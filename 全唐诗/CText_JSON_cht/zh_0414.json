[
  {
    "volume": 414,
    "sequence": 1,
    "title": "陪張湖南宴望岳樓，稹為監察禦史張中丞知雜事",
    "author": "元稹",
    "content": [
      "觀象樓前奉末班，絳峰只似殿庭間。",
      "今日高樓重陪宴，雨籠衡岳是南山。"
    ]
  },
  {
    "volume": 414,
    "sequence": 2,
    "title": "岳陽樓",
    "author": "元稹",
    "content": [
      "岳陽樓上日銜窗，影到深潭赤玉幢。",
      "悵望殘春萬般意，滿欞湖水入西江。"
    ]
  },
  {
    "volume": 414,
    "sequence": 3,
    "title": "寄庾敬休",
    "author": "元稹",
    "content": [
      "小來同在曲江頭，不省春時不共遊。",
      "今日江風好暄暖，可憐春盡古湘州。"
    ]
  },
  {
    "volume": 414,
    "sequence": 4,
    "title": "花栽二首",
    "author": "元稹",
    "content": [
      "買得山花一兩栽，離鄉別土易摧頹。",
      "欲知北客居南意，看取南花北地來。",
      "南花北地種應難，且向船中盡日看。",
      "縱使將來眼前死，猶勝拋擲在空欄。"
    ]
  },
  {
    "volume": 414,
    "sequence": 5,
    "title": "宿石磯",
    "author": "元稹",
    "content": [
      "石磯江水夜潺湲，半夜江風引杜鵑。",
      "燈暗酒醒顛倒枕，五更斜月入空船。"
    ]
  },
  {
    "volume": 414,
    "sequence": 6,
    "title": "遭風二十韻",
    "author": "元稹",
    "content": [
      "洞庭彌漫接天回，一點君山似措杯。暝色已籠秋竹樹，夕陽猶帶舊樓臺。湘南賈伴乘風信，夏口篙工厄溯洄。",
      "後侶逢灘方拽zB，前宗到浦已眠桅。俄驚四面雲屏合，坐見千峰雪浪堆。罔象睢盱頻逞怪，石尤翻動忽成災。",
      "勝淩豈但河宮溢，坱軋渾憂地軸摧。疑是陰兵致昏黑，果聞靈鼓借喧豗。龍歸窟穴深潭漩，蜃作波濤古岸頹。",
      "水客暗遊燒野火，楓人夜長吼春雷。浸淫沙市兒童亂，汩沒汀洲雁鶩哀。自歎生涯看轉燭，更悲商旅哭沉財。",
      "檣烏鬥折頭倉掉，水狗斜傾尾纜開。在昔詎慚橫海志，此時甘乏濟川才。曆陽舊事曾為鱉，鯀穴相傳有化能。",
      "閉目唯愁滿空電，冥心真類不然灰。那知否極休征至，漸覺宵分曙氣催。怪族潛收湖黯湛，幽妖盡走日崔嵬。",
      "紫衣將校臨船問，白馬君侯傍柳來。喚上驛亭還酩酊，兩行紅袖拂樽罍。"
    ]
  },
  {
    "volume": 414,
    "sequence": 7,
    "title": "贈崔元儒",
    "author": "元稹",
    "content": [
      "殷勤夏口阮元瑜，二十年前舊飲徒。最愛輕欺杏園客，也曾辜負酒家胡。些些風景閑猶在，事事顛狂老漸無。",
      "今日頭盤三兩擲，翠娥潛笑白髭須。"
    ]
  },
  {
    "volume": 414,
    "sequence": 8,
    "title": "鄂州寓館嚴澗宅",
    "author": "元稹",
    "content": [
      "鳳有高梧鶴有松，偶來江外寄行蹤。花枝滿院空啼鳥，塵榻無人憶臥龍。心想夜閑唯足夢，眼看春盡不相逢。",
      "何時最是思君處，月入斜窗曉寺鐘。"
    ]
  },
  {
    "volume": 414,
    "sequence": 9,
    "title": "送杜元穎",
    "author": "元稹",
    "content": [
      "江上五年同送客，與君長羨北歸人。",
      "今朝又送君先去，千里洛陽城裏塵。"
    ]
  },
  {
    "volume": 414,
    "sequence": 10,
    "title": "貽蜀五首：病馬詩寄上李尚書",
    "author": "元稹",
    "content": [
      "萬里長鳴望蜀門，病身猶帶舊瘡痕。遙看雲路心空在，久服鹽車力漸煩。尚有高懸雙鏡眼，何由並駕兩朱轓。",
      "唯應夜識深山道，忽遇君侯一報恩。"
    ]
  },
  {
    "volume": 414,
    "sequence": 11,
    "title": "貽蜀五首：李中丞表臣",
    "author": "元稹",
    "content": [
      "韋門同是舊親賓，獨恨潘床簟有塵。十裏花溪錦城麗，五年沙尾白頭新。倅戎何事勞專席，老掾甘心逐眾人。",
      "卻待文星上天去，少分光影照沉淪。"
    ]
  },
  {
    "volume": 414,
    "sequence": 12,
    "title": "貽蜀五首：盧評事子蒙",
    "author": "元稹",
    "content": [
      "為我殷勤盧子蒙，近來無複昔時同。懶成積疹推難動，禪盡狂心煉到空。老愛早眠虛夜月，病妨杯酒負春風。",
      "唯公兩弟閑相訪，往往潸然一望公。"
    ]
  },
  {
    "volume": 414,
    "sequence": 13,
    "title": "貽蜀五首：張校書元夫",
    "author": "元稹",
    "content": [
      "未面西川張校書，書來稠疊頗相於。我聞聲價金應敵，眾道風姿玉不如。遠處從人須謹慎，少年為事要舒徐。",
      "勸君便是酬君愛，莫比尋常贈鯉魚。"
    ]
  },
  {
    "volume": 414,
    "sequence": 14,
    "title": "貽蜀五首：韋兵曹臧文",
    "author": "元稹",
    "content": [
      "處處侯門可曳裾，人人爭事蜀尚書。摩天氣直山曾拔，澈底心清水共虛。鵬翼已翻君好去，烏頭未變我何如。",
      "殷勤為話深相感，不學馮諼待食魚。"
    ]
  },
  {
    "volume": 414,
    "sequence": 15,
    "title": "贈嚴童子",
    "author": "元稹",
    "content": [
      "衛瓘諸孫衛玠珍，可憐雛鳳好青春。解拈玉葉排新句，認得金環識舊身。十歲佩觿嬌稚子，八行飛劄老成人。",
      "楊公莫訝清無業，家有驪珠不復貧。"
    ]
  },
  {
    "volume": 414,
    "sequence": 16,
    "title": "桐孫詩",
    "author": "元稹",
    "content": [
      "去日桐花半桐葉，別來桐樹老桐孫。",
      "城中過盡無窮事，白髮滿頭歸故園。"
    ]
  },
  {
    "volume": 414,
    "sequence": 17,
    "title": "西歸絕句十二首",
    "author": "元稹",
    "content": [
      "雙堠頻頻減去程，漸知身得近京城。",
      "春來愛有歸鄉夢，一半猶疑夢裏行。",
      "五年江上損容顏，今日春風到武關。",
      "兩紙京書臨水讀，小桃花樹滿商山。",
      "同歸諫院韋丞相，共貶河南亞大夫。",
      "今日還鄉獨憔悴，幾人憐見白髭須。",
      "只去長安六日期，多應及得杏花時。",
      "春明門外誰相待，不夢閒人夢酒卮。",
      "白頭歸舍意如何，賀處無窮吊亦多。",
      "左降去時裴相宅，舊來車馬幾人過。",
      "還鄉何用淚沾襟，一半雲霄一半沉。",
      "世事漸多饒悵望，舊曾行處便傷心。",
      "閒遊寺觀從容到，遍問親知次第尋。",
      "腸斷裴家光德宅，無人掃地戟門深。",
      "一世營營死是休，生前無事定無由。",
      "不知山下東流水，何事長須日夜流。",
      "今朝西渡丹河水，心寄丹河無限愁。",
      "若到莊前竹園下，殷勤為繞故山流。",
      "寒窗風雪擁深爐，彼此相傷指白須。",
      "一夜思量十年事，幾人強健幾人無。",
      "雲覆藍橋雪滿溪，須臾便與碧峰齊。",
      "風回面市連天合，凍壓花枝著水低。",
      "寒花帶雪滿山腰，著柳冰珠滿碧條。",
      "天色漸明回一望，玉塵隨馬度藍橋。"
    ]
  },
  {
    "volume": 414,
    "sequence": 18,
    "title": "留呈夢得、子厚、致用",
    "author": "元稹",
    "content": [
      "泉溜才通疑夜磬，燒煙餘暖有春泥。千層玉帳鋪松蓋，五出銀區印虎蹄。暗落金烏山漸黑，深埋粉堠路渾迷。",
      "心知魏闕無多地，十二瓊樓百里西。"
    ]
  },
  {
    "volume": 414,
    "sequence": 19,
    "title": "小碎",
    "author": "元稹",
    "content": [
      "小碎詩篇取次書，等閒題柱意何如。",
      "諸郎到處應相問，留取三行代鯉魚。"
    ]
  },
  {
    "volume": 414,
    "sequence": 20,
    "title": "和樂天高相宅",
    "author": "元稹",
    "content": [
      "莫愁已去無窮事，漫苦如今有限身。",
      "二百年來城裏宅，一家知換幾多人。"
    ]
  },
  {
    "volume": 414,
    "sequence": 21,
    "title": "和樂天仇家酒",
    "author": "元稹",
    "content": [
      "病嗟酒戶年年減，老覺塵機漸漸深。",
      "飲罷醒餘更惆悵，不如閒事不經心。"
    ]
  },
  {
    "volume": 414,
    "sequence": 22,
    "title": "和樂天贈雲寂僧",
    "author": "元稹",
    "content": [
      "欲離煩惱三千界，不在禪門八萬條。",
      "心火自生還自滅，雲師無路與君銷。"
    ]
  },
  {
    "volume": 414,
    "sequence": 23,
    "title": "澧西別樂天博載樊宗憲李景信兩秀才姪谷三月三十日相餞送",
    "author": "元稹",
    "content": [
      "今朝相送自同遊，酒語詩情替別愁。",
      "忽到灃西總回去，一身騎馬向通州。"
    ]
  },
  {
    "volume": 414,
    "sequence": 24,
    "title": "寄曇、嵩、寂三上人",
    "author": "元稹",
    "content": [
      "長學對治思苦處，偏將死苦教人間。",
      "今因為說無生死，無可對治心更閑。"
    ]
  },
  {
    "volume": 414,
    "sequence": 25,
    "title": "題漫天嶺智藏師蘭若僧雲住此二十八年",
    "author": "元稹",
    "content": [
      "僧臨大道閱浮生，來往憧憧利與名。",
      "二十八年何限客，不曾閑見一人行。"
    ]
  },
  {
    "volume": 414,
    "sequence": 26,
    "title": "蒼溪縣寄揚州兄弟",
    "author": "元稹",
    "content": [
      "蒼溪縣下嘉陵水，入峽穿江到海流。",
      "憑仗鯉魚將遠信，雁回時節到揚州。"
    ]
  },
  {
    "volume": 414,
    "sequence": 27,
    "title": "贈吳渠州從姨兄士則",
    "author": "元稹",
    "content": [
      "憶昔分襟童子郎，白頭拋擲又他鄉。三千裏外巴南恨，二十年前城裏狂。甯氏舅甥俱寂寞，荀家兄弟半淪亡。",
      "淚因生別兼懷舊，回首江山欲萬行。"
    ]
  },
  {
    "volume": 414,
    "sequence": 28,
    "title": "長灘夢李紳",
    "author": "元稹",
    "content": [
      "孤吟獨寢意千般，合眼逢君一夜歡。",
      "慚愧夢魂無遠近，不辭風雨到長灘。"
    ]
  }
]