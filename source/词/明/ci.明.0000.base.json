[
  {
    "id": "e647d10f91752002293cbaa2ce641196",
    "title": "长亭怨慢",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "记烧烛、雁门高处。积雪封城，冻云迷路。添尽香煤，紫貂相拥、夜深语。苦寒如许，难和尔、凄凉句。一片望乡愁，饮不醉，垆头驼乳。",
      "无处，问长城旧主，但见武灵遗墓。沙飞似箭，乱穿向，草中狐兔。那能使、口北关南、更重作，并州门户。且莫吊沙场，收拾秦弓归去。"
    ]
  },
  {
    "id": "e647d10f9175200223f85bbfbd575161",
    "title": "念奴娇·秣陵吊古",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "萧条如此，更何须，苦忆江南佳丽。花柳何曾迷六代，只为春光能醉。玉笛风朝，金笳霜夕，吹得天憔悴。秦淮波浅，忍含如许清泪。",
      "任尔燕子无情，飞归旧国，又怎忘兴替。虎踞龙蟠那得久，莫又苍苍王气。灵谷梅花，蒋山松树，未识何年岁。石人犹在，问君多少能记。"
    ]
  },
  {
    "id": "e647d10f91752002f32f182e378ccfea",
    "title": "浣溪沙",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "一片花含一片愁，愁随江水不东流。飞飞长傍景阳楼。",
      "六代只余芳草在，三园空有乳莺留。白门容易白人头。"
    ]
  },
  {
    "id": "e647d10f91752002a948acca5f7d360f",
    "title": "浣溪沙·杜鹃",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "血洒青山尽作花，花残人影未还家。声声只是为天涯。",
      "有恨朱楼当凤阙，无穷青冢在龙沙。催还不得恨琵琶。"
    ]
  },
  {
    "id": "e647d10f91752002c0dc2a6e092a973e",
    "title": "梦江南",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "悲落叶，叶落落当春。岁岁叶飞还有叶，年年人去更无人。",
      "红带泪痕新。"
    ]
  },
  {
    "id": "e647d10f91752002c0dc2a6eb8428f3c",
    "title": "梦江南",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "红茉莉，穿作一花梳。金缕抽残蝴蝶茧，钗头立冬凤凰雏。",
      "肯忆故人姝。"
    ]
  },
  {
    "id": "e647d10f917520028205ad4207326bbe",
    "title": "紫萸香慢·送雁",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "恨沙蓬，偏随人转，更怜雾柳难青。问征鸿南向，几时暖返龙庭。正有无边烟雪，与鲜飙千里，送度长城。向并门少待，白首牧羝人，正海上，手携李卿。",
      "秋声，宿定还惊。愁里月，不分明。又哀笳四起，衣砧断续，终夜伤情。跨羊小儿争射，恁能到，白蘋汀。尽长天遍排人字，逆风飞去，毛羽随处飘零，书寄未成。"
    ]
  },
  {
    "id": "e647d10f9175200286b912021673b408",
    "title": "虞美人",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "无风亦向朱栏舞，情为君王苦。乌江不渡为红颜，忍使香魂无主独东还。",
      "春含古血看犹暖，巧作红深浅。花前休唱楚人歌，恐惹英雄又唤奈虞何。"
    ]
  },
  {
    "id": "e647d10f917520020e43f23dac3e85cf",
    "title": "潇湘神·零陵作",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "潇水深，湘水深，双双流水逐臣心。潇水不如湘水好，将愁送去洞庭阴。"
    ]
  },
  {
    "id": "e647d10f917520020e43f23db331af4d",
    "title": "潇湘神·零陵作",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "潇水流，湘水流，三闾愁接二妃愁。潇碧湘蓝虽两色，鸳鸯总作一天秋。"
    ]
  },
  {
    "id": "e647d10f917520020e43f23da0a1ff5a",
    "title": "潇湘神·零陵作",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "潇水长，湘水长，三湘最苦是潇湘。无限泪痕斑竹上，幽兰更作二妃香。"
    ]
  },
  {
    "id": "e647d10f917520029a31912b5b8e8f2f",
    "title": "蝶恋花　· 立春",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "开岁炎天频下雪。梅蕊迟开，冻得南枝彻。几数夭桃先漏泄，春光已被蛮娘夺。",
      "黄鸟数声娇欲绝。一夕东风，只转缠蛮舌。处处壶觞闲可掣，嬉游莫待芳菲月。"
    ]
  },
  {
    "id": "e647d10f9175200234876f22290d1da2",
    "title": "蝶恋花·风流未满愁蚤满",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "风流未满愁蚤满。满到天边，暮雨还添满。不识是愁将水满，不知是水将愁满。",
      "分付东风吹稍缓。莫使春潮，只送愁先返。愁返江南人未返，不如潮水从今断。"
    ]
  },
  {
    "id": "e647d10f91752002926cb47a356c0849",
    "title": "蝶恋花·题唐宫扑蝶图",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "凤子翩翩纷似雪。画扇低扬，惊入深深叶。博得君王开笑靥，闻香忽复穿裙褶。",
      "秦女剩鸾颠倒绝。捉得黄须，腻粉教轻捻。收向镜奁成媚蝶，承恩好待华清月。"
    ]
  },
  {
    "id": "e647d10f917520023dcdf2bb0bf799ca",
    "title": "蝶恋花·春情",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "似雨如晴春乍暖。漠漠烟青，未肯含愁浅。怅望不知人已远，踏红似向花间转。",
      "乱落杜鹃馀几片。付与游丝，莫被风吹断。紫燕衔香知有怨，怨他情与东风短。"
    ]
  },
  {
    "id": "e647d10f917520023b0cd599c78b96c6",
    "title": "渔歌子·二首·其一",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "开到棠梨不是花。莺啼莫忆旧繁华。朝雨急，暮风斜。春光催去去谁家。"
    ]
  },
  {
    "id": "e647d10f917520025a1a7ef4dc8d0190",
    "title": "渔歌子·二首·其二",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "夹浦夭桃树树斜。一湾不见一湾花。云带岸，水侵沙。",
      "白鸥多处有人家。"
    ]
  },
  {
    "id": "e647d10f91752002164effffcbfb7d4e",
    "title": "渔歌子",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "素馨红，素馨绿。素馨红绿看难足。穿茉莉，贯芙蓉，持作玲珑花屋。",
      "旖旄香，宜新浴，荔枝膏滑惭非玉。捐麝片，屏笺沉，怕乱冰肌真馥。"
    ]
  },
  {
    "id": "e647d10f91752002d56911fa871c34c6",
    "title": "绛都春",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "庞妻赵女，本酒泉丽质，小字娥亲。阴市好刀，磨砻犀利，鹿车中、嬉春日日施红粉。",
      "卷帏人道佳人。挟长持短，诛雠报父。不顾娇身。遂杀凶豪李寿，任娥眉溅血，玉骨成尘。",
      "孝媛帝怜，香名人播，已千春。曹娥与尔争英烈，更同缑玉芳芬。",
      "子胥渐汝，吹箫一片苦辛。"
    ]
  },
  {
    "id": "e647d10f917520024c2d8abefb857920",
    "title": "巫山一段云",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "明",
    "content": [
      "片片瑶姬影，飞来最有情。朝朝暮暮不分明，愁与梦魂凝。",
      "云湿碍行雨，峰开似列屏。髻鬟染得一天青。一朵一仙灵。"
    ]
  },
  {
    "id": "e647d10f0069df8a57659484c9cbc873",
    "title": "长相思",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "折花枝，恨花枝，准拟花开人共巵，开时人去时。",
      "怕相思，已相思，轮到相思没处辞，眉间露一丝。"
    ]
  },
  {
    "id": "e647d10f0069df8a2ab3b8d556513899",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "巴江迎神打鼓鼙。山花红映女巫衣。"
    ]
  },
  {
    "id": "e647d10f0069df8a2ab3b8d59653d5f9",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "白盐山下白板扉。锦江城畔锦鸡飞。"
    ]
  },
  {
    "id": "e647d10f0069df8a2ab3b8d56c7e1421",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "家家濯锦向江边。传来新样写金笺。"
    ]
  },
  {
    "id": "e647d10f0069df8a2ab3b8d56a8ffe05",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "谁人江畔踏歌词。鹧鸪西飞雄逐雌。"
    ]
  },
  {
    "id": "e647d10f0069df8a2ab3b8d53cf1b6d9",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "千回万转是瞿塘。非关学字学侬肠。"
    ]
  },
  {
    "id": "e647d10f0069df8a2ab3b8d5265a6fec",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "巴童爱唱巴渝曲。巫神夜归巫庙宿。"
    ]
  },
  {
    "id": "e647d10f0069df8a2ab3b8d5f9d1e08c",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "不行朝云夜闻钟。子规西来泣相语。"
    ]
  },
  {
    "id": "e647d10f0069df8a2ab3b8d59f94df8c",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "霜高滟滪月空舲。联翩百丈上泷行。"
    ]
  },
  {
    "id": "e647d10f0069df8a2ab3b8d51d9e5be2",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "黄陵寺里夜闻钟。鸟呜猿啼都为侬。"
    ]
  },
  {
    "id": "e647d10f0069df8a2ab3b8d53883b958",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "蛮烟苦雾最难消。江边蜀客滞兰桡。"
    ]
  },
  {
    "id": "e647d10f0069df8a2ab3b8d51f32035d",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "莫歌月节折杨柳。前溪变声悦郎口。"
    ]
  },
  {
    "id": "e647d10f0069df8a2ab3b8d5165dd890",
    "title": "竹枝孙光宪、皇甫松俱有此体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "廉明太守来姊归。千家万家香午坎。"
    ]
  },
  {
    "id": "e647d10f0069df8a9f2cf6b91ce698a1",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "一夜晓风吹断。红乱。点香泥。",
      "春来何事关情最。花穗。似愁眉。"
    ]
  },
  {
    "id": "e647d10f0069df8a9f2cf6b9d9dfcfda",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "碧玉镂成荷叶。周折。赛金杯。",
      "酒鳞风动红光滟。香茜。莫思归。"
    ]
  },
  {
    "id": "e647d10f0069df8a9f2cf6b9aecf301f",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "春色天涯孤馆。悽婉。才到小屏山。",
      "双成不解便相看。还么还。还么还。"
    ]
  },
  {
    "id": "e647d10f0069df8a9f2cf6b99a75bbe5",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "减尽当年玉腕。肠断。约莫两心痴。",
      "此情无计与郎知。思摩思。思摩思。"
    ]
  },
  {
    "id": "e647d10f0069df8a9f2cf6b952344818",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "兀地心头似火。愁坐。此后不思郎。",
      "思郎空自断人肠。伤摩伤。伤摩伤。"
    ]
  },
  {
    "id": "e647d10f0069df8a9f2cf6b901a8010b",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "正是恼人时候。春昼。花好奈风颠。",
      "幽襟凄断总堪怜。天摩天。天摩天。"
    ]
  },
  {
    "id": "e647d10f0069df8a9f2cf6b9ea4ad0d3",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "风急又惊愁雨。无主。倩若报佳期。",
      "便教今日也应迟。知摩知。知摩知。"
    ]
  },
  {
    "id": "e647d10f0069df8a9f2cf6b9213df60a",
    "title": "荷叶杯·温助教廷筠体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "闻道红梅开遍。郎见。花只到郎家。",
      "妾家那得似郎花。嗟摩嗟。嗟摩嗟。"
    ]
  },
  {
    "id": "e647d10f0069df8a8bbed9d1749bf005",
    "title": "捣练子",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "庭静峭，月昏黄。捣练声高夜正长。",
      "万绪千丝提不尽。随风和恨过西墙。"
    ]
  },
  {
    "id": "e647d10f0069df8a8bbed9d1c735576d",
    "title": "捣练子",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "风峭紧，月模糊。捣练声高忙复徐。欲寄芦河书一纸，边霜莫待染关榆。"
    ]
  },
  {
    "id": "e647d10f0069df8aa43b480ffcc9c4d0",
    "title": "赤枣子·欧阳舍人体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "排锦烛，响银笙。桂堂东畔敞云屏。月落星寒嘶骑散，绣帏莲脸待相迎。"
    ]
  },
  {
    "id": "e647d10f0069df8aa43b480f4eadeac4",
    "title": "赤枣子·欧阳舍人体",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "排蕙户，启兰扃。香残雀尾缕烟轻。更泛软金偎软玉，始知人世锦前程。"
    ]
  },
  {
    "id": "e647d10f0069df8a494d30deba188d2f",
    "title": "潇湘神·刘宾客体。以上二调俱相似，实不同，宜细辨之",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "湘水神。湘水神。",
      "黄陵歌舞逐时新。日暮江干春草绿，含情含怨复含颦。"
    ]
  },
  {
    "id": "e647d10f0069df8a494d30def3c3eb27",
    "title": "潇湘神·刘宾客体。以上二调俱相似，实不同，宜细辨之",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "湘女祠。湘女祠。",
      "靓俨明妆有所思。春尽落花啼鸟候，泪痕齐发去年枝。"
    ]
  },
  {
    "id": "e647d10f0069df8a850198704f8724b1",
    "title": "渔父四时词",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "暖入冰池云母澌。东风如炙雨如脂。",
      "风笠影，雨蓑丝。妆点玄真一首诗。"
    ]
  },
  {
    "id": "e647d10f0069df8a850198702a9e222f",
    "title": "渔父四时词",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "十里平堤古柳中。朝朝暮暮有阴浓。",
      "牵约艇，趁西东。随处荷花面面风。"
    ]
  },
  {
    "id": "e647d10f0069df8a85019870cbca20bf",
    "title": "渔父四时词",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "露白苹香月欲西。人家三五渐闻鸡。",
      "鸣短棹，过前溪。网得鲈鱼蟹正肥。"
    ]
  },
  {
    "id": "e647d10f0069df8a850198708a20fbe8",
    "title": "渔父四时词",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "浪外轻风飐雪花。冻禽两两立寒沙。",
      "云黯澹，树槎牙。小港枯蓬系我家。"
    ]
  },
  {
    "id": "e647d10f0069df8ae0678c8cf8449426",
    "title": "忆长安十首",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "长安忆，最忆是灰尘。地有寸肤皆着粪，天无三日不焚轮。",
      "并作十分春。"
    ]
  },
  {
    "id": "e647d10f0069df8ae0678c8c1d77e20b",
    "title": "忆长安十首",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "艮安忆，其八忆长班。慨京省官为纳户，四衙门倚作冰山。",
      "口口唤南蛮。"
    ]
  },
  {
    "id": "e647d10f0069df8a3246759d408969fa",
    "title": "望江南同周长卿、焦不害咏所见",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "流盼处，相对两峰尖。扇底不防明月上，轻衫微动晚风纤。",
      "聊复为郎淹。"
    ]
  },
  {
    "id": "e647d10f0069df8a3246759df0c9db13",
    "title": "望江南同周长卿、焦不害咏所见",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "寻去路，小径竹林边。却似武陵踪自杳，还如雒浦梦相牵。",
      "空来拾翠钿。"
    ]
  },
  {
    "id": "e647d10f0069df8a78bdd4e30db94682",
    "title": "忆王孙·本题",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "王孙踪迹惯天涯。草绿春归不忆家。晚风和月到窗纱。",
      "惜年华。飞絮游丝共落花。"
    ]
  },
  {
    "id": "e647d10f0069df8a78bdd4e3f0543e1a",
    "title": "忆王孙·本题",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "晓来春睡未惺惚。报道郎归便整容。窗外那堪薜荔风。",
      "恨添浓。此后何须入梦中。"
    ]
  },
  {
    "id": "e647d10f0069df8add31ee3595d206de",
    "title": "调笑无题",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "调笑。调笑。树上子规频叫。声声只劝侬归。",
      "归去须凭酒杯。杯酒。杯酒。时事不堪回首。"
    ]
  },
  {
    "id": "e647d10f0069df8add31ee35e9bef8d5",
    "title": "调笑无题",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "芳草。芳草。偷促年光易老。无端陌上萋萋。",
      "惯占西东路岐。岐路。岐路。送却王孙无数。"
    ]
  },
  {
    "id": "e647d10f0069df8a13c4e23ef12c24d8",
    "title": "如梦令·离别",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "刚道行期还未。挨到临头无计。手掌大于船，偏少风波做美。",
      "几许。几许。又早隔重江水。"
    ]
  },
  {
    "id": "e647d10f0069df8a13c4e23e677df069",
    "title": "如梦令·离别",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "火样情儿难驻。冰样恓惶难拒。忍死割将来，步步不如归去。",
      "难处。难处。央个梦儿做主。"
    ]
  },
  {
    "id": "e647d10f0069df8a13c4e23e59036615",
    "title": "如梦令·离别",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "草绿南原如绣。风软月华云骤。时得晚林香，昨夜缥梅春透。",
      "微嗽。微嗽。惊起避人松鼬。"
    ]
  },
  {
    "id": "e647d10f0069df8a1317a94f94a46cd3",
    "title": "柳枝张舍人泌有此体游仙",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "曾伴湘灵碾翠軿。下瑶京。贪看碧杜与红蘅。会群媖。",
      "夜香云软霞衣薄。五铢轻。三十六陂空水明。晚峰青。"
    ]
  },
  {
    "id": "e647d10f0069df8a14075455b9a95c30",
    "title": "长相思·秋夜",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "枕初惊。酒初醒。窗外寒风断续声。残灯与梦清。",
      "月华凝。露华明。疑有仙娥下玉京。乘鸾捧素笙。"
    ]
  },
  {
    "id": "e647d10f0069df8a140754554c919401",
    "title": "长相思·秋夜",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "是情儿。总难支。便做铜仙去汉时。也须流泪辞。",
      "竺乾师。大悲慈。语语教人学勿思。如之何勿思。"
    ]
  },
  {
    "id": "e647d10f0069df8a1407545562f23a48",
    "title": "长相思·秋夜",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "那风魔。援池河。只是窝蜂与靥螺。笑伊知甚么。",
      "三棒鼓。一声锣。贼比官人争几多。池河还在么。"
    ]
  },
  {
    "id": "e647d10f0069df8a00d7f6dc5eace97c",
    "title": "点绛唇·天台",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "千树桃绯，万年药就灵仙侣。芙蓉脂肉。霞袂风前举。",
      "何物凡夫，归向人夸诩。重来处。乱山无数。怅落红如许。"
    ]
  },
  {
    "id": "e647d10f0069df8a053ca717f78e7fb3",
    "title": "生查子·除夜守岁",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "柏酒与辛盘，共作峥嵘景。为惜岁华流，烛跋炉香冷。",
      "红散绮窗梅，翠泻瓷瓯茗。一夜两年人，短鬓双蓬影。"
    ]
  },
  {
    "id": "e647d10f0069df8a053ca717b8f2f0a1",
    "title": "生查子·除夜守岁",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "家在赤城隈，卿住桃源渡。向晚碧云生，迷却天台路。",
      "青鸟不归来，夜夜双星度。花月梦同孤，此恨无人诉。"
    ]
  },
  {
    "id": "e647d10f0069df8a053ca7178d0dbe93",
    "title": "生查子·除夜守岁",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "淹抑闷青春，拖逗情红泪。铸错作心兵，难把愁城碎。",
      "枕衾余花月，对惯做惺然。醉曾问杜康，无此酒，何名类。"
    ]
  },
  {
    "id": "e647d10f0069df8a053ca7179101453f",
    "title": "生查子·除夜守岁",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "待拔旧愁根，忽种新愁换。晓夜两秋成，四大仓都满。",
      "减颜红，摧鬓短。并不因寒暖。曾问越人无，此病何名款。"
    ]
  },
  {
    "id": "e647d10f0069df8a6cebbaeac1644617",
    "title": "春光好·闺思",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "花眼媚，柳腰伸。正芳春。懊恨不曾缘底事，意中人。",
      "无绪独依孤枕。有时愁伴重茵。风起絮飞天欲暮，坐含颦。"
    ]
  },
  {
    "id": "e647d10f0069df8a798e55c03009dd64",
    "title": "减字木兰花·苦雨",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "春光无主。被底悄寒生夜雨。燕子飞来。不道梅花尚未开。",
      "春江已半。恁把岁华都送断。倩语东皇。此后风尘渐可伤。"
    ]
  },
  {
    "id": "e647d10f0069df8a2dca53246d58852e",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "燕子矶边潮夜生。凤凰台畔柳春晴。双鬟低按小秦筝。",
      "重来南国梅初落，半入凉州月正明。行人何事又关情。"
    ]
  },
  {
    "id": "e647d10f0069df8a2dca5324119ae5ce",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "片片残霞紫锦披。蒙蒙星气白榆微。欲弦新月似浓眉。",
      "独上层台余怅望，十年心事恨多违。旄头何日陨天威。"
    ]
  },
  {
    "id": "e647d10f0069df8a2dca5324fff5f49a",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "浸月楼台带月钟。晚风依约到帘栊。踏歌人去书屏空。",
      "宝篆印销金粉她，镜台尘满玉花踪。含思含怨寂寥中。"
    ]
  },
  {
    "id": "e647d10f0069df8a2dca53248e807ccb",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "簧暖笙寒调不成。绣鸳鸯底锦衾明。一番花信百愁生。",
      "小立房栊无半语，步移栏干待多情。今宵沉醉也还醒。"
    ]
  },
  {
    "id": "e647d10f0069df8a2dca53247082e0a0",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "风蒲猎猎弄轻柔。欲立蜻蜓不自繇。藕花无数满汀洲。",
      "五月临平山下路，蚕成衣褛麦成秋。人家多住浅溪头。"
    ]
  },
  {
    "id": "e647d10f0069df8a2dca5324e94dd007",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "欲卷珠帘春恨长。挑花历乱李花香。为谁消瘦减容光。",
      "独见彩云飞不尽，更教明月照流黄。海天愁思正茫茫。"
    ]
  },
  {
    "id": "e647d10f0069df8a2dca532488763377",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "二十余年别帝京。水流花谢两无情。昔时亲友半凋零。",
      "案有黄庭尊有酒，醉闻花气睡闻莺。焚香冼钵过余生。"
    ]
  },
  {
    "id": "e647d10f0069df8a2dca5324d01a5bbc",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "抱得秦筝不忍弹。诗名往日动长安。此中道路古来难。",
      "莫道蓟门书信少，人情反复似波澜。阴符在箧老羞看。"
    ]
  },
  {
    "id": "e647d10f0069df8a2dca5324c17f8d0a",
    "title": "浣溪沙·听筝",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "花里寻师到杏坛。养真高静出尘寰。机心还逐白鸥闲。",
      "迸水定浸香案湿，洞门深锁碧窗寒。东来紫气满函关。"
    ]
  },
  {
    "id": "e647d10f0069df8a481eb96592601d84",
    "title": "丑奴儿占赠",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "奴儿天与丰姿占，琢玉团酥。无可形摹。转把奴儿作丑呼。",
      "神仙队里曾偎揣，目眩魂徂。记得模糊。待写云英当丑奴。"
    ]
  },
  {
    "id": "e647d10f0069df8aafbb693d115bfbf8",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "深秋叶落疑为雨。何人不道征人苦。林薄又斜阳。寒风与路长。",
      "一声南去雁。泪下浑如霰。天外秣陵城。迢迢魂梦惊。"
    ]
  },
  {
    "id": "e647d10f0069df8aafbb693d20be9da0",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "晴花夜灿楼台锦。月娥流艳笼香寝。相对脸芙蓉。春纤捧玉钟。",
      "传觞残酒共。此酒尤珍重。沾得口脂余。琼浆更不知。"
    ]
  },
  {
    "id": "e647d10f0069df8aafbb693d9f072b2e",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "朵云沉户横金锁。锁金横户沉云朵。茫渺信成双。双成信渺茫。",
      "玉如颜素束。束素颜如玉。曾未梦离卿。卿离梦未曾。"
    ]
  },
  {
    "id": "e647d10f0069df8aafbb693d9738d439",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "伴人孤月黄昏半。半昏黄月孤人伴。波眼泪时多。多时泪眼波。",
      "怨深萦梦浅。浅梦萦深怨。君似不销魂。魂销不似君。"
    ]
  },
  {
    "id": "e647d10f0069df8aafbb693d8647fdae",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "幕帘钩雨花阴薄。薄阴花雨钩帘幕。离别动年期。期年动别离。",
      "远山眉翠软。软翠眉山远。人待不归春。春归不待人。"
    ]
  },
  {
    "id": "e647d10f0069df8aafbb693d5aebde3f",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "泪行千叠难书寄。寄书难叠千行泪。无信到关榆。榆关到信无。",
      "小山屏篆袅。袅篆屏山小。寒露月华残。残华月露寒。"
    ]
  },
  {
    "id": "e647d10f0069df8aafbb693dc40bcc24",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "月晴云散人离别。别离人散云晴月。齐若杜鹃啼。啼鹃杜若齐。",
      "送愁将破梦。梦破将愁送。难会后来单。单来后会难。"
    ]
  },
  {
    "id": "e647d10f0069df8aafbb693d711c8456",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "敛霞红散行云浅。浅云行散红霞敛。中可月庭空。空庭月可中。",
      "砌虫阴语细。细语阴虫砌。灯烬欲残更。更残欲烬灯。"
    ]
  },
  {
    "id": "e647d10f0069df8aafbb693d34a6ff97",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "酒前欢把柔荑手。手荑柔把欢前酒。欢不饮杯完。完杯饮不欢。",
      "落梅吹断角。角断吹梅落。嘶骑夜光微。微光夜骑嘶。"
    ]
  },
  {
    "id": "e647d10f0069df8aafbb693dd0c2cbb7",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "雪晴飞暗朦朦月。月朦朦暗飞晴雪。妆点额凝香。香凝额点桩。",
      "玉鳞飘地忽。忽地飘鳞玉。疏影晚山孤。孤山晚影疏。"
    ]
  },
  {
    "id": "e647d10f0069df8aafbb693dff0aed03",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "美人如月花窗绮。绮窗花月如人美。风暖度香丛。丛香度暖风。",
      "未通曾展意。意展曾通未。怜尔得来笺。笺来得尔怜。"
    ]
  },
  {
    "id": "e647d10f0069df8aafbb693dc79f586d",
    "title": "菩萨蛮·临淮道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "碧烟香袅孤灯夕。夕灯孤袅香烟碧。长夜奈衾凉。凉衾奈夜长。",
      "月明窥牖缺。缺牖窥明月。愁别忆还休。休还忆别愁。"
    ]
  },
  {
    "id": "e647d10f0069df8a15b3355de445e4d5",
    "title": "鹊桥仙·七夕雨",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "珠蕊初翻，银河乍满，风浪其间惯历。须信来宵忆此宵，总迢递、应强寥寂。",
      "无赖封姨，多情乌鹊，毕竟佳期还觅。别离岁岁一般情，又何用、常年悲戚。"
    ]
  },
  {
    "id": "e647d10f0069df8a169fb528189be45c",
    "title": "木兰花即前调忆旧游",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "长安冠盔多朋侣。兄弟相看忘尔汝。绛纱携伴紫宸朝，绿酒论文清夜午。",
      "天涯散后徂寒暑。春梦断来无续处。何缘小草到南曹，始觉前时人近古。"
    ]
  },
  {
    "id": "e647d10f0069df8a169fb528f5c9d618",
    "title": "木兰花即前调忆旧游",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "野花如靥香车路。娇莺学语行云度。芳时可奈落红多，幽怨肯随流水去。",
      "长短亭标离恨谱。东西陌占销魂处。寸心窝里寸眉尖，容得闲愁千斛贮。"
    ]
  },
  {
    "id": "e647d10f0069df8a1a189fad13b43a6f",
    "title": "醉落魄音托本调",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "青骢紫陌。花丛里戟门深宅。障泥绣锦珊瑚策。问柳章台，折取旧春色。",
      "笙歌日暮能留客。山公沉醉接䍦侧。院西渐隐姮娥魄。拌取明朝，短梦小窗白。"
    ]
  },
  {
    "id": "e647d10f0069df8a4fe01681a17672b3",
    "title": "虞美人·夜坛",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "醮星坛上雯华湿。露泫光如滴。步虚声里月方中。看取蔚蓝浮翠满晴空。",
      "黄庭内景经初了。宝鼎沉烟小。清微虔叩玉宸君。正是天心子半夜初分。"
    ]
  },
  {
    "id": "e647d10f0069df8a4fe0168121fc157f",
    "title": "虞美人·夜坛",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "三十年前荣乐事。梦境浑相似。只今留得梦醒人。犹有青灯白发伴残春。",
      "渐无亲戚来情话。间亦微吟罢。天公容我老闲身。更乞三杯软饱梦和神。"
    ]
  },
  {
    "id": "e647d10f0069df8a4fe01681cdb13310",
    "title": "虞美人·夜坛",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "妖冶风情天与措。梦断知何处。芙蓉如面柳如眉。正是倚栏无语惜芳菲。",
      "燕子衔将春色去。门掩黄昏雨。相思无路莫相思。不似天涯地角有穷时。"
    ]
  },
  {
    "id": "e647d10f0069df8a4fe016818378071f",
    "title": "虞美人·夜坛",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "悠悠碧海青天远。目极愁山浅。画眉人去恨恹恹。挽惹嫩丝垂柳舞前檐。",
      "凝销渐烬芳兰麝。掩泪亭皋下。月随云淡晚窗晴。奈可懒妆浓鬓黛眉轻。"
    ]
  },
  {
    "id": "e647d10f0069df8a907a539a02d0826c",
    "title": "小重山·别思",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "片帆烟雨下孤城。数株新录软、茜红明。春江何似玉人情。风乍起，远渚石桥平。",
      "且自说归程。小楼深夜月、炙银笙。蓟门幽梦恐难凭。虽有泪，寄不到金陵。"
    ]
  },
  {
    "id": "e647d10f0069df8a70b217e6547f67d0",
    "title": "南乡子·秋闺",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "风雨下樊楼。玉臂寒生不任秋。除却影儿刚剩我，含羞。总在眉峰半寸头。",
      "断脸复凝眸。挨过黄昏泪未收。待不思量除是梦，还休。梦醒繇来一样愁。"
    ]
  },
  {
    "id": "e647d10f0069df8a70b217e63a558df6",
    "title": "南乡子·秋闺",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "湖上好花株。花好花残总似奴。夫似沉沉湖底月，虚无。一在萧关一在吴。",
      "愁月月同孤。说与愁花花向隅。愁月愁花愁欲死，糊涂。是谁题作莫愁湖。"
    ]
  },
  {
    "id": "e647d10f0069df8a736577477a3687e3",
    "title": "踏莎行·繇黄牛峡至净江，途次忆欧阳公小词，戏效颦二阕，时已量移南枢",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "一水盈盈，亲朋久待。那知尚滞黄陵界。楚天尽处是夷陵，黄陵又在夷陵外。"
    ]
  },
  {
    "id": "e647d10f0069df8a736577473cbbe6cb",
    "title": "踏莎行·繇黄牛峡至净江，途次忆欧阳公小词，戏效颦二阕，时已量移南枢",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "人鲊瓮甜，鬼门关隘。虎头狼尾滩形怪。夷陵尽处是黄陵，净江又在黄陵外。"
    ]
  },
  {
    "id": "e647d10f0069df8adf2248130efe148a",
    "title": "蝶恋花·柳絮",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "芳树年年春色熳。飞絮粘空，总被东风唤。金茧玉蛾寒食半。永丰坊里天涯畔。",
      "香灺银篝兰烬散。雁柱生尘，侧力鹍弦断。一缕情丝千种乱。并州快剪裁难判。"
    ]
  },
  {
    "id": "e647d10f0069df8a6b61cf64f87cd6a5",
    "title": "一剪梅·姚太仆世所重九日枉驾小园，偶谈弇州先生小词，即依体口占一首见赠，因效颦寸首奉答",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "传闻海上有仙山。道是蓬山。难到蓬山。未如小圃一拳山。水也环山。树也环山。",
      "君来访我到家山。携手登山。节届登山。西风吹落小方山。便是龙山。何必龙山。"
    ]
  },
  {
    "id": "e647d10f0069df8a6b61cf64e3f983f9",
    "title": "一剪梅·姚太仆世所重九日枉驾小园，偶谈弇州先生小词，即依体口占一首见赠，因效颦寸首奉答",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "为人性僻僻于山。梦里游山。病里思山。莫教一日不看山。淡冶春山。刻露秋山。",
      "吴兴自古擅名山。水有菁山。陆有杼山。劝君莫更恋家山。为尔耽山。故效他山。"
    ]
  },
  {
    "id": "e647d10f0069df8a6b61cf6436d68d5a",
    "title": "一剪梅·姚太仆世所重九日枉驾小园，偶谈弇州先生小词，即依体口占一首见赠，因效颦寸首奉答",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "与君先后赋还山。我爱江山。君爱湖山。非关褊性合栖山。叵奈冰山。转忆云山。",
      "投琼佳句到青山。仰止高山。弦绝牙山。而今宿草北邙山。梦破鱼山。泪洒牛山。"
    ]
  },
  {
    "id": "e647d10f0069df8a06a5376988fd874e",
    "title": "渔家傲·本调",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "白板船迎秋浪急。绿蓑衣惹山云湿。清浅滩头容易即。谁似得。长年稳住风波国。",
      "芦叶萧疏枫叶赤。玄真归棹前溪黑。一首佳词吟未毕。无人识。从教误却君王觅。"
    ]
  },
  {
    "id": "e647d10f0069df8a2f576805ed034a14",
    "title": "临江仙·元旦",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "昨夜今朝争几许，共惊年去年来。青阳晨度赤城开。晴光摇草树，佳气入楼台。",
      "想得羲和都不异，人间强自安排。条风初试软金杯。休夸一岁首，明日又相催。"
    ]
  },
  {
    "id": "e647d10f0069df8a2f57680517bc47b9",
    "title": "临江仙·元旦",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "卖花声过园林好，唤人沉醉东风。亭前柳映小桃红。称人心意，娇面玉芙蓉。",
      "月云高处迎仙客，绮罗香艳重重。小蓬莱下喜相逢。画堂春满，宝鼎瑞云浓。"
    ]
  },
  {
    "id": "e647d10f0069df8addcdd5b7a7b3c877",
    "title": "麦秀两岐",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "抚字多惭德。更苦催科棘。皮骨存，髓空吸。太守有何力。雨岐双穗知无益。感今惭昔。",
      "父老怜愚直。有道投佳什。远相传，图画识。异日山阳笛。吾将从此辞羁的。雪鸿留迹。"
    ]
  },
  {
    "id": "e647d10f0069df8a08424c7ce509cf10",
    "title": "风中柳春夜听雨，各拈一阕。长卿《雨中花》，幼如《雨霖铃》，不害《少年游》，予得《风中柳》",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "瞥眼春光，不见玉人携手。尽平芜、桃花渡口。酽红浓粉，尽教他欺瘦。这回来、可能还有。",
      "冷落空斋，自是长夜相守。更荧荧、灯残梦剖。霖钤未断，客心愁添否。知多少、杜陵新酒。"
    ]
  },
  {
    "id": "e647d10f0069df8a26f089199d47204a",
    "title": "凤凰阁玉兰",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "问花神、何事亭亭素玉。忍抛冷艳在空谷。笑领东风无路，着意拘束。困杀您、霜寒露宿。",
      "年年无计，早把春光占足。此情和恨半含蹙。谁似我，去空回，一样幽独。好记取、待惊郎目。"
    ]
  },
  {
    "id": "e647d10f0069df8ae05067dcc9f89a43",
    "title": "行香子·和朱少宗伯兰堣",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "石火荣华。有甚争差。到收场、谁擅行家。波波鹿鹿，要博人夸。似鼠拖肠，蛙鼓腹，蚁排牙。",
      "前因若有，造物偿他。更何须、墨水些些。几多才子，终老烟霞。任蜣抱丸，乌吓腐，蟹爬沙。"
    ]
  },
  {
    "id": "e647d10f0069df8ae05067dc8d4bc6e3",
    "title": "行香子·和朱少宗伯兰堣",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "富贵轰雷。西市寒灰。后来人、恁不思惟。常扃眉锁，惯织心机。有九牛毛，双虿尾，五羊皮。",
      "因闲细数，多少凄其。恤宗周、嫠妇空悲。昨朝有客，笑我愚痴。道一无能，三不可，七皆迷。"
    ]
  },
  {
    "id": "e647d10f0069df8a1cef1f251f81320f",
    "title": "天仙子·吴本如中丞宅颧剧",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "不惜明珠三斛价。长在深闺，罗在华堂下。尊前撮起殚人娇，莺语乍。花光砑。一幅崔徽金粉画。",
      "歌舞留袖禅悦暇。供顿清饶，雒浦神仙亚。惊鸿过眼彩霞飞，香散罢。寻思那。惟有白云清梦挂。"
    ]
  },
  {
    "id": "e647d10f0069df8ae6bb2a2bf476ae0d",
    "title": "江城子·同李五岳、周长卿、焦不害、茂潜饮亭亭馆",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "秦淮杨柳澹垂烟。雨余天。弄晴妍。行到画楼，十二锦屏联。人面桃花相映好，金粉地，艳阳年。",
      "曲拦幽径隐亭轩。肆芳筵。倚琼仙。最是殚人，心绪总堪怜。含恨含情低絮语，香冷后，月华前。"
    ]
  },
  {
    "id": "e647d10f0069df8ab7307c949c9fcdd3",
    "title": "归田乐本调",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "学秉犁锄，解下腰章，顿抛手板。只悔回头晚。肉眼共盲眼。",
      "馋眼。妒眼。合与君山一时铲。仕途原自坦。谁似尔、忙钻热赶。",
      "老臣无状，只不贪而懒。雪盏更雨盏。月盏。花盏。美满生涯世间罕。"
    ]
  },
  {
    "id": "e647d10f0069df8ae2a5f4eb5e01fbf6",
    "title": "千秋岁",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "才过重九，此会胡为者。兰麝暖，琼浆写。亲朋齐致祝，奏伎都妖冶。千秋岁，先生始把尘寰舍。",
      "听祝惭颜赭。自分疏狂野。云路拙，投闲且。马牛安足齿，短鬌繁霜惹。宾劝我，一杯聊闰登高也。"
    ]
  },
  {
    "id": "e647d10f0069df8aeb55ef46ca7fda15",
    "title": "风入松·唤春",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "唤春春总不回眸。只索休休。燕成翁媪莺成叟。更堪雨惨风愁。一夜香魂无处，原来都在根头。",
      "匆匆因甚逝波流。容易拌丢。艳阳如绣天如酒，恁般下得忙收。赖有情人慰我，绿肥也亚红稠。"
    ]
  },
  {
    "id": "e647d10f0069df8a5a3e76d2ef5c203e",
    "title": "何满子宫词",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "草色侵帘入户，月光似水连天。才唱一声何满子，顿抛双泪君前。自是宸游无暇，非关薄命婵娟。",
      "二六栏凭辇路，十三徽隐哀弦。那有闲情买词赋，赋成谁奏甘泉。但祝冈陵岁岁，不妨箧扇年年。"
    ]
  },
  {
    "id": "e647d10f0069df8a77f9fedee1ea9552",
    "title": "江城梅花引·即《江城子》，末多一句，似《行香子》、绝非《梅花引》，不知犯何调，姑俟博雅咏梅",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "古梅芳榭悄含英。冷香凝。满空庭。我共花魂，相对惜孤清。更值众芳摇落后，捻吟髭，霜月下，最关情。",
      "罗浮梦断晓参横。句初成。自丁宁。从此一杯，歌底莫教停。化作玉鳞君便见，小桥边，篱落外，巳星星。"
    ]
  },
  {
    "id": "e647d10f0069df8af9371e65b69f2849",
    "title": "御街行·秋日向张宾王、周长卿、何充符、衷君含、幼醇恭谒旧内",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "清都福地层城起。集壁翠、凝金绮。凤楼高入五云中，一道片泉接陛。千秋鱼钥，万年虬户，玉殿浑如洗。",
      "路迷兴庆西宫里。回辇路、钩陈迤。铜龙掩射日光寒，疑向承明谒帝。萱荚呈祥，三山献秀，常拥真人气。"
    ]
  },
  {
    "id": "e647d10f0069df8abbcc596db4b5c755",
    "title": "金人捧露盘·万历庚子，寓极乐寺。丁巳重过，已废坏，感赋",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "二十年，居停处，梵王宫。惯听残暮鼓晨钟。参差台殿，绣幡莲座簇金容。山僧每话，前朝事、中贵豪雄。",
      "笑刘郎，重到此，悲紫陌，忆桃红。向兔葵燕麦春风。惟虚不坏，但教成住尽归空。尚有高梁桥下水，依旧溶溶。"
    ]
  },
  {
    "id": "e647d10f0069df8a4af498f0c9fd135e",
    "title": "千秋岁引·咏杨花",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "做势漫天，凭空布陌。点画青林好颜色。填平石家金埒下。纷飞柳氏章台侧。都不管，灵和殿，永丰宅。",
      "一望霸陵情脉脉。多少利名途路客。见此茫茫意萧索。妆成慢夸晴雪舞，锦衾篱溷谁能测。雨兼风，泥共土，红和白。"
    ]
  },
  {
    "id": "e647d10f0069df8ac9e3a3cc940e8bef",
    "title": "满路花·晚春",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "残英蝶梦寒。晓被莺呼暖。山光林影换、东风缓。飞红逐水，寂寞无人管。绣帘慵未轴，却被杨花巧穿。特恁柔款。",
      "情悰依约，蓦地添凄惋。从前多少事、心头馆。江淹有恨，欲赋绫笺短。拟向东君问，此际年年。也应清泪痕满。"
    ]
  },
  {
    "id": "e647d10f0069df8a07babbaf2f206eec",
    "title": "洞仙歌·小园水陆二洞成，口号志喜",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "腹裁口减，措大为山费。次第双峰俨相对。更多情、倩得巨掌仙灵，来一擘，便做金庭地肺。",
      "共惊奇绝处，在水中央，小艇前穿杳无际。漫夸他五泄，具体而微。",
      "应不爽、想见游鱼乐意。但胜侣、心知肯频来，且莫笑愚公，付之一醉。"
    ]
  },
  {
    "id": "e647d10f0069df8a45280d482d8ba7ac",
    "title": "东风齐着力戊辰除夜",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "圣主初元，星回佳候，物意嶙峋。沉香火底，爆竹彻明闻。正值调和玉烛，遍寰宇、尽人阳春。尽今夜，加添甲子，漫守庚申。",
      "笑语逡巡。又早是、一宵两岁平分。赏心乐事，都施少年人。只愿安康履顺，团圞聚、贤子贤孙。还凭仗，东风着力，吹入寒门。"
    ]
  },
  {
    "id": "e647d10f0069df8a8728df795afe20e8",
    "title": "塞翁吟·书所见",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "热局并巍膴，朝屮辈辈炎炎。偶占取，一身兼。猛做出崇严。自称亦是天骄子，安用退步撝谦。君莫恃，浮图好就，遗看封尖。",
      "闲拈。书史事，塞翁旧话，荣辱幻、教人恨添。屈指算、全辽破后，到于今、多少尊官，次第都歼。争如野老，寂寞玄亭，卧起厌厌。"
    ]
  },
  {
    "id": "e647d10f0069df8a8c36249e51691ef8",
    "title": "满江红·东阿道中",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "荏苒征途，马首外、黄埃飞灭。渐初夏、麦寒西陇，草熏南陌。平楚澹烟迷云鹜，乱山落照闻啼鴂。只玉骢、飘泊未归来，心慵怯。",
      "名与利，多生劫。劳和恨，他生业。怕镜中不似、去家时节。残月一鞭乡梦断，暮云千里音书歇。想故园、莫道不曾愁，愁今绝。"
    ]
  },
  {
    "id": "e647d10f0069df8aa594cedf4127dc6a",
    "title": "六幺令·冬夜",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "丽谯初永，良夜寂无哗。帘栊逗来寒信，绛蜡有微葩。应是流澌渐合，霜意满蒹葭。此际堪嗟。空庭月冷，瘦着南枝一树花。",
      "不甘萧瑟，强搀和、一半清佳。无奈被余香灺，梦不到天涯。暗想当年此夜，沉醉在他家。几许韶华。都随流水，且听城头咽暮笳。"
    ]
  },
  {
    "id": "e647d10f0069df8a40a13ecf64b482fa",
    "title": "满庭芳·爰园春思",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "春入沁园，天公做美，树老花嫩都芳。酿寒催暖，晴霭泛崇光。淑气融人似酒，微风送、不断林香。池亭畔，时逢艳冶，新样渲梳妆。",
      "六朝金粉地，门临朱桁，路转横塘。喜酒空赊易，诗就吟狂。莫问后庭遗恨，但惜取、烟柳斜阳。烧银烛，夜深花睡，残月下回廊。"
    ]
  },
  {
    "id": "e647d10f0069df8a18dc01e073c9b0da",
    "title": "凤凰台上忆吹箫·月",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "璧影欹悬，冰轮初就，凄清乍人帘钩。想桂宫帝子，甚处空浮。望断青天碧海，今夜里、多在琼楼。微飔动，露华凝玉，雾縠生秋。悠悠。",
      "几多恨也，千百种心窝，一霎眉头。向素娥遥诉，私忖还休。应道关卿何事。偏相望、泪逐莲筹。枉教您，孤眠到今，不解人愁。"
    ]
  },
  {
    "id": "e647d10f0069df8a52a246bc66466ccd",
    "title": "醉蓬莱·魏国上公徐六翁招饮园池，同王季重",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "羡蓬莱仙伯，紫府真人，自无烟火。游戏尘凡，驾明霞千朵。小筑瀛山，巧穿环海，向洞天深锁。宝树青葱，金波澹落，琪花婀娜。",
      "玉笋班中，元臣独座，门閤开东，属车回左。此际邀宾，列绣屏雕舸。舞缀行云，歌翻子夜，谈笑珠玑颗。奇俊王郎，挥毫浮白，愧颓唐我。"
    ]
  },
  {
    "id": "e647d10f0069df8abb57f3b0de276d7a",
    "title": "玲珑四犯送廿子明还豫章",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "歌罢尊空，奈陌上骊驹，又自催早。握手河梁，极目水天绵邈。孤客荏冉征途，泪染断肠芳草。笑年年、季子裘敝，惟有舌存未老。",
      "暮云春树江东道。任王孙、去来谙饱。中原漫道稀麟凤，故把刘宝恼。寻想翠幄夜阑，醉梦里、狂情杳眇。更甚时，并辔油壁，殢人娇好。"
    ]
  },
  {
    "id": "e647d10f0069df8a1c95365d71f14c76",
    "title": "水调歌头·为友人赠别",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "有意凭谁省，把酒对东风。不知泪痕多少，昨夜梦魂中。记取闲亭别馆，谢却舞裙歌扇，璧影挂疏桐。灯暗衣潜解，香冷被初笼。",
      "晚妆却，残粉褪，醉眸慵。两情各诉，相偎常恨不相逢。及见何曾几许，依旧华胥梦断，岐路苦匆匆。马上频回首，此恨有千重。"
    ]
  },
  {
    "id": "e647d10f0069df8a1c95365d247e0d92",
    "title": "水调歌头·为友人赠别",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "简点王正历，大吉丑到从魁。已过开岁旬满，香漏尚残灰。元旦椒花献颂，人日金花剪胜，都作庆新杯。为滞东皇驾，还待土牛催。",
      "稽典礼，戒农事，谨三推。老夫无用，只管问柳与寻梅。梅向阶前破萼，柳在陌头舒眼，如见故人回。定把春婪取，轻肯放伊归。"
    ]
  },
  {
    "id": "e647d10f0069df8a485207c15845180d",
    "title": "念奴娇·早春",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "蕊桃丝柳，带残梅数朵，暗呈春思。雪意霜情犹未断，已觉寒回暖至。绣帐佳人，锦囊才子，简点春衣笥。东皋南陌，酒帘摇飐花肆。",
      "追想前日邀宾，重帘深幕，到今都勿事。水色山光人面映，好景一年须记。待得花秾，上林如锦，春老将归次。流光驹隙，人生行乐何俟。"
    ]
  },
  {
    "id": "e647d10f0069df8a3a274c0c0648d5e7",
    "title": "解语花·咏焚香美人，和长卿",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "日烘帘压，花衬檐牙，别是添情界。沁人无赖。随分例、了却闲中些债。水沉初买。更拂拭、商彝周鼐。唤小鬟、分火熏笼，捻取兰煤待。",
      "乍觉郁纷杳蔼。渐盈盈随处，沾惹襟带。留伊常在。将红袖翠衵，缓笼轻载。昭仪浴罢，谁近得、暗香柔态。较海棠、纵似娇姿，输一般难赛。"
    ]
  },
  {
    "id": "e647d10f0069df8a65fc4dca5564aeef",
    "title": "水龙吟·闻笛",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "谁家玉笛楼中，遏云声断龙吟水。风清万籁，雾净三更，月明千里。散入雒城，曲中折柳，动人乡思。甚天涯孤客，故园摇落，襟袖有、盈盈泪。",
      "堪叹流商刻徵。断腹声、旧腔谁系。金谷吹残，武陵调苦，萼楼人醉。便欲乘风，钧天学谱，跨鲸云际。待他年，仿佛君山父老，世间游戏。"
    ]
  },
  {
    "id": "e647d10f0069df8a1a115bef7c9950b2",
    "title": "瑞鹤仙·天问",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "噫天公忒煞。无好恶、颠倒随时赍发。谁能免庞杂。算从前天理，人情王法。凭伊抑捺。似将来、一笔都抹。",
      "有颜回短命，孔子阨穷，盗蹠华发。道得往因簿注，果报缘悭，影形相答。尤难省达。张公罪，李公罚。许多时隔了，前生夙世，若个于中证察。使先生、佩剑冲星，每教自拔。"
    ]
  },
  {
    "id": "e647d10f0069df8a23b804bf11f9eaec",
    "title": "齐天乐·万寿节",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "荣光亿道长春节，流虹又逢绕电。万国梯航，八方蹈舞，干羽两阶呈遍。云祥舜旦。更日丽尧年，风清禹甸。紫玉班中，五明宫里仙人现。",
      "遥遥西望长安。把南山乐只，一杯期献。再展芹私，萦怀曝爱，惟有升平堪愿。边尘净扫。尽世界熙熙，太平重见。漫道齐天，后天勤未倦。"
    ]
  },
  {
    "id": "e647d10f0069df8a14306768e19a7c21",
    "title": "绮罗香·史邦卿末句少二字，今更定元夜",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "天上融怡，人间和洽，共结王正佳丽。此夜三元，处处风柔月媚。斗奇巧、琢玉雕脂，逞华艳、簇珠攒翠。望云端、绣幕红楼，绮罗香拥神仙队。",
      "寻思屈指人世。几遇清平代，良宵佳会。更有闲愁，来日阴晴难拟。且随分、银烛觥筹，莫厌频、尽堂簪佩。待填词、谱入梨园，一宵传遍清都里。"
    ]
  },
  {
    "id": "e647d10f0069df8a5ae497a9e089b7a3",
    "title": "西河·竹",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "山窗下归来，雅意相待。杏桃飞尽，恁清阴、始知不改。",
      "倩谁传语报平安，夜深时有天籁。嶰谷种，淇澳派。",
      "仙源宁比萧艾。众芳摇落，翠沉沉、此君独在。化龙栖凤总无凭，最怜月影风态。",
      "成竹意，虽未解。潇湘一幅堪爱。子瞻与可，漫相夸、别传教外。",
      "不如千亩贮胸中，清贫馋守何害。"
    ]
  },
  {
    "id": "e647d10f0069df8a12e5815ab8e7907e",
    "title": "夜飞鹤此调无换头清明",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "岁华到佳丽，寒暖轻纤。桃杏里扬晴帘。和烟暖雾巧妆点，香车骄马相兼。红楼上凝望处，见飞英铺径，舞絮垂檐。电光隙影，料东君、不与人添。",
      "追想去年寒食，携酒拾遗钿，香染脂黏。今日风风雨雨，春城御陌，情意空恹。汉宫蜡炬，甚余辉、能到穷阎。但梨花深夜，清尊好友，险韵频拈。"
    ]
  },
  {
    "id": "e647d10f0069df8a6b0a8b85577a9dd7",
    "title": "内家娇初夏",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "朝来红雨过，房栊静、斜日燕初归。正啼困流莺，病疏浮蚁，昼长人去，璠上双眉。悄心绪，一弯蟾晕小，数叠枕屏欹。山溜渐平，桐阴乍满，稚荷争吐，骄絮还垂。",
      "画图春风里。肠断处、种种密约佳期。堪更臂留韦玉，镜惹潘丝。怕旧事江南，桃根重省，新愁塞北，雁字难飞。无计返魂怀梦，应做情痴。"
    ]
  },
  {
    "id": "e647d10f0069df8adc7dbafcd373b5a5",
    "title": "江南春和倪元镇",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "梦破金鸡辞玉笋。门外雀罗看欲静。高楼初旭野销烟，远树依微过人影。",
      "柳颦桃笑怯春冷。梧阴未覆墙东井。肩车便软幂罗巾。",
      "陌头飞丝香惹尘。兔何忙，乌太急。小院回廊月痕湿。",
      "黄昏夜阑次将及。银笙不温钿花碧。我有所思隔都邑。",
      "临风斯须为谁立。蓬山只似海上萍。刘郎遗恨空征营。"
    ]
  },
  {
    "id": "e647d10f0069df8a98f49f31f98b6d16",
    "title": "惜余春慢老伎",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "是月常亏，逢花偏悴，奈可无情乌兔。成阴绿叶，子满枝头，谁遣朅来迟暮。闻道寻春有期，丝柳才黄，乳桃含素。怕多时、前日秋娘庭户，蝶迷蜂误。",
      "思往事、天样风情，萍踪沤聚，曾把蛾眉招妒。琵琶写怨，若个青衫，纵有泪痕难赋。闲抚合欢绣衾，挦损凤鸳，消残鸳鹜。古和今、豪富红颜长在，水应西去。"
    ]
  },
  {
    "id": "e647d10f0069df8aef9ac91a89290d00",
    "title": "玉女摇仙佩佳人",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "凭谁般尔，倩若钩绳，琢就飞琼苕玉。月下当歌，风前凝盻，亦是每常妆束。别具才情处，但芳魂染惹，害人深酷。两相觑、幽襟密意，都是清矑、盻里含蓄。沾些子脂香。堪做人间，千祥百福。",
      "那许雒阳胜苑，太华神州，占断夭红柔绿。背面秋千，相思才诉，引起眉儿全蹙。疑道湘皋女。暂留得踪迹，尘寰芬郁。叹自古、逢权别怨，不禁回首、织乌忙续。从今愿，年年畅好斟醽醁。"
    ]
  },
  {
    "id": "e647d10f0069df8a439845bc54641935",
    "title": "三台·咏南都",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "看山围故国如昨，女墙月来还去。吴楚分、地作镇龙盘，江海汇、天成虎踞。前朝事、燕子能相语。总不过、偏安割据。逞浮艳、子夜铜鞮，恣淫乐、后庭琼树。迤千年唐联五代，宋朝南渡尤误。画江守、苟活到钱塘，舍神皋、翻资胡虏。",
      "任潮打、空城晨暮。天留靳、绛节薇垣，待时到、都归真主。见储胥紫气簇拥，未央瑞云浓护。万斯年、重译亘梯航，千八百、共球欢舞。秦淮绕、御苑通仙澍。望翠烟、钟阜凝贮。玉衣举、铁马常趋，祀光辉、夜旋龙驭。"
    ]
  },
  {
    "id": "e647d10f0069df8a674752653e7c58d6",
    "title": "卜算子·贺何若浮举曾孙",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "壮岁子生孙，逾艾孙生子。正合官家极品封，四代都如此。",
      "君到伏生年，又几云仍耳。六世金绯共一堂，妆点清朝史。"
    ]
  },
  {
    "id": "e647d10f0069df8ac5d36ee8909c3c30",
    "title": "谒金门·人日喜晴",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "东风晓。斗帐薄衾寒悄。马日鸡辰都过了。恰晴人意好。",
      "檐外弄春么鸟。数点落梅风小。胜里金花看惯巧。个中催得老。"
    ]
  },
  {
    "id": "e647d10f0069df8af1a281cf1250005f",
    "title": "江城梅花引·偶成",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "当年陶令赋归兮。悔前非。只嫌迟。能进不如能退勿须疑。君看泰昌天启后，卿与相，争旦晚，便云泥。",
      "未曾无食与无衣。是山溪。总堪栖。若到咸阳市里悔何追。上蔡东门谁禁汝，父和子，黄犬骏，兔儿肥。"
    ]
  },
  {
    "id": "e647d10f0069df8ad93bed10653878fc",
    "title": "沁园春·寿李伯英太君",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "寿母康哉，婺星晖朗，高傍三台。见西王法驾，双成旌旆，缤纷旖旎，烂熳昭回。仙李蟠根，灵萱擢秀，管领春风着意栽。天都上，正霞生海峤，云满蓬莱。",
      "养堂此日崔嵬。更谁羡、怀清旧筑台。便玉杖扶鸠，金书衔凤，绿尊泛蚁，华发凝鲐。何物斑斓，阶前绣彩，鼎食纶褒次第开。三千岁，待桃花结子，许我重来。"
    ]
  },
  {
    "id": "e647d10f0069df8af8a6756d1e36d69f",
    "title": "忆秦娥·梅",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "春寒熟。溪梅已绽枝头玉。枝头玉。照人明媚，殢人芬馥。",
      "东皇为我怜幽独。小楼细雨眠初足。眠初足。一番花信，一番裀褥。"
    ]
  },
  {
    "id": "e647d10f0069df8af8a6756de4fd2305",
    "title": "忆秦娥·梅",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "烧灯毕。凄风楚雨人愁寂。人愁寂。三分春事，二分抛掷。",
      "西园载酒知何日。南楼遣闷闲凭立。闲凭立。乱山无数，暮云遮讫。"
    ]
  },
  {
    "id": "e647d10f0069df8aedb94781cbe0acdf",
    "title": "贺圣朝·留春",
    "authorName": "俞彦",
    "authorId": "e647d10f0069df8ad1457b72d1457b72",
    "dynasty": "明",
    "content": [
      "东皇听我多珍重。莫便思飞轻。得得难来，频频要去，匆匆如梦。",
      "梨花欲吐香魂动。待一杯相共。可能张主，免教佳节，雨摧风送。"
    ]
  },
  {
    "id": "e647d10f006b93af5be25bb99b2c0979",
    "title": "卜算子·忆昔",
    "authorName": "秦公庸",
    "authorId": "e647d10f006b93afd1457b72d1457b72",
    "dynasty": "明",
    "content": [
      "忆昔约佳期，花月为盟主。共对花前月下时，幽恨从头数。",
      "拜月月无言，问花花不语。月转阑干花卸枝，双泪多于雨。"
    ]
  },
  {
    "id": "e647d10f0133b2ed9b02ba6db09ada70",
    "title": "菩萨蛮",
    "authorName": "焦竑",
    "authorId": "e647d10f0133b2ed1373b284806beafe",
    "dynasty": "明",
    "content": [
      "梅花坐对天如水，月明千里人千里。莫上最高楼，长江生别愁。",
      "百年今夕会，且共樽前醉。明日又离歌，天涯奈尔何。"
    ]
  },
  {
    "id": "e647d10f0133b2edcc0de6048cf945db",
    "title": "江神子",
    "authorName": "焦竑",
    "authorId": "e647d10f0133b2ed1373b284806beafe",
    "dynasty": "明",
    "content": [
      "西风吹袂弄新晴，月笼明，小梅横。席上孤琴、又作断肠声。人去青山衰草里，凭谁共，绕花行。",
      "强拈彩笔赋离情，忆平生，到深更。欲写年来、意思苦难成。但把深杯留客醉，知何日，笑相迎。"
    ]
  },
  {
    "id": "e647d10f01364e5825f7075ad31c9562",
    "title": "山花子·楼瞰",
    "authorName": "戴澳",
    "authorId": "e647d10f01364e58d1457b72d1457b72",
    "dynasty": "明",
    "content": [
      "楼瞰寒塘古木横。幽禽时对小窗鸣。柳外何人停短棹，理渔罾。",
      "旧雨不来门书掩，疏篱新剪竹枝平。茶鼎白沙泉正熟，听松声。"
    ]
  },
  {
    "id": "e647d10f019b8c7bf32f182e08aed504",
    "title": "浣溪沙",
    "authorName": "于儒颖",
    "authorId": "e647d10f019b8c7bd1457b72d1457b72",
    "dynasty": "明",
    "content": [
      "一片心情眼底柔，倦容疏态越风流。未经惆怅不知愁。",
      "鸳谱怪来针线减，工夫强半为梳头。日西初见下妆楼。"
    ]
  },
  {
    "id": "e647d10f01d465c185f05a6a31e86182",
    "title": "次韵周叔维竹枝歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "东淮时味颇清嘉，莲实累累小胜瓜。雪藕松甜丝万缕，令人吃著便思家。"
    ]
  },
  {
    "id": "e647d10f01d465c185f05a6a64d197f4",
    "title": "次韵周叔维竹枝歌",
    "authorName": "郑潜",
    "authorId": "e647d10f01d465c1d1457b72d1457b72",
    "dynasty": "明",
    "content": [
      "月河守闸问船开，闸上新痕长绿苔。怪底篙人相唤急，西江又有使臣来。"
    ]
  },
  {
    "id": "e647d10f032eb0baac8fd05cf24066aa",
    "title": "添字浣溪沙·初夏夜饮归",
    "authorName": "陈继儒",
    "authorId": "e647d10f032eb0ba299210013c1e4bd6",
    "dynasty": "明",
    "content": [
      "桐树花香月半明，棹歌归去蟪蛄鸣。曲曲柳湾茅屋矮，挂鱼罾。",
      "笑指吾庐何处是？一池荷叶小桥横。灯火纸窗修竹里，读书声。"
    ]
  },
  {
    "id": "e647d10f032eb0baa90eaa775dc69501",
    "title": "摊破浣溪沙",
    "authorName": "陈继儒",
    "authorId": "e647d10f032eb0ba299210013c1e4bd6",
    "dynasty": "明",
    "content": [
      "蜂欲分衙燕补巢，阴阴落叶遍江皋。一阵窗前风雨到，打芭蕉。",
      "惊起幽人初睡午，茶烟缭绕出花梢。有个客来琴在背，度红桥。"
    ]
  },
  {
    "id": "e647d10f032eb0ba154effbd5367bbac",
    "title": "浪淘沙",
    "authorName": "陈继儒",
    "authorId": "e647d10f032eb0ba299210013c1e4bd6",
    "dynasty": "明",
    "content": [
      "风雨霎时晴，荷叶青青，双鬟捧著小红灯。报道绿纱窗底下，蕉月分明。",
      "枕簟嫩凉生，茉莉香清，兰花新吐百余茎。扑得流萤飞去也，团扇多情。"
    ]
  },
  {
    "id": "e647d10f0449c2608d41f38785132c75",
    "title": "西江月",
    "authorName": "费宏",
    "authorId": "e647d10f0449c260cec6f62c748ba69d",
    "dynasty": "明",
    "content": [
      "舟中夜行，独坐无酒，抚卷作霜月高悬碧汉，画船自泛寒江。银镫独对夜何长，窗外浮光荡漾。",
      "可怪曲生疏阔，闲来冷落琼觞。思量无计助清狂，且与青编相向。"
    ]
  },
  {
    "id": "e647d10f0451c3383892ecd770651bed",
    "title": "玉楼春·春怀回文",
    "authorName": "汪廷讷",
    "authorId": "e647d10f0451c338d1457b72d1457b72",
    "dynasty": "明",
    "content": [
      "画图开处飞莺燕，新涨春湖垂柳线。架书淹日尽穷搜，下帏孤坐棋弹倦。",
      "挂檐晴翠山当面，如如悟却忘欣厌。泻玉寒泉绕石台，夜中归鹤栖松院。"
    ]
  },
  {
    "id": "e647d10f04df0caeee754c589365b24d",
    "title": "采莲曲",
    "authorName": "张楷",
    "authorId": "e647d10f04df0caed973132107042ac7",
    "dynasty": "明",
    "content": [
      "青绫裙子试新裁，水面风吹拂拂开。舟小身轻波复静，荷花荡里去还来。"
    ]
  },
  {
    "id": "e647d10f0523c55f1368c91454cad331",
    "title": "临江仙",
    "authorName": "查维宏",
    "authorId": "e647d10f0523c55fd1457b72d1457b72",
    "dynasty": "明",
    "content": [
      "庭院深深愁几许，落花妒杀东风。天涯人远思无穷。",
      "绿窗梦觉，扶起玉钗松。",
      "漫忆当年行乐处，而今酒懒诗慵。卷帘悄步曲廊东，恼人燕子，双舞夕阳中。"
    ]
  },
  {
    "id": "e647d10f05b8058bc392624ec5933e91",
    "title": "满路花·花朝辑蒲菊繁蔓图悼亡姬",
    "authorName": "陆宏定",
    "authorId": "e647d10f05b8058bb49c63fab49c63fa",
    "dynasty": "明",
    "content": [
      "刀尺好谁贻？又是中和节。众芳何处也，催鶗鴂。春迟候冷，别院梅花发。抚景堪愁绝。自入春来，风风雨雨才歇。",
      "小庭枯蔓，逗的春消息。新条还护取，穿萝薜。当年记道，纤手亲移植。共倚藤阴月。断人肠，是花期、转眼狼籍。"
    ]
  },
  {
    "id": "e647d10f05b8058b3304e664d63f2c73",
    "title": "望湘人·记归程过半",
    "authorName": "陆宏定",
    "authorId": "e647d10f05b8058bb49c63fab49c63fa",
    "dynasty": "明",
    "content": [
      "记归程过半，家住天南，吴烟越岫飘渺。转眼秋冬，几回新月，偏向离人燎皎。急管宵残，疏钟梦断，客衣寒悄。忆临歧、泪染湘罗，怕助风霜易老。",
      "是尔翠黛慵描，正恹恹憔悴，向予低道。念此去、谁怜冷暖，关山路杳。才摧手、教款语丁宁，眼底征云缭绕。悔不剪、春雨蘼芜，牵惹愁怀多少。"
    ]
  },
  {
    "id": "e647d10f05b8058b22af7c3e488c7519",
    "title": "虞美人·花原药坞茫锄去",
    "authorName": "陆宏定",
    "authorId": "e647d10f05b8058bb49c63fab49c63fa",
    "dynasty": "明",
    "content": [
      "花原药坞茫锄去，会底天工意。却移双桨傍渔矶，刚被一轮新月、照前溪。",
      "来霜往露须臾换，都是牵愁案。渐添华发入中年，悔把高山流水、者回弹。"
    ]
  },
  {
    "id": "e647d10f068d821edd179f83bfe51180",
    "title": "瑞鹧鸪·湖上上元",
    "authorName": "卓人月",
    "authorId": "e647d10f068d821ed1457b72d1457b72",
    "dynasty": "明",
    "content": [
      "城中火树落金钱，城外湖波起碧烟。夜夜夜深歌子夜，年年年节度丁年。",
      "玻璃一段湖称圣，琥珀千钟酒号贤。自分懒追儿女队，玉梅花下拾花钿。"
    ]
  },
  {
    "id": "e647d10f06affb1ff5329c51f43fd471",
    "title": "水龙吟·春思",
    "authorName": "贝琼",
    "authorId": "e647d10f06affb1f50905d7bbad5f337",
    "dynasty": "明",
    "content": [
      "楚天归雁千行，一书不寄相思苦。匆匆过了，踏青时节，更愁风雨。燕子黄昏，海棠春晓，几番凄楚。问谁能为写，重重别恨，算除有、江淹赋。",
      "尚记银屏翠箔，抱琵琶、夜调新谱。芳年易度，沈腰宽尽，白头如许。弱水三千，武陵一曲，重寻何处。奈无情杜宇，年年此日，到淮南路。"
    ]
  },
  {
    "id": "e647d10f06affb1f165a25021000839e",
    "title": "西湖竹枝",
    "authorName": "贝琼",
    "authorId": "e647d10f06affb1f50905d7bbad5f337",
    "dynasty": "明",
    "content": [
      "六月玉泉来看鱼，湖头雨过尽芙蕖。芙蕖花开郎更远，玉泉鱼少亦无书。"
    ]
  },
  {
    "id": "e647d10f0b089e1bd46ec97d1986f90b",
    "title": "海上竹枝词七首",
    "authorName": "顾彧",
    "authorId": "e647d10f0b089e1bd1457b72d1457b72",
    "dynasty": "明",
    "content": [
      "太湖东来沧海西，四十二湾江渐低。源头受得浙间水，不放浑潮淤作泥。"
    ]
  },
  {
    "id": "e647d10f0b089e1bd46ec97d1c567fe3",
    "title": "海上竹枝词七首",
    "authorName": "顾彧",
    "authorId": "e647d10f0b089e1bd1457b72d1457b72",
    "dynasty": "明",
    "content": [
      "江流两岸尽平川，荠麦如云树若烟。不是青龙任水监，陆成沟壑水成田。"
    ]
  },
  {
    "id": "e647d10f0b089e1bd46ec97d21e8eeb2",
    "title": "海上竹枝词七首",
    "authorName": "顾彧",
    "authorId": "e647d10f0b089e1bd1457b72d1457b72",
    "dynasty": "明",
    "content": [
      "沙田疲瘠快秋登，家计浑如水上冰。今日新佥河泊户，阿侬准备学攀罾。"
    ]
  },
  {
    "id": "e647d10f0b089e1bd46ec97ddf08ce4a",
    "title": "海上竹枝词七首",
    "authorName": "顾彧",
    "authorId": "e647d10f0b089e1bd1457b72d1457b72",
    "dynasty": "明",
    "content": [
      "平川多种木棉花，织布人家罢缉麻。昨日官租科正急，街头多卖木棉纱。"
    ]
  },
  {
    "id": "e647d10f0b089e1bd46ec97d33c1bc28",
    "title": "海上竹枝词七首",
    "authorName": "顾彧",
    "authorId": "e647d10f0b089e1bd1457b72d1457b72",
    "dynasty": "明",
    "content": [
      "黄浦西边黄渡东，张泾正与泗泾通。航船昨夜春潮涨，百里华亭半日风。"
    ]
  },
  {
    "id": "e647d10f0b089e1bd46ec97dc4a4eac9",
    "title": "海上竹枝词七首",
    "authorName": "顾彧",
    "authorId": "e647d10f0b089e1bd1457b72d1457b72",
    "dynasty": "明",
    "content": [
      "大浦横塘九里湾，蚤潮船上晚潮还。侬心恰似东流水，直到海门无日闲。"
    ]
  },
  {
    "id": "e647d10f0b089e1bd46ec97d2bad55c9",
    "title": "海上竹枝词七首",
    "authorName": "顾彧",
    "authorId": "e647d10f0b089e1bd1457b72d1457b72",
    "dynasty": "明",
    "content": [
      "沪渎祠荒古垒平，东西芦浦荻芽生。袁嵩向时防海处，何物孙恩敢弄兵。"
    ]
  },
  {
    "id": "e647d10f0b87f59f46eb61fba828bdbf",
    "title": "河满子·客归",
    "authorName": "方文席",
    "authorId": "e647d10f0b87f59fd1457b72d1457b72",
    "dynasty": "明",
    "content": [
      "帘下杨花似雪，枕边香腻如云。为我飘零踪不定，几年独自黄昏。谁信桃花依旧，只留月印重门。",
      "钿剩龙膏不暖，绣残凤履犹存。日暮碧云空自合，漫教燕语殷勤。简得鲛绡红泪，今朝借作招魂。"
    ]
  },
  {
    "id": "e647d10f0bd1667ff137049b24283de7",
    "title": "阮郎归",
    "authorName": "端淑卿",
    "authorId": "e647d10f0bd1667fd1457b72d1457b72",
    "dynasty": "明",
    "content": [
      "园林春到清明节，花柳愁攀折。人生何事轻离别，水远山重叠。",
      "杜宇啼，残更月，银皂照明灭。昨宵有梦轻飞蝶，关心犹未说。"
    ]
  },
  {
    "id": "e647d10f0c6046e883cfc9c25a9f1db7",
    "title": "竹枝词",
    "authorName": "朱诚泳",
    "authorId": "e647d10f0c6046e84dcae38eced556cd",
    "dynasty": "明",
    "content": [
      "袅袅万竿秋影，点点二女泪痕。试听鹧鸪声里，满川风雨黄昏。"
    ]
  },
  {
    "id": "e647d10f0d09fac6e429ae79c5102e1d",
    "title": "如梦令",
    "authorName": "王世懋",
    "authorId": "e647d10f0d09fac6b5a1fc20894b77f8",
    "dynasty": "明",
    "content": [
      "枝上子规犹闹，门外碧梧谁扫。病起不禁秋，倚尽小楼残照。",
      "寒峭，寒峭，一夜白苹天老。"
    ]
  },
  {
    "id": "e647d10f0d9f2082ee754c58671d9f10",
    "title": "采莲曲",
    "authorName": "丘吉",
    "authorId": "e647d10f0d9f2082d1457b72d1457b72",
    "dynasty": "明",
    "content": [
      "细语呼人远不闻，水光摇荡石榴裙。一身肌骨无多重，欲入荷花化彩云。"
    ]
  },
  {
    "id": "e647d10f0de1295751adcf8fd6383e0f",
    "title": "阿那曲舟中待友",
    "authorName": "李明岳",
    "authorId": "e647d10f0de12957d1457b72d1457b72",
    "dynasty": "明",
    "content": [
      "几回闲夜停机杼，支枕蓬窗风许许。吹尽苹香不见人，绕塘寒月痈癗语。"
    ]
  },
  {
    "id": "e647d10f0eaadda4c48c891a89f9fa70",
    "title": "浣溪沙·顾默孙纳姬",
    "authorName": "茅维",
    "authorId": "e647d10f0eaadda4d1457b72d1457b72",
    "dynasty": "明",
    "content": [
      "四月陂塘水半扉，姬人梳裹入罗帏。佛楼先礼六铢衣。",
      "花午枕抛红印起，月斜炉绕篆烟微。百花深处玉郎归。"
    ]
  },
  {
    "id": "e647d10f0f13fbd566f3b33c936a0496",
    "title": "满江红·咏竹",
    "authorName": "陆容",
    "authorId": "e647d10f0f13fbd5eaa32c9655c567fd",
    "dynasty": "明",
    "content": [
      "不种闲花，池亭畔、几竿修竹。相映带、一泓流水，森寒洁绿。风动仙人鸣佩遂，雨余净女添膏沐。未成林，难望凤来栖，聊医俗。",
      "问华胄，名淇澳。寻苗裔，湘江曲。性孤高似柏，阿娇金屋。坐荫从容烦暑退，清心恍惚微香触。历冰霜、不变好风姿，温如玉。"
    ]
  },
  {
    "id": "e647d10f0f1492db1f67150b8791d999",
    "title": "风入松·癸亥端午",
    "authorName": "许谷",
    "authorId": "e647d10f0f1492dbd1457b72d1457b72",
    "dynasty": "明",
    "content": [
      "薰风吹满旧都城，斜日映钟陵。佳辰恰喜收残雨，正榴花、照眼烘晴。闭户恐辜令节，开尊独坐闲庭。",
      "一年春夏等闲更，冷暖不须惊。瓜棚豆架空寻遍，笑王郎、好梦难成。吊屈添来余恨，江边呜咽潮声。"
    ]
  },
  {
    "id": "e647d10f10f912a5b253d4d1f769c5cb",
    "title": "柳枝词",
    "authorName": "章士雅",
    "authorId": "e647d10f10f912a5d1457b72d1457b72",
    "dynasty": "明",
    "content": [
      "长淮渡头杨柳春，长淮市上酒旗新。系船沽酒折杨柳，还是去年西渡人。"
    ]
  },
  {
    "id": "e647d10f1138fcf09212f082031f5f87",
    "title": "摸鱼儿·春寒作",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "向小园、花丛飞数蝶，懊恼又飘轻雪。倚画栏、独望湘山影，缥缈半峰残月。",
      "风料峭、罗袂生寒，默默愁难说。家乡万里，想绿草池塘，碧桃院落。",
      "更自伤、离别柔情结。看湘娥、旧恨班班，竹上难灭。",
      "问东皇、何日金乌扑帐，春云热。扁舟独自归去，高堂菽水同欢悦。",
      "班衣笑舞，再莫道、中朝绯袍金印，门前建旌节。"
    ]
  },
  {
    "id": "e647d10f1138fcf007392985feafd1be",
    "title": "一丛花·湘南见池上梅花作二首",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "东风花发小池边。移种是何年。",
      "江南旧日看花处，更回首、多少山川。聊折一枝，瓦瓶斜插，惆怅早春天。"
    ]
  },
  {
    "id": "e647d10f1138fcf0073929857b8ef78c",
    "title": "一丛花·湘南见池上梅花作二首",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "凌波何处见铢衣。池畔月明时。",
      "春风莫作颠狂态，好堪耐、璚雪葳蕤。楼上笛残，陇头书远，人在楚云西。"
    ]
  },
  {
    "id": "e647d10f1138fcf0ff7834972b9ecb67",
    "title": "诉衷情·桂林徐伯川屡约不至有词见寄作此答之",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "瑶笺新调写乌丝。字字说相思。传闻几度来也，又盼过、落花时。",
      "停画舫，驻金羁。枉参差。干天何事，伏雨阑风，故误佳期。"
    ]
  },
  {
    "id": "e647d10f1138fcf0b434d21ad28e519e",
    "title": "采桑子·甲戌正月十三夜风雨作",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "华灯光射银屏影，斗起春光。月转回廊。罗绮风飘满路香。",
      "金陵自古豪华地，不似殊方。堪笑潘郎。流落天涯独举觞。"
    ]
  },
  {
    "id": "e647d10f1138fcf0b434d21a4cd8a86b",
    "title": "采桑子·甲戌正月十三夜风雨作",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "春城箫鼓无端闹，说近元宵。华烛高烧。偏对良辰更寂寥。",
      "斜风细雨敲窗户，又送萧条。愁病无聊。何日行歌白下桥。"
    ]
  },
  {
    "id": "e647d10f1138fcf0cc8a1258d92842b6",
    "title": "念奴娇·湘山怀古",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "振衣嵂𡵉，洗长空、初过一天新雨。万壑千峰，争耸秀、犹有微云吞吐。扑地闾阎，横江城郭，总是闲尘土。寺前松桧，让渠曾见今古。",
      "漫说衡岳巡游，郁林开拓身，后还谁主。泪竹斑斑，空洒血、玉辇而今何处。水底灵均，江边刺史蔓，草埋荒宇。举觞浮白，竟须烂醉休语。"
    ]
  },
  {
    "id": "e647d10f1138fcf0a3dd46a63042a937",
    "title": "点绛唇·元日阴",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "残雪明阶，扑帘微雨东风峭。狐裘貂帽。可信春曾到。",
      "令节神京，合遣阳光照。天公拗。暖颠寒倒。一任梅花恼。"
    ]
  },
  {
    "id": "e647d10f1138fcf0751b87fbb9172844",
    "title": "意难忘鹭洲宅赏灯",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "光烂红灯。正珠帘尽下，玉斝高擎。银屏烘夜影，火树迸春星。人散诞、岁丰登。对伟丽神京。雪尚凝、微风料峭，澹月疏明。",
      "那堪主客多情。任铜壶漏水，报过三更。传香添鸭鼎，选曲度鸾笙。连夜醉、不须醒。更告与良朋。尽元宵、都无十日，莫拣阴晴。"
    ]
  },
  {
    "id": "e647d10f1138fcf00b89f96a30797175",
    "title": "木兰花慢·答介溪礼书二首",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "望紫云宫阙，曾出入、更行游。向凤阁挥毫，龙墀曳履，籍甚清幽。千载明良庆会，天地德独抱寸心酬。鲁史专行笔削，虞廷迭和歌讴。",
      "华旃日侍岂番休。殿东头。朱扉黄阁，班行回回，岁月悠悠。遥想而今乐事，西苑畔碧树正清秋。玉醴长沾凤斝，绣袍紧趁龙辀。"
    ]
  },
  {
    "id": "e647d10f1138fcf00b89f96ac23060b7",
    "title": "木兰花慢·答介溪礼书二首",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "慨山人老矣，逃涧谷、息朋游。尽细竹成园，寒松夹坞，自占岩幽。天与清风皓月，从受用不费一钱酬。管领匡床石枕，安排野调村讴。",
      "馀生莫更赋行休。眼前头。清闲滋味，无何境界，尽已悠悠。莫笑先生太赸，些个物相伴度春秋。浊酒新烹郭索，闲窗静听钩辀。"
    ]
  },
  {
    "id": "e647d10f1138fcf0d34c8c0761d130f8",
    "title": "玉连环和石亭赏灯",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "彩棚灯障千花簇。影摇红烛。更阑客醉且淹留，月影在、阑干曲。",
      "满座锦衣花幞。雅吟追逐。不须檀板共金钗，如此乐、今生足。"
    ]
  },
  {
    "id": "e647d10f1138fcf0b48609a381f71658",
    "title": "临江仙·雨中柬谭子羽",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "抱病登楼无意绪，满城寒雨蒙蒙。一樽何日与君同。卷帘芳草碧，呼酒夕阳红。",
      "堪恨赏心多不偶，依然枉却东风。扁舟归兴莫匆匆。江梅他自落，别有海棠丛。"
    ]
  },
  {
    "id": "e647d10f1138fcf0bacc0bde1d7ddce7",
    "title": "蝶恋花·巴陵山行",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "秋色那知行近远。翠竹丹榆，递换撩人眼。导骑才随山麓转。渔舟又渡溪流浅。",
      "数过奇峰千万点。野兴疏狂，转逗身轻健。悬崖绝涧皆平坦。寰中只奈人心险。"
    ]
  },
  {
    "id": "e647d10f1138fcf09a71d82ac1c4373b",
    "title": "蓦山溪·平江马上",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "肩舆谢却，旷野独鞭骢马。县令小家，风似道、桥翁疏野。笑渠岂解，潇洒念本来，旧面目，无虚假，不在官高下。",
      "当年庾亮，玩月荆州夜。酾酒向江楼，顾官属、与之同把。而今遥想，此老兴飘飘，风流尽，堪模写，莫对时人话。"
    ]
  },
  {
    "id": "e647d10f1138fcf0f9706ef9155c7025",
    "title": "潇湘逢故人慢过浏阳石洞岭",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "山城晓发，正初阳微暖，宿雾方消。林涧路迢遥。爱云峰翠滴，霜叶红烧。旌旗宛转，又何知、步入丹霄。回望处、江湖满地，不禁烟浪滔滔。",
      "村墟远，几家烟火道迩来，闾阎生计萧条。试说向当朝。正海晏河清，雨顺风调。知他甚事，掇薪火、漫燎鬓毛焦。且休谈、观风设教，烦公少损征徭。"
    ]
  },
  {
    "id": "e647d10f1138fcf077ee2d07d72db137",
    "title": "望江南离思",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "澄江水，别后几回潮。黄鹤笛声愁里咽，青龙山色梦中遥。秋空正泬寥。",
      "记来时，杨柳暗河桥。箫鼓临风喧祖帐，旌旗和月引征轺。离愁何日销。"
    ]
  },
  {
    "id": "e647d10f1138fcf022c74f53d7297cd1",
    "title": "如梦令·晓行",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "红日海东乍吐。消尽千山宿雾。无数暗栖鸦，历乱林梢飞去。",
      "安步。安步。锦石碧沙江路。"
    ]
  },
  {
    "id": "e647d10f1138fcf04d8b1e98a11acf85",
    "title": "满庭芳·见村社",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "黄菊摧残，霜寒云冷，村墟别有风情。白蘋红蓼，相映水痕清。且喜时和盗息，是人家、仓廪丰盈。击社鼓，迎神答愿，儿女笑歌声。",
      "茅堂开浊酒，橙苞剖密，芋乳堆璚。任相逢，简礼烂醉呼名。爱杀人间真乐，休打算、宪府神京。推恩念，几时酬却，归伴草堂灵。"
    ]
  },
  {
    "id": "e647d10f1138fcf0601722b2e5a12f5e",
    "title": "水龙吟·见水田乐之",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "潺潺碧涧归田，山人自识山家趣。开春阳动，土膏融暖，便修农务。黄犊翻泥，青秧刺水，爱逢时雨。但完官两税，供家八口，万事何、思何虑。",
      "细数古来豪杰。犁锄边、尽多乐处。伊尹深耕，孔明薄种，甚生出处。江左夷吾，终南捷径，岂堪俦侣。判穷达由天，卷舒在我，证却此、生公据。"
    ]
  },
  {
    "id": "e647d10f1138fcf01b3358004324e44a",
    "title": "烛影摇红·攸县山行遇雨",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "微雨空蒙，青山一带如烟隔。绿杨霜后正凋枯，特地蒙恩泽。野草何知喜悦。谓春转、江湘二月。冻云覆水，朔吹鸣条，较来还别。",
      "仄径游泥，马蹄滑处频蹉跌。天时人事好商量，合变峰头雪。大地园林寒彻。尽飞起、滕王蛱蝶。衡山南去，报个丰年，腊前三白。"
    ]
  },
  {
    "id": "e647d10f1138fcf0584228c7b17790c4",
    "title": "疏帘淡月攸县冬至风雨",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "深沈台院，独自在他乡，怕逢佳节。春尽离家忽地，一阳时月。雁书不到衡阳外，盼关山、几多重叠。满城寒雨，一庭衰草，助人愁切。",
      "想儿女、家园欢笑，道而翁拥旄，持节体国。勤民揭天勋业。吾衰不似当年矣，对大川、怅无舟楫。竹篱茅舍，不如归去，当家温热。"
    ]
  },
  {
    "id": "e647d10f1138fcf0d948c53556f72921",
    "title": "如梦令·雨怀",
    "authorName": "顾璘",
    "authorId": "e647d10f1138fcf097275a2389ae0fe2",
    "dynasty": "明",
    "content": [
      "夜静猛风将雨。落尽紫榆千树。行客忆江南，渺渺碧天穷处。",
      "无绪。无绪。独与寒灯宾主。"
    ]
  },
  {
    "id": "e647d10f11a70dc6b253d4d1e61640ea",
    "title": "柳枝词",
    "authorName": "李汛",
    "authorId": "e647d10f11a70dc6d1457b72d1457b72",
    "dynasty": "明",
    "content": [
      "不唱春风杨柳词，繁华过眼已多时。于今杨柳非前比，无此繁华无此悲。"
    ]
  },
  {
    "id": "e647d10f11c939487b25fa11980ce606",
    "title": "离亭燕白下怀叶君实师",
    "authorName": "胡偕行",
    "authorId": "e647d10f11c93948d1457b72d1457b72",
    "dynasty": "明",
    "content": [
      "归雁行行啼哢，唤破一宵秋梦。梦醒封题忙寄与，又不会将书送。怅望碧山头，遥嘱几声珍重。",
      "踏遍长安何用，满目烟云寒冻。檐外铮铮风弄咽，急战雨声还恐。多少客金陵，今夜离愁谁共。"
    ]
  },
  {
    "id": "e647d10f127dc8348abdd1fef7c86b5f",
    "title": "鹊桥仙·渔父",
    "authorName": "沈士",
    "authorId": "e647d10f127dc834d1457b72d1457b72",
    "dynasty": "明",
    "content": [
      "澄潭集网，寒江垂线，雪白鲈鱼成串。西风吹送酒花香，促步向、垆头索换。",
      "竹篙枕月，蓑衣遮面，一曲沧浪天半。乾坤水上最清闲，也自分、烟波占断。"
    ]
  },
  {
    "id": "e647d10f1281ba4c2a4a496e7403aae9",
    "title": "水龙吟·落花",
    "authorName": "王翃",
    "authorId": "e647d10f1281ba4cf3173935be3e9d3f",
    "dynasty": "明",
    "content": [
      "春阳恰照空园，晓莺啼倦残红冷。芳魂无据，冰帘斜扑，乱抛芳径。力弱丝游，心疏蝶过，召还烟景。问余春未远，悠扬何事，依然就，风中影。",
      "门外晚寒犹逞。正无聊、断肠人醒。新巢燕子，衔来尚湿，小楼初暝。露重晨留，泥香夜葬，沾衣微省。更一溪、暗水吹成罨画，绣萍千顷。"
    ]
  },
  {
    "id": "e647d10f128a5f9b52c51314c8c716f2",
    "title": "浣溪沙·春闺",
    "authorName": "吴莫胜",
    "authorId": "e647d10f128a5f9bd1457b72d1457b72",
    "dynasty": "明",
    "content": [
      "午梦谁惊树影摇，玉楼人倦倚红绡。游丝系满杏花梢。",
      "蜂逐窗棂迷去路，燕寻垒草未归巢。风筝线断傍云高。"
    ]
  },
  {
    "id": "e647d10f130b6c161ac894624cc2b157",
    "title": "杨柳枝·词四首",
    "authorName": "黎遂球",
    "authorId": "e647d10f130b6c16d1457b72e4873aa9",
    "dynasty": "明",
    "content": [
      "翠压朱阑十二干，满堤杨柳一般看。如何苏小门边树，偏有游人系玉鞍。"
    ]
  },
  {
    "id": "e647d10f130b6c161ac894624bd6e1d5",
    "title": "杨柳枝·词四首",
    "authorName": "黎遂球",
    "authorId": "e647d10f130b6c16d1457b72e4873aa9",
    "dynasty": "明",
    "content": [
      "树树青青叶叶开，低腰宜浪舞宜台。莫多移到江都种，系得君王不肯回。"
    ]
  },
  {
    "id": "e647d10f130b6c161ac8946245391a92",
    "title": "杨柳枝·词四首",
    "authorName": "黎遂球",
    "authorId": "e647d10f130b6c16d1457b72e4873aa9",
    "dynasty": "明",
    "content": [
      "垂柳垂杨乱著丝，行人都拟为相思。不知原是双双树，生长桥头惯别离。"
    ]
  },
  {
    "id": "e647d10f130b6c161ac894621084d547",
    "title": "杨柳枝·词四首",
    "authorName": "黎遂球",
    "authorId": "e647d10f130b6c16d1457b72e4873aa9",
    "dynasty": "明",
    "content": [
      "参差杨柳又如齐，二月雏莺上下栖。怪得多情青眼便，春风常笑雨常啼。"
    ]
  },
  {
    "id": "e647d10f130b6c1627bca14761aba15f",
    "title": "杨柳枝·词三首",
    "authorName": "黎遂球",
    "authorId": "e647d10f130b6c16d1457b72e4873aa9",
    "dynasty": "明",
    "content": [
      "轻烟酣醉动长眉，不辨杨枝定柳枝。恰似大堤游冶伴，相逢羞道姓名时。"
    ]
  },
  {
    "id": "e647d10f130b6c1627bca147a5f33045",
    "title": "杨柳枝·词三首",
    "authorName": "黎遂球",
    "authorId": "e647d10f130b6c16d1457b72e4873aa9",
    "dynasty": "明",
    "content": [
      "连绵千树俨游龙，不是眠烟便舞风。底笑落残飞絮后，满江秋叶罥芙蓉。"
    ]
  },
  {
    "id": "e647d10f134fa8a883cfc9c278fa1e2a",
    "title": "竹枝词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "湖上闻郎歌《竹枝》，湖中莲艇便轻移。却言郎度潇湘去，折得荷花空泪垂。"
    ]
  },
  {
    "id": "e647d10f134fa8a883cfc9c267aa7cc8",
    "title": "竹枝词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "闻郎昨夜下巴东，烟树苍苍山万重。一片阳云飞不定，不知何处有郎踪。"
    ]
  },
  {
    "id": "e647d10f134fa8a883cfc9c2fcba2955",
    "title": "竹枝词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "船头烟暝浪花飞，船里风来雨湿衣。独棹兰桡下莲渚，迎郎不见又空归。"
    ]
  },
  {
    "id": "e647d10f134fa8a883cfc9c277c80e54",
    "title": "竹枝词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "荷叶亭亭秋色阑，露珠风荡不成团。自怜颜色非前日，羞把新妆临水看。"
    ]
  },
  {
    "id": "e647d10f134fa8a838501bb908e3d883",
    "title": "杨柳枝·词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "罨画楼前雨歇时。千丝万缕绿垂垂。无端却被风吹起，撩乱春心不自持。"
    ]
  },
  {
    "id": "e647d10f134fa8a838501bb9acea349a",
    "title": "杨柳枝·词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "罩水和烟万叶重。倚风飞絮晓茸茸。莫教吹落长河去，化作浮萍无定踪。"
    ]
  },
  {
    "id": "e647d10f134fa8a838501bb9a1406a9d",
    "title": "杨柳枝·词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "门外春风杨柳枝。去年折柳送郎时。车轮一去无消息，只有长条依旧垂。"
    ]
  },
  {
    "id": "e647d10f134fa8a838501bb9e7de5f14",
    "title": "杨柳枝·词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "画帘风动影丝丝。曳绿摇金昼景迟。睡起倚阑看蛱蝶，莺声只在最高枝。"
    ]
  },
  {
    "id": "e647d10f134fa8a84341cd28342a778c",
    "title": "调笑词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "明月。明月。今古几回圆缺。天风吹上云端。",
      "琼楼玉宇露寒。寒露。寒露。捣药谁怜顾兔。"
    ]
  },
  {
    "id": "e647d10f134fa8a84341cd2855d89548",
    "title": "调笑词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "绿绮。绿绮。写得高山流水。海天烟雾漫漫。",
      "明月松风夜寒。寒夜。寒夜。鹤舞银河初下。"
    ]
  },
  {
    "id": "e647d10f134fa8a84341cd28e2d1a5c4",
    "title": "调笑词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "精卫。精卫。沧海填来几岁。飞来飞去翩翩。",
      "但见洪涛碧烟。烟碧。烟碧。愁杀孤飞短翼。"
    ]
  },
  {
    "id": "e647d10f134fa8a84341cd2861555951",
    "title": "调笑词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "泥滑。泥滑。道上间关车辖。凄凄切切低飞。",
      "正是行人远归。归远。归远。只恐山头日晚。"
    ]
  },
  {
    "id": "e647d10f134fa8a8c4c3c081f55d6b64",
    "title": "三台·词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "一阵霜风乍起，半窗月影初斜。宝匣烧残香篆，银釭落尽灯花。"
    ]
  },
  {
    "id": "e647d10f134fa8a8c4c3c0812d6e0694",
    "title": "三台·词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "坐稳锦茵重迭，醉来乌帽欹斜。谁遣青娥斗月，自怜银海生花。"
    ]
  },
  {
    "id": "e647d10f134fa8a8c4c3c081e7722492",
    "title": "三台·词",
    "authorName": "胡俨",
    "authorId": "e647d10f134fa8a8cf9a242b8fb5f8be",
    "dynasty": "明",
    "content": [
      "楼上角声呜咽，天边斗柄横斜。酒醒风惊帘幕，漏残月在梅花。"
    ]
  },
  {
    "id": "e647d10f13749e45131be353bcb05216",
    "title": "沁园春·登真",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "溟涬鸿蒙，肇自先天，无极之初。暨阴阳分判，乾坤定位，循环动静，真宰中居。一点灵明，辉天朗地，亘古圆融无智愚。尘缘断，看碧潭镜净，月莹心珠。",
      "八荒洞照毋隅。中宵永、冰壶玉液酥。正真铅投汞，坎离交姤，火龙水虎，橐籥吹嘘。白雪凝舆，黄芽满鼎，雷震昆仑彻太虚。功成后，俟胎圆神化，同赴天衢。"
    ]
  },
  {
    "id": "e647d10f13749e4566c85aa901e79974",
    "title": "水调歌头·法海",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "先天无象始，父母未生前。一真独露光明，亘古著灵源。纵闭阴阳，内运颠倒五行，攒簇浩气养三田。发用杀机处，雷电震无边。",
      "既非心，又非法，亦非禅。幽微奥妙千金，不与世人传。莫认符涂咒诀，直悟玄关宗祖，将在自神全。瓦砾兼莎草，济世自超然。"
    ]
  },
  {
    "id": "e647d10f13749e45f5f9268067171cea",
    "title": "风入松·问学",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "十年灯影夜相亲。寒暑迭催频。短窗几度停犀管，残编尽、知味何人。帘外雪深风紧，梅花偏旺诗神。",
      "千经万史足经纶。学业志弥沦。天根月窟问今古，文章事、多少迷津。收敛虚灵莹彻，杖藜随处阳春。"
    ]
  },
  {
    "id": "e647d10f13749e45de34648d9ec829e5",
    "title": "无俗念参究",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "麈湖峰下，结云松巢子，动忘昏晓。浮世衰荣无限事，一笑浪沤萍蓼。翠竹黄花，水声山色，此味知多少。湛然莹彻，色空俱自明了。",
      "天光云影徘徊，写长空色，一镜澄清沼。春去秋来心自在，付与野情鱼鸟。海阔江平，月明风细，清籁传音杳。便须飞步，沧溟朗吟天表。"
    ]
  },
  {
    "id": "e647d10f13749e4573f4853668f9bb1c",
    "title": "水调歌头",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "至道无言说，寂默守规中。杳冥恍惚，周流一气运元宫。采取金精木液，真土内擒铅汞，顷刻显神功。测爻符，鸣橐籥，震雷风。",
      "坎离颠倒，火飞碧海炼真空。太乙含真有象，玉鼎流珠凝结，神化合玄通。归去蓬瀛路，旷劫玩鸿蒙。"
    ]
  },
  {
    "id": "e647d10f13749e45ec12a477c0fa813c",
    "title": "满庭芳·山居",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "折郤乌藤，便寻茅屋，谁知剩水残山。凿池种树，梅竹任萦环。芳草闲花覆地，烟霞里、藓径柴关。无人到，春风秋月，松菊伴幽潺。",
      "箪瓢随分过，无荣无辱，樵路渔湾。与林猿谷，鸟暮乐朝欢。扫净情尘业垢，披衣坐、真息养还。丹优游处，孤琴只鹤，霜露不凋颜。"
    ]
  },
  {
    "id": "e647d10f13749e454cff35c8d046b6a5",
    "title": "苏武慢消闲",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "悟幻寻真，参求几载，自誓顿超生灭。风抄雪纂，夜读朝吟，探究古今贤哲。道妙禅宗，万殊一本，勘破底须分则。这堂堂无碍，真空非与，太阴圆缺。",
      "堪笑处、竹椅蒲团，松窗桂牖，返步便同高洁。尘世相违，水云为伴，高卧故园风雪。骏马貂裘，翠袖红螺，过目浮华闲说。速回头是岸，帘帏光透，性天心月。"
    ]
  },
  {
    "id": "e647d10f13749e451deae78c785a4950",
    "title": "满江红·阅世",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "忆昔少年，行乐处、都非旧景。听海添潮落，绮绣四城春永。歌舞楼头憎日暮，管弦席里嗔酣省。看目前荣悴几光阴，愁难整。",
      "梦魂醒尘虑并。漫堪嗟空自警。慨兰桡荻阁，水寒烟冷。无分江湖中绪断，天心月到澄潭影。念浮生、识破悲欢川波静。"
    ]
  },
  {
    "id": "e647d10f13749e4507176fe02b9c58d5",
    "title": "酹江月江湖",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "曾随钓艇，弄秋波，见尽江湖浩漠。两岸白蘋洲渚外，露泠荻花枫落。半夜潮声，中天月色，更转梅花角。推篷试问，故人随处萧索。",
      "发棹牧浦渔村，夕阳城畔，归雁鸣偏数。绿酒黄花烟雨际，几梦故园林壑。坏塔风高，海门山小，春尽垂杨郭。归来林下，振衣高视寥廓。"
    ]
  },
  {
    "id": "e647d10f13749e45d9a3ce316c0ff707",
    "title": "望梅花·绝交",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "浮世无边尘累。勘破幻缘能几。亿劫冤亲，千生契识，薄似片云情义、空自愧。",
      "奸巧机关逞英雄，徒增业翳。用尽深谋诡计。奔竞是非名利。",
      "造物无私，灵台自昧。苦海沉津如炽、净抛弃。野水疏林绝行踪，月明风细。"
    ]
  },
  {
    "id": "e647d10f13749e45a37c25f6932c12f2",
    "title": "解红·慢了悟",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "本来真性体，虚空遍界圆明现。情尘掩翳心珠暗。溺重渊、灵光不昧，一点辉煌元非远。扫浮云、万象无遮碍，天心见。野花啼乌，闲中舒卷。看沧海桑田几清浅。衰荣代谢常消息，尽愁山苦海，流浪难转。猛省来、乾坤总妙玄。",
      "松筠畔、寂寞细玩真源。曹溪路口无阴树，非法非禅。直待一阳生，坎光腾如波卷。谁会取、静饮刀圭浮虑遣。视无形，听无声，言毋辨。这落魄逍遥真可羡。白云堆里容痴倦。共寒泉枯木，高隐壶天。"
    ]
  },
  {
    "id": "e647d10f13749e45629289874e30952e",
    "title": "风入松·和虞学士韵",
    "authorName": "张宇初",
    "authorId": "e647d10f13749e45d1457b72512c5cad",
    "dynasty": "明",
    "content": [
      "江城淹病酒难酣。疏鬓讶朝簪。暑消已觉秋光遍，红尘远、斜日回骖。蕙帐累留残宿，青霜犹湿春衫。",
      "秦淮潮定碧如蓝。归燕息呢喃。白云帏幔寒偏早，更谁问、雁字鱼缄。早晚棹声归也，黄花白酒村南。"
    ]
  },
  {
    "id": "e647d10f138b75c7f32f182e737ae5f0",
    "title": "浣溪沙",
    "authorName": "江膺",
    "authorId": "e647d10f138b75c7d1457b72d1457b72",
    "dynasty": "明",
    "content": [
      "薄薄香云稳称肩，凤头刚衬小红笺。朅来堤畔蹋轻烟。",
      "鸟学新声窥翠幰，蝶知芳气上花钿。个人何处不堪怜。"
    ]
  },
  {
    "id": "e647d10f138b75c7f57d577a000b9a55",
    "title": "浣溪沙·苦雨",
    "authorName": "江膺",
    "authorId": "e647d10f138b75c7d1457b72d1457b72",
    "dynasty": "明",
    "content": [
      "宿雨酣花黯未收，绿猗新涨小鳞浮。柳绵欲下不成球。",
      "飞沫卷珠过水面，湿烟拖雨上云头。多情强半为登楼。"
    ]
  },
  {
    "id": "e647d10f13c22f6cf32f182ec9d499a3",
    "title": "浣溪沙",
    "authorName": "蒋尔玙",
    "authorId": "e647d10f13c22f6cd1457b72d1457b72",
    "dynasty": "明",
    "content": [
      "剪剪轻云片片霞，玉钩纤月短屏遮。黄昏风睯绣帘斜。",
      "花蕊半含多抱蝶，柳条犹软不胜鸦。一番春梦落天涯。"
    ]
  },
  {
    "id": "e647d10f1435794625eb6af72385f275",
    "title": "清平乐",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "绿杨阴里，桃径吹红雨。金勒玉骢何处去，满目天涯飞絮。",
      "别离情绪难禁，余香犹在罗襟。尽日翠钿慵整，菱芳暗袭芳尘。"
    ]
  },
  {
    "id": "e647d10f1435794620322def1d8145e8",
    "title": "南歌子·新夏",
    "authorName": "张名由",
    "authorId": "e647d10f14357946e60e81c4a368b0de",
    "dynasty": "明",
    "content": [
      "晚霁收梅雨，轻阴舞楝花。前林烟缕暖残霞。平芜双燕、飞去受风斜。",
      "怅望迷南浦，愁心水一涯。满沟新涨绕田家。不胜聒耳、青草有鸣蛙。"
    ]
  },
  {
    "id": "e647d10f145a531711a0546e7da009e8",
    "title": "沁园春·招隐看梅",
    "authorName": "邬仁卿",
    "authorId": "e647d10f145a5317d1457b72d1457b72",
    "dynasty": "明",
    "content": [
      "十里江城，共向东风，寻到梅花。想三更幽梦，悄移石罅，一枝春影，扶上窗纱。铁骨崚嶒，冰姿修洁，可是神仙萼绿华。今宵醉，且休吹玉笛，只按红牙。",
      "槎枒，绮席横斜。恨知己、难逢好句赊。但已弃零落，金铃莫系，不甘争媚，锦幕休遮。冷欲侵人，清能绝俗，肯让狂蜂坐晚衙。争怜惜，怕角声吹彻，片片飞霞。"
    ]
  },
  {
    "id": "e647d10f14fd8918c9129ab5320608a7",
    "title": "风中柳春晓",
    "authorName": "纪映钟",
    "authorId": "e647d10f14fd8918a2cc63e0f50a6c02",
    "dynasty": "明",
    "content": [
      "春尽荒城，白水溶溶一片。小桥横、绿杨如线。幽禽罢浴，相唤平沙软。昼偏长、凭阑人倦。",
      "朱轮宝骑，尽与年光流转。问王孙、归期何晚。连山芳草，遮断天涯面。悄冥冥、珠帘频卷。"
    ]
  },
  {
    "id": "e647d10f152b525821268583eb84017a",
    "title": "菩萨蛮·送春",
    "authorName": "倪抚",
    "authorId": "e647d10f152b5258d1457b72d1457b72",
    "dynasty": "明",
    "content": [
      "年年白放春归去，无端又是风和雨。倦态不成妆，春宵恨转长。",
      "一灯红夜午，城上闻更鼓。鱼钥锁双扉，愁他梦里归。"
    ]
  },
  {
    "id": "e647d10f15ad7eb7fab56b06133aac43",
    "title": "金陵竹枝词二首",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "御前队子小梨园，长奉千秋万岁欢。一自武宗巡幸后，可怜跳与外人看。"
    ]
  },
  {
    "id": "e647d10f15ad7eb7fab56b06dd3bced5",
    "title": "金陵竹枝词二首",
    "authorName": "柳应芳",
    "authorId": "e647d10f15ad7eb7d1457b72d1457b72",
    "dynasty": "明",
    "content": [
      "旧院后门春草新，前门又听叫官身。卢姬已嫁徐娘老，歌舞行中有几人。"
    ]
  },
  {
    "id": "e647d10f16326395e429ae7920c660ea",
    "title": "如梦令",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "一抹斜阳沙觜，几点闲鸥草际，乌榜小渔舟，摇过半江秋水。风起，风起，棹入白苹花里。"
    ]
  },
  {
    "id": "e647d10f16326395405ba87056d728fc",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "人间日月去如梭，快活无多辛苦多。欲识江南古来意，请君听唱竹枝歌。"
    ]
  },
  {
    "id": "e647d10f16326395405ba87073347701",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "相思无益莫相思，赢得霜髯换黑髭。明月自圆还自缺，蚌胎瘦减有谁知。"
    ]
  },
  {
    "id": "e647d10f16326395405ba870b1f88d4f",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "阳台云雨漫荒唐，巫峡啼猿枉断肠。莫向苍梧山下去，九疑愁色满潇湘。"
    ]
  },
  {
    "id": "e647d10f16326395405ba870ff7c18c6",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "潇湘江水接天河，第一伤心是汨罗。斑竹冈头兰蕙死，黄茅垄上艾蒿多。"
    ]
  },
  {
    "id": "e647d10f16326395405ba870d69ea126",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "荣华未必是荣华，园里甜瓜生苦瓜。记得水边枯楠树，也曾发叶吐鲜花。"
    ]
  },
  {
    "id": "e647d10f16326395405ba8708d8d84c3",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "若要开花须护持，花枝怕雨怕风吹。抽条结蕊千辛苦，糁土埋苔一霎时。"
    ]
  },
  {
    "id": "e647d10f16326395405ba870c892fad4",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "弯弯月子似帘钩，挂在梧桐树上头。月里姮娥知何处，人间离别未为愁。"
    ]
  },
  {
    "id": "e647d10f16326395405ba870bf5f1ad1",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "昨夜星光照湿泥，五更依旧雨凄凄。懊恼人心难测度，说道东方却在西。"
    ]
  },
  {
    "id": "e647d10f16326395405ba870697420b5",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "杜鹃花开不著忙，石莲花落却恓惶。垆头酒尽休悬望，裁衣无尺莫思量。"
    ]
  },
  {
    "id": "e647d10f16326395405ba870d7b28a92",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "莫见乾藤道是香，莫见白石道是羊。布帘卖酒齐夸好，甜辣须还到口尝。"
    ]
  },
  {
    "id": "e647d10f16326395405ba870361ec733",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "鼋鼍在水虎在山，登山入木早防闲。别有一般真叵耐，虾蟆生在月中间。"
    ]
  },
  {
    "id": "e647d10f16326395405ba870f8f5fa61",
    "title": "竹枝歌",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "望帝无端化羽毛，无朝无暮口嘈嘈。见说天高三万物，吻乾舌出也徒劳。"
    ]
  },
  {
    "id": "e647d10f1632639538501bb9aba7343a",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "多事垂杨管送迎，长条折尽短条生。不知几许东风里，犹带轻烟罥晚晴。"
    ]
  },
  {
    "id": "e647d10f1632639538501bb9582b74df",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "汉将营中万树春，朱旗晓色动星辰。可怜烟雨章台路，翠缕斜萦走马尘。"
    ]
  },
  {
    "id": "e647d10f1632639538501bb97fec6e9f",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "杨叶凄凄隐画楼，杨枝袅袅弄轻柔。鸣鸠叫罢黄莺语，肯信年华有素秋。"
    ]
  },
  {
    "id": "e647d10f1632639538501bb9ca278933",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "忆昔春风白下亭，桃红李白柳青青。繁华一梦今何在，露叶依稀似泪零。"
    ]
  },
  {
    "id": "e647d10f1632639538501bb96161fb46",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "长千桥边杨柳枝，千条万缕郁金丝。人来人去争攀折，无复青青映酒旗。"
    ]
  },
  {
    "id": "e647d10f1632639538501bb9465399b7",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "淮水春晴碧簟纹，杨花杨叶总成云。锦帆零落美人画，枝上流莺谁独闻。"
    ]
  },
  {
    "id": "e647d10f1632639538501bb963350a30",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "二月垂杨绿叶齐，无朝无暮子规啼。飞花衮衮向东去，却被东风吹向西。"
    ]
  },
  {
    "id": "e647d10f1632639538501bb93560ea1b",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "枝上秾花吹渐稀，楼前杨柳正依依。春风解释佳人恨，故卷繁阴放燕归。"
    ]
  },
  {
    "id": "e647d10f1632639538501bb930fc473c",
    "title": "杨柳枝·词",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "长江春水去悠悠，乱絮轻花取次休。落日高楼怨横笛，寒鸦飞尽暮蝉愁。"
    ]
  },
  {
    "id": "e647d10f1632639501f3d22d5f7805ea",
    "title": "河传·江上作",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "江上风过水生纹，烟里斜阳半曛。雨声不堪客耳闻，纷纷，梦魂迷断云。",
      "梦断天涯归路杳，天欲晓，残月窥窗小。木兰舟，芦苇秋，汀洲，藕花相伴愁。"
    ]
  },
  {
    "id": "e647d10f163263951ac9c2632b0abde4",
    "title": "满庭芳·咏荷花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "杨柳烟销，梨花云散，瑶台别是风光。翠霞深处，谁舞白霓裳？三十六宫向晓，凤绡拥、红粉成行。珠帘外，风翻瑞葆，惊起紫鸳鸯。",
      "含情，空怅望，衾寒鄂渚，佩冷潇湘。怨凌波尘袜，不度银潢。只恐青娥娇妒，相将见、苇白芹黄。凄凉也，一天坠露，明月在池塘。"
    ]
  },
  {
    "id": "e647d10f163263959b4b8ee26239ada9",
    "title": "玲珑四犯台州作",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白露点珠，明河生浪，秋光看又一半。翠衾知夜永，清梦冷孤馆。南楼数声过雁，西池桂花零乱。岁序如何，江山若此，赢得鬓霜满。",
      "伤心谩回愁眼，见蛩吟蔓草，萤度荒疃。泪随黄叶下，事逐浮云散。沧波滚滚东流去，问谁是、登楼王粲。菊绽篱边，赋归来恐晚。"
    ]
  },
  {
    "id": "e647d10f16326395cc0de6041b4af3c3",
    "title": "江神子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "霏霏轻雨弄秋光，野烟苍，晚风扬。征雁将愁，分付与寒螀。窗外声声啼到晓，人不寐，夜何长。",
      "沧江波浪去茫茫，莫思量，使心伤。篱外黄花，只作旧时香。歌罢归来深对酒，今古事，总凄凉。"
    ]
  },
  {
    "id": "e647d10f16326395b5a6e748e99250f6",
    "title": "浪淘沙·秋感",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "江上晚来风，烟蔼蒙蒙，白蘋吹尽到丹枫。流水落霞衰草外，离恨无穷。",
      "极目楚云东，愁见归鸿，拒霜相倚夕阳中。露重月寒芳意歇，知为谁红。"
    ]
  },
  {
    "id": "e647d10f163263959d1265dc434b9c94",
    "title": "浪淘沙·感事",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "天际草离离，鸿雁南归，冷烟凝恨锁斜晖。胡蝶不知身是梦，飞上寒枝。",
      "惆怅倚阑时，总是伤悲，绝怜红叶似芳菲。清露自凋枫自落，没个人知。"
    ]
  },
  {
    "id": "e647d10f16326395844aeea0e7e8f568",
    "title": "淡黄柳·台城秋夜",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "江城夜寂，何处吹羌笛。城上月高风淅淅，翻动林梢败叶，一片琅玕下空碧。",
      "倦游客，乡关暮云隔。谩回首，盼归翼，想柴门、流水依然在。",
      "白发参军，青衫司马，休向天涯泪滴。"
    ]
  },
  {
    "id": "e647d10f16326395e88cb595c539171b",
    "title": "菩萨蛮·越城晚眺",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "西风吹散云头雨，斜阳却照天边树。树色荡湖波，波光艳绮罗。",
      "征鸿何处起，点点残霞里。月上海门山，山河莽苍间。"
    ]
  },
  {
    "id": "e647d10f1632639532ad97e1a9370653",
    "title": "渔家傲",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "江上秋来惟有雨，江城九月犹炎暑。泉涌中庭苔上柱。深闭户，莎鸡露泣寒螀语。",
      "征戌诛求空轴杼，千村万落无砧杵。玉帐悠悠闲白羽。愁正聚，乱鸦啼破楼头鼓。"
    ]
  },
  {
    "id": "e647d10f16326395da5c0719cac495ae",
    "title": "调笑令·四首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "秋雨，秋雨，窗外白杨自语。梦回月在空廊，灯影朦胧夜凉。",
      "凉夜，凉夜，露冷芙蓉花谢。"
    ]
  },
  {
    "id": "e647d10f16326395da5c07190352e4ab",
    "title": "调笑令·四首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "沙燕，沙燕，别去几时重见。汀洲芳草纤纤，细雨微风卷帘。",
      "帘卷，帘卷，人与碧梧俱晚。"
    ]
  },
  {
    "id": "e647d10f16326395da5c0719cad35722",
    "title": "调笑令·四首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白露，白露，点我庭前芳树。树中有个栖鸦，啼到银蟾影斜。",
      "斜影，斜影，照见罗帏梦冷。"
    ]
  },
  {
    "id": "e647d10f16326395da5c071933c6e475",
    "title": "调笑令·四首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "红树，红树，妆点天涯秋暮。淡烟衰草黄昏，露冷啼螀断魂。",
      "魂断，魂断，明日玉台霜满。"
    ]
  },
  {
    "id": "e647d10f163263958a943637ffffcbb2",
    "title": "小重山",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "城上高楼接海霞，疏林藏不尽、欲栖鸦。回廊曲槛别人家，征鸿外，风冷夕阳斜。灯暗鼓三挝。",
      "望中烟隐树、月笼沙。白云如梦绕天涯。梧桐雨，和泪滴寒莎。"
    ]
  },
  {
    "id": "e647d10f16326395ab2172ccc25eff1d",
    "title": "虞美人·有感",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "秋来日日烟含雨，不肯收残暑。小桃错认是春回，尽把枝头红绿、向人开。",
      "白云流水青山远，门掩苍苔晚。草间蜂蝶未须忙，后夜云英和月、结成霜。"
    ]
  },
  {
    "id": "e647d10f16326395d65e24c05d437b3d",
    "title": "喜迁莺·残夜",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "画角断，篆杳清，斜月淡疏棂。露寒霜冷鹊频惊，归梦不曾成。",
      "湖上数声沙鸟，河汉渐低木杪。起看北斗待天明，云白日华生。"
    ]
  },
  {
    "id": "e647d10f16326395ae311e1d434705d4",
    "title": "水龙吟·次韵和陈均从吹箫曲",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "秦台人去无踪，空馀绿树连天表。瑶京路远，缑山夜永，离愁萦绕。露咽玄蝉，霜栖白鹤，月寒烟袅。想孤鸾舞罢，碧桃花尽，长是怨多欢少。",
      "梦里軿车过处，见苍梧、九峰青小。修篁染泪，沧江流恨，年年不了。广莫风悲，昭华玉冷，声沉云杪，又扶桑、日上靡蓱光散，蓬池春晓。"
    ]
  },
  {
    "id": "e647d10f1632639525665b3633af4b34",
    "title": "水龙吟",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "鸡鸣风雨潇潇，侧身天地无刘表。啼鹃迸泪，落花飘恨，断魂飞绕。月暗云霄，星沉烟水，角声清袅。问登楼王粲，镜中白发，今宵又添多少？",
      "极目乡关何处，渺青山、髻螺低小。几回好梦，随风归去，被渠遮了。宝瑟弦僵，玉笙簧冷，冥鸿天杪。但侵阶莎草、满庭绿树，不知昏晓。"
    ]
  },
  {
    "id": "e647d10f1632639574f4cdeee4ad3899",
    "title": "浣溪沙·处州叶叔安溪南草堂",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "细草垂杨村巷幽，白沙素石引溪流。青苔矶上有扁舟。",
      "门外好山开罨画，屋头新月学帘钩。窗风一榻似清秋。"
    ]
  },
  {
    "id": "e647d10f16326395a6fd75b08ef68ec5",
    "title": "长相思·晚兴",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "晚风清，晚云轻，雨意将成又不成，断霞天际明。",
      "旧恨盈，新恨生，立到楼头河汉倾，无人知此情。"
    ]
  },
  {
    "id": "e647d10f163263959c70a6d895670d29",
    "title": "踏莎行",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "瓶水知秋，池荷怨晚，有人楼上吹清管。月明夜寂却堪听，可怜刚被风惊断。",
      "楚泽吟悲，槐根梦短，江山处处伤愁眼。欲凭青鸟寄殷勤，波涛无地蓬莱远。"
    ]
  },
  {
    "id": "e647d10f1632639510e09cb75964dc63",
    "title": "满庭芳·二月十一日寿石末公",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "岳气钟嵩，星精降昴，五云光映麟书。绿明红媚，风暖日长初？金翿斜开洞府，群仙拥、翠佩琼裾。收拾尽，乾坤清淑，为瑞在扶舆。",
      "文韬，兼武略，南阳诸葛，东海穰苴。有貔虎龙蛇，深护储胥。制胜不妨谈笑，莺声里、旗影徐徐。行看取，非熊应兆，沙路辗高车。"
    ]
  },
  {
    "id": "e647d10f163263959ef5ce70620da7b6",
    "title": "醉花阴",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "楼外斜阳低半树，虽好难留住。树里有鸣蝉，似诉中情，哽咽风前语。",
      "碧云不见蓬莱路，青鸟今何处。莫更倚阑干，愁上心头，无计推他去。"
    ]
  },
  {
    "id": "e647d10f16326395fe001e4bbc1df438",
    "title": "如梦令·题画",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "草际斜阳红委，林表晴岚绿靡。何许一渔舟，摇动半江秋水。",
      "风起，风起，擢入白蘋花里。"
    ]
  },
  {
    "id": "e647d10f16326395c2b4f4dc1953c6e6",
    "title": "南乡子·八咏楼作",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "鸣雨过庭除，病骨崚嶒不自扶。强倚阑干成小立，萧疏，立困依然作宰予。",
      "惊觉失华胥，楼外青山落照馀。谁似庄周能化蝶，蘧蘧，心上闲愁一点无。"
    ]
  },
  {
    "id": "e647d10f163263959c70a6d85384c21b",
    "title": "踏莎行",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "冷雨笼晨，凄风催晚，杜鹃哀怨黄莺懒。蛛丝柳絮总轻狂，可怜春去无人管。",
      "碧草连天，青山遮眼，侧身四望肠千断。愁如溪水暂时平，雨声一夜依然满。"
    ]
  },
  {
    "id": "e647d10f16326395c9621037c57a8669",
    "title": "摸鱼儿·金陵秋夜",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "正凄凉，月明孤馆，那堪征雁嘹唳。不知衰鬓能多少，还共柳丝同脆。朱户闭，有瑟瑟萧萧，落叶鸣莎砌。断魂不系，又何必殷勤，啼螀络纬，相伴夜迢递。樵渔事，天也和人较计，虚名枉误身世？",
      "流年衮衮长江逝，回首碧云无际。空引睇？但满眼、芙蓉黄菊伤心丽。风吹露洗。寂寞旧南朝，凭阑怀古，零泪在衣袂。"
    ]
  },
  {
    "id": "e647d10f16326395f29ff18e2d3e5727",
    "title": "点绛唇",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "云淡秋霄，夜寒月过轩窗囧。雁声相应。人语长廊静。",
      "欲寄离情，梦短天涯永。休临镜，舞鸾孤影，怕见菱花冷。"
    ]
  },
  {
    "id": "e647d10f1632639536461c8b3cf116b9",
    "title": "眼儿媚·秋思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "烟草萋萋小楼西，云压雁声低。两行疏柳，一丝残照，数点鸦栖。",
      "春山碧树秋重绿，人在武陵溪。无情明月，有情归梦，同到幽闺。"
    ]
  },
  {
    "id": "e647d10f16326395e982ab6faad58eeb",
    "title": "更漏子·咏雁",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "塞门云，湘浦树，毕竟故乡何处。枫叶渚，蓼花矶，水深矰缴稀。",
      "蓬莱阙，扶桑岛，极日茫茫烟草。芦荻老，稻粱空，月明江上风。"
    ]
  },
  {
    "id": "e647d10f1632639558df0d7ddcf701b5",
    "title": "怨王孙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "翠被夜冷，碧梧风劲。蛩语将阑，鸦栖不定。开户月在枝头，恰如钩。",
      "烟波缥缈瑶台路，人何处，黄叶连天雨。梦魂此际，绕尽越水吴山，白云间。"
    ]
  },
  {
    "id": "e647d10f16326395415d41bdac3c3bfc",
    "title": "谒金门",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "风袅袅，吹线一庭秋草。天际夕阳无限好，断肠芳树老。",
      "尘世茫茫难料，有酒便须倾倒。落叶满阶从不扫，醒来新月皎。"
    ]
  },
  {
    "id": "e647d10f16326395efa712cb5055a3ec",
    "title": "鹧鸪天·冬暖",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "窗外群蛙久不鸣，夜来忽听满池声。客心且喜逢冬暖，天意犹当放晚晴。",
      "尘劳事，莫关情，清风皓月共忘形。夭桃应妒芙蓉色，故发鲜花照眼明。"
    ]
  },
  {
    "id": "e647d10f163263956e59c9814a12cdff",
    "title": "蓦山溪",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "檐铃风过，昵昵闺中语。月上海东峰，冷光浸、澄清玉宇。幽人此际，轻步绕回廊；蛙鸣沼，鸦翻树，露滴松梢雨。",
      "芦花粗老，也学杨花絮。衮衮趁流尘，半沾泥、半飘陌路。不须看觑，且自买芳尊；巴觎曲，婆娑舞，醉饮朝还暮。"
    ]
  },
  {
    "id": "e647d10f1632639557659484a5b471b3",
    "title": "长相思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "霜华清，月华清，清逼衾禂冷似冰，那堪砧杵声。",
      "鸡巳鸣，钟又鸣，天若于人还有情，如何不肯明。"
    ]
  },
  {
    "id": "e647d10f1632639557659484949adc1a",
    "title": "长相思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雁南归，人未归，寒信先来家信迟，容颜只镜知。",
      "晓风微，晓星稀，正是愁阑欲睡时，邻鸡莫要啼。"
    ]
  },
  {
    "id": "e647d10f163263951368c914097175f7",
    "title": "临江仙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "街鼓无声更漏咽，不知残夜如何。玉绳历落耿银河。鹊惊穿暗树，露坠滴寒莎。",
      "梦里相逢还共说，五湖烟水渔蓑。镜中绿发渐无多。泪如霜后叶，摵摵下庭柯。"
    ]
  },
  {
    "id": "e647d10f163263952eabdb0f66db7d11",
    "title": "忆秦娥",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "风淅淅，月明何处吹长笛。吹长笛，拂云来雁，连天芦荻。",
      "繁华过眼成今昔，沧波浩渺空潮汐。空潮汐，淡烟衰草，六朝陈迹。"
    ]
  },
  {
    "id": "e647d10f16326395d4b081e40a0c885a",
    "title": "苏幕遮",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白云山，红叶树，阅尽兴亡、一似朝还暮。多事夕阳芳草渡，潮落潮生，还送人来去。",
      "阮公途，杨子路，九折羊肠，曾把车轮误。记得寒芜嘶马处，翠管银筝，夜夜歌楼曙。"
    ]
  },
  {
    "id": "e647d10f16326395d7bac2800ad5f50c",
    "title": "蝶恋花·蒋山寺十月桃花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "度朔移来天上种，绛蕊丹跗，王母亲曾弄。青女素娥为侍从，婵娟独擅三千宠。",
      "回首欢娱谁与共，荒草残烟，冷落秦源洞。阆苑风高迷彩凤，断魂飞入韩凭梦。"
    ]
  },
  {
    "id": "e647d10f16326395db8a915ec197c726",
    "title": "过秦楼",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "暖日蒸红，浓烟烘黛，又过一年春半。鸾啼镜掩，桂老蟾孤，芳草为谁如剪。何处燕子飞来，入幕穿帘，似曾相见。问前朝王谢，风流安在，雪消冰泮。",
      "还记得、翠幄笼花，琼阑搭柳，鸣佩响和清管。圆光易缺，急景难追，回首梦迷天远，绿□青蘋是他、玉树亭台，金莲宫苑。且高歌对酒，趁取韶华未晚。"
    ]
  },
  {
    "id": "e647d10f163263959c70a6d84184188d",
    "title": "踏莎行",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雨过山明，烟生川媚，佳人初把罗衫试。玉骢嘶入柳阴中，蒙蒙淡日蒸花气。",
      "帘幕低垂，阑干独倚，一池春浪鱼鳞起。暮寒寂寞掩重门，怕人问道归期未。"
    ]
  },
  {
    "id": "e647d10f16326395a51418ea56ab8b7e",
    "title": "隔浦莲",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "朱帘不卷昼雨，弱柳愁千缕。事与孤鸿去，空相忆，同谁语。云水迷翠羽，人何许，玉佩沉湘浦。",
      "悄凝伫，春风到处，白蘋香满洲渚。泪篁自老，目尽野田平楚。未用天涯怅间阻，回顾，斜阳犹在高树。"
    ]
  },
  {
    "id": "e647d10f16326395b5d5549b955b51f6",
    "title": "生查子·惜花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "东风为爱花，着意吹原野。秾艳正堪怜，何忍轻吹谢。",
      "闷损玉楼人，独立花枝下。微睇欲双蛾，红泪和花洒。"
    ]
  },
  {
    "id": "e647d10f16326395cc0de6049a98d802",
    "title": "江神子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "春晴杨柳郁金丝，有黄鹂，在高枝。正是佳人，无语倚阑时。不理云鬟寻断梦，消瘦损，雪肤肌。",
      "海棠飘玉燕交飞，草芳菲，水沦漪。怕见轻蜂，小尾扑香归。满镜容颜凭酒染，还惨淡，对斜晖。"
    ]
  },
  {
    "id": "e647d10f1632639590bdbd82411e8ffa",
    "title": "满江红",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "风淡寒轻，又还是、清明时节。几处处、莓苔铺绣，碎红堆缬。满树绿阴堪止渴，漫山黄雾松花发。背画阑、独立检韶华，闻啼鴂。",
      "怀往事，空凄切；思不断，肠千结。想繁华一瞬，夕阳明灭。玄武湖边杨柳月，鸡鸣埭上棠梨雪。到如今、何处觅遗踪，泉声咽。"
    ]
  },
  {
    "id": "e647d10f16326395cc0de604c51f96c1",
    "title": "江神子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "丝丝纤雨织黄昏，掩衡门，黯消魂。赢得满头华发，照乾坤。天上神仙三岛外，空虎豹，守重阍。",
      "河林落日隐昆仑，望中原，杳漫漫。白苇青蒿，无处著啼猿。凤去不来箫管咽，心里事，共谁论。"
    ]
  },
  {
    "id": "e647d10f163263955765948405da7627",
    "title": "长相思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "桃花开，李花开，小白长红越女腮，春风巧剪裁。",
      "蜂徘徊，蝶徘徊，饮遍清香未肯回，莫教飘绿苔。"
    ]
  },
  {
    "id": "e647d10f163263956fa28a869924ba33",
    "title": "浣溪沙·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "花压阑干春昼长，碧楼红树倚斜阳。入门惟觉一庭香。",
      "绝壁过云开锦绣，冰丝弹月梦清凉。鸾歌凤舞断人肠。"
    ]
  },
  {
    "id": "e647d10f163263956fa28a8692519638",
    "title": "浣溪沙·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "沙渚烟销翠羽空，楚歌重叠怨兰丛。树头树底觅残红。",
      "三百年间同晓梦，几家台榭凤城东。露桃犹自笑春风。"
    ]
  },
  {
    "id": "e647d10f16326395cf66740a9e7f02e5",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "花明柳暗绕天愁。赵女乘春上画楼。楼上黄昏欲望休。",
      "月如钩。槛外长江空自流。"
    ]
  },
  {
    "id": "e647d10f16326395cf66740a3369315d",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "乱山凝黛色高低。江雨霏霏江草齐。三户无人自乌啼。",
      "绿杨堤。笑杀山翁醉似泥。"
    ]
  },
  {
    "id": "e647d10f16326395cf66740a2fe8ff5b",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "远书归梦两悠悠。闲倚南窗尽日愁。手卷虾须上玉钩。",
      "泪难收。红叶相随何处流。"
    ]
  },
  {
    "id": "e647d10f16326395cf66740abb8ad7f0",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "卢家少妇郁金堂。日日春光斗日光。勾引花核笑凭墙。",
      "映垂杨。不是愁人亦断肠。"
    ]
  },
  {
    "id": "e647d10f16326395cf66740a769e3d72",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "当时我醉美人家。肯信流年鬓有华。海燕西飞白日斜。",
      "对残花。莫怨春风当自嗟。"
    ]
  },
  {
    "id": "e647d10f16326395cf66740aba2ce0ac",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "情愁无意整花钿。万事伤心在目前。锦瑟无端五十弦。",
      "月明天。绣被焚香独自眠。"
    ]
  },
  {
    "id": "e647d10f16326395cf66740abe53d7c0",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "湿云如梦雨如尘。客舍青青柳色新。一片花飞减却春。",
      "劝行人。莫向天涯金绕身。"
    ]
  },
  {
    "id": "e647d10f16326395cf66740a3353edc6",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "郎心如妾妾如郎。一度相思一断肠。尘满金炉不炷香。",
      "向斜阳。离恨空随江水长。"
    ]
  },
  {
    "id": "e647d10f16326395cf66740ad9a84917",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "为谁零落为谁开。小白长红越女腮。渐老逢春能几回。",
      "看花回。一日须倾三百杯。"
    ]
  },
  {
    "id": "e647d10f16326395cf66740ab1dfd87b",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "水纹如谷燕差池。斜日悠扬在柳丝。故国平居有所思。",
      "倚阑时。却是同袍不得知。"
    ]
  },
  {
    "id": "e647d10f16326395cf66740aeb96d935",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "郁金苏合及都梁。不是金炉旧日香。懒对菱花晕晓妆。",
      "细思量。欲话因绿恐断肠。"
    ]
  },
  {
    "id": "e647d10f16326395cf66740a082cdc92",
    "title": "忆王孙·十二首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "满庭芳草易黄昏。摘索花枝料峭寒。坐见新池落旧痕。",
      "忆王孙。深院无人独倚门。"
    ]
  },
  {
    "id": "e647d10f1632639557e8e7b3b81a570e",
    "title": "青玉案·春思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "昨朝出日今朝雨，望不见、愁来路。径滑泥深妨纵步，美人何处，花谢谁为主。",
      "离弦不系鸣筝柱，但满眼相思泪如缕。关塞迢迢音信阻，千重云水，万重烟树，心逐征鸿去。"
    ]
  },
  {
    "id": "e647d10f1632639557659484f51305aa",
    "title": "长相思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "烟茫茫，草茫茫，人去人来来去忙，沧江空夕阳。",
      "凫飞翔，雁飞翔，天路冥冥川路长，月明芦苇凉。"
    ]
  },
  {
    "id": "e647d10f16326395cceefd88205e4dd4",
    "title": "生查子·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "他乡别故人，拭泪攀杨柳。此物最相思，皎皎当窗牗。",
      "留取作秋香，出入君怀袖。万里故园心，天地同长久。"
    ]
  },
  {
    "id": "e647d10f16326395cceefd882756f72b",
    "title": "生查子·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "青山欲暮时，暝色生寒树。不那客愁多，复送王孙去。",
      "涧户寂无人，暗谷疑风雨。耿耿夜何长，月落闻津鼓。"
    ]
  },
  {
    "id": "e647d10f16326395cceefd88448a863f",
    "title": "生查子·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "开帘满地花，风起春城暮。悲妾似花身，暂向花间语。",
      "落叶不归林，惊鸟从横去。独立傍银床，点点回塘雨。"
    ]
  },
  {
    "id": "e647d10f16326395cceefd88c975ab01",
    "title": "生查子·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "春风能几时，柳色看犹浅。胡蝶梦中飞，迹与孤云远。",
      "明月照花枝，入夜愁难遣。形影自相怜，不及衔泥燕。"
    ]
  },
  {
    "id": "e647d10f16326395cceefd88c1d9be91",
    "title": "生查子·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "新年旧燕归，似与羁魂语。不见帐中人，空见相思树。",
      "水上觅红县，片片随风去。薄暮欲如何，背泣西窗雨。"
    ]
  },
  {
    "id": "e647d10f16326395cceefd88b42c9dbd",
    "title": "生查子·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "思君君未归，向夕千愁起。两泪忽成行，滴滴空阶里。",
      "垂柳覆金堤，蕙草生闲地。少壮莫轻年，白日如流水。"
    ]
  },
  {
    "id": "e647d10f16326395cceefd88fe4ed798",
    "title": "生查子·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "愁多梦不成，坐对银釭晓。轻袖拂花妆，惊起双栖鸟。",
      "出户独彷徨，烟里看鸿小。日下四山阴，转转伤怀抱。"
    ]
  },
  {
    "id": "e647d10f16326395ddbef29050926f4e",
    "title": "浣溪沙·即景",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "语燕鸣鸠白昼长，黄蜂紫蝶草花香。沧江依旧绕斜阳。",
      "泛水浮萍随处满，舞风轻絮霎时狂。清和院宇麦秋凉。"
    ]
  },
  {
    "id": "e647d10f16326395a99230a3ad72104f",
    "title": "青门引·晚春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "数点松梢雨，还被晚风吹住。兔葵燕麦几家春，残花断柳，难记旧游处。",
      "斜阳满目空凝伫，鬓影三千缕。是他枝上，蜂蝶纷纷，带取韶华去。"
    ]
  },
  {
    "id": "e647d10f16326395b084eda49ec42d50",
    "title": "贺新郎·愁思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "碧秀天涯草。怨王孙、雕轮去远，王骢嘶老。风雨馀春无寻处，絮乱花飞梦杳。断魂与、行云萦绕。赤水珠沉迷象罔，暗尘深、不见长安道。今夜月，为谁好。",
      "他乡事事伤怀抱。更那堪、荒烟暝霭，晚虹斜照。千里关山劳回首，苔径残残红未扫。又恐怕、梧桐秋早。王母宫中青鸟使，想归来、巳近蓬莱岛。竹叶酒，且倾倒。"
    ]
  },
  {
    "id": "e647d10f16326395e429ae799a51ee9d",
    "title": "如梦令",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "莺啄垂圆黄透，蜂抱碎芳红皱。睡起北窗风，浓绿满庭如酒。",
      "回首，回首，想见那人消瘦。"
    ]
  },
  {
    "id": "e647d10f16326395dada402777fd443a",
    "title": "渔父词五首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "采石矶头煮酒香，长干桥畔柳阴凉。歌欸乃，濯沧浪，来往烟波送夕阳。"
    ]
  },
  {
    "id": "e647d10f16326395dada4027151af0b4",
    "title": "渔父词五首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白鹭洲边好月明，赏心亭下暮潮平。红米饭，紫莼羹，自是无愁过一生。"
    ]
  },
  {
    "id": "e647d10f16326395dada4027fd090107",
    "title": "渔父词五首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "江花江草雨悠悠，随意东西懒即休。黄犬恨，绿珠愁，定应不上钓鱼舟。"
    ]
  },
  {
    "id": "e647d10f16326395dada402729903712",
    "title": "渔父词五首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "钓得鳊鱼不卖钱，瓷瓯引满看青天。芳树下，夕阳边，睡觉芦花雪满船。"
    ]
  },
  {
    "id": "e647d10f16326395dada40271282e0d3",
    "title": "渔父词五首",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "朝辞蓼渚暮芦江，自有沙鸥伴醉翁。尘世里，一浮萍，不著羊裘动客星。"
    ]
  },
  {
    "id": "e647d10f163263958e914844989867b6",
    "title": "眼儿媚",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "芳草帘栊夕阳红，莺语绿阴中。王孙何处，碧云千里，青鸟无踪。",
      "玉笙吹落天边月，离恨满西风。忍将清泪，化为零雨，滴在兰丛。"
    ]
  },
  {
    "id": "e647d10f1632639586b9120292b53b58",
    "title": "虞美人",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "红榴花下宜男草，色与人俱好。佳人重色爱新花，只恐东风渐急、夕阳斜。",
      "岂知浮艳难长久，看见花枝瘦。琐窗晨启怨花空，不觉玉颜憔悴、减春红。"
    ]
  },
  {
    "id": "e647d10f1632639555e86d06e3cca3ee",
    "title": "玉漏迟·初夏",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "海榴花似火，看看又见，麦秋时候。枝上鸣蜩，断续一庭金奏。翠沼风漪未定，看叶底、明珠圆溜。苔径黝，虾须挂处，有人消瘦。",
      "缅想那日欢娱，是鸿雁来初，芙蓉开后。蔓草青芜，但觉暗愁依旧。欲把相思寄与，雾烟惨、不堪回首。凝望久，寒鸦自啼疏柳。"
    ]
  },
  {
    "id": "e647d10f163263959c70a6d81b3883f4",
    "title": "踏莎行",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "破暖轻风，做寒细雨，冥冥飞过空江去。客中无物可消愁，绿阴满院黄莺语。",
      "琴断朱弦，香销翠缕，连天碧草人何处。欲乘斜日望长安，伤心烟浪迷南浦。"
    ]
  },
  {
    "id": "e647d10f16326395ddbef290c909cd0b",
    "title": "浣溪沙·即景",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "云压斜晖照树黄，风生水榭绿阴凉。渴蛙得雨闹池塘。",
      "红焰射人榴火炫，青丝窣地柳条长。卷帘明月满回廊。"
    ]
  },
  {
    "id": "e647d10f16326395de784639094849b2",
    "title": "菩萨蛮·集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "林中独酌邻家酒，门前学种先生柳。灌木自悲吟，风泉清道心。",
      "独行潭底影，蝉噪林逾静。渡口欲黄昏，残阳归掩门。"
    ]
  },
  {
    "id": "e647d10f16326395980552bf575992e4",
    "title": "菩萨蛮·七首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "洞房昨夜秋风起。江清露白芙蓉死。岂是远行时。与君生别离。",
      "千山鸟飞绝。隆想弥年月。思妇夜鸣砧。君听空外音。"
    ]
  },
  {
    "id": "e647d10f16326395980552bf76f48986",
    "title": "菩萨蛮·七首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "东风吹绿瀛洲草。去年人到今年老。老去愿春迟。凋伤感所思。",
      "攀枝长太息。倚树疑无力。正是忆山时。愁容镜独知。"
    ]
  },
  {
    "id": "e647d10f16326395980552bfd312740a",
    "title": "菩萨蛮·七首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "文窗绣户垂罗幕。江南绿水通朱阁。花髻玉珑璁。单衫杏子红。",
      "高楼悲独守。日色浓于酒。不敢怨春风。屏帏向月空。"
    ]
  },
  {
    "id": "e647d10f16326395980552bf18fd05be",
    "title": "菩萨蛮·七首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "珠帘暮卷西山雨。离魂不散烟郊树。暝色赴春愁。行藏独倚楼。",
      "王绳回断绝。卧见云间月。悄悄夜寒生。月高风满城。"
    ]
  },
  {
    "id": "e647d10f16326395980552bfd2077293",
    "title": "菩萨蛮·七首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "东城江水西飞燕。黄姑织女时相见。见少别离多。浮生能几何。",
      "梧桐相待老。常恐秋风早。万恨在蛾眉。傍人那得知。"
    ]
  },
  {
    "id": "e647d10f16326395980552bf72cc8787",
    "title": "菩萨蛮·七首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "东边日出西边雨。孤帆夜发潇湘渚。雨浪细无声。烟斜月转明。",
      "清猿不可听。枫落吴江冷。更欲向芳洲。水深难急流。"
    ]
  },
  {
    "id": "e647d10f16326395980552bf83a839b6",
    "title": "菩萨蛮·七首集句",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "孤云目断苍梧野。无边落木萧萧下。兹岁巳蹉跎。其如芳草何。",
      "玉阶生白露。病骨伤幽素。梦好更寻难。相思锦帐寒。"
    ]
  },
  {
    "id": "e647d10f16326395f32f182ec63f3b61",
    "title": "浣溪沙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "布谷催耕最可怜，声声只在绿杨边。夕阳江上雨馀天。",
      "满地蓬蒿无旧陌，几家桑柘有新烟。战场开尽是何年。"
    ]
  },
  {
    "id": "e647d10f1632639512f4d5da9b6a2574",
    "title": "卜算子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "春去蝶先知，花落蜂难缀。草绿庭空不见人，愁共天无际。",
      "凿沼种荷看，水浅荷钱细。惟有青苔最可怜，欲上人衣袂。"
    ]
  },
  {
    "id": "e647d10f16326395b2bc6588740fa6bc",
    "title": "金钱子五月五日作",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "云淡风微，江雨欲来还去。倚阑干、鬓霜千缕。白水青芜，是征鸿归处。望尽天涯，夕阳犹在深深树。",
      "艾叶榴花，又上阿谁门户。悄空梁、燕雏自语。王谢亭台，杳不知何许。独立苍茫，乱鸦啼、满城钟鼓。"
    ]
  },
  {
    "id": "e647d10f163263950ebc4c4ff90aca99",
    "title": "梁州令",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雨过群山翠。杨柳含烟如醉。画檐双燕引雏飞，风动榴花，点点猩红碎。",
      "对花莫把阑干倚。心乱难为理。夕阳江上，满眼清波，总是愁人泪。"
    ]
  },
  {
    "id": "e647d10f163263955215d61a66ee6cea",
    "title": "最高楼",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "今宵月，还照别离愁，愁上最高楼。九霄无路青冥阔，玉京风露冷于秋。宝刀裁不断，水东流。谁知道，黄粱炊未熟，早过了，洞天三十六。",
      "尘土事，几时休。广寒桂树清香好，圆光恰满又成钩。笑阶前，萱草浪，语忘忧。"
    ]
  },
  {
    "id": "e647d10f16326395ea508a4aced1ada1",
    "title": "花犯·秋夜",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "夜何其，星移漏转，凉蟾照无睡。宝筝弦断，金雁与青釭，相对憔悴。塞鸿过尽人千里。馀香怨绣被。但满眼、碧云红树，阑干空自倚。",
      "阶前暗蛩最殷勤，悽悽似向我、说他情意。莎露冷，相将到、晓霜开蕊。惟应有、素娥未老，曾几见、桑田成海水。任浪语、愁来堪遣，君看明镜里。"
    ]
  },
  {
    "id": "e647d10f163263958d41f387670d83dc",
    "title": "西江月",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "红叶无风自落，黄花过雨犹香。床头尘瓮耻空觞，添了愁城万丈。",
      "阅世身如萍梗，怀人梦绕潇湘。应知此恨不寻常，岂在眉间目上。"
    ]
  },
  {
    "id": "e647d10f16326395acba6a11a042dc2f",
    "title": "卜算子·咏雨",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "搣搣度莲池，漠漠昏松陇。却过西园拂紫尘，柳媚花矜宠。",
      "泥润燕衣沾，粉腻蜂须重。极目沧江不见人，波浪兼天涌。"
    ]
  },
  {
    "id": "e647d10f163263954334969f3e2a3380",
    "title": "蝶恋花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "春梦岑岑呼不起，草绿庭空，日抱娇莺睡。暖吹飘香三万里，残丝骨断天沉水。",
      "宝瑟弦僵谁复理，梅子青青，苦在心儿里。满径苍苔花糁地，杜鹃口血闺中泪。"
    ]
  },
  {
    "id": "e647d10f16326395355906997114e6ac",
    "title": "摸鱼儿·晚春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "悄寒生、沉沉院宇，不知春在何处。逢春渐老能多少，惟有暗愁无数。春又暮，但碧草、和烟绿叶漫飞絮。画梁燕语，还是旧音声，乌衣巷陌，转盼几今古。",
      "天涯路，流水青山如故。离魂长在郊树。夜深月暗苍梧远，化作杜鹃归去。人不见、桃花自落空阶上。东风未许，吹梦过蓝桥，关河满目，波浪渺南浦。"
    ]
  },
  {
    "id": "e647d10f1632639546408bd927896d7c",
    "title": "玉楼春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "春来触处花成绮，春去可怜花委地。催耕布谷彊知时，去国杜鹃空有泪。",
      "双鱼不见人千里，落絮牵愁和梦起。芭蕉多事惹东风，故作雨声惊客耳。"
    ]
  },
  {
    "id": "e647d10f163263959b1fb37e66e617c1",
    "title": "惜馀春慢咏子规",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "陇水沉沙，巴猿咽雨。泪尽潇湘竹死。多情怨魄，何处飞来，声在万重云里。肠断行吟放臣，去国佳人，地遥天迩。悄空山，月冷风清，惟见野棠如绮。",
      "记向日、琼户珠帘，樱唇簧舌，吹商呵徵。朱颜尚在，十二阑干，回首不堪重倚。沧海桑田有时，海若未枯，愁应无巳。到明朝、赢得浮花满树，锦毇霞碎。"
    ]
  },
  {
    "id": "e647d10f163263957c292a93a53af038",
    "title": "金人捧露盘",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "水如蓝，山如黛，草如丝。正去年、双燕来时。衡门昼掩，日长惟有睡相宜。午风吹破，北窗梦、檐影参差。",
      "李花开，梅花谢，榴花放，杏花稀。枉教人、两鬓霜垂。凭阑伫立，空将愁眼盻斜晖。断云迢递，趁征雁、直到天涯。"
    ]
  },
  {
    "id": "e647d10f1632639573f48536285532aa",
    "title": "水调歌头",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雨过百花尽，绿叶自成帷。翛然惊破残梦，何许一黄鹂。独上高楼凝望，不见阳春去处，惟见草离离。且喜画梁燕，还傍旧巢归。",
      "理纨扇，清竹簟，试单衣。莫思身外闲事，有酒便须挥。蝼蚁王侯同尽，何用名标竹帛，留与后人疑。坐久暮天碧，月在绿杨枝。"
    ]
  },
  {
    "id": "e647d10f1632639546408bd9611ad219",
    "title": "玉楼春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "江城雨熟黄梅后，楼阁清高处永昼。阶前夕露宝珠呈，叶底夜蝉金石奏。",
      "苍苔不受残红覆，市径沿墙欺组绶。老来于物总忘情，漫为青山开北牗。"
    ]
  },
  {
    "id": "e647d10f16326395b328835eb2ee9c26",
    "title": "归朝欢",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "紫燕成雏辞旧宇，红日满庭鸡唱午。披襟起溯北窗风，绿杨叶底闻莺语。故人音信阻，白蘋吹尽沧江雨。倚阑干，悠然独笑，暝色下平楚。",
      "浮生百岁真羁旅，富贵繁华萍梗聚。重瞳隆准等丘墟，紫髯桑盖俱尘土。坐来天欲暮，乌鸦立遍城头树。看云头，金盘涌出，身在广寒府。"
    ]
  },
  {
    "id": "e647d10f16326395ec9014706a2f193c",
    "title": "传言玉女·咏蝶",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "为问韩凭，何事化为胡蝶。妒风羞雨，一身轻似叶，园苑昼永，丽日晴烟相接。舞回柳眼，拍翻花颊。",
      "殢粉迷香，困酣犹自未惬。锦云深处，更愁浓露浥。何况素秋，枝上晓霜披鬣。只应无柰，翠销红厌。"
    ]
  },
  {
    "id": "e647d10f16326395d6127407b99ce718",
    "title": "好事近",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雨过却斜阳，虹外远山犹湿。独据槁梧高坐，符北窗风入。",
      "可人嘉树有清阴，蝉噪一何急。倦暑盼秋来，又恐芳时轻戢。"
    ]
  },
  {
    "id": "e647d10f1632639586b91202f129de4b",
    "title": "虞美人",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "东风过了南风起，节去如流水。日长门掩燕交加，可惜红葵落尽、雨中花。",
      "人闲只愿花长好，花谢人催老。老来空有爱花心，无柰斜阳不为、驻光阴。"
    ]
  },
  {
    "id": "e647d10f163263957062abcb34e8479d",
    "title": "诉衷情",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "相思日日上高楼，还是去年秋。无情梁上双燕，弃我忽如雠。",
      "虫啧啧，叶飕飕，夜悠悠。阑干谩倚，塞北江南，何地无愁。"
    ]
  },
  {
    "id": "e647d10f1632639550ce976c9efc4dcd",
    "title": "御街行·秋夕",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "梧桐滴露鸣金井，夜耿耿、如年永。月明栖鸟数移柯，有似佳期不定。华年迅速，碧霄迢递，别恨空心领。",
      "青鸾怕见单栖影，任网遍，盘龙镜。盈盈一水隔双星，肠断羽迷鳞暝。消愁凭酒，惟应无柰，酒与愁同醒。"
    ]
  },
  {
    "id": "e647d10f16326395fd3a37704654719a",
    "title": "浣溪沙·槿花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "可怪西园木槿花，强将孤艳斗轻霞。不知门外夕阳斜。",
      "应有断魂随蛱蝶，岂无悠恨寄寒鸦。那堪横被绿苔遮。"
    ]
  },
  {
    "id": "e647d10f16326395b64f7163078aa29d",
    "title": "玉漏迟·咏雁",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "渺长空万里，西风动地，雁来无数。早发榆关，暮入楚江烟雨。逝水浮花去远，但满眼黄芦飞絮。肠断处，云深梦泽，月寒湘浦。",
      "楼上有个佳人，闷倚遍阑干，翠眉双聚。泪湿鸦鬟，化成素丝千缕。一望一回惆怅，又灯暗、网虫垂户。天路阻，谁知此情愁苦。"
    ]
  },
  {
    "id": "e647d10f163263958aef1b8e7578e3be",
    "title": "满庭芳·重九",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雨歇凉生，天高气爽，又是一岁重阳。雁声来处，云白草茫茫？黄菊知人无酒，也不惜、椷死幽芳。龙山上，西风暝霭，落日下牛羊。",
      "登楼，何限兴，一齐分付，络纬寒螀。把古今闲事，莫更思量。坐到银河案户，城角尽、月转空墙。凝眸久，惊乌蜚起，零露湿衣裳。"
    ]
  },
  {
    "id": "e647d10f16326395b1c38219594ead72",
    "title": "花心动",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "墙下红葵，向斜阳、犹开那时颜色。半卷绣帘，独倚雕阑，泪眼为谁长滴。九疑烟雾连蓬岛，蜚鱼去、浑无踪迹。旧游处、空馀满地，绿苔堆积。",
      "百岁真如过客，待落蕊重荣，不知何夕。镜掩素尘，香歇罗衣，此恨怎生消得。夜凉月转梧桐影，青灯共、疏萤寥寂。正憔悴、饥虫又啼暗壁。"
    ]
  },
  {
    "id": "e647d10f1632639501fbf28c159b2385",
    "title": "小重山·咏月",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "始映西轩似玉钩，想应容不得、一些愁。娟娟斜倚凤凰楼，窥朱户，应自半含羞。",
      "今夜正悠悠，玉□□□□、是□□。人间天上一般秋。",
      "银潢水，何事独西流。"
    ]
  },
  {
    "id": "e647d10f16326395b88f1c0d878d31ca",
    "title": "一剪梅",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "机杼无声络纬多，天净云收，月在银河。相思迢递隔关山，雁短人遥可柰何。",
      "身世悠悠似逝波，梦里嗟咨，镜里婆娑。欲回西日挂扶桑，惆怅阳公，不解挥戈。"
    ]
  },
  {
    "id": "e647d10f16326395f5c33edf81ac8c06",
    "title": "南柯子·咏蓼花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "汀荇青丝尽，江莲白羽空。翠蕤丹粟炫芳丛，总把秋光管领属西风。",
      "艳敌秦川锦，鲜欺楚岸枫。鲤鱼却下水仙宫，肯放斜阳更向若华东。"
    ]
  },
  {
    "id": "e647d10f16326395e429ae793757b1f1",
    "title": "如梦令",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "昨夜五更风雨，吹尽一汀红树。旷野寂无人，漠漠淡烟荒楚。",
      "日暮，日暮，谁与暝鸦为主。"
    ]
  },
  {
    "id": "e647d10f163263958785150a507d8aa6",
    "title": "六幺令·□□",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "淡云收尽，月在苍龙角。霏霏似烟非雾，空里无声落。汉殿仙人掌冷，桂影筛高阁。玄蝉皓鹤，相呼相唤，嗽咽华滋笑丹药。",
      "□寒螀□分命□，永夜惊离索。络纬也共莎鸡，吟尽伤心曲。只恐韶年易晚，辜负蓬莱约。秋容寂寞，凭君若意，染取枫林赛红萼。"
    ]
  },
  {
    "id": "e647d10f163263950e56aa538c6ac5f1",
    "title": "忆旧游·咏灯花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "正良宵过雨，玉漏传声，罗幌无风。梦觉青釭里，有金葩璀璨，琼蕊珑𤧚。翠翘隐映丹凤，摇曳碧云中。似瑞霭含星，轻霞晕月，霁景摛虹。",
      "离人最多感，况四壁萧条，惟有吟虫。想像长门殿，怨佳期冰泮，芳意烟空。强将片影相对，清泪湿铅红。但暗自灰心，朱颜判却成老翁。"
    ]
  },
  {
    "id": "e647d10f163263958de51e6c049e056e",
    "title": "声声慢·咏愁",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "无踪无迹，难语难言，依依只在心曲。雨冷云昏日暮，海涯天角。轻衾梦回酒醒，夜悠悠、虫响灯绿。事去也，纵相怜、不是那时金屋。",
      "镜里清扬婉婉，凭朱槛、知他为谁颦蹙。凤老桐枯，惨淡九峰青矗。湘江泪痕未尽，有哀猿、相伴幽独。向此际，更那堪怀古送目。"
    ]
  },
  {
    "id": "e647d10f163263955f83515cf8705bb9",
    "title": "念奴娇·红树",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "霜风弄巧，把秋林一夜，吹成春苑。炎帝骑龙来绛阙，紫凤三千乘辇。电帜挥云，火旗热雨，霞佩随琼幰。碧山流水，窅然迷却刘阮。",
      "堪笑旧日隋园，绮罗虚剪，蝶与蜂俱怨。对此令人心耿耿，如在郁华宫殿。若木重晖，靡蓱四照，日漾骊珠暖。凭高凝睇，赤城相去不远。"
    ]
  },
  {
    "id": "e647d10f16326395f02891a4d7148a34",
    "title": "采桑子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雁来不带天边信，莫上高楼。新月如钩。一度看来一度愁。",
      "人间无限伤心事，覆水难收。风叶飕飕。只是商量断送秋。"
    ]
  },
  {
    "id": "e647d10f1632639562ae6715fd2ea06e",
    "title": "夜飞鹊",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "中天旧时月，还照元宵。山叠叠，水遥遥。碧云日暮去无际，玉人何处吹箫。东风尚怜故苑，尽莺含脆管，柳舞纤腰。凭高望断，旋添清泪作春潮。",
      "欲问广寒音信，鲸浪涌鱼蜚，不到层霄。芳径苍苔渐满，琼轩珠缀，空掩蟏蛸。几时再得，海棠花底候鸣镳。但长烟绿树，青芜暝霭，相对魂消。"
    ]
  },
  {
    "id": "e647d10f163263953d5dc1329bb53ad5",
    "title": "卖花声",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "门外绿杨堤，有个莺啼，声声传恨入幽闺。闺里佳人惊睡起，泪湿眉低。",
      "莫把此情题，天也悲悽，沧江东下夕阳西。华发不知人别苦，随意萋萋。"
    ]
  },
  {
    "id": "e647d10f163263958468421a14ce13d0",
    "title": "阮郎归·怨情",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "河梁携手怆离分，悲嘶声入云。长门疏雨滴黄昏，昭阳歌吹闻。",
      "怀故国，叫愁魂，泪花红欲焚。苍梧苦雾压湘筠，猿啼不见君。"
    ]
  },
  {
    "id": "e647d10f163263958bbed9d1f3b4ff1c",
    "title": "捣练子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "烟漠漠，日阴阴，山色苍茫草色深。客里不知春又半，倚阑无语听鸣禽。"
    ]
  },
  {
    "id": "e647d10f16326395f137049bd13d45bf",
    "title": "阮郎归",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "寥寥庭馆暮寒时，四檐鸣雨垂。博山沉水袅游丝，玉釭花烬微。",
      "蟾影浅，漏声迟，愁多成梦稀。客行虽好不如归，有怀当语谁。"
    ]
  },
  {
    "id": "e647d10f163263953d5dc132498ee81d",
    "title": "卖花声",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "楼上倚阑干，月在云端，轻烟蜚尽碧绡寒。肠断夕阳芳草外，山海漫漫。",
      "柳嫩不堪攀，欲寄应难，盘龙尘匣怨孤鸾。可惜婵娟今夜月，好共谁看。"
    ]
  },
  {
    "id": "e647d10f1632639557659484f2f3fe68",
    "title": "长相思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "风飕飕，雨飕飕，风雨凄凄若九秋，酿成千斛愁。",
      "花事休，春事休，漫把花枝插满头，劝春须少留。"
    ]
  },
  {
    "id": "e647d10f1632639546408bd987a4ad10",
    "title": "玉楼春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "东风白下桥边道，不见百花惟见草。阴云结暝燕来难，宿雨留寒春去早。",
      "渚蒲汀荇无烦恼，舞叶吹香随处好。相思一夜楚江空，满地绿苔蜂蝶老。"
    ]
  },
  {
    "id": "e647d10f16326395804d9eaa468d9df4",
    "title": "醉落魄",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "东风太恶，夜来尽把花吹落。馀寒燕子乌衣薄，对语空梁，似叹人离索。",
      "江山满眼今非昨，无情芳草年年绿。雾云不见辽东鹤，野鸟声声，只叫思归乐。"
    ]
  },
  {
    "id": "e647d10f16326395239fddeaaa228b92",
    "title": "解语花·咏柳",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "依依旎旎，袅袅娟娟，生态真无比。细腰宫里，和烟重、组绘满园桃李。佳人睡起，画未了、横云妩媚。轻步还怜掌中身，不自炜纨绮。",
      "长想渭城雨后，恨繁丝难绾，陌上征骑。阳关歌罢，香尘远、枉把翠柔折寄。鸦啼向晚，罗幕掩、数行清泪。一任他、化作浮萍，漂荡随流水。"
    ]
  },
  {
    "id": "e647d10f1632639579f146726507c12f",
    "title": "蓦山溪·咏檐铎",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "夜阑人静，鸣玉传声小。历历透纱窗，悄空闺、衾寒梦杳。凄凄切切，如共旅魂言；流水咽，过云停，一日肠千绕。",
      "金茎月转，乌尾讹将晓。欲断又还连，渺烟霄、羁鸿相吊。凭谁细写，此意入朱丝；呼郢客，招湘云，添作江南调。"
    ]
  },
  {
    "id": "e647d10f16326395d7d92007dc8ee980",
    "title": "梅花引",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "晚云凝，晚烟横，烟草茫茫云树平。杜鹃声，不堪听，别泪暗倾，良宵空月明。",
      "冰蚕丝断琅玕折，湘妃竹死青冥裂。短长亭，几千程。",
      "归计未成，愁随江水生。"
    ]
  },
  {
    "id": "e647d10f1632639572d7697a15a0dcd3",
    "title": "浣溪沙·秋思",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "细雨斜风拂面来，草黄云白雁声哀。沧江东去几时回。",
      "枫叶有霜才可爱，菊花无酒不须开。百年多病莫登台。"
    ]
  },
  {
    "id": "e647d10f16326395e015914e3cc0b906",
    "title": "浪淘沙·闺怨",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白日堕林端，庭宇生寒，黄芦风急雁来难。阶下露珠眉下泪，相赛汍澜。",
      "寂寞掩重关，坐到更阑，月华虽好不堪看。旧恨新愁都有几，地窄天宽。"
    ]
  },
  {
    "id": "e647d10f16326395ff41499b8d4c3ade",
    "title": "忆旧游·闻砧",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "掩重门夜静，庭户幽幽，蓦地闻砧。杳不知何处，是云间过响，空外传音。故乡未卜归日，栖薄愧飞沉。漫对月兴怀，临风起叹，恻怆伤心。",
      "登高盼来雁，想此际孤帏，几度停针。想带绅宽减，向谁人借问，无计追寻。但将数点清泪，滴在紫罗襟。更倚遍朱阑，满头素丝应自今。"
    ]
  },
  {
    "id": "e647d10f163263956ffdaf8a76fa1877",
    "title": "望江南",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "黄昏雨，滴沥四檐声。徒为衾裯添宿润，都来肺腑作愁城。惟觉寐难成。",
      "单栖鸟，几度绕枝鸣。金兽有烟飞不起，玉虫无燄翳还明。谁识此时情。"
    ]
  },
  {
    "id": "e647d10f163263958bbed9d1d2c1347e",
    "title": "捣练子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "人寂寂，夜沉沉，风满中庭月满林。欲挽银河湔泪眼，银河清浅泪痕深。"
    ]
  },
  {
    "id": "e647d10f16326395ec32cdde242892b7",
    "title": "临江仙·闺怨",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "织女机边如镜月，夜深长照空帏。玉笙簧冷凤孤飞。苔阶行遍，霜露剥裳衣。",
      "华表柱头荏白鹤，不知何日来归。故山今在故人稀。沉思似梦，垂涕掩朱扉。"
    ]
  },
  {
    "id": "e647d10f16326395e5aed8f48cdaeb9d",
    "title": "尉迟杯·水仙花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "凌波步，怨赤鲤、不与传缄素。空将泪滴珠玑，脉脉含情无语。瑶台路永，环佩冷，江皋荻花雨。把清魂、化作孤英，满怀幽恨谁诉。",
      "长夜送月迎风，多应被、彤闱紫殿人妒。三岛鲸涛迷天地，欢会处、都成间阻。凄凉对、冰壶玉井，又还怕、祁寒凋翠羽。盼潇湘、凤杳篁枯，赏心惟有青女。"
    ]
  },
  {
    "id": "e647d10f163263958e9cf050a94f6e8e",
    "title": "满路花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "山烟掠草低，江月披云湿。风声宵未了，钟声急。寒鸦何事，独在枝头立。老来诸病集，客里光阴，驶如驰马难絷。",
      "怀新思故，记一长遗十。颓墉围废宇、凭谁葺。阶前冷露，似向离人泣。岁暮蛟龙蛰，干将挂壁，任他苔镛生涩。"
    ]
  },
  {
    "id": "e647d10f16326395619612d6754196a1",
    "title": "喜迁莺·梅花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "冻云初启，看的皪梅花，俯窥清泚。膏泽无加，铅华不御，应与素娥争丽。艳浥蕊宫露冷，香引瑶池风细。夜耿耿，想飞琼欲下，缟衣摇曳。",
      "惊慨犹月榭春宵，锦障开芳砌。倚树联诗，撷英浮酒，左右翠翘珠帨。今日故人何在，肠断白波东逝。向此际，但含情独立，为伊凝睇。"
    ]
  },
  {
    "id": "e647d10f16326395f4c799297d531676",
    "title": "水龙吟·夜闻铜瓶汤□作",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "玉釭开尽丹葩，画檐深宿蟾蜍影。门掩清宵，声来何处，堂空人静。如竹梳风，如荷过雨，如泉发井。向罗帏细细，如歌如语，还如暗虫相命。",
      "绣被沉薰正暖，梦云车、紫鹓双并。洞庭旷野，九韶齐奏，殷天笙磬。别有蛾眉，鼓琴弹瑟，江鸣山应，待翛然睡觉，炉存馀灺，鸡啼窗囧。"
    ]
  },
  {
    "id": "e647d10f1632639580d6daafc07acc3e",
    "title": "雨中花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "月入疏松光的皪，淡烟琐、江城夜寂。问何处无愁，人间今古，莫作他乡客。",
      "月里青鸾空有翼，杳不见、姮娥消息。但北斗从横，银河清浅，重露成涓滴。"
    ]
  },
  {
    "id": "e647d10f163263959b02ba6dc8687691",
    "title": "菩萨蛮",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "冰澌著树成云朵，林稍白月欹将堕。户下有啼乌，如悲良夜徂。",
      "兰芳销翠被，凄恻惊眠起，起坐待天明，飞霜入鬓清。"
    ]
  },
  {
    "id": "e647d10f1632639558df0d7d12a49cfc",
    "title": "怨王孙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "鳞羽路阻，佳人何处。木落山寒，江空岁暮。明镜飞上青天，照无眠。",
      "海风裂地鲸鱼死，三万里，水击蓬莱徙。不禁清泪，暗里洒向孤灯，结成冰。"
    ]
  },
  {
    "id": "e647d10f16326395d85c7e6220220beb",
    "title": "锦堂春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "墙角含霜树静，楼头作雪云垂。钩帘鹊噪空庭晚，坐看月来时。",
      "异域书迷雁足，幽闺镜掩虫丝。一宵两地肠千转，惟有梦魂知。"
    ]
  },
  {
    "id": "e647d10f16326395f32f182e0a78955b",
    "title": "浣溪沙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "烟惨云黄天雨沙，叶疏枝冷叫栖鸦。峭风凝雾户琪花。",
      "澧浦空捐游子佩，河源不返客星槎。夜冷坐听鼓三挝。"
    ]
  },
  {
    "id": "e647d10f16326395187737eaaa8af70f",
    "title": "玉烛新梦归",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "羁魂悲别久，但闷晓忧昏，感新怀旧。任他万壑千峰阻，径度不劳回首。楼台侧畔，记向日新栽花柳。斜照里、一带青山，山前翠浮琼溜。",
      "佳人倩笑来迎，有野舞村歌，龀童鲐叟，故池半甃。风叶动、搅乱数升科斗。周章未了，早画角、吹残更漏。翻惹起、无限愁端，中心自受。"
    ]
  },
  {
    "id": "e647d10f163263951368c914e8518f21",
    "title": "临江仙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "楼外西风将雨过，重门又掩黄昏。金凫香息被无温。繁思牵宿恨，愕梦怆离魂。",
      "往事都随流水去，伤心欲共谁论。故家耆旧几人存。相思芳岁尽，霜雪满乾坤。"
    ]
  },
  {
    "id": "e647d10f1632639525eb6af77e8deab9",
    "title": "清平乐",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "春风欲到，小草先知道。黄入新荑颜色好，图遣王孙归早。",
      "兴来策杖微行，枝间布谷初鸣。喜见儿童相报，墙根荠菜先生。"
    ]
  },
  {
    "id": "e647d10f16326395d85c7e628378dda9",
    "title": "锦堂春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "鹊噪轻阴乍霁，鸠呜冷雨还来。不知春到多时了，浑未见花开。",
      "老景夕阳有限，华年逝水无回。相思一夜兰膏歇，清泪滴琼瑰。"
    ]
  },
  {
    "id": "e647d10f16326395d4b081e44a024010",
    "title": "苏幕遮",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雨潇潇，风袅袅，柔梦相牵，不觉春窗晓。雁到衡阳回去了，镜里离莺，独对琴台老。",
      "楚天长，秦树杳，山蹙愁眉，江学回肠绕。满地苍烟连碧草，弱水三千，人隔蓬莱岛。"
    ]
  },
  {
    "id": "e647d10f163263954334969ffbe454b3",
    "title": "蝶恋花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白水茫茫烟渺渺，原野高低，触处生芳草。草绿花红人自老，有情争似无情好。",
      "丧乱馀身欢意少，肠断江山，不肯留残照。门掩黄昏寒料峭，角声吹起双栖鸟。"
    ]
  },
  {
    "id": "e647d10f1632639596e2512a3eee425c",
    "title": "洞仙歌·春梦",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "蒙蒙漠漠，杳不知根蒂，荡漾春光去无际。盼神仙缥缈，烟蔼苍茫，身到处，惟有天风引袂。故人千万里，蓦地相逢，忘了关山路迢递。",
      "聚散未分明，两眩云酣，空回首、巳迷尘世。但拥被、追寻恍如遗。憯不觉、鸡鸣若华东启。"
    ]
  },
  {
    "id": "e647d10f163263956a10f50809ca32c9",
    "title": "风入松",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "一天烟霭酝愁阴，庭宇沉沉。画梁燕子来何晚，薄寒犹恋罗衾。但道青春未谢，不知芳径苔深。",
      "少年欢笑梦中寻，落得伤心。苍梧凤去幽篁死，断弦空系瑶琴。莫更登高望远，杜鹃声在云林。"
    ]
  },
  {
    "id": "e647d10f16326395e3ff76a46368d629",
    "title": "祝英台近",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "问青青，河畔草，能得几时好？春去难留，镜掩鸾空老。凄凉深院黄昏，新愁陈恨，趁风雨、一齐来到。",
      "雾云杳，漫有千丈游丝，那堪系残照。罗幕寒生，哽咽子规叫。断肠只是缘愁，柔肠数寸，怎禁得、许多烦恼。"
    ]
  },
  {
    "id": "e647d10f163263952ee238bf3d06437c",
    "title": "摸鱼儿",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "断肠花、巳随流水，青苔空锁深院。知人不似花重好，莫怪为花留恋。",
      "花不管，任啼鸠悲鸣，霞锦成霜霰。水遥山远，泪滴翠绡寒。",
      "满天风雨，寂寞送昼雁。",
      "伤心事、纵是生来见惯，那堪芳岁先晚。孤云目尽苍梧野，留得竹枝歌怨。",
      "帘莫卷，斜照里、荒烟白草愁何限，情长意短。虫响又黄昏，沈沈夜永，惟有月华满。"
    ]
  },
  {
    "id": "e647d10f163263958a9436378051fea4",
    "title": "小重山",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "月满江城秋夜长，西风吹不断、桂花香。碧天如水露华凉，人不见，有泪在罗裳。何许雁南翔。",
      "堪怜一片影、落孤房。百年浮世事难量。空回首，天阔海茫茫。"
    ]
  },
  {
    "id": "e647d10f16326395f29ff18ed7f2c97c",
    "title": "点绛唇",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "昨夜三更，井梧叶上闻鸣雨。梦魂空去。不到思量处。",
      "为问灯花，底向愁人吐。花无语，星河满树，白发三千缕。"
    ]
  },
  {
    "id": "e647d10f163263959b02ba6df7d40130",
    "title": "菩萨蛮",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "月华泛滟秋塘草，羁虫露泣芙蓉老。空馆夜闻砧，难为客子心。",
      "故乡何处在，云白天黏海，天海共苍茫，何时还故乡。"
    ]
  },
  {
    "id": "e647d10f1632639567b3607ddb40dd60",
    "title": "一萼红·送别",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白蘋洲，有芦花似雪，人在木兰舟。祖帐方开，骊歌未暌，斜照半入江楼。话不了、缠绵意绪，早归鸿、相唤落沙头。红蓼丹枫，青烟碧草，总为供愁。",
      "此去几时重见，怅秾华易谢，零雨难收，落浦波空，渭城柳尽，欲饮还又回眸。恨只恨、无情海水，趁归风、辄向西流。毕竟难留，一宵长似三秋。"
    ]
  },
  {
    "id": "e647d10f1632639582791341dd928880",
    "title": "生查子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "蜘蛛网画檐，一日丝千转。红烬落寒釭，相思无由见。",
      "湖上采莲归，苦意知何限。引领望佳期，征旆天边远。"
    ]
  },
  {
    "id": "e647d10f163263959061d51ab166892b",
    "title": "霜叶飞",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "簟凉宵永，纱窗外，琅玕飘坠金井。欲眠深恐寐难成，彊起看星影。悄不觉，天回斗柄，封狼弧矢相辉映。对此默消魂，又露落青冥，渐渐湿透衣领。",
      "河汉有客乘槎，清都非远，可惜鱼羽无定。桂花吹散广寒风，兔老蟾蜍冷。但唧唧饥虫啼暝，中心撩乱谁能整。坐待雄鸡三唱，飒飒霜髭，怕临青镜。"
    ]
  },
  {
    "id": "e647d10f16326395f32f182eadf529ed",
    "title": "浣溪沙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "半亩荒园自看锄，雨中时复撷新蔬。不须弹铗叹无鱼。",
      "早息机心劳役少，懒闻世事往来疏。清风明月总赢馀。"
    ]
  },
  {
    "id": "e647d10f163263958bbed9d1dc66d918",
    "title": "捣练子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "云淡淡，月娟娟，月色朦胧照不眠。宁是不眠休作梦，梦时欢喜觉时怜。"
    ]
  },
  {
    "id": "e647d10f163263958bbed9d1108b1622",
    "title": "捣练子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "吴死树，楚江枫，一样秋光雨不同。莫道衰荣长定在，落花终古怨东风。"
    ]
  },
  {
    "id": "e647d10f16326395cc0de604ac1702bc",
    "title": "江神子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "城头吹角夜沉沉，有栖禽，出疏林。冲落满庭、珠露滴衣襟。身在吴江家在越，南北事，两关心。",
      "人生莫遣二毛侵，病相寻，老骎骎。谩好青山、绿水懒登临。千古钟期今巳矣，空惨怆，对瑶琴。"
    ]
  },
  {
    "id": "e647d10f16326395f7eca3250626854d",
    "title": "南柯子·送别",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "怆别沧江永，伤心落日曛。宝筝弦断雁离群，最苦愁浓酒淡不成醺。",
      "黄叶凄凉月，丹枫索漠云。此来此地却思君，但觉骊歌犹在耳中闻。"
    ]
  },
  {
    "id": "e647d10f16326395388c4564752584eb",
    "title": "桃源忆故人",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "渊门篱下黄金蕊，还共空尊憔悴。今古这般滋味，想得都相似。",
      "牛山落日悲风起，回首旧欢无几。长夜清凉如水，独立星河里。"
    ]
  },
  {
    "id": "e647d10f1632639518918fd9cdf978af",
    "title": "六幺令·杪秋遥夜",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "杪秋遥夜，人卧群喧息。明河渐低庭户，户有蟏蛸织。何许飞来雁阵，冲入寒烟碧。相思何急。悲来空自，目断云霄羡归翼。",
      "青镫独照暗壁，胍胍羁魂寂。堪恨冷梦难长，欲见无由得。年少不知过了，老去徒嗟惜。追寻畴昔。愁如流水，渺渺茫茫趁潮汐。"
    ]
  },
  {
    "id": "e647d10f16326395b88f1c0d4105c054",
    "title": "一剪梅",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "征雁来时木叶红，淡淡秋光，袅袅西风。江南江北短长亭，烟草低迷落照中。",
      "浮世生涯一转蓬，今日韶颜，明日衰翁。五丁难挽逝川回，千古英雄，此恨都同。"
    ]
  },
  {
    "id": "e647d10f163263954334969f2cbf0f7b",
    "title": "蝶恋花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "冷雨凄风昏白昼，庭院幽幽，秋草沿墙秀。何处无愁仍有酒，可怜彭泽门前柳。",
      "老去情怀难似旧，貌殊言异，转使人看丑。浸摘黄金花在手，寒烟满眼空回首。"
    ]
  },
  {
    "id": "e647d10f1632639541835f7f9d2aa10f",
    "title": "浣溪沙·咏鸡冠花",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "绛帻鸡人紫绮裘，彤墀欲报五更筹。不胜娇冶立清秋。",
      "日影却穿云气入，虹光犹带露华流。三千红粉总凝眸。"
    ]
  },
  {
    "id": "e647d10f163263950d9fd01dbbb8961b",
    "title": "风流子·咏草",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雪尽水平津，萋萋处、风景最愁人。想金勒未归，绣帏深闭，玉颜自老，芳意徒新。送日挽烟千万里，迤逦际苍旻。蜀魄叫迷，楚魂思殢，碧云如梦，眉黛空颦。",
      "凄凉长门殿，飞花与清泪，共滴华茵。惟有乱萤时来，夕砌相亲。恨此身不化，柔条弱蔓，暗随灵雨，得到枫宸。窗掩黄昏，一生几度青春。"
    ]
  },
  {
    "id": "e647d10f16326395a07b643e72eded98",
    "title": "兰陵王",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "问明月，何苦才圆便缺。青冥里，风惨露凄，长向人间照离别。玄阴凋暮节，瑶非冰凘暗结。阑干外，河汉渐低，星影辉辉动城阙。重裘冷如铁，看头上春云，都作飞雪。银釭花落铜壶咽。",
      "伤怀巳无柰，暝鸦多事，啼遍寒枝未肯歇。寸心自摧折。忉怛望天末，恨正抵沧江，烟浪空阔。文鱼翼短沉书札，泪滴在衣袂，尽成清血。羁愁恰似庭草，枯了又更茁。"
    ]
  },
  {
    "id": "e647d10f16326395999d5a194944e5db",
    "title": "踏莎行·咏游丝",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "弱不胜烟，娇难着雨，如何绾得春光住。甫能振迅入云霄，又还旖旎随风去。",
      "高拂楼台，低黏花絮，如狂似醉无归处。黄蜂粉蝶漫轻盈，也应未敢窥芳树。"
    ]
  },
  {
    "id": "e647d10f16326395f2e03f9343cafb1e",
    "title": "青门引",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "采采黄金蕊，遥见晚山横翠。重门深掩一庭风，沽来淡酒，能得几回醉。",
      "草黄云白鸿千里，落日寒烟起。相怜自有明月，照人肺腑清如水。"
    ]
  },
  {
    "id": "e647d10f16326395f32f182e7eb4ec79",
    "title": "浣溪沙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "不寐凄寒剥瘦肌，闻钟惊起揽裳衣。恰如久戌得归时。",
      "斜汉隔山牵月落，小禽出树掠霜飞。蒙蒙轻蔼晕朝晖。"
    ]
  },
  {
    "id": "e647d10f16326395154effbd44abc7dc",
    "title": "浪淘沙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "门外几多春，特地愁人，红英都作马蹄尘。只有青青河畔草，一似相亲。",
      "极目楚江滨，流水无津，野猿山鸟怨芳辰。叫雨呼云昏复晓，天也伤神。"
    ]
  },
  {
    "id": "e647d10f1632639503dabf010cd00cba",
    "title": "疏影·分韵咏荷花得实字",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "琴薰应律。有细烟罥雨，浓露晞日。洛浦波生，湘渚风交，霓裳水佩争出。姮娥欲共青鸾舞，扬锦幕、香霏纨质。唤海童、齐捧骊珠，艳色荡摇鲛室。",
      "遥想麻姑坛上，翠霞与缟袂，相伴箫瑟。妖冶珊瑚，柔媚昌宗，敢污天然清谧。西峰玉井秋河近，看叶底、蜂房成蜜。便为君、摘向金尊，压倒楚江萍实。"
    ]
  },
  {
    "id": "e647d10f16326395b1c382190f9163c9",
    "title": "花心动",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "烟雨池塘，盻花枝、垂垂向人如泣。燕子乍归，帘幕馀寒，语困画梁双立。晓光摇帐惊眠起，□□□、莺簧犹涩。断肠处、丝繁絮乱，子规声急。",
      "只恐芳时易戢，便不待秋风，粉销香浥。半掩绮窗，深锁重门，天静月华将入。素琴弹尽离凤调，凄风与、愁云交集。夜迢递、罗襟旧痕又湿。"
    ]
  },
  {
    "id": "e647d10f1632639512f4d5da4f758773",
    "title": "卜算子",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "白日下层岑，暮霭生寒水。水远山长不见人，月上风微起。",
      "何许一孤鸿，飞去潇湘沚。欲采蘋花寄所思，无处寻双鲤。"
    ]
  },
  {
    "id": "e647d10f16326395b7f1608980db63bc",
    "title": "瑞龙吟",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "秋光好，无柰锦帐香销，绣帏寒早。钩帘人立西风，送书过雁，依然又到。故乡杳，空把泪随江水，梦萦池草。何时赋得归来，倚松对柳，开尊醉倒。衰鬓不堪临镜，镜中愁见，蓬飞丝绕。门外远山青青，长带斜照。",
      "石泉涧月，辜负夜猿啸。伤心处，枫凋露渚，荷枯烟沼，燕去玄蝉老。满天细雨鸣羁鸟，花蔓当檐袅。庭院静，遥闻清砧声捣。拥衾背壁，一灯红小。"
    ]
  },
  {
    "id": "e647d10f163263955c9c77f5e7dc87ba",
    "title": "渡江云",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "西风吹楚甸，四山净绿，万籁起秋声。卷帘当晚霁，倚遍阑干，惨恻望乡情。柴桑旧菊，为谁犹擢金。愁他一江流水，衮衮向东倾。",
      "凄清，天边孤雁，甚处飞来，到中庭落影。云路遥、归程难计，离恨空萦。斜阳冉冉低乔木，但暝色、摇动檐楹。还又见、花间露滴瑶琼。"
    ]
  },
  {
    "id": "e647d10f1632639521156199f1180798",
    "title": "帝台春",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "凉雨新沐，秋花遍墙角。门对远山，山带斜阳，葱茏相属。明月今宵巳自满，又争柰、素娥幽独。向天涯，望月兴怀，愁多如簇。",
      "年岁促，欢去速。意易足，事难续。镜掩懒重开，纵春风，也不解、染黄成绿。陇首孤云去无际，草上露华白如玉。且深下红帘，倒金樽醽醁。"
    ]
  },
  {
    "id": "e647d10f16326395f32f182e6eedfff9",
    "title": "浣溪沙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "袅袅西风吹草黄，疏疏零雨泫花妆。惊寒鹦鹉唤人忙。",
      "雁影两行冲月落，虫声一部和更长。博山烟冷思茫茫。"
    ]
  },
  {
    "id": "e647d10f16326395d84c62bdcb3c2393",
    "title": "千秋岁·淡烟平楚",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "淡烟平楚，又送王孙去。花有泪，莺无语。芭蕉心一寸，杨柳丝千缕。今夜雨，定应化作相思树。",
      "忆昔欢游处。触目成前古。良宵会，知何许。百杯桑落酒，三叠阳关句。情未了，月明潮上迷津渚。"
    ]
  },
  {
    "id": "e647d10f163263956e59c981d2a57f1f",
    "title": "蓦山溪",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "三更鸣雨，湿透桃花脸。珠箔未登钩，早飘落、猩红数点。碧云如梦，人去巳无踪；金泥凤，玉蟠龙，寂寞蛛丝检。",
      "玄华柔软，总被秋霜染。永夜拥寒衾，耿青镫、膏凝晕闪。铜壶漏水，应是接天河；一声去，一声来，空把重门掩。"
    ]
  },
  {
    "id": "e647d10f16326395a956afbed4494b6a",
    "title": "长相思·嘉兴道中",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "草青青，麦青青，草穗高低麦穗平，黄花相间明。",
      "山禽鸣，水禽鸣，禽鸟与人同有情，不堪闻此声。"
    ]
  },
  {
    "id": "e647d10f16326395f32f182e8b086042",
    "title": "浣溪沙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "春半江城不见花，也无杨柳可藏鸦。青烟碧草到天涯。",
      "过雨郊原啼布谷，始雷池沼出鸣蛙。清明寒食客思家。"
    ]
  },
  {
    "id": "e647d10f163263952ee238bfdf7b1491",
    "title": "摸鱼儿",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "洒轩窗、数声疏雨，霎时驱退残暑。碧江风过龙鳞起，天际白云如絮。",
      "人老去，但说道秋来，先自伤心绪。故乡何处，望不见渊明。",
      "菊荒三径，尽日漫凝伫。",
      "新凉夜、兔影澄清汉渚，寥寥鸿雁飞度。莎鸡络纬闲相妒，催得鬓丝千缕。",
      "芳草渡，还又是、苍烟绿水连红树，荣名几许。随分莫求多，五湖有路，波浪未应阻。"
    ]
  },
  {
    "id": "e647d10f16326395e3ff76a4bda6a68f",
    "title": "祝英台近",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "翠烟收，珠露下，星汉共潇洒？桂影徘徊，白雪粲檐瓦。故乡渺渺青山，茫茫绿水，又争柰、流年如泻。",
      "嫩凉夜，尚有萱草馀花，芳菲绕台榭。铜篆香残，绛蜡散轻灺。谩说花解忘忧，忧多花少，更不分、被风吹谢。"
    ]
  },
  {
    "id": "e647d10f1632639558df0d7d40fff2c9",
    "title": "怨王孙",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "兔魄又满，天长雁短。露槿惊寒，夜蝉怨晚。知有多少闲愁，在心头。",
      "白云飞尽秋无际，花满砌，钟鼓重门闭。前年旧事，转盼巳逐东流，水悠悠。"
    ]
  },
  {
    "id": "e647d10f16326395c69a825eb5caffd1",
    "title": "二郎神",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "卷帘邀月，渐夜永、凉生珍簟。看露出青莎，烟凝碧树，的皪残萤数点。老景逢秋兼多病，怎免得、长怀短念。辜负却故园，千山松桂，一池菱芡。",
      "门掩，寂寥满地，馀花红糁。眷翠被香收，玉觞尘涴，背壁兰缸自闪。马角不生，乌头难素，心似风旌长飐。休怪他、败叶寒螀相应，替人悽惨。"
    ]
  },
  {
    "id": "e647d10f16326395dd6360ba4d9af4f8",
    "title": "霜叶飞七夕",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "鲤鱼风起，津梁断、盈盈一水难渡。藕花相向自成莲，谁道中心苦。又不觉、明星在户，鹊桥横跨黄姑渚。怕喜极悲生，似那日匆匆，再把欢笑辜负。",
      "堪恨桂阙姮娥，乘云骖雾，便踏龙尾先去。碧鸡啼罢凤楼寒，早漏声催鼓。盼油壁香车驾了，踟蹰欲觅频回顾。但暗滴、真珠落，教向人间，散成飞雨。"
    ]
  },
  {
    "id": "e647d10f163263955ab97d7e57d259c4",
    "title": "少年游",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "清风收雨，轻云漏月，凉气入幽窗。乱叶吟朝，饥虫啼夜，各自奏新腔。",
      "孤鸿又向天边落，归梦阻苍江。百结愁肠，两行丝鬓，寂寞对清缸。"
    ]
  },
  {
    "id": "e647d10f163263958a94363747715db7",
    "title": "小重山",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "说道多忧解瘦人，眼中双别泪、怕沾巾。白蘋红蓼满江滨，空搔首，何处是归津。感旧却怜新。",
      "情怀都不似、少年春。野花园柳共埃尘。盈尊酒，取醉莫辞频。"
    ]
  },
  {
    "id": "e647d10f16326395aa9b350fe43791f6",
    "title": "满庭芳·清明",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "积雨沉春，昏烟酣昼，不知还又清明。榆钱柳絮，飞逐斗轻盈？芳径莓苔渐满，青蘋与、白芷俱生。疏篱畔，海棠间竹，有个鹁鸠鸣。",
      "宽心，应是酒，酒冲愁阵，彊似奇兵。爱星星白发，知我生平。底用登楼看镜，误身世、只是虚名。空凝伫，落花如雪，云雾琐高城。"
    ]
  },
  {
    "id": "e647d10f1632639560e027dcbbdc2c10",
    "title": "渔歌子·为赵德怀赋",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "麦秀蔪蔪野雉飞，沙头新柳叶如眉。风澹荡，水涟漪，正是溪鱼上钓时。"
    ]
  },
  {
    "id": "e647d10f1632639560e027dc4c7879b9",
    "title": "渔歌子·为赵德怀赋",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "二月桃花紫锦香，一声啼鴂万蜂忙。歌欸乃，濯沧浪，有酒无愁醉不妨。"
    ]
  },
  {
    "id": "e647d10f1632639560e027dc217fa2df",
    "title": "渔歌子·为赵德怀赋",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "烟雨楼前溪水生，少微山下杂花明。杨柳岸，小舟横，绿阴如恇听啼莺。"
    ]
  },
  {
    "id": "e647d10f1632639560e027dc2dbff1ab",
    "title": "渔歌子·为赵德怀赋",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "漠漠风花扑面飞，萋萋烟草送人归。彭泽菊，首阳薇，白酒苍苔独掩扉。"
    ]
  },
  {
    "id": "e647d10f1632639560e027dc0cc151d5",
    "title": "渔歌子·为赵德怀赋",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "雨声一夜水漫沙，垤鹳长鸣蚁出窠。汀荇叶，石楠花，随意漂流拥钓槎。"
    ]
  },
  {
    "id": "e647d10f1632639560e027dcd3cbbe1d",
    "title": "渔歌子·为赵德怀赋",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "苍岭松花结子成，南明山色翠相迎。游客思，故人情，不是阳关堕泪声。"
    ]
  },
  {
    "id": "e647d10f1632639560e027dc36cd9fff",
    "title": "渔歌子·为赵德怀赋",
    "authorName": "刘基",
    "authorId": "e647d10f163263957bb0607670feb62b",
    "dynasty": "明",
    "content": [
      "三寸时鱼碧玉鳞，一汀芳草绿罗茵。枫叶渚，荻花津，笑杀黄埃马上人。"
    ]
  },
  {
    "id": "e647d10f1740306de0be7b16d11cca89",
    "title": "如梦令·九月晦日尚未得归",
    "authorName": "秦瀚先",
    "authorId": "e647d10f1740306dd1457b72d1457b72",
    "dynasty": "明",
    "content": [
      "亭外桂花香满，秋入芙蓉过半。衰柳不禁风，黄叶乱飘无限。",
      "目断，目断，愁望故乡偏远。"
    ]
  },
  {
    "id": "e647d10f1841cedaf29ff18e8ec64799",
    "title": "点绛唇",
    "authorName": "顿文",
    "authorId": "e647d10f1841cedad1457b72d1457b72",
    "dynasty": "明",
    "content": [
      "才长芭蕉，碧纱窗外风和雨。声声杜宇，不解留春住。",
      "欲问春光，此日归何处。春无语，乱红流去，两岸杨花絮。"
    ]
  },
  {
    "id": "e647d10f1855262232ad97e14d338179",
    "title": "渔家傲",
    "authorName": "陈琴溪",
    "authorId": "e647d10f18552622d1457b72d1457b72",
    "dynasty": "明",
    "content": [
      "荡漾明波晴昼永，淡烟疏柳湖边景。一叶水云深处艇，天未暝，片帆挂破残阳影。",
      "篷背落霞人半醒，溶溶千顷摇金镜。绣被还愁添暮冷，风不定，芦花飞满双吟鬓。"
    ]
  },
  {
    "id": "e647d10f1876e0f4937e9419b597b679",
    "title": "蝶恋花·春景",
    "authorName": "梁木公",
    "authorId": "e647d10f1876e0f4d1457b72d1457b72",
    "dynasty": "明",
    "content": [
      "野草含烟铺紫陌，海燕来时，芳径多凝碧。影月低枝渐渐侧，惜花微雨轻轻滴。",
      "静掩朱扉春院寂，芍药栏边，睡起娇无力。宿鸟不须寻比翼，有人独倚闲亭北。"
    ]
  },
  {
    "id": "e647d10f18a199b7778add2cc542e31c",
    "title": "河满子",
    "authorName": "金是瀛",
    "authorId": "e647d10f18a199b7d1457b72d1457b72",
    "dynasty": "明",
    "content": [
      "忆在玉窗金户，弯环晓月西斜。城角数声留不住，暗香携得还家。",
      "梁上双栖燕子，庭中一树梨花。"
    ]
  },
  {
    "id": "e647d10f1956be2e6475ef58e9c0e693",
    "title": "金缕曲·用陈同甫韵志感",
    "authorName": "高宇泰",
    "authorId": "e647d10f1956be2ed1457b72d1457b72",
    "dynasty": "明",
    "content": [
      "世事何堪说。叹而今、龙蛇浩劫，粘胶缠葛。试问百年能有几，渐看满头堆雪。早销尽、冲冠旧发。撒手急归茅屋底，且商量、好度闲风月。吾与也，点之瑟。",
      "从兹显晦行藏别。问余生、山樵野牧，尚堪作合。卖卜补锅无不可，剩有凌兢瘦骨。望前路、危冈高绝。一片雄心谁识取，倩笛声、吹彻仙家铁。应不免，石为裂。"
    ]
  },
  {
    "id": "e647d10f19eb5821317b7d418e61d87a",
    "title": "减字木兰花·邗江归思",
    "authorName": "范凤翼",
    "authorId": "e647d10f19eb5821d1457b72cc42acc8",
    "dynasty": "明",
    "content": [
      "晴云如絮，霎时飞入银河去。露洗遥空，廿四桥头一笛风。",
      "客窗无暑，片霎芳塘清晓雨。月冷邗沟，梦破狼峰绝顶秋。"
    ]
  },
  {
    "id": "e647d10f1a49f0da96bb6c50534a21b7",
    "title": "满庭芳·次东坡韵",
    "authorName": "钱士升",
    "authorId": "e647d10f1a49f0dad1457b72be3e9d3f",
    "dynasty": "明",
    "content": [
      "往事千端，闲愁万觞，世情无数嵯峨。电光石火，变态阅来多。坐见新亭洒泪，空回首、麦秀兴歌。方悟得，金羁脱去，细草落平坡。",
      "桃源何处是，忙呼渔艇，来往如梭。长消受，寒芦皓月银波。更喜苹香菱熟，驾舴艋、闲傍苍柯。何多事，羊裘五月，江上好披蓑。"
    ]
  },
  {
    "id": "e647d10f1a9c9f0da766de280cd136ed",
    "title": "江东竹枝词四首",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "黄浦湾湾东转头，吴淞江下碧如油。不用并州剪刀快，水晶帘下上西楼。"
    ]
  },
  {
    "id": "e647d10f1a9c9f0da766de28a3703453",
    "title": "江东竹枝词四首",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "二月春风满地铺，茅针芦笋一齐粗。海门东来春潮上，春水连潮漫白涂。"
    ]
  },
  {
    "id": "e647d10f1a9c9f0da766de2867000787",
    "title": "江东竹枝词四首",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "滨口航船一字帮，棹歌和起自成腔。潮来上南潮落北，南到湖南北到江。"
    ]
  },
  {
    "id": "e647d10f1a9c9f0da766de286de4070f",
    "title": "江东竹枝词四首",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "明月垂杨独树桥，桥西熟酒好良宵。红香细剥莺哥嘴，嫩白鲜羹玉面条。"
    ]
  },
  {
    "id": "e647d10f1a9c9f0da8ec5830bdf4bb49",
    "title": "念奴娇·叠韵寿桂洲",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "天下奇才，算蛟龙、终不是池中物。妙小文章惊海内，秀气降生东璧。八柱擎天，三长冠世，节操逾冰雪。神仙宰相，元来同是人杰。",
      "同朝瑞霭茏葱，蓬莱阆苑，青鸟翩翩发。报道桑田还变海，铜狄要看磨灭。赤暑全消，金风初动，进贤冠上发。况堪心事，一片长安秋月。"
    ]
  },
  {
    "id": "e647d10f1a9c9f0d318080bb2b7334c4",
    "title": "念奴娇·同费钟石宗伯再和桂洲扈驾南巡",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "六飞南下，大河上、多少祯祥云物。紫气平明浮水面，向晚更穿奎璧。画舫盘龙，楼船彩凤，两岸沙如雪。开头捩柂，长年也是人杰。",
      "休夸碧汉银潢，天上人间，一派灵源发。界断华夷奔大海，岛屿烟波明灭。一曲一千，三门三级，惊起冠中发。圣人康济，太史大书年月。"
    ]
  },
  {
    "id": "e647d10f1a9c9f0dc96e9220a7e0bb32",
    "title": "念奴娇·与甬川钟石同宿杨园再次前腔",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "半途微雨，为洒净、滚滚风尘中物。一带青山如画里，咫尺层峦叠壁。吏部副卿，南宫少伯，清映如冰雪。白头老我，三十年前争杰。",
      "而今扈驾朝陵，白马银鞍，紫陌联翩发。寻得山庄劳下榻，共剪烛花明灭。香雾扑帘，茶烟隔座，相对频搔发。同胞异姓，真个浑忘岁月。"
    ]
  },
  {
    "id": "e647d10f1a9c9f0daaab212ce4c853c1",
    "title": "念奴娇·秋日怀乡",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "大江东去，是吾家、一段画笥中物。襟带五湖吞百渎，说甚黄州赤壁。两岸芦汀，一湾柳浪，海涌潮头雪。苍浪声里，渔翁也是豪杰。",
      "明年准拟归来，轻舟短棹，两腋清风发。春水稳如天上坐，闲看浮沤兴灭。黄歇穿沙，袁嵩筑垒，到处堪睎发。鲈鱼莼菜，一任江天岁月。"
    ]
  },
  {
    "id": "e647d10f1a9c9f0d56728207c88c933e",
    "title": "念奴娇·秋日怀乡再和介翁",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "秋风客里，消不尽、胸中许多长物。瘦骨棱层才一把，与病战成坚壁。欲造河车，旋营丹灶，赢得头如雪。寻山辟谷，算来他是豪杰。",
      "一生四海交游，浮沉聚散，长啸从风发。惟有钤山严少保，不共世情磨灭。藜阁相辉，木天同上，当日俱青发。绨袍恋恋，多应念我寒月。"
    ]
  },
  {
    "id": "e647d10f1a9c9f0dcee93c534734d0ab",
    "title": "念奴娇·和钱文通公小赤壁",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "江山阑入，想安排、真个有那神物。谁遣是非泥印定，天际一般赤壁。马援怀珠，燕人抱石，此意凭谁雪。曹刘成败，旁观输与豪杰。",
      "谩说吴国山川，陆家池馆，征雁和云发。紫岫丹崖高百尺，落日淡烟明灭。二俊才名，长公英迈，一夜俱华发。天公堪诉，照人惟有圆月。"
    ]
  },
  {
    "id": "e647d10f1a9c9f0d5becba1d8cb8976c",
    "title": "风入松·和桂洲内阁赏芍药用虞文靖公韵",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "绝胜国色带朝酣。偏称胆瓶簪。清严开向丝纶阁，容谁驻、墙外游骖。笑靥露匀胭粉，衣裳霞想罗衫。",
      "黄金屋角绣云蓝。乳燕学呢喃。试把一杯黄票酒，倚阑封、罢紫泥椷。一段太平气象，分明冀北燕南。"
    ]
  },
  {
    "id": "e647d10f1a9c9f0dedca3ebf3ab6e9c3",
    "title": "风入松·再填前腔送桂洲",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "离筵高兴付馀酣。暂得解朝簪。路出齐封三宿昼，未须鞭、快著征骖。两岸山横画障，一川水腻罗衫。",
      "终朝不采满筐蓝。话别语喃喃。一把相思无处著，欲凭雁、足寄双椷。自是烟霄有待，怕飞不到江南。"
    ]
  },
  {
    "id": "e647d10f1a9c9f0d3b149e936ed20018",
    "title": "风入松·再和桂洲",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "绿窗午枕睡初酣。梦喜脱朝簪。觉来犹是长安客，垂杨里、空系归骖。恋主心依晓阙，思亲泪湿春衫。",
      "玉河流水碧于蓝。花外燕呢喃。新词谱就凭谁和，重封罢、亲手题缄。欲待天边鸣雁，秋风寄与江南。"
    ]
  },
  {
    "id": "e647d10f1a9c9f0d85b5d0bd5426cbee",
    "title": "减字木兰花·新居雨后",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "疏窗小阁。银烛摇红帘影薄。院宇深沈。雨送新凉抵万金。",
      "休休蓦蓦。一任那知身是客。茗碗炉薰。云里更筹次第闻。"
    ]
  },
  {
    "id": "e647d10f1a9c9f0d54023706d1d4a2de",
    "title": "天仙子·咏雪",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "闹夜冰花轻不定。扑上窗儿如寄信。灞桥桥外望青山，高一阵。低一阵。霎时白了诗人鬓。",
      "是则是远近都难认。路入蓝关人懒进。青帘斜压酒垆空，描不尽。题不尽。平沙留取飞鸿印。"
    ]
  },
  {
    "id": "e647d10f1a9c9f0dcb38ec4b5e6c9f4e",
    "title": "木兰花令·初夏即事",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "清明时候催花雨。人早是红英辞树。愔愔情思碧纱厨，睡起槐阴最深处。",
      "衷肠没个人堪语。屈指流年暗中数。无奈雕梁紫燕儿，春社飞来秋社去。"
    ]
  },
  {
    "id": "e647d10f1a9c9f0dcb38ec4bbc3e0113",
    "title": "木兰花令·初夏即事",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "绿油拥盖张槐雨。繁英簇绛烧榴树。无限幽怀午梦馀，忆在江南水风处。",
      "家书题后教传语。新种鱼苗正堪数。荷钱竹粉更关心，恋著君恩未归去。"
    ]
  },
  {
    "id": "e647d10f1a9c9f0dc977a06e32a3007a",
    "title": "蝶恋花·和道州周希旦",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "长安回首香尘杳。红日迢遥，偏爱无情恼。病鹘高风看去鸟。欲奋云霄无利爪。",
      "柳暗溪头荷叶小。淑景方浓，燕子雕梁绕。弹铗计程何日了。萋萋官路王孙草。"
    ]
  },
  {
    "id": "e647d10f1a9c9f0d5090dfb3d9e9e981",
    "title": "丑奴儿咏阁前芍药",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "红芍开向丝纶阁，袅袅停停。人比花清。倚槛挥毫九制成。",
      "不枉芳名呼近侍，绕殿流莺。槐蚁初醒。傍砌频经敕使行。"
    ]
  },
  {
    "id": "e647d10f1a9c9f0d5090dfb3c1fc04f2",
    "title": "丑奴儿咏阁前芍药",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "白玉阑干红芍药，黄阁前轩。一朵婵娟。封罢词头仔细看。",
      "几番过了风和雨，避却尘喧。红紫将阑。开向钧天倚盖圜。"
    ]
  },
  {
    "id": "e647d10f1a9c9f0d5090dfb366200e96",
    "title": "丑奴儿咏阁前芍药",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "黄扉红药翻阶好，要赏娉婷。日暖风清。几阕新词按谱成。",
      "莫道春光留不住，尚赖啼莺。半醉半醒。起向花前缓步行。"
    ]
  },
  {
    "id": "e647d10f1a9c9f0d5090dfb3bacd6b3f",
    "title": "丑奴儿咏阁前芍药",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "问花底事花无语，倚遍南轩。香沁瑶娟。手撚高枝着眼看。",
      "养花天气阴晴半，云翳风喧。默默凭阑。弹指年光作转圜。"
    ]
  },
  {
    "id": "e647d10f1a9c9f0d0f14d1f3e5047a5c",
    "title": "点绛唇·冬日怀乡",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "千尺京尘，斜阳没处西风弄。小楼夜永。铁马丁当动。",
      "衬贴愁怀，那更寒筹送。泪痕冻。天涯不了，遮断还乡梦。"
    ]
  },
  {
    "id": "e647d10f1a9c9f0dc54405a5282a2e44",
    "title": "点绛唇·送县侯张八峰行取进京",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "县绕清江，桃花红处春波绿。画栏曲曲。风动帘纹蹙。",
      "镇日鸣琴，有个人如玉。烦推毂。鹤书高荐，选入黄金屋。"
    ]
  },
  {
    "id": "e647d10f1a9c9f0d6e901fd7d8e97079",
    "title": "浪淘沙·寒夜斋居",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "寒漏夜迟迟。紧闭柴扉。破窗风透暗丝丝。半灭瓦灯书满案，独自支颐。",
      "惆怅少年时。没个人知。纸屏刚有影追随。滴滴泪痕弹不了，一把相思。"
    ]
  },
  {
    "id": "e647d10f1a9c9f0d60536291071a6534",
    "title": "青杏儿寒夜斋居",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "炉烬更拈香。小窗里、百结柔肠。天涯踏遍尘千里，仲宣楼远，正平刺没，薄行襄王。",
      "默默护新妆。堪怜处、花老酿蜂忙。万事转头供一笑，萧萧纸帐，圆圆灯晕，短短藤床。"
    ]
  },
  {
    "id": "e647d10f1a9c9f0d69e27afe253bd6f9",
    "title": "谒金门·送县侯曹孟辉行取进京",
    "authorName": "陆深",
    "authorId": "e647d10f1a9c9f0d78b9cab1f337d999",
    "dynasty": "明",
    "content": [
      "秋正好。一路西风吹早。柳条折尽青山小。咫尺长安道。",
      "此去蓬莱三岛。袖里常怀谏草。要看风神惊八表。动摇山岳倒。"
    ]
  },
  {
    "id": "e647d10f1b1287cb119f4d79d61ddfb8",
    "title": "南乡子·七夕嘲女牛",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "一叶井梧飘。玉宇凉生暑渐消。乞巧佳人传报道，今宵。牛女双星会鹊桥。",
      "银汉夜迢迢。风露无声湿翠翘。只恐明朝容易过，何劳。瓜果庭中远见招。"
    ]
  },
  {
    "id": "e647d10f1b1287cb79b725a078c7be49",
    "title": "临江仙·中秋",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "云净碧天秋似水，须臾飞上冰轮。山河倒影绝纤尘。婵娟千里共，景物一番新。",
      "老我此身犹是客，蟾宫桂子曾分。今宵见月倍伤神。嫦娥如解，事休照别离。"
    ]
  },
  {
    "id": "e647d10f1b1287cb3a7f12232f79562c",
    "title": "蝶恋花·人九日",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "迅速光阴乌兔走。寂寞圜扉，两度逢重九。梦里登高还似旧。觉来不管愁眉绉。",
      "圣德仁恩覃九有。白发青衫，准拟蒙宽宥。归去高堂重献寿。金樽满泛黄花酒。"
    ]
  },
  {
    "id": "e647d10f1b1287cb007bfae834522e57",
    "title": "清平乐·元正",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "柳颦梅笑。别院东风早。凤吹隔云声缥缈。应是蓬莱仙岛。",
      "吾侪久已沉沦。持杯试祝东君。好趁阳和时节，螭头共听丝纶。"
    ]
  },
  {
    "id": "e647d10f1b1287cbbc1a80069ea2a694",
    "title": "临江仙·元夕",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "忆昔帝城三五夜，簪缨曾侍宸游。山移鳌背对龙楼。一天星斗下，万文瑞光浮。",
      "箫鼓声中催赐饮，归来月在帘钩。而今白发叹淹留。寒窗灯影里，飞梦绕瀛洲。"
    ]
  },
  {
    "id": "e647d10f1b1287cb3da80fc2f304dab7",
    "title": "西江月·冬至",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "逗暖梅梢破玉，迎长葭琯飞灰。群阴消尽一阳回。云物今朝献瑞。",
      "自叹人生易老，那堪节序频催。东风次第送春来。又是一番光采。"
    ]
  },
  {
    "id": "e647d10f1b1287cbf721c2c3d3f3d2a6",
    "title": "鹊桥仙·除夕",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "梅英送腊，椒盘迎瑞，争羡屠苏先酌。红炉画阁沸笙歌，谁解道、羁人萧索。",
      "光阴撚指，韶华过眼，万斛清愁如昨。明朝试说向东风，好为我、一齐吹却。"
    ]
  },
  {
    "id": "e647d10f1b1287cbde180595d36b451a",
    "title": "浣溪纱正旦代家人",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "何事东风太薄情。愁边忽忽换新正。柳眉梅靥为谁荣。",
      "宝胜羞看肠欲断，同心暗结泪先零。何时重整凤鸾盟。"
    ]
  },
  {
    "id": "e647d10f1b1287cbce43568e19d40536",
    "title": "风入松·拟去妇词",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "落红万点委苍苔。春事半尘埃。满怀愁绪知多少，思量遍、无计安排。好似风中飞絮，时时拂去还来。",
      "当年鱼水正和谐。两意绝嫌猜。谁知命薄多乖阻，箫声远、零落天涯。破镜终期再合，梦魂长绕阳台。"
    ]
  },
  {
    "id": "e647d10f1b1287cb84dac374651c3a58",
    "title": "浪淘沙·七夕遇雨",
    "authorName": "黄淮",
    "authorId": "e647d10f1b1287cba223c6b32dffbc47",
    "dynasty": "明",
    "content": [
      "牛女未成欢。别意相关。几回偷把泪珠弹。散作一天凉雨过，秋满人间。",
      "瓜果谩堆盘。夜漏将阑。佳人惆怅蹙春山。孤负穿针良会也，空倚阑干。"
    ]
  },
  {
    "id": "e647d10f1ccf350da4930450210c976c",
    "title": "字字双戍妇",
    "authorName": "陈翼飞",
    "authorId": "e647d10f1ccf350dd1457b72d1457b72",
    "dynasty": "明",
    "content": [
      "长城饮马嘶复嘶，古木寒雅栖复栖。空床独守啼复啼，从军荡子西复西。"
    ]
  },
  {
    "id": "e647d10f1e4c4f0ccbfe0942f301612e",
    "title": "竹枝歌六首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "蜀山消雪蜀江深，郎来妾去斗歌吟。峡中自古多情地，楚王神女在山阴。"
    ]
  },
  {
    "id": "e647d10f1e4c4f0ccbfe094269832e70",
    "title": "竹枝歌六首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "鱼复浦上石累累，恰似侬心无转回。船归莫道上滩恶，自牵百丈取郎来。"
    ]
  },
  {
    "id": "e647d10f1e4c4f0ccbfe09423b0b99b7",
    "title": "竹枝歌六首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "江水出峡过夔州，长流直到海东头。郎应若有思家日，应教江水复西流。"
    ]
  },
  {
    "id": "e647d10f1e4c4f0ccbfe09425d216d9b",
    "title": "竹枝歌六首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "踯躅花红鸭鸩飞，黄牛庙下见郎稀。大艑摊钱卖盐去，短钗簪叶负薪归。"
    ]
  },
  {
    "id": "e647d10f1e4c4f0ccbfe0942f3abc094",
    "title": "竹枝歌六首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "妾爱看花下渚宫，郎思沽酒醉临邛。春衣未织机中锦，只是长丝那得缝。"
    ]
  },
  {
    "id": "e647d10f1e4c4f0ccbfe0942b15c306e",
    "title": "竹枝歌六首",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "枫林树树有猿啼，若个听来不惨凄。今夜郎舟宿何处，巴东不在定巴西。"
    ]
  },
  {
    "id": "e647d10f1e4c4f0c8cca83e01c856ec8",
    "title": "行香子·芙蓉",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "如此红妆，不见春光，向菊前、莲后才芳。雁来时节，寒浥罗裳。正一番风，一番雨，一番霜。",
      "兰舟不采，寂寞横塘，强相依、暮柳成行。湘江路远，吴苑池荒。恨月蒙蒙，人杳杳，水茫茫。"
    ]
  },
  {
    "id": "e647d10f1e4c4f0c7630822c7c080366",
    "title": "沁园春·雁",
    "authorName": "高启",
    "authorId": "e647d10f1e4c4f0c3d779caee56b06c5",
    "dynasty": "明",
    "content": [
      "木落时来，花发时归，年又一年。记南楼望信，夕阳帘外，西窗惊梦，夜雨灯前。写月书斜，战霜阵整，横破潇湘万里天。风吹断，见两三低去，似落筝弦。",
      "相呼共宿寒烟。想只在、芦花浅水边。恨呜呜戍角，忽催飞起，悠悠渔火，长照愁眠。陇塞间关，江湖冷落，莫恋遗粮犹在田。须高举，教弋人空慕，云海茫然。"
    ]
  },
  {
    "id": "e647d10f1e58d3332c2336aceb746a79",
    "title": "柳梢青·修武道中",
    "authorName": "李濂",
    "authorId": "e647d10f1e58d3331baff70e2d69ed6c",
    "dynasty": "明",
    "content": [
      "烂漫春游，人生行乐，山水夷犹。昨夜河阳，今朝修武，明日怀州。",
      "平生雅兴难酬，信辔去、东风紫骝。问酒花村，题诗松寺，飞梦蓬丘。"
    ]
  },
  {
    "id": "e647d10f1e92f83c5a5c20f60def6ef0",
    "title": "蝶恋花·徐州晚泊",
    "authorName": "卢雍",
    "authorId": "e647d10f1e92f83cd1457b72d1457b72",
    "dynasty": "明",
    "content": [
      "野树烟生斜日堕，千里帆樯，又向黄昏过。自据胡床船上坐，东山月出浮云破。",
      "细细波流声绕舵，风苇萧萧，两岸明渔火。吹罢洞庭歌楚些，坡仙恍惚相逢我。"
    ]
  },
  {
    "id": "e647d10f1ecee4e59cf491a1bfeb7de6",
    "title": "忆王孙",
    "authorName": "赵燕",
    "authorId": "e647d10f1ecee4e5d1457b72d1457b72",
    "dynasty": "明",
    "content": [
      "东风恶劣打残红，帘幕轻阴漾碧空。倚薰笼，梦断香消宝鸭中。"
    ]
  },
  {
    "id": "e647d10f1ecee4e5b5bd736a3abc7d09",
    "title": "长相思·寄张幼子",
    "authorName": "赵燕",
    "authorId": "e647d10f1ecee4e5d1457b72d1457b72",
    "dynasty": "明",
    "content": [
      "去悠悠，意悠悠，水远山长无尽头。相思何日休。",
      "见春愁，对春羞，日日春江认去舟。含情空倚楼。"
    ]
  },
  {
    "id": "e647d10f202582e5faf66bdda64a2365",
    "title": "踏莎行·送友人还山中",
    "authorName": "赵迪",
    "authorId": "e647d10f202582e5d1457b72d1457b72",
    "dynasty": "明",
    "content": [
      "径转清溪，花飞红雨。武陵风景知何处。当年厌听水声寒，岂知忘却来时路。",
      "水绕人家，烟迷津树。晚峰江上青无数。幽人此别更多情，移家归向山中住。"
    ]
  },
  {
    "id": "e647d10f2028138cceb373e78fd2a7cd",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "燕梁玄玉湿，蜂蜜花房晓。铜龙啮水微，翡翠含波小。",
      "石间藓蚀菖蒲根，古魂啾啾啼晓昏。红芳碧蕊乱殷殷，蛮女剪烟插翠云。",
      "游丝萦春悬锦绮，渚闲沙白鸳鸯喜。"
    ]
  },
  {
    "id": "e647d10f2028138cceb373e73f4bef1e",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "花敛容，柳刷翠。扇薄欲裁纨，佩香思剪蕙。",
      "桐英寂寂沉寒波，粉绿猗猗日影多。六街烟花净如扫，千年古血生青草。"
    ]
  },
  {
    "id": "e647d10f2028138cceb373e7fc2cf3d5",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "碧云屯午风熏熏，五弦曲奏玄霜纹。湘皋野龙拔新玉，拥鳞健角萧萧绿。",
      "蕙香小妓扇轻罗，半掩樱唇试新縠。金丸落落弦红脂，石池青钿溢碧漪。"
    ]
  },
  {
    "id": "e647d10f2028138cceb373e7155920c4",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "沙上短蒲绿，赤菱紫芡离披熟。越奴青发艾悬香，踏踏采莲塘上曲。",
      "游龙撇波海水飞，黄头伐鼓吹参差，少年摇曳澹忘归。"
    ]
  },
  {
    "id": "e647d10f2028138cceb373e74b33d8ea",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "皇天高，厚地裂，白日河庭泣鱼鳖。湘神抱瑟愁波涛，颓阳毕化稚阴结。",
      "焉知海上黄金阙，万丈丹梯到寥泬，乔松相携弄《白雪》。"
    ]
  },
  {
    "id": "e647d10f2028138cceb373e7f8dc4855",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "桐风刮帐无春温，赤精解绶佩金神。银浦桥成鹊济津，遥遥帝子度长云。",
      "野芳萋萋日杲杲，十万蛾眉镜中老。锦楼折竹夜迎仙，越秀吴都巧不眠。"
    ]
  },
  {
    "id": "e647d10f2028138cceb373e74494389b",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "玉露漙清虚，银云拥明月。空蒙白夜凉，远近商声发。",
      "桂子落秋香，寒娥能孤洁。谁家理素琴，调急弦应绝。"
    ]
  },
  {
    "id": "e647d10f2028138cceb373e73ff53fb5",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "清飙激素商，远客生归梦。茱萸委匣香，玉腕胜金重。",
      "幽芳垂晚径，汲绠霜华冻。洞庭木叶空，临水悲相送。"
    ]
  },
  {
    "id": "e647d10f2028138cceb373e73c0df748",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "沈寒凝海霜斑斑，芦鸿叫叫苍梧间。仙鸡警晓蟠桃乾，天鼓无声泽龙闲。"
    ]
  },
  {
    "id": "e647d10f2028138cceb373e7401f915c",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "轩辕玉管还初气，彩线迂回报长至。瑶花散落满寥天，万户千门夜明媚。",
      "南山幽翠净如削，内屋红炉春自若。璿玑回斡见天心，姬氏骑龙班岁朔。"
    ]
  },
  {
    "id": "e647d10f2028138cceb373e749440132",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "北斗璿光射幽土，四气缘环若朝暮。壑底惊蛇挽不留，官街力兽驮寒去。"
    ]
  },
  {
    "id": "e647d10f2028138cceb373e76829c068",
    "title": "十二月乐章其二二月",
    "authorName": "李德",
    "authorId": "e647d10f2028138cd1457b72d1457b72",
    "dynasty": "明",
    "content": [
      "嬴皇当极黄杨死，一寸霜皮生不起。峄阳老干青铜根，玉叶排秋十三子。",
      "郁华羿妃缓两辔，迟回二万八千二。春秋九十短长匀，青红白黑上下均，千秋万岁奉明君。"
    ]
  },
  {
    "id": "e647d10f202a61e4de0395e089cf9194",
    "title": "醉花阴·雨夜",
    "authorName": "裘昌今",
    "authorId": "e647d10f202a61e4d1457b72d1457b72",
    "dynasty": "明",
    "content": [
      "窗前疏雨冷潇潇，银灯暗复挑。断肠清漏永，声声叶上，滴碎可怜宵。",
      "半闲衾枕转无聊，相思兴复饶。□□□□□，楚天人远，倩得梦儿娇。"
    ]
  },
  {
    "id": "e647d10f205466b8a2d534f67f9c7d42",
    "title": "减字木兰花",
    "authorName": "孟淑卿",
    "authorId": "e647d10f205466b8d1457b72d1457b72",
    "dynasty": "明",
    "content": [
      "月明如昼，料峭黄花寒越瘦。小立阑干，满砌花阴翠袖单。",
      "当年刘阮，重访天台人已远。怪道而今，眼底心头剩月明。"
    ]
  },
  {
    "id": "e647d10f229d1a87344a87114f5bec75",
    "title": "洞仙歌·题酒家壁",
    "authorName": "杨循吉",
    "authorId": "e647d10f229d1a874dcae38eaff0a6a4",
    "dynasty": "明",
    "content": [
      "吴郊春满，绿草熏南陌。风弄轻帘小桥侧。瞰荒垣、浓丽几树夭桃，仿佛似，薄醉西施颜色。",
      "酝香飘十里，更着流莺，乱掷金梭向林织。天宇净繁芳，日暖峰游，早拦住、高阳狂客。便典却、罗衫又何妨，算容易飞花、韶光难得。"
    ]
  },
  {
    "id": "e647d10f23cdd086154effbdc06344c0",
    "title": "浪淘沙",
    "authorName": "王泰际",
    "authorId": "e647d10f23cdd08683e8ef5164f1f27b",
    "dynasty": "明",
    "content": [
      "高阁掩春残，香冷衾单，满城桃李尽朱颜。自分与花同福命，长是心关。",
      "道远寄书难，盼煞平安，多因身在翠微间。归看双鸾妆镜里，一样春山。"
    ]
  },
  {
    "id": "e647d10f240d6b7af32f182e6cbf1a63",
    "title": "浣溪沙",
    "authorName": "张杞",
    "authorId": "e647d10f240d6b7ad1457b72d1457b72",
    "dynasty": "明",
    "content": [
      "苔草无人半入泥，妒风狂雨绿窗西。闲来梦断苦莺啼。",
      "蝶媚常黏飞絮浦，燕娇惯舞落花溪。晓天深夜冷幽闺。"
    ]
  },
  {
    "id": "e647d10f245e2e0752c5131443d77fe0",
    "title": "浣溪沙·春闺",
    "authorName": "郭辅畿",
    "authorId": "e647d10f245e2e07962e56a87437d136",
    "dynasty": "明",
    "content": [
      "海比相思尚有涯，轻寒蓦地恼情怀。羞看孤影镜慵揩。",
      "戏向海棠花下过，惹他珠露湿罗鞋。摘双梅子戴金钗。"
    ]
  },
  {
    "id": "e647d10f252ab2ef4c2d8abe5ea30d3e",
    "title": "巫山一段云",
    "authorName": "黄氏",
    "authorId": "e647d10f252ab2efd1457b72d1457b72",
    "dynasty": "明",
    "content": [
      "巫女朝朝艳，杨妃夜夜娇。行云无力困纤腰。媚眼晕春潮。",
      "阿母梳云髻，檀郎整翠翘。起来罗袜步兰苕。一饷又魂销。"
    ]
  },
  {
    "id": "e647d10f25be6c49ef61a35cc6e6d1da",
    "title": "浣溪沙·夏夕赏莲",
    "authorName": "史鉴",
    "authorId": "e647d10f25be6c497895fc131415db70",
    "dynasty": "明",
    "content": [
      "水面风来晚更宜，酒香荷气水沉微。谁家长笛倚楼吹。",
      "五月梅花今夜落，千门梧叶未秋飞。不知零露湿人衣。"
    ]
  },
  {
    "id": "e647d10f25be6c49f32f182e07c8ece0",
    "title": "浣溪沙",
    "authorName": "史鉴",
    "authorId": "e647d10f25be6c497895fc131415db70",
    "dynasty": "明",
    "content": [
      "曲水流通濯锦红，新门移转纳香风。画舟时傍彩云中。",
      "半夜月明歌楚调，双莲波冷泣吴宫。鸳鸯惊散各西东。"
    ]
  },
  {
    "id": "e647d10f25be6c4977dddb2358a699f4",
    "title": "望江南阎尚温招饮湖中",
    "authorName": "史鉴",
    "authorId": "e647d10f25be6c497895fc131415db70",
    "dynasty": "明",
    "content": [
      "船栊处，恰是藕花洲。别处歌声刚得借，去时春色那堪留。花落水空流。",
      "天渐晚，临去更回头。山翠远如眉黛晓，湖光疑似眼波秋。越女不胜愁。"
    ]
  },
  {
    "id": "e647d10f25be6c49e1f0b8ffc02efaf7",
    "title": "临江仙·赠余浩",
    "authorName": "史鉴",
    "authorId": "e647d10f25be6c497895fc131415db70",
    "dynasty": "明",
    "content": [
      "秋水芙蓉江上饮，怜渠无限风流，红牙低按小梁州。淡云拖急雨，依约见江楼。",
      "最是采莲人似玉，相逢并著莲舟，唱歌归去水悠悠。清砧孤馆夜，明月太湖秋。"
    ]
  },
  {
    "id": "e647d10f25be6c49a9aac034b3634801",
    "title": "解连环·送别",
    "authorName": "史鉴",
    "authorId": "e647d10f25be6c497895fc131415db70",
    "dynasty": "明",
    "content": [
      "销魂时候，正落花成阵，可人分手。纵临别、重订佳期，恐软语无凭，盛欢难又。雨外春山，会人意、与眉交皱。望行舟渐隐，恨杀当年，手栽杨柳。",
      "别离事、人生常有。底何须为著，成个消瘦。但若是、两情长，便海角天涯，等是相守。潮水西流，肯寄我、鲤鱼双否。倘明年、来游灯市，为侬沽酒。"
    ]
  },
  {
    "id": "e647d10f25be6c4929958a0fc5fb4566",
    "title": "百字令·刘邦彦招饮竹东馆赏桂花",
    "authorName": "史鉴",
    "authorId": "e647d10f25be6c497895fc131415db70",
    "dynasty": "明",
    "content": [
      "竹东庄上，记当年春尽，归舟曾歇。莫雨和风催客去，猛地作时还辍。",
      "小馆茶香，行厨酒尽，执手难为别。归家南望，寸肠几度千结。",
      "谁道买棹重游，主人情重，樽俎依前设。桂树团香纤月露，渐近中秋时节。",
      "试问姮娥，今年才子，谁把高枝折。夜深无语，霏霏满地金屑。"
    ]
  },
  {
    "id": "e647d10f25be6c497434a36025ed2ed9",
    "title": "百字令·赠妓",
    "authorName": "史鉴",
    "authorId": "e647d10f25be6c497895fc131415db70",
    "dynasty": "明",
    "content": [
      "紫薇楼下，记持觞，醉把名花相酹。爱尔玉兰名字好，况乃色香幽媚。",
      "娟净无瑕，清芬离俗，临去犹凝睇。时移事换，梦中频见佳丽。",
      "谁道买笑吴门，美人携手，俨与花相似。气味风标无两样，疑是花神游戏。",
      "娇啭歌喉，明珠一串，散落金盘脆。曲终凝望，碧云犹在天际。"
    ]
  },
  {
    "id": "e647d10f25ce5130f29ff18e60bb8649",
    "title": "点绛唇",
    "authorName": "吴元泰",
    "authorId": "e647d10f25ce5130b49c63fab49c63fa",
    "dynasty": "明",
    "content": [
      "流水行云，气清奇，将谁依附？烟云名声，留与幽人付。",
      "犬吠天空，鹤唳乘风去，难凭据，八仙何处，演卷从君顾。"
    ]
  },
  {
    "id": "e647d10f25d7a7c53b2019ff83183964",
    "title": "行香子·溪上",
    "authorName": "钱士贲",
    "authorId": "e647d10f25d7a7c5d1457b72d1457b72",
    "dynasty": "明",
    "content": [
      "桃浪溶溶。丝袅晴空。喜盟鸥、独自携筇。春衣催浣，试付奚童。",
      "见苔痕染，酒痕渍，墨痕浓。水流云去，相看无尽，爱吾庐、近隔溪东。晚厨烟翠，归步从容。有柴桑柳，辋川杏，瀼西松。"
    ]
  },
  {
    "id": "e647d10f2609c050ec5a77297072ad64",
    "title": "点绛唇·寄吴夫人小畹",
    "authorName": "沈素嘉",
    "authorId": "e647d10f2609c050d1457b72d1457b72",
    "dynasty": "明",
    "content": [
      "隔过墙头，几番同听黄昏雨。别来情绪，向北看春树。",
      "一院藤花，底是临书处。还分取，绿窗朱户，袅袅茶烟缕。"
    ]
  },
  {
    "id": "e647d10f277fd9683d5dc132e133b8db",
    "title": "卖花声",
    "authorName": "朱灏",
    "authorId": "e647d10f277fd968d1457b72d1457b72",
    "dynasty": "明",
    "content": [
      "雾递烟邮，初放青螺当户。小池中、鸣蛙两部。花巢风扫，有松涛堪晤。伴伊尼、夕阳闲步。",
      "嫩凉羁叶，柳馆黄鹂常寓。款光阴、全凭酒瓠。一眉新月，在峰尖偷露。恨痴云、又如虫蠹。"
    ]
  },
  {
    "id": "e647d10f27ae9ece2715c3721885a35b",
    "title": "瑞鹧鸪",
    "authorName": "京师妓",
    "authorId": "e647d10f27ae9eced1457b72d1457b72",
    "dynasty": "明",
    "content": [
      "少年曾侍汉梁王，濯锦江边醉几场。拂石坐来衫袖冷，踏花归去马蹄香。",
      "当初酒盏宁辞满，今日闲愁不易当。暗想胜游还似梦，芙蓉城下水茫茫。"
    ]
  },
  {
    "id": "e647d10f28dba86674134ecd057a7bf9",
    "title": "忆少年·怨别",
    "authorName": "朱一是",
    "authorId": "e647d10f28dba866d1457b72d1457b72",
    "dynasty": "明",
    "content": [
      "沉沉永夜，阑干芍药，娇容沾雨。分明五更梦，也泪流如许。",
      "云水漫漫江北路，盼不到、客帆停处。鸳鸯渡边树，记郎从此去。"
    ]
  },
  {
    "id": "e647d10f28dba866c8d5d6518106b833",
    "title": "二郎神登燕子矶秋眺",
    "authorName": "朱一是",
    "authorId": "e647d10f28dba866d1457b72d1457b72",
    "dynasty": "明",
    "content": [
      "岷峨万里，见渺渺、水流东去。指远近关山，参差宫阙，起灭长空烟雾。南望沧溟天边影，辨不出、微茫尽处。叹三楚英雄，六朝王霸，消沉无数。",
      "从古。长江天堑，飞艎难渡。自玉树歌残，金莲舞罢，倏忽飞乌走免。燕子堂前，凤凰台畔，冷落丹枫白露。但坐看、狎鸥随浪，渔父扁舟朝暮。"
    ]
  },
  {
    "id": "e647d10f290cccb0ee754c585dce73a5",
    "title": "采莲曲",
    "authorName": "胡侍",
    "authorId": "e647d10f290cccb0e655c77118ead4c7",
    "dynasty": "明",
    "content": [
      "棹讴宛转发中川，队队红妆竞采莲。欲就前溪问名姓，莲花当住木兰船。"
    ]
  },
  {
    "id": "e647d10f29bb51327a59057ae537511c",
    "title": "满江红·次王昭仪驿壁韵",
    "authorName": "钱肃乐",
    "authorId": "e647d10f29bb5132495dabfd7437d136",
    "dynasty": "明",
    "content": [
      "长信宫中，留不住、一枝春色。何处觅、风台月榭，玉楼金阙。树底莺声和梦断，帘前燕翅迎风侧。恨红酣、绿醉也年年，今偏歇。",
      "红蜡尽，青蛾灭；隋堤柳，无人识。看胭脂泪落，玉壶凝血。青冢不生边地草，绿珠拚碎高楼月。愿千秋、留取驿中词，应无缺。"
    ]
  },
  {
    "id": "e647d10f2a6a95d32ee238bf5b17ae18",
    "title": "摸鱼儿",
    "authorName": "林鸿",
    "authorId": "e647d10f2a6a95d3d1457b72d1457b72",
    "dynasty": "明",
    "content": [
      "记虹桥、少年游冶，无限雨情云绪。金鞍几度归来晚，香靥笑迎朱户。肠断处，是半醉微醒，灯暗宵深语。闲愁几许！恰一似吴蚕，茧缠丝裹，撩乱万千缕。",
      "别离易，淡月乱鸦啼曙，泪痕红袖沾污。深怀遥想何年了，空寄锦囊佳句。春欲去，恨不把长绳，系日留春住。相思最苦！纵说不销魂，衷肠铁石，涕泗也如雨。"
    ]
  },
  {
    "id": "e647d10f2a784aef51989913dd09f0be",
    "title": "金明池秣陵怀古",
    "authorName": "殳丹生",
    "authorId": "e647d10f2a784aefd1457b72d1457b72",
    "dynasty": "明",
    "content": [
      "断雁西风，瘦驴黄叶，又是关门日暮。仙梵度、清凉山寺，对凤阙绛云留处。见长干、宝塔翚飞，总阅尽、天界茫茫尘土。任沽酒南冈，垆头人老，莫问少年归去。",
      "裙屐风流叹如许。便画面薰衣，隐囊挥麈。倚司马、长城却敌，空剩春灯燕语。再休言、六代繁华，与半壁乾坤，残棋孤注。想虎踞龙蟠，江山形势，都付冷烟疏雨。"
    ]
  },
  {
    "id": "e647d10f2af8570787fd27f935289dcf",
    "title": "醉春风",
    "authorName": "顾潜",
    "authorId": "e647d10f2af857078b0d2689d63fbf8c",
    "dynasty": "明",
    "content": [
      "紫燕归来两，云踪无处访。桃花开后海棠开，想、想、想。落日城边，断霞楼角，绿波兰桨。",
      "锦瑟萦尘网，香篆消罗幌。更阑酒醒梦难成，响、响、响。芳树敲风，空阶滴雨，倍添愁怅。"
    ]
  },
  {
    "id": "e647d10f2af857070060a67894132523",
    "title": "洞仙歌·自寿娄江",
    "authorName": "顾潜",
    "authorId": "e647d10f2af857078b0d2689d63fbf8c",
    "dynasty": "明",
    "content": [
      "一碧动鲈鱼佳兴，浩荡鸥波放烟艇。过溪桥，十里香稻垂花，秋未晚，远渚芙蕖万柄。野翁能爱我，酌酒烹鸡，何处渔歌更堪听。",
      "醉起试推篷，骤雨初收。斜阳外、山光云影。愿百岁、逍遥瀼西东，任华发星星，换来青镜。"
    ]
  },
  {
    "id": "e647d10f2af857072eabdb0f4d682655",
    "title": "忆秦娥",
    "authorName": "顾潜",
    "authorId": "e647d10f2af857078b0d2689d63fbf8c",
    "dynasty": "明",
    "content": [
      "眉山蹙，多愁慵整搔头玉。搔头玉，觑他双凤，暗怜孤独。",
      "阖闾城外春波绿，兰舟载酒欢难续。欢难续，郎归何日，金钱偷卜。"
    ]
  },
  {
    "id": "e647d10f2b3400563bce0ef8f688fd7d",
    "title": "潇湘逢故人慢",
    "authorName": "王秋英",
    "authorId": "e647d10f2b340056d1457b72d1457b72",
    "dynasty": "明",
    "content": [
      "春光将暮，见嫩柳拖烟，娇花染雾，顷刻间风雨。把堂上深恩，闺中遗事，赞火留饧，都付却、落花飞絮。",
      "又何心、挈榼提壶，斗草踏青盈路。",
      "子规啼，蝴蝶舞，遍南北山头、纸灰绿醑，奠一丘黄土。",
      "叹海角飘零，湘阴凄楚。无主泉扃，也难得、有情鸡黍。",
      "画角声、吹落梅花，又带离愁归去。"
    ]
  },
  {
    "id": "e647d10f2b4ed6b236cecf5c3c8b9bda",
    "title": "清平乐·题眭履道所画桃花送琴士蒯文达归山",
    "authorName": "程本立",
    "authorId": "e647d10f2b4ed6b2d1457b7228fc2782",
    "dynasty": "明",
    "content": [
      "山翁归去。玉洞花千树。拍手儿童花下路。惊动落花无数。",
      "山中红雨苍苔。人间白发黄埃。借问玄都道士，刘郎何日重来。"
    ]
  },
  {
    "id": "e647d10f2b8fb825120829712905f74c",
    "title": "阊门竹枝词",
    "authorName": "李孙宸",
    "authorId": "e647d10f2b8fb825d1457b72d1457b72",
    "dynasty": "明",
    "content": [
      "十五吴儿学弄潮，潮去潮来惯使篙。只为秦淮人不喜，非关风浪怕山高。"
    ]
  },
  {
    "id": "e647d10f2b8fb82512082971edef5016",
    "title": "阊门竹枝词",
    "authorName": "李孙宸",
    "authorId": "e647d10f2b8fb825d1457b72d1457b72",
    "dynasty": "明",
    "content": [
      "鸦青袷子鹅黄衫，门外买花门内簪。风光非独侬为惜，归船两两又三三。"
    ]
  },
  {
    "id": "e647d10f2b8fb82512082971a6eb5111",
    "title": "阊门竹枝词",
    "authorName": "李孙宸",
    "authorId": "e647d10f2b8fb825d1457b72d1457b72",
    "dynasty": "明",
    "content": [
      "谁家游冶紫骝缰，颇似狂夫旧骕骦。何事阊门朝暮过，又教侬误上楼望。"
    ]
  },
  {
    "id": "e647d10f2b8fb82512082971799d2092",
    "title": "阊门竹枝词",
    "authorName": "李孙宸",
    "authorId": "e647d10f2b8fb825d1457b72d1457b72",
    "dynasty": "明",
    "content": [
      "千钱一箧买吴丝，摐锦桃花竞巧奇。辛苦不辞供杼轴，近来添索解官资。"
    ]
  },
  {
    "id": "e647d10f2b8fb82512082971e2c4f32a",
    "title": "阊门竹枝词",
    "authorName": "李孙宸",
    "authorId": "e647d10f2b8fb825d1457b72d1457b72",
    "dynasty": "明",
    "content": [
      "生来蟢子解穿罗，生来吴童解打歌。旧曲新腔随意变，枫桥日日画船过。"
    ]
  },
  {
    "id": "e647d10f2b8fb825120829713900aa1b",
    "title": "阊门竹枝词",
    "authorName": "李孙宸",
    "authorId": "e647d10f2b8fb825d1457b72d1457b72",
    "dynasty": "明",
    "content": [
      "昨夜阊门月晕重，今朝定有石尤风。我劝征帆好归去，风波且不到房栊。"
    ]
  },
  {
    "id": "e647d10f2bb95e26f4bfbe568df0e28b",
    "title": "采莲曲六首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "生长江南惯采莲，棹歌声里斗婵娟。十三十四年相亚，覆额低眉各可怜。"
    ]
  },
  {
    "id": "e647d10f2bb95e26f4bfbe561387617a",
    "title": "采莲曲六首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "荷叶莲枝水面齐，采花归去夕阳低。绿芜一道分南北，犹有歌声绕大堤。"
    ]
  },
  {
    "id": "e647d10f2bb95e26f4bfbe5611e35ed1",
    "title": "采莲曲六首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "少女明妆出采莲，双头并蒂独心怜。不知金钏何时堕，空手来归意惘然。"
    ]
  },
  {
    "id": "e647d10f2bb95e26f4bfbe56a66741cf",
    "title": "采莲曲六首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "白面红妆二八春，藏羞不肯过东邻。偶从绿水桥边去，谁道荷花妒杀人。"
    ]
  },
  {
    "id": "e647d10f2bb95e26f4bfbe56b3491c3d",
    "title": "采莲曲六首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "月照波纹似鸭头，一船双桨荡中流。采莲不道罗裙湿，归晒雕栏夜不收。"
    ]
  },
  {
    "id": "e647d10f2bb95e26f4bfbe561dce8529",
    "title": "采莲曲六首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "妾在江东郎在西，采香曾到若耶溪。同行女伴低头说，泪染新红白绩衣。"
    ]
  },
  {
    "id": "e647d10f2bb95e261ff2db7bf8010ee4",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "越江春水绿如罗，双女祠前发棹歌。大宅北郊横鲍守，野桥南渡接陈婆。"
    ]
  },
  {
    "id": "e647d10f2bb95e261ff2db7b53090446",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "青黄梅气暖凉天，红白花开正种田。燕子巢边泥带水，鹁鸪声里雨如烟。"
    ]
  },
  {
    "id": "e647d10f2bb95e261ff2db7bb5c580ad",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "田小三郎唱得工，七姊妹花开欲红。林静三更鹧鸪月，溪腥一阵鸬鹚风。"
    ]
  },
  {
    "id": "e647d10f2bb95e261ff2db7b805b381e",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "门前竹大笋成笆，江上潮来草没沙。村童探緌绿杨树，野艇捞鱼紫楝花。"
    ]
  },
  {
    "id": "e647d10f2bb95e261ff2db7b688dacae",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "东村西村姑恶啼，家家麦熟黄云齐。春蚕作茧桑园绿，睡起日斜闻竹鸡。"
    ]
  },
  {
    "id": "e647d10f2bb95e261ff2db7b42c8dcb8",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "雨过高田水落沟，瓦桥鱼上柳梢头。梅子青酸盐似雪，樱桃红熟酒如油。"
    ]
  },
  {
    "id": "e647d10f2bb95e261ff2db7bf2094331",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "呼雏逐妇总堪怜，时雨时晴各一天。厨割小鲜来海市，菜添新馔出江田。"
    ]
  },
  {
    "id": "e647d10f2bb95e261ff2db7b659c7d32",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "乌桕红红生稚叶，紫兰茁茁吐新苗。龙须绿折风前笋，凤尾青添雨后蕉。"
    ]
  },
  {
    "id": "e647d10f2bb95e261ff2db7b1c8851f7",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "园中高树鸟分窠，门外小池钱贴荷。晓散乌鸦千点细，晚归白路一行多。"
    ]
  },
  {
    "id": "e647d10f2bb95e261ff2db7b6ef2c186",
    "title": "萧皋别业竹枝词十首",
    "authorName": "沈明臣",
    "authorId": "e647d10f2bb95e2642d6c7d6309fee4e",
    "dynasty": "明",
    "content": [
      "麦叶蛏肥客可餐，楝花鲚熟子盈盘。家家芃磨声初发，四月江村有薄寒。"
    ]
  },
  {
    "id": "e647d10f2bcea276e2a5f4eb294ee98b",
    "title": "千秋岁",
    "authorName": "徐有贞",
    "authorId": "e647d10f2bcea27646771d1fdaa96d96",
    "dynasty": "明",
    "content": [
      "引风搅柳丝，雨揉花缬，蚤过了清明时节。新来燕子语何多，老去莺花飞未歇。秋千院，蹴鞠场，人踪绝。",
      "踏青拾翠都休说，是谁马走章台雪，是谁箫弄秦楼月。从前已是无情绪，可奈而今更离别。一回头，人千里，肠百结。"
    ]
  },
  {
    "id": "e647d10f2bf41656415d41bd0435c53d",
    "title": "谒金门",
    "authorName": "李端卿",
    "authorId": "e647d10f2bf41656d1457b72d1457b72",
    "dynasty": "明",
    "content": [
      "风乍暖，树底莺声欲啭。窗外小梅香数点，枝头春意浅。",
      "尽日画屏独掩，闲却绣床金剪。宝枕初回香梦远，乱愁天不管。"
    ]
  },
  {
    "id": "e647d10f2c2c4cb4461ef6b4214c7c4f",
    "title": "黄冈竹枝词",
    "authorName": "黄锦",
    "authorId": "e647d10f2c2c4cb4452bf2089d268236",
    "dynasty": "明",
    "content": [
      "瓮城东望势崔嵬，万顷银波翠嶂开。九月蜑舟收内港，潮婆风报澳南来。"
    ]
  },
  {
    "id": "e647d10f2c2c4cb4461ef6b4278f3583",
    "title": "黄冈竹枝词",
    "authorName": "黄锦",
    "authorId": "e647d10f2c2c4cb4452bf2089d268236",
    "dynasty": "明",
    "content": [
      "石壁山头峰插天，石壁山下草如烟。半腰白鹭飞不去，道是岩边漱玉泉。"
    ]
  },
  {
    "id": "e647d10f2c2c4cb4461ef6b4c2410645",
    "title": "黄冈竹枝词",
    "authorName": "黄锦",
    "authorId": "e647d10f2c2c4cb4452bf2089d268236",
    "dynasty": "明",
    "content": [
      "黄鱼紫蟹错登筵，丹杮红柑颗一钱。收却落花涂豆子，不劳东作向春田。"
    ]
  },
  {
    "id": "e647d10f2c2c4cb4461ef6b41e74e1b6",
    "title": "黄冈竹枝词",
    "authorName": "黄锦",
    "authorId": "e647d10f2c2c4cb4452bf2089d268236",
    "dynasty": "明",
    "content": [
      "北郭冈旁马鬣茔，何年春雨绿芜生。可怜翁仲龙钟老，却放蛴螬背上行。"
    ]
  },
  {
    "id": "e647d10f2c424bf0d6127407bddb3793",
    "title": "好事近",
    "authorName": "汤显祖",
    "authorId": "e647d10f2c424bf06b8eba43962e56a8",
    "dynasty": "明",
    "content": [
      "帘外雨丝丝，浅恨轻愁碎滴。玉骨近来添瘦，趁相思无力。",
      "小虫机杼隐秋窗，黯淡烟纱碧。落尽红灰池面，又西风吹急。"
    ]
  },
  {
    "id": "e647d10f2c424bf0f137049bed6da7aa",
    "title": "阮郎归",
    "authorName": "汤显祖",
    "authorId": "e647d10f2c424bf06b8eba43962e56a8",
    "dynasty": "明",
    "content": [
      "不经人事意相关，牡丹亭梦残。断肠春色在眉弯，倩谁临远山。",
      "排恨叠，怯衣单，花枝红泪弹。蜀妆晴雨画来难，高唐云影间。"
    ]
  },
  {
    "id": "e647d10f2c424bf05629d7e5a2f165cc",
    "title": "蝶恋花·忙处抛人闲处住",
    "authorName": "汤显祖",
    "authorId": "e647d10f2c424bf06b8eba43962e56a8",
    "dynasty": "明",
    "content": [
      "忙处抛人闲处住。百计思量，没个为欢处。白日消磨肠断句，世间只有情难诉。",
      "玉茗堂前朝复暮，红烛迎人，俊得江山助。但是相思莫相负，牡丹亭上三生路。"
    ]
  },
  {
    "id": "e647d10f2c6e347af32f182eb1d0d0f0",
    "title": "浣溪沙",
    "authorName": "陈铎",
    "authorId": "e647d10f2c6e347ad1457b72d1457b72",
    "dynasty": "明",
    "content": [
      "波映横塘柳映桥，冷烟疏雨暗亭皋。春城风景胜江郊。",
      "花蕊暗随蜂作蜜，溪云还伴鹤归巢。草堂新竹两三梢。"
    ]
  },
  {
    "id": "e647d10f2c6e347a4ca3105d54553602",
    "title": "卜算子·题凭几图",
    "authorName": "陈铎",
    "authorId": "e647d10f2c6e347ad1457b72d1457b72",
    "dynasty": "明",
    "content": [
      "病影有灯知，心事无人问。上苑春光过二分，应少同游分。",
      "画障且相隈，曲几聊孤隐。窗外红梅开已齐，似识香闺闷。"
    ]
  },
  {
    "id": "e647d10f2d11ff9037b81576ecbab54a",
    "title": " 蝶恋花·镜湖帆影",
    "authorName": "张岱",
    "authorId": "e647d10f2d11ff9087ec2f45e6384711",
    "dynasty": "明",
    "content": [
      "山似芙蓉青百叠，隔住林峦，穿度轻如蝶。树底疏疏时闪灭，依稀深浅湘裙摺。",
      "伫立高冈随宛折，剡水归帆，犹带山阴雪。遮在人家林外堞，墙头又露他山缺。"
    ]
  },
  {
    "id": "e647d10f2d8b2ec86a5cbbf7a52a22dc",
    "title": "浣溪沙·题情",
    "authorName": "张仲立",
    "authorId": "e647d10f2d8b2ec8d1457b72d1457b72",
    "dynasty": "明",
    "content": [
      "浅束深妆最可怜，明眸玉立更娟娟。撩人多在夜灯前。",
      "旖旎海棠初着雨，飘萧江柳乍含烟。倚窗一样受春妍。"
    ]
  },
  {
    "id": "e647d10f2d970d7083cfc9c2be3ac58e",
    "title": "竹枝词",
    "authorName": "岳正",
    "authorId": "e647d10f2d970d70309928d4daa96d96",
    "dynasty": "明",
    "content": [
      "郎从月下看吴钩，妾向郎前问所由，闻道敌人今未灭，将欲西去觅封侯。"
    ]
  },
  {
    "id": "e647d10f2e1e6567211f34653589abb7",
    "title": "蝶恋花·暮春",
    "authorName": "贺裳",
    "authorId": "e647d10f2e1e6567d1457b72d1457b72",
    "dynasty": "明",
    "content": [
      "薄暮银塘风色静，闲倚雕阑，自赏娉婷影。一簇芙蓉相掩映，唾花落处游鳞竞。",
      "女伴潜呼浑未醒，横睇回波，才讶红妆并。飞尽残霞天又暝，柳梢笑指新悬镜。"
    ]
  },
  {
    "id": "e647d10f2e1e65677c4c4cae1e6dcb1a",
    "title": "渔家傲·晓别",
    "authorName": "贺裳",
    "authorId": "e647d10f2e1e6567d1457b72d1457b72",
    "dynasty": "明",
    "content": [
      "啼罢荒鸡衰雁接，荧荧寒焰窗犹黑。欲别重将酥手执，行又立，门前瘦马嘶残月。",
      "递得金鞭红袖湿，回头已被疏林隔。独倚高楼看去辙，铃音绝，纤腰凭久雕阑热。"
    ]
  },
  {
    "id": "e647d10f30f70762699fc739ca957bf8",
    "title": "摸鱼儿·悼鹦鹉",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "向东风、红销翠萎，伤心成甚情绪。护寒帘幕终何用，花病早知来处。春也妒。全不管、画堂冷静人难度。高飞有路。仙梦去多时，玉绳金栅，空锁绮窗雾。",
      "鸳鸯会，惆怅佳期又误。琵琶有语谁悟。香残红稻珊瑚颗，愁与泪珠同堕。还寄意。永别他、陇山千古青青树。梨花院宇。重想念新诗，日高惟有，莺燕自来去。"
    ]
  },
  {
    "id": "e647d10f30f7076251dc6249bc7ed506",
    "title": "水调歌头·己卯初度",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "著书鹖冠子，倚仗鹿门翁。十年正堪一笑，梦觉大槐宫。早是年开五秩，便待人生百岁，双脸再难红。试问输铜臭，何似作诗穷。",
      "道根深，俗缘浅，世情空。仙山久扃，花院名位夙相通。安事舞衫歌扇，自喜薰炉茗碗，况味野僧同。天独与为寿，秋满菊花丛。"
    ]
  },
  {
    "id": "e647d10f30f7076281ff18ce6b49e6f4",
    "title": "念奴娇·墨芙蓉",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "孤芳无主，被西风、送与一天愁色。顾影含羞还有恨，彩笔怎生描得。蘋白如矜，蓼红自倚，真意谁能识。影娥池古，晚妆犹剩香墨。",
      "惆怅别浦芳洲，水云静处，佩冷菱歌寂。幽梦偶随归燕化，荏苒乌衣消息。浊世堪惊，细尘易染，清泪空狼籍。江南望断，一痕月照凉夕。"
    ]
  },
  {
    "id": "e647d10f30f70762937441583c859497",
    "title": "满江红·以下四首皆致仕归作，和吕居仁。",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "萧散东归，天应赐、苕溪一曲。江村上、春风酒旆，夕阳渔屋。放浪水云明月地，醉归船重成颓玉。更看他、晓镜照菱荷，双鬟绿。",
      "秋声早，窗前竹。秋香晚，篱边菊。把浮云勘破，世间荣辱。独拥黄紬无别梦，日高春睡方才足。起来时、谁伴立芳洲，沙鸥熟。"
    ]
  },
  {
    "id": "e647d10f30f707620abab3f9443892fb",
    "title": "摸鱼儿·和晁无咎",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "遍江南、绿苕芳草，春光又回南浦。溪堂夜月无人共，时有钓船移聚。风静处。眼送他、一湾碧玉从东注。村歌带舞。任白眼看天，玉山倒地，鸥鸟自来去。",
      "青鞋底，且向山林稳步。风花勘破虚误。桔槔智巧终何用，抱瓮不妨农圃。还试觑。满江湖、风尘澒洞今如许。身心自语。归得便须归，杜鹃声里，斜日灞陵暮。"
    ]
  },
  {
    "id": "e647d10f30f7076245cdfc4879f768ea",
    "title": "沁园春·和辛稼轩",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "一事无成，百念堪惊，嗟归去来。算山阳笛里，十年风雨，邯郸道上，千里尘埃。贵贱同丘，古今流水，试问荣华安在哉。秋江上，但月生月落，潮上潮回。",
      "天教老向茅斋。把风月、胸襟对客开。更绿阴画舫，醉残坡柳，暗香诗屐，寻遍逋梅。高竹秋声，长松午影，留个山岗次第栽。闲中看，这归休也好，何用徘徊。"
    ]
  },
  {
    "id": "e647d10f30f707623323a4500d8bb79a",
    "title": "满庭芳·和苏东坡",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "战蚁柯边，斗鸡坊口，看来一片虚忙。汉何仁义，楚岂尽刚强。刚道偶然成败，被人笑、持论疏狂。君应看，众人拍手，鲍老独当场。",
      "分明都是戏，尽教涂抹，我又何妨。便将何变得，鹤短凫长。扰扰唇鎗舌剑，是非口、一任苏张。归途好，风光满马，春草雨余芳。"
    ]
  },
  {
    "id": "e647d10f30f70762b2fbf41acb5b3ceb",
    "title": "蝶恋花·题觉海寺壁",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "一线功名牵鼻住。百岁闲身，卖向匆忙处。暮鼓才终鸡又起。空教老尽阎浮世。",
      "又是碧山无绝意。白羽青鞋，容我来还去。坐个蒲团抛个偈。世缘都付齁齁睡。"
    ]
  },
  {
    "id": "e647d10f30f70762ff6cab516bfbd357",
    "title": "渔家傲·志渔卷",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "七尺顽躯多少事。浮生没个闲田地。借得桐江丝一缕。凭君计。要将白日竿头系。",
      "一笑水云忘世味。五湖是我安身处。梦在沧洲家在水。醒还醉。任他海月空来去。"
    ]
  },
  {
    "id": "e647d10f30f70762f4027b957fd21fbc",
    "title": "清平乐·书听雨堂壁",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "清时有味。不涉尘中事。狂舞酣歌高枕睡。更问神仙何处。",
      "从来春梦无多。世途何苦奔波。皱着双眉则甚，放教一笑如何。"
    ]
  },
  {
    "id": "e647d10f30f70762034a1a4e398972a4",
    "title": "满庭芳·陶潜抚孤松圃",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "短杖东皋，浊醪西舍，吾生乐在田园。良苗秀雨，生意蔼晴川。长日柴扃不搜，浓阴散、柳外榆前。山林好，意行无阻，琴在也无弦。",
      "为生消几许，区区五斗，未当三餐。算折腰非易，解印非难。落落长松共晚，尘埃事、有梦谁关。无心处，闲云自出，孤鸟自飞还。"
    ]
  },
  {
    "id": "e647d10f30f70762458dbd36e1d3bc67",
    "title": "踏莎行·踏雪寻梅",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "密雪和云，层冰匝地。关山岁晏无来使。早芳知有野桥春，吟鞭料理西湖事。",
      "破帽多年，敝袍无絮。酸风故故欺驴背。溪山十里正清寒，梅花却在清寒处。"
    ]
  },
  {
    "id": "e647d10f30f707628997431917493a3b",
    "title": "酹江月送人之南雍",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "都门晓霭，做渭城朝雨，赠人行色。长剑横秋天地小，匹马临风跑立。布袖天香，锦囊诗句，壮观京华客。江南去去，月明应望江北。",
      "天意未赚英雄，试教回首，青史看陈迹。灯火桥门三载事，晨镜尚夸头黑。雕鹗秋霄，鱼龙春浪，气满风云臆。住君一醉，碧山正未西日。"
    ]
  },
  {
    "id": "e647d10f30f707629cc9da31284301ad",
    "title": "渔家傲·钓月",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "薄晚烟林收紫翠。澄江皓月秋无际。六尺钓竿随手制。丝纶细。流光动处鱼龙避。",
      "试问云台成甚事。直钩自适闲中趣。夜静水寒慵久伫。空归去。西风梦到芦花被。"
    ]
  },
  {
    "id": "e647d10f30f70762387bf9f14fd316df",
    "title": "风流子·送人归吴中",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "天涯孤客梦，西风晚、吹入捣衣秋。念故国情多，书成织锦，敝袍尘满，赋就登楼。寸心急，晓同云北下，夜逐水东流。寒雁数联，暝烟千里，短鞭去马，长笛归舟。",
      "都门樽酒后，相思渺云树，两处悠悠。为遣中宵明月，随到南州。向溪亭苍霭，寄声修竹，野塘春暖，致意沙鸥。备我一蓑烟雨，老景沧洲。"
    ]
  },
  {
    "id": "e647d10f30f70762dd0f3ed7d2e624a6",
    "title": "水调歌头·庚辰初度",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "紫髯世外客，玄舄地行仙。归来历头屡改，鬓影只青年。那有贵官气象，不脱书生风味，坐榻冷无毡。要识心中事，白眼看青天。",
      "算人生，名易遂，节难全。纷纷金紫，一生歌舞在华筵。留取胸中正气，俯仰人间今古，雷电隐晴川。一笑又初度，聊尔当诗篇。"
    ]
  },
  {
    "id": "e647d10f30f70762b51e8c5f43c96bfb",
    "title": "蝶恋花·同前",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "客子光阴诗卷里。过了烧灯，又报花朝至。回首小楼听雨处。杏花春意知谁主。",
      "牢落征途行未已。簇簇长亭，官柳摇旌旆。孤闷夜来添不寐。短篷江上风和雨。"
    ]
  },
  {
    "id": "e647d10f30f707623c1c1610cc320b8f",
    "title": "水调歌头·许启中使交南",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "银河动清曙，玉宇湛高寒。手招黄鹄，晓骑风露下云端。借我金门仙客，去作三清使者，星佩落人寰。笑指炎荒路，一发认青山。",
      "觑宫袍，风采异，日华鲜。珠霏玉洒，布宣德意笑谈间。独倚横空一剑，俯仰乾坤万里，东望海波闲。白雉看重译，声教讫夷蛮。"
    ]
  },
  {
    "id": "e647d10f30f707623a878a8f393bf789",
    "title": "齐天乐·至六安写怀",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "秋风千里骑黄鹄，翩然白云南去。芳草闲情，枢波醉眼，一枕苍寒留住。清时有味。尽棋局坐忘，茶瓯相对。百首新诗，江山风月助奇思。",
      "功名自来浪许，道炊烟未散，丛阴无处。磨蚁嫌贪，竿鱼讶冷，一笑晚山横翠。闲门静闭。任蝴蝶上阶，雀罗张砌。梦落朝班，日高慵未起。"
    ]
  },
  {
    "id": "e647d10f30f707622819e4740f74f728",
    "title": "蝶恋花·春归",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "池上落花红作阵。池外浓阴，总道垂杨闷。春意自怜芳意尽。风风雨雨归期近。",
      "泪眼惜春还可恨。来不多时，去又无回信。芳草征衫何处认。杨花只乱人方寸。"
    ]
  },
  {
    "id": "e647d10f30f7076284537dd533d873e8",
    "title": "渔家傲·两牧子骑牛晚渡",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "沙上行行人渐少。一声断角谯门杳。烟霭微茫笼树杪。斜阳倒。乱鸿数点青山小。",
      "人正饥来牛正饱。驱鞭懒顾平原草。两两绝流归去好。寒塘悄。西风吹雪芦花老。"
    ]
  },
  {
    "id": "e647d10f30f707624901939171ec4367",
    "title": "临江仙·柳词，用宋许伯阳体",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "不见汉家营内柳，丝丝轻拂旌旄。将军以逸待人劳。马腾士饱，枝上挂弓刀。",
      "钟鼓令严良夜静，梢头明月初高。翠华临幸事都销。先春芽缕，尚想赭黄袍。"
    ]
  },
  {
    "id": "e647d10f30f7076249019391bce26476",
    "title": "临江仙·柳词，用宋许伯阳体",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "不见西湖堤畔柳，弄晴十里依依。暖风搓动绿烟丝。似同苏小，双舞斗腰肢。",
      "忆昔六桥经凤辇，拟为春暗龙池。画船维处恣游嬉。斜阳烟霭，谁管断肠时。"
    ]
  },
  {
    "id": "e647d10f30f707624901939132c4a859",
    "title": "临江仙·柳词，用宋许伯阳体",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "不见吴王宫外柳，浓阴低映鸥沙。屧廊春响笑仙娃。东风眠起，台榭总芳华。",
      "一夜长堤驰越骑，柔条无力拦遮。荒城留与后人嗟。尚余故态，烟外舞敧斜。"
    ]
  },
  {
    "id": "e647d10f30f70762490193919b8a8eaa",
    "title": "临江仙·柳词，用宋许伯阳体",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "不见章台街上柳，纤匀初画双眉。轻盈婀娜惹游丝。少年走马，花酒恋芳菲。",
      "千里心期归较晚，长条不似前时。东风似与解相思。多情时遣，飞絮点春衣。"
    ]
  },
  {
    "id": "e647d10f30f707624901939124c52dd7",
    "title": "临江仙·柳词，用宋许伯阳体",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "不见太师桥下柳，绿阴摇荡雕甍。朱门甲第管弦声。沙堤十里，香絮滚春晴。",
      "惊起胡尘青眼眯，秋风禾黍神京。娇枝嫩叶叹飘零。夜深荒址，时见度流萤。"
    ]
  },
  {
    "id": "e647d10f30f7076291cfc7b37b12a131",
    "title": "水调歌头·中秋",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "仙风清玉佩，香雾蔼云鬟。紫台招手，醉骑白凤上高寒。曾记五云深处，缥缈琼楼十二，宝界晃三千。回首人间梦，一落忽经年。",
      "羽衣轻，胡床冷，洞箫闲。肺肝冰雪，孤光一点最相便。可是嫦娥有意，付与婵娟千里，今夜尽人看。起舞答清兴，歌罢唾壶残。"
    ]
  },
  {
    "id": "e647d10f30f707621d72d7cc6526f39d",
    "title": "踏莎行·九莺图",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "秋逼银塘，凉生玉井。莲衣破裂西风猛。白蘋深处晚归来，汀洲一片山阴景。",
      "几点云轻，数声烟暝。联拳啄碎澄波影。梦魂清断夜三更，一江明月芦花冷。"
    ]
  },
  {
    "id": "e647d10f30f707627771ceabe16ae1a7",
    "title": "烛影摇红·中秋后三日，与李京兆夜饮投壶，醉后有作",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "修竹闲庭，铿锵金铁秋声满。是谁闲气校输赢，花影频频转。常记雅歌催版。想军中、裘轻带缓。江湖今喜，飞燕名声，插花杯盏。",
      "身世飘零，天涯岁月惊秋晚。百金交谊古难寻，共看松筠暖。可是穿杨技短。早樽前、心寒手软。珊瑚击碎，感慨悲歌，夜虫凄惋。"
    ]
  },
  {
    "id": "e647d10f30f7076208069649b9ede931",
    "title": "酹江月桂岩",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "素空霁雨，耸芙蓉千仞，苍岩高出。凉浴山河风露下，冷浸一枝秋碧。芳影婆娑，天香缥缈，散满诗书室。有人吟讽，恍然身世清特。",
      "闻道绝顶凌霄，梯云有路，相近蟾蜍窟。玉宇琼楼盈尺五，寒气逼人毛骨。金粟侵衣，檀薰着酒，引上登仙屐。嫦娥微笑，手中掷下三色。"
    ]
  },
  {
    "id": "e647d10f30f707626a3fb42e5593455b",
    "title": "水龙吟·梨花，和周美成韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "醉颜消尽东风，一枝迥出纷华地。暖香吹雪，淡妆欺粉，群芳羞避。静院无人，闲庭转午，重门深闭。倚阑干无语，玉容寂寞，为滴尽伤春泪。",
      "愁到黄昏时候，漏声沉、隔墙歌吹。疏帘淡月，离怀唤醒，梦魂惊起。细雨帘纤，轻云低娜，不禁春意。算东皇、独付清标，正好与梅花比。"
    ]
  },
  {
    "id": "e647d10f30f70762d15b371434f6726e",
    "title": "水龙吟·七夕，和施西亭",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "水花亭馆初凉，月痕照在葡桃架。星期此夕，针奁未启，蛛丝先挂。虹断东楼，雨收北渚，露盘清泻。望湘帘起处，果筵初设，儿女辈、花相亚。",
      "缥缈行云低度，耿河津、仙軿飞驾。鹊才传喜，虫还催织，欲留无暇。又是匆匆，离肠中断，幽欢空罢。叹天长地久，迢迢一水，两情终夜。"
    ]
  },
  {
    "id": "e647d10f30f70762d7bd4156fc2aadb5",
    "title": "烛影摇红·子规",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "落日空山，暝烟赴处行人绝。为谁携恨到江南，泣尽枝头血。最是五更寒彻。一声啼、一声悲咽。纱窗惊散，蝴蝶游魂，梨花香雪。",
      "才见飞来，料应未是经年别。吴山不减蜀山春，何事思归切。回首绿阴成叠。早东风、落红时节。闲情最苦，一春无绪，寸肠千结。"
    ]
  },
  {
    "id": "e647d10f30f70762aaec969db95accc0",
    "title": "念奴娇·雪",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "封姨忍冷，把彤云剪碎，满空抛撇。万点青山头忽老，人迹鸟飞俱绝。歌馆迷红，妆楼失翠，四顾成银阙。晚来江上渔蓑，归带香屑。",
      "对此应慕山阴，扁舟兴尽，空载黄昏月。归到溪堂门未掩，别有一般清洁。雪印梅花，梅横月影，三白交相合。纸窗光映，夜明不怕灯灭。"
    ]
  },
  {
    "id": "e647d10f30f70762aaec969dfedec0a5",
    "title": "念奴娇·雪",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "乾坤易老，叹风尘飘荡，河山分裂。名分纲常都扫地，曾有何人提挈。身翊飞龙，气吞胡马，赤手扶天阙。精忠照耀，一时名并日月。",
      "须信天理人心，自来不泯，千载思遗烈。庙貌燕山崇祀典，华表三忠新揭。西北中原，东南王气，回首惊风雪。伤心行路，不堪日暮时节。"
    ]
  },
  {
    "id": "e647d10f30f707629e37e5311be3e755",
    "title": "醉春风子规",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "绿满汀洲暗。天涯芳草遍。年年何事叫东风，怨。怨。怨。满树梨花，半窗残月，梦魂初断。",
      "血染山花片。声动乡关念。玉窗应是数归期，赚。赚。赚。回首衡阳，雁飞不到，寄书人远。"
    ]
  },
  {
    "id": "e647d10f30f70762baa48837556dd883",
    "title": "瑞鹤仙·寿词",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "芳尘纤雨过。正紫陌春光，二分才破。缃桃夜深吐。障东风台榭，锦云如堵。庭帏暖和。喜清镜、华年初度。卷珠帘、笑语生春，绛蜡玉花双股。",
      "庆贺。画屏影里，宝篆香中，神仙无数。履侵舄堕。莱衣舞。彩衣歌，蔼高堂喜气，祥烟缭绕，人在蓬莱洞府。愿年年、酒滴花前，醉颜如故。"
    ]
  },
  {
    "id": "e647d10f30f7076200f547f5a06c456f",
    "title": "苏武慢悟俗，用虞邵庵韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "世事如棋，人情似纸，弄巧几多成拙。青春易过，白发无情，转眼光阴消歇。乐在其中，心游物外，此理几人明彻。荡虚空、无去无来，惟有清风明月。",
      "谁似我、剑走青蛇，发冲乌帽，长啸一声天裂。胁生八翼，足跨三天，历遍广寒宫阙。衣剪云霞，佩悬星斗，容我玉清朝谒。挟飞仙、下视尘寰，红日片时残雪。"
    ]
  },
  {
    "id": "e647d10f30f707627d3bfeccfe126abc",
    "title": "沁园春·章子仁频岁远游，诞辰乃秋初也，继又促游岭表，故兼致如此",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "南鬓星霜，两脚风尘，老矣吾生。记燕山晓别，雪中驱马，秦淮夜泊，月下闻筝。独雁辞秋，孤灯听雨，身在江湖轻利名。从今算，又十年心事，屈指堪惊。",
      "天开五十昌龄。人道是、南方一寿星。向虹桥影下，应期乌鹊，冰丝弹处，访旧湘灵。税地栽花，解貂当酒，此去情怀尚可能。明年也，盼梨花消息，岭表归程。"
    ]
  },
  {
    "id": "e647d10f30f707627430b14a368ef5a2",
    "title": "临江仙·扇面",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "妆点吴乡秋意老，夕阳红树离亭。晚江潮退水痕平。两行征雁，相约下寒汀。",
      "钓饵丝纶收拾了，芦花深处舟横。西风吹面酒微醒。起来船尾，坐看远山青。"
    ]
  },
  {
    "id": "e647d10f30f70762840c6b9563000969",
    "title": "蝶恋花·夏日遣兴",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "昼宇闲闲帘着地。乱匝桐阴，人在清幽处。烟袅画屏沉缕细。绿窗一枕芭蕉雨。",
      "残睡觉来无意绪。雨后斜阳，照在庭前树。浴罢晚凉掀短袂。清香满院荷风起。"
    ]
  },
  {
    "id": "e647d10f30f707624831e397c6f9034a",
    "title": "沁园春·秋坡",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "买断青山，占住白云，岂不佳哉。尽夜枕商声，苍筠绕梦，晚庭诗景，红叶成堆。老鹤松阴，流泉涧道，付与闲藤日往来。行吟处，见石田齐熟，篱菊新开。",
      "有时落日林隈。听牛背、西风一笛回。更露洗疏桐，乌啼金井，月寒老桂，人在琴台。芋栗供贫，茱萸备酿，生计年来手自栽。清幽甚，笑落花流水，春漏天台。"
    ]
  },
  {
    "id": "e647d10f30f707626c6bb178a9f6b639",
    "title": "酹江月日休，取山谷四休之意",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "容身何处，有青山、借我一丘一壑。稳坐篮舆横曳杖，十里西湖行乐。春笋斋厨，午茶杯盏，世味从他薄。大都几屐，安闲便是丹药。",
      "随分吟倚西风，醉眠苍石，心与浮云约。回首红尘名利事，勘破蝇头蜗角。万卷藏书，百竿栽竹，有子承当着。乾坤老矣，一簪聊寄华发。"
    ]
  },
  {
    "id": "e647d10f30f707623a69f79fab60a59e",
    "title": "天仙子·秋景画",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "江上青山山下路。茅屋人家临水住。雨余一片夕阳明，汀草处。鸥来聚。一叶渔舟横野渡。",
      "烟雾纷纷生古树。树底寒流桥欲堕。行人千里未能归，还自苦。愁无数。枫落吴江秋正暮。"
    ]
  },
  {
    "id": "e647d10f30f70762497ec363f0945494",
    "title": "点绛唇·渔舟吹笛",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "碧水澄秋，丝纶卷尽斜阳影。小舟维定。蓼岸西风冷。",
      "横管孤吹，有调无人听。长江静。眠鸥惊醒。冲入苍烟暝。"
    ]
  },
  {
    "id": "e647d10f30f70762c9e83a54afcbec07",
    "title": "酹江月和宋人刘改之韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "区区世道，算红尘、何似水云宽处。云梦泽南摊睡簟，曾是旧游之路。城老芙蓉，台空箫管，下界多风雨。群仙相笑，问人何事劳苦。",
      "自要天柱峰头，仙人洞口，着登临长句。宝带万钉成甚用，到了终归黄土。篱下黄花，山中白酒，秋意须人主。愁心无奈，江南有梦归去。"
    ]
  },
  {
    "id": "e647d10f30f70762b0be27d92f082420",
    "title": "酹江月梅月画",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "月香水影，记西湖、曾踏六桥残雪。回首江山今在否，诗被梦惊秋铁。鹤老苍苔，屐闲青嶂，僧寺茶烟歇。被花相笑，十年何事轻别。",
      "谁道逋老风流，丹青有手，千里神相合。月又朦胧花又瘦，还是黄昏愁绝。小殿妆奁，寒城昼角，催老花时节。天涯搔首，霜风吹断华发。"
    ]
  },
  {
    "id": "e647d10f30f70762b0be27d92b78851d",
    "title": "酹江月梅月画",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "乾坤扰扰，算人间、换了几番华发。一夜雪痕埋短屐，不见玉田行乐。鹤梦难醒，梅魂未返，诗景谁商略。溪山无主，西风千古寒索。",
      "南望十里龟山，牛眠有冢，草树迷狐貉。一滴重泉知道否，有酒无人同釂。今古斜阳，往来樵牧，枯木寒鸦落。临风怀感，登高时望城郭。"
    ]
  },
  {
    "id": "e647d10f30f70762c926c0b04134354e",
    "title": "踏莎行·缃桃鸲鹆",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "旭日亭台，暖风园篽。双双飞上缃桃树。可人鹦鹉隔重帘，春声故遣惊春睡。",
      "金弹偷拈，雕笼半闭。花间别有藏机地。回头相顾各惊飞，画阑簌簌香红坠。"
    ]
  },
  {
    "id": "e647d10f30f70762b116aa749d3b01be",
    "title": "蝶恋花·谪所偶成",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "春燕秋鸿惊节序。晓镜朱颜，容易成憔悴。花落花开人世事。闲愁一点无安处。",
      "饱后高眠醒后醉。眠醉工夫，正合闲中味。一笑不知南北异。小屏叠叠吴山翠。"
    ]
  },
  {
    "id": "e647d10f30f70762b116aa741150701f",
    "title": "蝶恋花·谪所偶成",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "钟鼓楼头昏又晓。驰隙流光，易向忙中了。消得多情天亦老。镜中双鬓成秋草。",
      "白鸟正多人正少。身世江湖，梦里邯郸道。望断平芜江树杳。归心一点孤帆小。"
    ]
  },
  {
    "id": "e647d10f30f70762b116aa743f3171cd",
    "title": "蝶恋花·谪所偶成",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "雨雨风风花事退。芳草愁痕，绿遍长亭外。辛苦杜鹃流血泪。碧山春尽行人去。",
      "城上楼高休遍倚。烟柳斜阳，总是伤心处。一点柔情风里絮。遥遥去度长江水。"
    ]
  },
  {
    "id": "e647d10f30f70762b116aa74dc57b4d3",
    "title": "蝶恋花·谪所偶成",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "流水落花春不管。世路悠悠，回首天涯晚。怅望江南人又远。断魂零落屏山掩。",
      "愁懒渐添欢笑减。病酒经旬，腰带新移眼。燕子日长春梦短。东风门外杨花转。"
    ]
  },
  {
    "id": "e647d10f30f707625ebd2bd303b5c15b",
    "title": "清平乐·赠瑞岩观解道士",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "寻真何处。来到桃源地。满路松花金粉坠。时有白云来去。",
      "洞门小扇初开。一双玄鹤迎来。请去先生双屐，莫教踏坏苍苔。"
    ]
  },
  {
    "id": "e647d10f30f7076232f7afa1100763f8",
    "title": "行香子·书泗洲南山石壁",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "野景晴川。白鸟苍湾。向沧浪、一洗尘颜。水拖衣带，山结螺鬟。",
      "听步虚声，钟梵韵，翠微间。市楼一片，客帆千幅，问何人、到老心闲。秘书谢事，司谏归山。见夕阳中，云卷尽，鸟飞还。"
    ]
  },
  {
    "id": "e647d10f30f70762af8ca1f17015e5ba",
    "title": "摸鱼儿·春寒",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "悄无人、杏花院宇，终朝冷清清地。春阴只在重帘外，春意不知何处。门也闭。早不省、峭寒阵阵从何至。翠帏怕启。鹦鹉噤无声，香篝宿火，知是甚天气。",
      "风头转，窗外纸鸢飞坠。麻家节候难据。天公作意妨游事，罗绮未教轻试。闲议拟。柱教他、垂杨恼乱丝千缕。无情燕子。失了探芳期，风风雨雨，天也会憔悴。"
    ]
  },
  {
    "id": "e647d10f30f707629eb5bbccb7ccce4f",
    "title": "画堂春·春院晚景",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "新晴庭院晚香迟。柳梢先有鸦栖。东风特地报花期。吹进帘帏。",
      "芳信未来燕子，春寒犹泊罗衣。落梅砌上月痕移。人立多时。"
    ]
  },
  {
    "id": "e647d10f30f70762fc8c9585b9565a9a",
    "title": "锦堂春杏花",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "风色晚来庭院，雨声晓上帘栊。无言有恨何人会，斜倚粉墙东。",
      "仙苑盛夸年少，孤村遥指春红。京华旧梦江南路，回首夕阳中。"
    ]
  },
  {
    "id": "e647d10f30f70762b2b0f2580dd40470",
    "title": "西江月·红梅",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "春色十分相似，清香一种元高。剽枝参出杏花梢。拦住风光多少。",
      "仙骨已经丹换，冰魂仍用莺招。九霞觞底醉春宵。回首月斜天晓。"
    ]
  },
  {
    "id": "e647d10f30f707626dc67f2cdaad58c9",
    "title": "喜迁莺·送侯倅擢太仆丞",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "采菱风起。正一叶井桐，乍惊秋雨。马首红旗，鸥边画妨，光满白蘋洲渚。点点道旁涕泪，恋恋樽前笑语。伤离处，奈阳春有脚，湖山无主。",
      "堪喜三千路。身上红云，双佩春风里。紫塞防秋，彤廷立仗，马政会看兴举。汉遣属车陪从，周有命书付委。从今后，勋阶台阁，服章金紫。"
    ]
  },
  {
    "id": "e647d10f30f70762ce452a8cd96259b3",
    "title": "齐天乐·送刘太守入觐",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "水风吹透菱滩绿，南湖赠人凉意。仙舫登龙，灵槎泛斗，千里明河秋霁。飘飘行旆。瞻紫盖神光，绛都佳气。手捧琅函，嵩呼人在五云际。",
      "湖山暂教无主，报亭空浮，碧峰孤环翠。后土风雷，帝青日月，元气一时交会。明廷眷注，久五裤闻谣，两歧书瑞。鳌抃彤墀，天颜应笑喜。"
    ]
  },
  {
    "id": "e647d10f30f707624f8788b671bf44f0",
    "title": "木兰花慢·贺郑大尹膺奖",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "算江南乐地，山城好、称鸣弦。正桑径雉驯，花村犬卧，麦陇牛眠。天公更怜饥馁，遣我侯、早晚散炊烟。瓜枣顿还幽俗，鸡豚屡庆丰年。",
      "玺书曾记汉旌贤。藩省代天言。道三异化行，七丝政好，六事功全。摩挲旧时凫舄，看相将、飞上五云端。河内空烦借寇，道旁行羡登仙。"
    ]
  },
  {
    "id": "e647d10f30f707624f8788b67a0592c0",
    "title": "木兰花慢·贺郑大尹膺奖",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "记红芳退后，兰阶下、绿抽簪。渐叶展鸾翎，花含凤嘴，影乱槐阴。宜男自来入咏，早薰风、长养北堂深。好是彩衣寿酒，一枝照映钗金。",
      "中庭无奈雪霜侵。风木忽哀吟。叹光景无多，芳华易殒，冷泪盈襟。伤心药栏西畔，但断机、残月尚如今。总道春晖难答，年年寸草萌心。"
    ]
  },
  {
    "id": "e647d10f30f70762f4502eb65530f506",
    "title": "贺新郎·送陈学谕之袁州教任",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "行色秋风里。望遥空、寒云一带，雁行南去。短短烟条溪上柳，欲挽仙舟无计。又总道、夕阳难驻。歌到阳关声渐咽，黯秋光、滴作青衿泪。离有顷，会无据。",
      "九年芳润滋芹水。种门墙、两场桃李，十围丹桂。呜世却须移木铎，吾道又看西矣。谁便说、青霄垂翅。金马他年期待诏，计文园、未减凌云气。重把酒，为伸意。"
    ]
  },
  {
    "id": "e647d10f30f707624334969f47d10ad0",
    "title": "蝶恋花",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "新绿汀洲芳杜暗。渺渺春波，斜日江南岸。去岁送春微有叹。今年春去浑肠断。",
      "蜂蝶无聊惊也倦。冷落西园，飞盖朝来散。落尽庭花人不见。垂杨空锁深深院。"
    ]
  },
  {
    "id": "e647d10f30f707624334969f41cd6450",
    "title": "蝶恋花",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "三十年前真是误。驹隙匆匆，尘土长安路。赢得闲身忙里过。青山白水空烟雾。",
      "梦觉邯郸炊甑堕。钓月樵云，生计从天付。话到忘言成默坐。夕阳一片溪山暮。"
    ]
  },
  {
    "id": "e647d10f30f70762e5686693c511878b",
    "title": "玉蝴蝶·秋怀",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "寥落天涯情景，碧云合处，连日秋阴。人影西风，楼空雁字沉沉。晚楼台、一声长笛，静院宇、几处疏砧。遣寒侵。客尘破帽，如梦孤衾。",
      "沉吟。青铜看罢，年华荏苒，世路侵寻。宝剑埋光，锦囊三尺少知音。青衫湿、别愁不断，黄花老、归思难禁。黯登临。碧山远水，一片伤心。"
    ]
  },
  {
    "id": "e647d10f30f70762e575b801d747b8eb",
    "title": "齐天乐·寿人",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "东风吹醒南湖绿，腊痕放教春早。沁雪梅心，破烟柳眼，湔拂旧寒多少。烧灯未了。报庭院新晴，楼台清晓。银烛光中，绣帘开处篆烟袅。",
      "画堂移入蓬岛。拥群仙舄履，云韶缥缈。南极寿星，西池王母，一对后天不老。膝前围绕。有袍锦画辉，墨香秋饱。醉倚蟠桃，洞天春正好。"
    ]
  },
  {
    "id": "e647d10f30f7076297b5b8daacda0c7e",
    "title": "满庭芳",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "云冷双头，香零九蕊，青春过了难追。凄凉故苑，红影日空移。谁信芳魂解返，娇羞态、依约前时。惊心处，物华如在，世事等闲非。",
      "思量还可恨，年年三月，风雨残枝。谩金瓶斗品，锦障供诗。早是偷春有手，留情地、蜂蝶安知。相看好，芳容并美，造化果吾私。"
    ]
  },
  {
    "id": "e647d10f30f7076216f0954a70ed8c19",
    "title": "齐天乐·寿吕太守正月二十四日也",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "湖山千里棠阴路。春光又回官柳。花市欢声，茅檐暖气，民俗正歌安阜。收灯未久。转万点红毬，化成南斗。瑞映阶符，寿星现在五云首。",
      "涵藏盛推山薮，尽肉羹翻污，车裀唾呕。霖雨功深，星辰地近，槐棘伫登三九。金章到手。对万本梅花，百壶春酒。醉倚东风，年年开笑口。"
    ]
  },
  {
    "id": "e647d10f30f7076223f056a38494e38e",
    "title": "满庭芳·五头瑞莲，陈司训官舍所产，谓是岁邑士发解之兆",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "香拥红云，影摇青盖，水宫竞斗明妆。天然异种，谁数并头芳。月地恍疑人影，湘妃醉、春散香囊。还相乱，三三两两，交颈紫鸳鸯。",
      "薰风何处起，最宜吟赏。春草池塘。更闲情澹雅，官舍清凉。折桂预期仙步，斜阳里、相衬槐黄。行看好，舟中莲女，马上彩衣郎。"
    ]
  },
  {
    "id": "e647d10f30f70762fcdf84b0e85d895d",
    "title": "满江红·题太原官舍壁",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "归去来兮，青山好、欲归便得。人世事、风前灯焰，梦中槐国。驿马出门尘土路，舫斋听雨江湖客。把十年、忙冗换清闲，嗟何益。",
      "太行岭，孤云没。江南梦，重山隔。有何人、五湖烟棹，洞庭霜笛。宝剑醉看豪气在，银屏晚怯秋风入。向中宵、无意更闻鸡，空伊呖。"
    ]
  },
  {
    "id": "e647d10f30f70762615ab389b9a2a48d",
    "title": "酹江月挽拙庵潘先生",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "一庵藏拙，问乾坤、借得数茎华发。夜半游仙孤枕梦，飞入玉清双阙。山色冥迷，水声哽咽，老鹤愁寒骨。梅花如旧，玉簪无奈销折。",
      "遥想竹下吟笺，山阴清昼，冷淡兰亭墨。十里屐痕吹未散，芳草丛边双迹。华表秋荒，剡舟夜冷，空有当时月。岩花急雨，春山飞遍榆荚。"
    ]
  },
  {
    "id": "e647d10f30f707622a76d115345a4a10",
    "title": "木兰花慢·双挽",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "算多愁、和天也惨，双股泪、席间流。记花月楼台，扇横鸾影，杖拥鸠头。西风妒他春好，并霜威、作践一场秋。翠减芙蓉夜被，尘生古褐冬裘。",
      "青山今古事悠悠。双冢向人愁。有守宿寒鸦，招魂芳草，代哭鸣蜩。椿萱世难全寿，叹人生、到此意俱休。付与夕阳收管，一杯时奠松楸。"
    ]
  },
  {
    "id": "e647d10f30f70762a9d49b89119e6e65",
    "title": "酹江月题天籁老人像天籁金末词人。",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "滑稽玩世，知胸藏、多少春花秋月。天籁有词人有像，还是遗山风骨。松下巢由，竹闲逸少，气韵真高洁。坐谈抚掌，溪山等是诗诀。",
      "见说多景楼前，凤凰台上，醉帽风吹裂。千古英豪消歇尽，江水至今悲咽。九死投荒，三年坐困，一样成愁绝。寄声知否，酒杯当酹松雪。"
    ]
  },
  {
    "id": "e647d10f30f707620b046a348d37249d",
    "title": "水调歌头·题扇",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "功名大槐梦，身世钓鱼舟。归来霅川苕水，聊当五湖游。谁计一丝高洁，自喜半生清旷，瓦枕对眠鸥。回首云台事，一笑正堪休。",
      "桃花岸，蘋花渚，荻花洲。蓑衣任君高挂，安用搭羊裘。拍面溪风山雨，满棹江云海月，浊酒注磁瓯。醉后不知处，江上数峰秋。"
    ]
  },
  {
    "id": "e647d10f30f70762c9e41a0918d36c7d",
    "title": "摸鱼儿·春游",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "喜朝来、柳烟花雨，寻春问人何处。香车宝马倾城出，坐拥南州歌吹。春好未。但只见、暖云芳草飘香气。鸥边浦溆。两两画船横，一篙深碧，撑向水云醉。",
      "浮生事，勘破蜗牛战蚁。百年希遇良会。五侯七贵貂蝉美，难免鬓丝僬悴。休辞去。最好是、柳条绾镫风牵袂。酒阑众起。归路月明中，严城钟鼓，花影满街碎。"
    ]
  },
  {
    "id": "e647d10f30f70762f218881261ca3562",
    "title": "巫山一段云·飞鸣宿食雁",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "落日边声急，寒云客路愁。西风吹度岳阳楼。木叶正辞秋。",
      "阵乱惊渔火，声寒堕舶舟。月明投足荻花洲。聊缓稻粱谋。"
    ]
  },
  {
    "id": "e647d10f30f70762e395a4e6dabac534",
    "title": "满庭芳·春草",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "山外斜阳，客边细雨，天涯一望关情。故人何处，春草又还生。长记当时南浦，同携手、别泪双零。音尘断，江淹已老，身世总堪惊。",
      "东风真薄幸，移将新绿，暗满归程。莽烧痕断处，一片愁城。烟霭秦川故道，牛羊外、多少长亭。孤村晚，杜鹃声急，马上酒微醒。"
    ]
  },
  {
    "id": "e647d10f30f7076290ad9f7e172acfff",
    "title": "清平乐·春日偶书",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "伤春无绪。连日瞢腾醉。门外落花红满地。愁到杜鹃啼处。",
      "小窗酣碗香茶。日高懒趁朝衙。说与帘前双燕，莫教放进杨花。"
    ]
  },
  {
    "id": "e647d10f30f7076290ad9f7ebb870a64",
    "title": "清平乐·春日偶书",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "绿窗惊睡。说尽天涯事。帘外春寒禁不住。争得重门深闭。",
      "雨昏芳草池塘。度花穿柳心忙。因倚不知情倦，东风梦断昭阳。"
    ]
  },
  {
    "id": "e647d10f30f7076201f27cbfeb8d85df",
    "title": "酹江月题陈都宪希冉双玉合藏卷",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "白杨风雨，算天涯、过了几番寒食。谁信客床胡蝶梦，竟做游魂羁魄。杜宇难归，薤歌谁举，云渺稽山窟。攒封无主，土花凝满苍碧。",
      "早是天道非亏，仁人有后，兰玉孙枝出。袍笏不施鳖石拜，来访苍梧荆棘。剑合龙津，鹤归华表，重瘗兰亭墨。空山皎月，物华光射双璧。"
    ]
  },
  {
    "id": "e647d10f30f70762bcca6c6575459a89",
    "title": "酹江月梅",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "暗香浅水，被西山、扶上一痕冰月。瘦鹤伶仃人未寝，坐待茶烟清发。十五年间，四千里外，曾作罗浮客。参横斗转，不堪酒散人别。",
      "天意放我清闲，夜寒鹤氅，重踏西湖雪。醉眼朦朦花惨傪，道是相逢愁绝。林樾闲人，水涯幽士，千古还高洁。和羹休论，笛声且为吹彻。"
    ]
  },
  {
    "id": "e647d10f30f7076295406948ed8c4864",
    "title": "满庭芳·桂花",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "露冷铜盘，风清玉宇，一年明月佳时。可人丹桂，金粟满横枝。长记广寒徐步，瑶阶静、碧影参差。夸张处，天香在手，浓透绿罗衣。",
      "孤芳容易歇，十年一梦，回首俱非。早故山招隐，林屋岩扉。比似芙蓉一样，秋风里、幽恨依依。还相慰，仙葩月种，元不在人知。"
    ]
  },
  {
    "id": "e647d10f30f70762800a36b4bcee2339",
    "title": "满庭芳·兰",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "窈谷阴崖，香云暖雨，芳蕤初着幽丛。修然世外，此意几人同。回望三湘何许，灵均去、佩冷江空。无人问，断魂千里，相逐落梅风。",
      "平生良自爱，孤标高韵，寂寞山中。算知心独许，三尺焦桐。肠断王孙未返，年时草、又衬残红。春愁满，汀蘋岸芷，落日楚江东。"
    ]
  },
  {
    "id": "e647d10f30f70762800a36b4e8a7f757",
    "title": "满庭芳·兰",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "浓绿和烟，浅青漱雨，春回芳草池塘。绣帘未卷，红影罩西廊。九十光阴苦短，蜻蜓老、蜂蝶争忙。相将近，鸣蛙鼓吹，闾闷满斜阳。",
      "浮生真可笑，区区世路，病懒相妨。护志勤络纬，技转蜣螂。谁道安身有处，苔茵展、风月坛场。三杯好，江花江草，分付与诗肠。"
    ]
  },
  {
    "id": "e647d10f30f70762bcca6c6523cf3bf2",
    "title": "酹江月梅",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "疏枝冷干，向水边篱落，背人幽独。凭仗东君能慰藉，特遣阳和先属。比雪裁花，临池顾影，百卉皆羞缩。一清相映，白驹人在空谷。",
      "曾记腊雪晴时，瘦藤敝氅，行绕孤山麓。月到横梢钟已静，时有禽翻霜竹。饮散罗浮，信迟驿使，幽梦应难续。小轩孤倚，七弦弹遍冰玉。"
    ]
  },
  {
    "id": "e647d10f30f707624334969ff46bfda8",
    "title": "蝶恋花",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "一寸柔肠千里思。倦倚屏山，梦到天涯去。帘外日高花影砌。莺声歇在垂杨里。",
      "半亸香云惊枕坠。起看雕梁，燕子归来未。行过秋千双眼泪。乱红委地春无主。"
    ]
  },
  {
    "id": "e647d10f30f70762b7b4fa55f9acfcc2",
    "title": "章台柳·感旧",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "连环手。分违久。离恨浓如酒。画栏十二锁朱楼，凭高不见章台柳。",
      "从归后。知安否。锦字何曾有。春云阁雨暗阳台，不堪梦里空回首。"
    ]
  },
  {
    "id": "e647d10f30f70762f7a800bb67232e89",
    "title": "满江红·镇江驿中",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "楼上春寒，倚危祢、杏花消瘦。重门外、檐铃四响，落梅风骤。茶梦做残银烛影，旅魂消尽铜壶漏。早纱窗、虚处月痕斜，三更后。",
      "眠未稳，吟难就。红炉冷，青绫绉。想雕房曲槛，少年时候。锦瑟坐调弦索手，罗衣醉拥薰香袖。到如今、惟只是相思，浓如旧。"
    ]
  },
  {
    "id": "e647d10f30f707620c0adc23b1f71de5",
    "title": "瑞龙吟·春情，和宋周美成韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "天涯路。多少障梦云山，碍眸烟树。蘼芜绿暗春江，断肠流水，双鱼何处。悄凝伫。曾记年时巷陌，绣帘朱户。称时整整新妆，嫣妍花貌，清泠莺语。缥缈凤箫吹断，彩云千里，夜深院落。惟有明月窥窗，照人如故。",
      "红笺小叠。谩写相思句。无因见、风前月底，盈盈仙步。春与啼鹃去。夕阳照出伤离绪。丝柳愁千缕。芳思乱，嫔纷落红如雨。晚风无主，一庭飞絮。"
    ]
  },
  {
    "id": "e647d10f30f70762caca2926e9133c57",
    "title": "蝶恋花·舟中客怀",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "春草绿波南浦路。画舸亭亭，载取离愁去。无限江山牵别思。短帆夕照孤篷雨。",
      "罗帕新词对远泪。欲寄江南，未遇梅花使。赖有梦魂知此意。飞归夜夜三更里。"
    ]
  },
  {
    "id": "e647d10f30f70762caca2926581436c8",
    "title": "蝶恋花·舟中客怀",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "门掩东风杨柳院。浅绿窗纱，深映宫妆面。隐约吴峰屏里见。梦魂去绕江南远。",
      "梁上飞来双海燕。万语千言，惹起情无限。点点落红心事乱。卷帘无语伤春晚。"
    ]
  },
  {
    "id": "e647d10f30f7076291662abd51c171e4",
    "title": "浣溪纱春睡",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "草绿闲阶日自移。画梁泥冷燕归迟。恹恹春困解罗衣。",
      "枕面正随蝴蝶化，柳阴谁遣杜鹃啼。起来花影到帘帏。"
    ]
  },
  {
    "id": "e647d10f30f7076290492ed51119989e",
    "title": "沁园春·冷山外号",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "丘壑闲情，松菊旧游，未许相关。笑寻梅蜡屐，云埋一两，藏书茅屋，苔老三间。蕙帐夜空，碧峰朝瞑，争奈愁他鹤与猿。无人管，有洞门寂寂，流水潺潺。",
      "鸣驺催赴朝班。尽京国、缁尘上鬓鬟。任碎叶惊风，一番秋早，落花满地，几度春阑。蚁穴无凭，山灵有待，回首林间倦羽还。君知否，算神仙总在，未老身闲。"
    ]
  },
  {
    "id": "e647d10f30f70762028c400943d46211",
    "title": "清平乐·游春，用宋王介甫韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "香车隘住。笑揭红帘语。浅蹴芳尘罗袜污。堤上未干花雨。",
      "画船载得琵琶。醉中情思无涯。不管湖烟湖水，东风取意飞花。"
    ]
  },
  {
    "id": "e647d10f30f70762d17d8f15d8b656ed",
    "title": "薄命女长信秋词",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "更漏咽。严禁沉沉金锁合。别殿笙歌歇。",
      "薰余绣被香烬，睡觉银屏凉怯。翠辇不来莲炬灭。月到梧桐缺。"
    ]
  },
  {
    "id": "e647d10f30f70762942adc1051bb0a4c",
    "title": "菩萨蛮·闺情",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "一帘幽梦随飞絮。庭前数点梨花雨。推枕又斜阳。博山余篆香。",
      "红霞凝困脸。鸾匣菱花掩。芳草近黄昏。无言深闭门。"
    ]
  },
  {
    "id": "e647d10f30f70762691a37c070189698",
    "title": "苏幕遮·风情",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "玉骢骄，金勒富。策柳鞭花，醉向章台卧。宝枕鸳屏留客住。燕子归时，帘卷青楼暮。",
      "柳枝吟，桃叶渡。别语叮咛，回首成虚误。鱼雁又将芳信阻。惆怅深情，梦断年时路。"
    ]
  },
  {
    "id": "e647d10f30f707621cdbb3caa1876089",
    "title": "翠湘风夏夜",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "轻雷送雨过池塘。烦蒸顿解，柳外水亭凉。手弄冰销新浴起，半堕钗凰。风里芰荷香满，凭栏十里湖光。",
      "流苏垂下绛厨张。水晶枕底，纹簟展清湘。携手月中人似玉，懒上牙床。起向闲阶伫立，紫薇影转回廊。"
    ]
  },
  {
    "id": "e647d10f30f70762e2703b892fc1760e",
    "title": "眼儿媚·暮春",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "点点飞花付东流。新绿染芳洲。数声杜宇，一帘风絮，春去难留。",
      "垂杨故作伤离态，风里舞轻柔。年华负也，梦迷湘水，恨锁秦楼。"
    ]
  },
  {
    "id": "e647d10f30f70762b93599873e7816c6",
    "title": "薄幸春怨",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "海棠零乱。点苍苔，锦绣铺遍。破晓梦、子规啼血，蝴蝶一床惊散。恨小楼、昨夜东风，无情卷入闲庭院。便柳絮萦空，梨花翻雪，断送春光一半。",
      "自到得、清明后，罗袖上、泪痕不断。伤心向流水，溯红迎绿，往来觅取相思片。拟今回见。叹青鸾、无准依然，误却桃花面。昼长帘卷，羞睹归来双燕。"
    ]
  },
  {
    "id": "e647d10f30f70762903dcbe562762c57",
    "title": "应天长·晚眺",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "楼台落日，渐古树昏烟，乱鸦飞集。渡口归帆，势与寒潮齐急。云山穷眼力。旷千里、楚天凝碧。相上下，孤骛落霞，点成秋色。",
      "俯仰感今昔。嗟旧日繁华，而今萧瑟。剩水残山，惟有梦魂相忆。飞鸿无信息。知谁念、沈腰消瘠。关情处，风里何人，一声长笛。"
    ]
  },
  {
    "id": "e647d10f30f70762a6e393faa8960858",
    "title": "菩萨蛮·冬景",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "彤云黯淡冰花撒。冻梅枝上缠寒雀。帘蟆密遮风。铜炉兽炭红。",
      "浅斟延小唱。醉倒销金帐。煮雪理茶瓯。清香满碗浮。"
    ]
  },
  {
    "id": "e647d10f30f70762f24091825f2e7c60",
    "title": "画堂春·秋眺",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "烟凝寒碧楚山秋。夕阳敛尽山头。长江无语向东流。目断归舟。",
      "红叶题残旧恨，翠眉蹙破新愁。月明雁字影悠悠。人依西楼。"
    ]
  },
  {
    "id": "e647d10f30f70762f2409182c83cb269",
    "title": "画堂春·秋眺",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "井梧翻叶响秋声。玉阶风露凄清。阴虫无数草间鸣。泣尽残更。",
      "红泪暗流宝蜡，碧峰冷浸银屏。梦回帘外月华明。无限伤情。"
    ]
  },
  {
    "id": "e647d10f30f70762d7f8c63be5c815fc",
    "title": "鹧鸪天·感春",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "九十春光逐逝流。烟花零落冷如秋。云镂宝月残歌扇，尘络纹窗暗酒楼。",
      "蝴蝶懒，杜鹃愁。天涯新绿满汀洲。恼人怕见杨花面，又被纷纷乱扑头。"
    ]
  },
  {
    "id": "e647d10f30f707625cabad4491db0367",
    "title": "行香子·梅未着花",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "标格天然。占断风烟。想南枝、犹怯余寒。香苞未点，疏影依前。",
      "称月明时，霜冷夜，雪晴天。西湖屐冷，东垣赋老，问春心、何苦担延。一枝得暖，随分清姘。任玉堂中，茅屋下，野挢边。"
    ]
  },
  {
    "id": "e647d10f30f707625ea4430c82fd0497",
    "title": "醉花阴·梅花风谢",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "玉堂不闭东风骤。一夜琼枝瘦。香雪乱侵衣，梦醒江楼，羌笛谁家奏。",
      "仙姿自别罗浮后。消损应非旧。莫去倚阑干，冷月清霜，正是愁时候。"
    ]
  },
  {
    "id": "e647d10f30f7076207a15da4f3e485ee",
    "title": "满庭芳·春宵会饮",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "锦障芙蓉，绣帘翡翠，画堂围护春风。宝钗金钏，高会尽仙容。况遇良辰美景，香罗解、乐事无穷。歌讴处，春红照眼，人在万花中。",
      "堪嗟尘世客，天涯飞絮，海角飘蓬。又何须，计较得丧穷通。俯仰今来古往，寻思起、春梦一场空。争如且，开怀畅饮，沉醉倚芳丛。"
    ]
  },
  {
    "id": "e647d10f30f7076221a9962b5ae5f08f",
    "title": "摸鱼儿·春恨",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "竟因循、清明过了，依然春恨如旧。落花狼藉重门闭，长是恹恹中酒。从拆手。最苦是、断肠院落黄昏后。风狂雨骤。更燕子无聊，杜鹃有怨，添上个消瘦。",
      "寻春约，惆怅参差难就。韩香犹在襟袖。绿阴啼鴂章台路，疏了傍花随柳。还念否。嗟两地、云轻雨薄空回首。音书未有。莫去问鳞鸿，山长水远，知在甚时候。"
    ]
  },
  {
    "id": "e647d10f30f7076265e0d5ff1b654502",
    "title": "贺新郎·记梦",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "兽鼎销沉缕。掩屏山、帘帏低下，昼长门闭。移尽花阴无人唤，春睡沉沉未起。渐梦入、花丛径里。满眼春娇惊旧约，转雕阑、曲槛深深处。相见也，笑偎倚。",
      "贪欢一饷留情住。楚台高、雨云散后，峰峦开霁。素手纤纤寻棋局，共斗绿窗红子。又携向、西厢私语。别久愁多珠泪重，正耳边、聊诉相思意。惊散也，洒窗雨。"
    ]
  },
  {
    "id": "e647d10f30f70762ac014812de699c92",
    "title": "鹧鸪天·春饮",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "新酒鹅黄漾碧樽。眼波相属意殷勤。梨花夜月陪歌扇，杨柳春风荡舞裙。",
      "穷乐事，庆芳辰。人生难得是相亲。仗谁塞却春归路，长使花前醉脸新。"
    ]
  },
  {
    "id": "e647d10f30f707627a4ad795362b9cac",
    "title": "如梦令·春暮",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "梦里忽惊春去。帘外日高佣起。中酒病恹恹，辜负踏青心绪。",
      "憔悴。憔悴。花褪一庭红雨。"
    ]
  },
  {
    "id": "e647d10f30f707627a4ad79554649678",
    "title": "如梦令·春暮",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "风入井桐声碎。惊起客窗秋思。天阔雁来迟，望断锦机红字。",
      "归去。归去。人在画楼独倚。"
    ]
  },
  {
    "id": "e647d10f30f707623b475d02ba58ed8a",
    "title": "浪淘沙·牧子卧牛背晚归",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "牛背稳于舟。身外无忧。醉来一枕梦巢由。惊起不知何处笛，斜日林丘。",
      "古树晚鸦投。暝入西楼。寒烟暮霭织成秋。归路一鞭衰草色，野水桥页。"
    ]
  },
  {
    "id": "e647d10f30f707624e591856acf9532b",
    "title": "蝶恋花·招友",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "堤柳青丝搓欲就。初试罗衣，帘幕寒仍透。紫陌尘香车马骤。太平箫鼓村村有。",
      "店舍无烟寒食候。小院闲庭，门掩梨花昼。来日阴晴浑未究。及时且罄花前酒。"
    ]
  },
  {
    "id": "e647d10f30f707622f0151ad2caa4f38",
    "title": "临江仙·秋江归隐图",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "菰米炊香鲈入馔，吴淞景属三秋。长江潮上水云浮。好风如箭，天际送归舟。",
      "回首功名成一梦，归来松菊应羞。何人相候坐沙头。平林暝处，鸦背夕阳收。"
    ]
  },
  {
    "id": "e647d10f30f70762690d07898cd6871e",
    "title": "满庭芳·写怀",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "罗帕分香，玉钗留股，东风羞记初盟。残杨剩柳，休问啭春莺。虚向蒲关驻马，淹误了、云路鹏程。伤心处，枕寒衾冷，香梦杳难成。",
      "章台人远，寻春计晚，露蕊凋零。叹落花有意，流水无情。好事从来易阻，御沟里、红叶难凭。空惆怅，夜深人静，辜负月华明。"
    ]
  },
  {
    "id": "e647d10f30f707629e5f1f1a6ff31b9c",
    "title": "烛影摇红·斑竹帘",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "巧碧玲珑，绒痕着处湘箱软。多情应苦禁杨花，春泪斑斑满。不道妨他梁燕。护东风、晓妆庭院。娇柔睡起，鬓影参差，眼花撩乱。",
      "昼永无人，玉纤轻运龟纹卷。断肠心事上悬旌，新月银钩浅。多少幽期难便。俏眉峰、有谁能见。一丝篆缕，数叠花阴，画堂深远。"
    ]
  },
  {
    "id": "e647d10f30f70762a872fa5739d1e7d5",
    "title": "酹江月云巢云譬道，巢譬天地，道学者号也。",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "乾坤空洞，是何年营构，尽堪栖息。万点飞云凭顿放，大道本来充塞。霁月光风，青山绿树，妙意超形色。絪缊变化，个中示我安宅。",
      "长笑林下山间，无心世故，一枕眠苍石。造化斡旋身上事，天地本吾居室。无去无来，非空非相，泰宇元虚寂。与君勘破，鸢鱼总是粗迹。"
    ]
  },
  {
    "id": "e647d10f30f707626bd8d8067bdaa3cb",
    "title": "水龙吟·杨花，和章质夫韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "是谁断送春光，又柳絮、满空飞坠。长途飘泊，征衣轻薄，搅人离思。梦熟罗厨，脸消花靥，镜惊尘闭。傍妆台点点，随风散乱，几番欲下还起。",
      "灞水旧时行处。遍长条、雪花如缀。红芳竟老，绿阴成叠，寸心愁碎。晓雨初晴，半归泥土，半随流水。卷珠帘、尽日留春不住，洒东风泪。"
    ]
  },
  {
    "id": "e647d10f30f70762fbca995e55234fe8",
    "title": "鹧鸪天·会饮有赠",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "潋滟流霞玳瑁钟。酡颜微映烛花红。两行飞雁瑶筝月，十里芳香锦障风。",
      "情有限，思何穷。天涯离别苦匆匆。梦魂不怕鸳鸯妒，潜作行云到月中。"
    ]
  },
  {
    "id": "e647d10f30f707622f23cef6b135a450",
    "title": "满江红·夜雨",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "夜永香残，疏檐外、潇潇寒雨。正衣篝微润，罗裘无侣。灯焰昏沉孤馆内，梨花寂寞重门里。被斜风、吹折一天秋，敲窗纸。",
      "声点滴，铜壶水。丝散乱，垂杨缕。尽欹眠无寐，屏山遍倚。旅况暗惊南浦别，故人谩想西窗语。况计程、芳草暗天涯，春归矣。"
    ]
  },
  {
    "id": "e647d10f30f707620dd613b1c07cba38",
    "title": "洞仙歌·庄子观泉",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "飞流直下，泻长空如练。溅沫寒崖玉珠乱。转山腰、万点苍雪侵林，林影外，一带白虹初断。",
      "道人疏懒久，散发披襟，石磴苔茵坐来惯。适意总忘言，斜日双瞳，寒光耀、目花生眩。待横空，一剑上青冥，看飞渡、银河灵源清浅。"
    ]
  },
  {
    "id": "e647d10f30f70762173cf47cc0e82a92",
    "title": "渔家傲·渔舟",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "雨笠烟蓑披带惯。暮归晓出时相伴。村酒醉来无客唤。舟不缆。任风吹着芦花岸。",
      "春水鳜鱼长尺半。秋风菰米浑家饭。为问云台兴甚汉。闲中看。海云江月无边畔。"
    ]
  },
  {
    "id": "e647d10f30f7076290650a9edc0ccc13",
    "title": "风入松·秋怨",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "宝钗半脱鬓云松。瘦影怯西风。屏山似近阳台路，片时里、幽梦相通。眉黛颦残宫绿，泪痕揾透香红。",
      "小窗锦字背人封。密意寄重重。归期未准惊秋老，黄花淡、离恨偏浓。日暮断云鸿雁，夜寒疏雨梧桐。"
    ]
  },
  {
    "id": "e647d10f30f7076290650a9e514e4c79",
    "title": "风入松·秋怨",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "玉京曾记擅风流。丝竹按梁州。秋波娇滴春山淡，金莲小、肢体轻柔。妆就乌云满镜，舞余红锦缠头。",
      "繁华一去竟难留。门巷不堪秋。雕鞍游冶归何处，相思梦、空绕秦楼。肠断塞鸿北去，伤心江水东流。"
    ]
  },
  {
    "id": "e647d10f30f7076283442ca5a8d9b0a2",
    "title": "风入松·旅游图",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "青山断送古今愁。落日下林丘。西风古道无人影，行囊薄、尘满征裘。暝色雁投何处，笛声人在高楼。",
      "长途世事两悠悠。羁客倦遨游。秋容诗意知何在，寒鸦外、流水桥头。凭仗丹青会写，为予添个离忧。"
    ]
  },
  {
    "id": "e647d10f30f70762e14f6b5042431989",
    "title": "苏武慢下第时作以下共四首",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "竿袅长虹，钩弯新月，几向禹门垂钓。掣碎鳌头，踏翻桃浪，壮志已乖年少。龙虎飞腾，风雷际运，梦想玉堂书诏。挺乌纱、豪气填胸，长剑欲摩天表。",
      "回首处、数亩苍烟，半窗红日，依旧野花啼鸟。登山临水，弄月吟风，舒啸响惊云杪。雪案经书，萤窗灯火，历览古今俱了。看明年、雷动皇都，驰马杏园春晓。"
    ]
  },
  {
    "id": "e647d10f30f70762e14f6b509b90cfab",
    "title": "苏武慢下第时作以下共四首",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "涧水流瓢，桃花夹岸，路入神仙寰宇。芍药比容，芙蓉如面，缥缈霞绡云缕。障风袅袅，隔水盈盈，兰麝欲薰芳语。俏多情、天遣相逢，总是飞琼俦侣。",
      "方信有、物外乾坤，壶中日月，身在蓬莱洞府。百鸟啼春，紫箫吹月，留我花间居住。业火未消，尘缘相误，一别顿成今古。待重来、烟水茫茫，惆怅乱红如雨。"
    ]
  },
  {
    "id": "e647d10f30f70762e14f6b500947e64f",
    "title": "苏武慢下第时作以下共四首",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "手卷珠帘，眼穷云树，楼外远山凝碧。篱菊黄时，水枫丹后，人在天南地北。一日三秋，寸心千里，难借凌空双舄。背斜阳、流水寒鸦，往事黯然今昔。",
      "当此际、罗带分香，红绡封泪，梦绕玉窗瑶室。离恨悠悠，愁怀耿耿，谩有拍樽云液。雁足难凭，马蹄无准，谁与远传消息。对西风、愁损菱花，潘鬓嗟非前日。"
    ]
  },
  {
    "id": "e647d10f30f70762388732f66c525f39",
    "title": "清平乐·夏",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "余花落尽。蜂蝶还成阵。绿满汀洲芳杜嫩。乳鸭一双娇困。",
      "葛衣缕缕风微。白团扇上新词。欲试碧筒煮酒，琵琶催换春儿。"
    ]
  },
  {
    "id": "e647d10f30f7076211a784ea5abdccb8",
    "title": "一剪梅·扇梅",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "斜绾香云倚镜台。春已输梅。人欲欺梅。护寒帘蟆手初开。翠羽飞来。白雪飘来。",
      "冷月寒云到玉阶。画角声哀。玉笛腔哀。春幡笑语遍城隈。传道阳回。喜是郎回。"
    ]
  },
  {
    "id": "e647d10f30f70762f9838d0f55e7b3f3",
    "title": "蝶恋花·春意",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "借问春光今几许。杨柳梢头，一线轻黄缕。残月薄纱人乍起。胭脂冷淡梅妆洗。",
      "试绾香云寒堕指。不道东风，作恶还如此。妆罢开帘呼盥水。笼中鹦鹉传言语。"
    ]
  },
  {
    "id": "e647d10f30f70762f9838d0f5bf56a13",
    "title": "蝶恋花·春意",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "明月满楼霜满瓦。云冷鸳衾，梦里闻檐马。千里征衣谁寄也。相思满纸从头写。",
      "门外平芜迷旷野。落日青山，几见南归者。一一宾鸿飞上下。春山两点和愁画。"
    ]
  },
  {
    "id": "e647d10f30f707628bbe27d016c8b85c",
    "title": "满庭芳·中秋月，和人韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "碧海澄秋，遥空霁雨，姮娥起驾飞轮。素光万顷，灏气满乾坤。坐久疏星渐失，枯枝冷、惊鹊南村。闲阶下，桂眠秋影，香味泻金樽。",
      "瑶台当此夜，露零玉佩，风振仙裙。记唾壶残缺，歌韵清温。回首西风易老，流年事、屈指休论。空惊叹，故人千里，相望渺江云。"
    ]
  },
  {
    "id": "e647d10f30f707627556ca3f71a4ec97",
    "title": "蝶恋花·春思",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "芳意柔情千万缕。付与杨花，飘泊江南去。斗帐日高犹熟睡。枕痕蹙损眉峰翠。",
      "人事多违花事退。泪眼残花，日日伤僬悴。试卷珠帘通燕语。绣鞋行到无人处。"
    ]
  },
  {
    "id": "e647d10f30f707620d9f3d3ce17324f0",
    "title": "水调歌头·题杏园春色卷",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "恩袍草色动，仙籍桂香浮。三层暖浪，禹门一跃过鳌头。金殿彩云锦覆，玉陛欢声雷动，胪唱出龙楼。仙侣三千辈，平步上瀛州。",
      "马如龙，车似水，恣遨游。曲江春酒，杏花十里锦云稠。看取春风得意，渐入扬州佳境，纤手上帘钩。总是书生事，回首十年秋。"
    ]
  },
  {
    "id": "e647d10f30f70762242b1e3b4ca1e140",
    "title": "满庭芳·书赏花卷",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "燕子帘帏，秋千院宇，被花卖到春光。小屏银烛，入夜照红芳。可是东君有意，繁华地、赁与诗狂。三杯后，晚香初罢，檐雨正淋浪。",
      "浮生能几许，坐间屈指，三十风霜。叹彩云易散，春梦虚忙。惟有诗情酒兴，个中事、犹恼愁肠。花应恨，满眶春泪，揾透紫香囊。"
    ]
  },
  {
    "id": "e647d10f30f707624cfef66ad3304173",
    "title": "水调歌头·送褚正郎还朝",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "青山荐行色，碧浪涌蘋洲。红旗棹影，送君骑鹤上扬州。相饯一杯清水，比似一轮明月，三载照高秋。回首棠阴路，父老泪双流。",
      "黯苕南，云杳杳，水悠悠。柳丝残脆，相看无计挽仙舟。一道星河届斗，万里长风破浪，身抵凤池头。从此鸾台峻，鹓鹭阻同游。"
    ]
  },
  {
    "id": "e647d10f30f70762c64d165cb487d0b2",
    "title": "清平乐·春朝雨中",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "厌厌夜雨。小院重门闭。无奈春寒推不去。向晓尚侵罗被。",
      "起来点检韶华。东风幸未梨花。独惜胭脂委地，闲庭落遍山茶。"
    ]
  },
  {
    "id": "e647d10f30f707623839aacec8715f32",
    "title": "酹江月癸未春二月中旬之未雪盈数寸",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "春云叆叆，被东风、剪做琼裾瑶玦。玉女群游飞素盖，光动青皇宫阙。寒食梨花，清明柳絮，飘向中和节。杏楼人醉，冰容相映红颊。",
      "还想西子湖边，踏青埋路，冷透罗鞋结。谁在画船闲弄水，好似剡溪舟楫。蝶粉都迷，莺黄难至，燕子噤无说。晴光何在，夜庭误认花月。"
    ]
  },
  {
    "id": "e647d10f30f7076280bcc4a627b6eaba",
    "title": "贺新郎·端午",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "梅子成金弹。正池塘、帘纤雨歇，海榴红绽。节序催人又重午，彩索新缠双腕。更艾虎、朱符妆遍。谩对蒲樽开角黍，奈沉湘、旧事经伤感。须一醉，强驱遣。",
      "清江竞渡人争看。绕沙堤、荷香存苒。南薰微扇。两两龙舟斗相向，夺罢锦标方散。又早被、西山催晚。十里平波人去后，但一钩新月蛾眉浅。归棹急，浪花乱。"
    ]
  },
  {
    "id": "e647d10f30f707622d15cc14e3f3ebac",
    "title": "风入松·江楼秋眺",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "水云微淡侵江楼。山势涌沧洲。黄花欲绽丹枫老，吴霜冷、雁叫清秋。云外离情耿耿，天涯归信悠悠。",
      "乱鸦投树夕阳收。江水向东流。登楼望断平芜影，凭阑久、多少闲愁。风里一声渔笛，浪中数点行舟。"
    ]
  },
  {
    "id": "e647d10f30f707626707e37382d25a6d",
    "title": "烛影摇红·送章子仁归吴中",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "泽国秋霜，雁行南去潇湘晚。西风归兴动江湖，一尺鲈鱼短。好是别怀难遣。溅斜阳、青衫泪点。坐间无奈，锦瑟哀弦，玉壶深盏。",
      "三径无成，天涯身世嗟蓬转。新声聊遣唱阳关，红烛摇金剪。还有登高望眼。渺平芜、山遥水远。一声长笛，数点归鸦，倚楼心懒。"
    ]
  },
  {
    "id": "e647d10f30f7076282e7aaca64e539e0",
    "title": "浣溪纱初夏",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "新笋成竿粉节光。落花红润燕泥香。水亭帘幕小池塘。",
      "萍约翠痕楼影出，柳搏清荫簟纹凉。抛书一枕梦能长。"
    ]
  },
  {
    "id": "e647d10f30f707626779800a5c72d37b",
    "title": "水调歌头·送黄司训之京",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "断云催落日，寒雁溯西风。一樽别酒青山，去意晚来浓。人道九年教化，好似一天时雨，未论桔槔功。芹水香名在，传诵满儿童。",
      "束图书，装琴剑，买孤篷。今宵明月相看，千里与君同。休管青毡旧物，须有铁冠新命，霜气凛秋空。醉笔点行色，江树向人红。"
    ]
  },
  {
    "id": "e647d10f30f707622c358fc517aaddc1",
    "title": "临江仙·渔舟",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "瓦枕半欹诗梦醒，起来人静江空。丛芦萧瑟战金风。钓舟不系，吹落碧滩中。",
      "坐稳总忘身外事，苍山独对疏慵。夜深清露滴芙蓉。满篷凉月，人在水晶宫。"
    ]
  },
  {
    "id": "e647d10f30f70762328d55124b14e923",
    "title": "千秋岁·夏日池亭",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "柳阴亭馆。影落池塘浅。清昼永，琴书懒。绛蟵炎气少，碧簟波纹展。人困也，北窗一梦邯郸远。",
      "推枕西林晚。浴起冰绡软。新月上，珠帘卷。霜纨摇素手，雪藕调冰碗。歌韵响，昼船归处荷香满。"
    ]
  },
  {
    "id": "e647d10f30f7076263849687eb335fdb",
    "title": "酹江月",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "携壶荷锸，算青山是处，可教埋骨。天地大都成逆旅，黄土何分南北。辽鹤秋沉，蜀鹃春断，回首淮山隔。紫薇何在，月明空伴诗魄。",
      "见说狐兔丛边，树存吴剑，匣保兰亭墨。麦饭不辞千里远，来洒他乡寒食。十里湖烟，两峰残照，记取丹青笔。不禁清泪，空岩春雨时滴。"
    ]
  },
  {
    "id": "e647d10f30f70762afe7f86568544b08",
    "title": "渔家傲·江村渔乐图",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "万里清江春水碧。杨花乱点撩行客。日午钓篷惊雪白。无人拭。酒醒瓦枕双敧侧。",
      "一笑浮名真外物。五湖谁论云宽窄。香饵纶竿都弃掷。盘双膝。江山晚翠输长笛。"
    ]
  },
  {
    "id": "e647d10f30f70762eccca9cbff02c418",
    "title": "西江月·夏日西堂",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "纨扇欲抛还举，水沉将尽重添。南薰微透水晶帘。纹浪忽摇冰簟。",
      "杨柳鸣蜩绿暗，荷花落日红酣。晚凉浴起卸轻衫。新月一钩纤淡。"
    ]
  },
  {
    "id": "e647d10f30f70762c76c7dd543470a0b",
    "title": "卜算子·冬夜不寐",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "画角断谯楼，珠斗横仙阙。榾柮无烟午夜长，茗碗分香雪。",
      "漏结翠壶冰，被展青绫铁。毕竟教人懒去眠，立尽梅花月。"
    ]
  },
  {
    "id": "e647d10f30f7076223f7437df9e8c937",
    "title": "木兰花慢·犊舟",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "把江湖清兴，都分付、与乌犍。向芳草陂塘，驾风移雾，拟泛平川。肩头吟篷书幔，引疏狂、放浪野云前。古道撑低落照，寒林载出长烟。",
      "西湖画舫剡溪船。争似此安然。看月上桃林，歌声欸乃，角枻鞭舷。醉来沧洲入梦枕，蓑衣背上且高眠。一任松涛卷地，不妨麦浪翻天。"
    ]
  },
  {
    "id": "e647d10f30f70762a042f573532f43fb",
    "title": "烛影摇红·寿沈母八十八，闰八月望后也",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "满百光阴，琼楼再赏银蟾皎。蜕辰刚遇闰中秋，天意分明巧。桂子香风未了。并祥烟、一时清袅。星辉南极，桃熟西池，绮筵开早。",
      "人月双圆，月娥素貌年年好。西风雁外鹤南飞，瀛海云霞绕。报道金莲屡到。拥飞琼、醉酣蓬岛。莱衣对舞，秦管联吹，洞天未晓。"
    ]
  },
  {
    "id": "e647d10f30f707626d0756a641e3faf8",
    "title": "蝶恋花·葡萄",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "凉入秋风惊枕簟。一架藤萝，搅碎闲庭院。虬尾丝丝帘影乱。真珠拂地无人卷。",
      "疑是嫦娥遗宝串。偷挂西窗，月下分明见。浓酒未教醒夜半。醉乡不换凉州远。"
    ]
  },
  {
    "id": "e647d10f30f707626c83c476bf50cb9f",
    "title": "如梦令·夏日",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "池上繁阴深盖。高柳古槐交碍。晚雨过西楼，洗出月华相待。",
      "凉快。凉快。直面芰荷风洒。"
    ]
  },
  {
    "id": "e647d10f30f70762bd62e6a00ecd2ce3",
    "title": "念奴娇·咏燕，和人韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "卖花时节，正轻风园榭，弄晴池馆。绪语匆匆言不尽，穿得翠迷红乱。华屋门高，主人恩重，旧垒还堪恋。昭阳何处，望中清梦初断。",
      "长是泪洒东风，天涯无主，谁与寻方便。冷落孤身飘瀚海，倦翼不堪频展。绛缕年深，云轩事渺，老去知人厌。多情帘影，日高为我偷卷。"
    ]
  },
  {
    "id": "e647d10f30f7076245d48e4bb2cc4bf1",
    "title": "兰陵王·荷花",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "野塘碧。云锦天机乍织。垂杨外，红日半酣，翠盖亭亭拥倾国。晚来溪雨息。乱泻明珠苍璧。风帘卷，画阁尽开，一味清香送凉入。携樽，近花侧。问娇艳何如，六郎颜色。",
      "芳洲别浦羞孤特。正一钩新月，画船十里，浣纱人去歌韵寂。望中水云隔。回首，又秋逼。渐香老红衣，飞趁潮汐。寒烟败苇添愁戚。似相对共叹，离怀无极。残阳影里，有宿鹭，黯凝立。"
    ]
  },
  {
    "id": "e647d10f30f70762424ffc7f9088d804",
    "title": "玉楼春·客怀",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "斜阳芳草迷归路。撚指光阴愁里过。梨花晓梦五更寒，杜宇春心三月暮。",
      "天涯望望嗟离阻。那更碧山无尽数。深情只好附双鱼，肠断春潮渺江渡。"
    ]
  },
  {
    "id": "e647d10f30f7076245a6897ecf8d1c1f",
    "title": "酹江月夜雪",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "冰花夜糁，悄气侵窗纸，寒灯明灭。平地琼瑶铺欲遍，做我庭前明月。柳絮萦春，梨云搅梦，滚滚无休歇。酸风助阵，绕檐吹响枯叶。",
      "堪笑锦帐羊恙，粗豪风味，全与文人别。细碾凤团镕净片，一洗诗脾清澈。纸帐梅悭，地炉火近，未放衾如铁。闭门高卧，任他天地凝合。"
    ]
  },
  {
    "id": "e647d10f30f7076225ba99a67413f606",
    "title": "念奴娇·和宋人中秋月韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "冰轮碾上，望山河影里，桂枝横绿。零露侵人秋气重，渐觉玉楼生粟。万里无云，碧天如水，冷浸黄金屋。水晶高卷，簟波微映湘竹。",
      "须信此景无多，樽前拚醉，注流霞如瀑。我爱清光光照我，洗荡尘埃千斛。良夜何如，酒酣兴起，豪气凌云鹄。浩歌催版，唾壶击碎圆玉。"
    ]
  },
  {
    "id": "e647d10f30f7076225ba99a64a65bea5",
    "title": "念奴娇·和宋人中秋月韵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "淡天垂幂，见银盘转处，余烟收绿。百尺飞楼闲倚久，仙桂时飘香粟。皓鹤无声，金梧有影，寒气生华屋。好风细细，递来何处丝竹。",
      "看取千里婵娟，银屏交映，光射庐峰瀑。今夜嫦娥应过我，卷起真珠千斛。长剑横空，翩然飞迓，底用乘鸾鹄。满身清露，凤笙吹破攒玉。"
    ]
  },
  {
    "id": "e647d10f30f7076205d6d7d83dad1390",
    "title": "风入松·海天一览",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "乾坤空断海天秋。远水际天浮。望中一发青山小，云涛涌、万里归舟。明月双凫渺渺，西风两鬓飕飕。",
      "布袍长剑走神州。三醉岳阳楼。水晶宫里骑鲸去，星河动、仙泒回流。铁笛叫开闾阖，佩环飞下瀛洲。"
    ]
  },
  {
    "id": "e647d10f30f707628da335c9f45041c7",
    "title": "贺新郎·贺得子",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "天亦从人意。遣黄熊、几宵飞兆，梦中新记。隔帐笙镛啼未了，英物不消多试。更头玉、硗硗奇异。经月异香吹不散，气充闾、郁郁葱葱地。须信道，十分喜。",
      "掌珠一颗才周岁。满华堂、宾朋惊看，食牛豪气。两鬓莫忧秋渐早，万事于人足矣。便整备、传家之计。为报凤池烦接引，看飞冲、五色丹山羽。真个是，应时器。"
    ]
  },
  {
    "id": "e647d10f30f70762fff5f6ad023e1db9",
    "title": "长相思·风雨归渔图",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "飘雨花。跃浪花。渺渺春江收钓车。东风蓑笠斜。",
      "系芦芽。近蒲芽。一叶轻舟寄浅沙。穿鱼向酒家。"
    ]
  },
  {
    "id": "e647d10f30f707621ab49895840bc351",
    "title": "蝶恋花·春暮有作",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "燕子归迟春去早。送尽东风，可惜杨花老。人道春来情绪好。争知春去添愁恼。",
      "花节莺期都过了。梅子初肥，却是樱桃小。一片绿阴楼外绕，关山在望征人杳。"
    ]
  },
  {
    "id": "e647d10f30f707623c2ffa10db3bff54",
    "title": "踏莎行·菊花便面",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "细雨山城，西风酒旆。深秋景物皆诗句。天留老眼看黄花，一年一度重阳醉。",
      "晓撷怜香，夕餐甘味。食贫谁更忧生计。试观富贵满庭秋，金钱委地无人费。"
    ]
  },
  {
    "id": "e647d10f30f70762515d59a33e642d41",
    "title": "齐天乐·刘太守之任湖广宪副",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "棠阴才遍行春路，马蹄又辞芳草。兽锦生辉，铁冠增重，好是旧来仪表。朱幡谢了。报蠖屈非宜，莺迁更好。别意依依，樽前一点岘山小。",
      "伤心绿波向晓。念芳洲无主，白蘋空老。借寇难凭，依刘无据，泪眼共看晴昊。岸花飞绕。送千里云帆，长风袅袅。后夜荆台，清霜秋气早。"
    ]
  },
  {
    "id": "e647d10f30f70762d127763c5bdb9df8",
    "title": "浣溪纱春日郊行",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "花气薰人似酒浓。野桥东畔草茸茸。睡余无事踏芳丛。",
      "弱柳撚成长短绿，小桃添注浅深红。最多情思是东风。"
    ]
  },
  {
    "id": "e647d10f30f70762a749a6671b40d8a8",
    "title": "水调歌头·寿人六秩，中秋后三日也",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "人间望明月，天上启琼楼。嫦娥劝人，寿斝未把玉盘收。谁谓三光有缺，刚道百年难老，灵药许君偷。笑引仙茎露，玉屑洒冰瓯。",
      "美苕南，猿鹤地，鹭鸥洲。闲情一片，秋水物外有丹邱丘。早是仙台注籍，更报鹤书加算，绿发炯双眸。起舞阅铜狄，抚掌桂花秋。"
    ]
  },
  {
    "id": "e647d10f30f707621eae2d7048cb314d",
    "title": "卜算子·冬晚山庄",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "熟水沸铜瓶，向晚书帏静。不见高人领鹤来，寂寞空梅影。",
      "双屐出柴荆，立待昏鸦定。折得寒香独自归，门掩青山冷。"
    ]
  },
  {
    "id": "e647d10f30f707621368c91416f4a962",
    "title": "临江仙",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "落尽樱桃春事减，小园蜂蝶依依。子规啼罢月沉西。曲屏向晓，残烛泪空垂。",
      "楼外绿芜千里道，长亭过骑频嘶。一春无信慰相思。重门寂寞，风雨过花时。"
    ]
  },
  {
    "id": "e647d10f30f70762fb481ce34ac7f9df",
    "title": "木兰花慢·题双凤呈祥卷贺冯太守得子",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "喜仙山诞果，百年事、未为迟。正华馆春融，红裁锦褓，翠揭犀帏。天公要成双美，五年间、两送玉麟儿。表表食牛豪气，亭亭玉树风姿。",
      "丹山长养羽毛奇，梧竹岂终栖。看鸣盛朝阳，览辉阿阁，浴采天池。声名直追三凤，笑燕山、落后月中枝。为报青霄鹓鹭，九成伫让来仪。"
    ]
  },
  {
    "id": "e647d10f30f707623731e0d45abdec42",
    "title": "蝶恋花·斑竹",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "春雨冥迷云委地。节节琅矸，滴滴英皇泪。人倚孤舟愁不寐。鹧鸪啼破湘江翠。",
      "千里苍梧开晚霁。碧水悠悠，不尽临江意。月在粉墙摇凤尾。紫台环佩知何处。"
    ]
  },
  {
    "id": "e647d10f30f7076236e5fa520c694a97",
    "title": "长相思·竹",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "金铁呜。玉雪呜。檐外秋高风日清。苍阴落枕屏。",
      "湘山横。湘水平。两岸暝烟孤棹停。箫声吹月明。"
    ]
  },
  {
    "id": "e647d10f30f70762606a5c153328c4a7",
    "title": "巫山一段云·夏日竹堂",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "午簟湘阴展，晴窗翠葆横。睡余呼水理茶瓶。诗境太清生。",
      "古鼎销香缕，疏帘隔履声。虚檐留客对棋枰。时听子丁丁。"
    ]
  },
  {
    "id": "e647d10f30f707626e0594f50aad68df",
    "title": "烛影摇红·送二守之任毗陵",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "春雾空蒙，东风千里湖山晓。红旗画鼓簇花堤，供帐城南早。请看樽前父老。向棠阴、泪流多少。仙舟难挽，湖水空摇，柳丝虚袅。",
      "经济才华，东南列郡都来到。马蹄带取弁山春，散向延陵草。人意新来正好。报前途、天门开了。伫看剑履，快上星辰，五云围绕。"
    ]
  },
  {
    "id": "e647d10f30f70762fd7c5cd6aa39ef63",
    "title": "酹江月吴二尹西湖图",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "红尘道路，笑西湖虽好，未曾相识。匹马经行天借便，一散松厅羁迹。解帽簪花，携壶贳酒，相约寻芳客。满篙春水，画船荡破晴碧。",
      "好是山色空蒙，水光潋滟，花柳酣风日。一片笙歌云锦地，依约楼台高出。峰北峰南，湖烟湖水，分付花翁笔。锦江何处，归装聊载春色。"
    ]
  },
  {
    "id": "e647d10f30f707628c1e57b12841ccc4",
    "title": "行香子·雷峰夕照",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "敛尽湖烟。淡尽湖天。望西泠、晚尽湖山。林皋烧远，鸦背金寒。看半棱阴，两竿影，落湖间。",
      "残霞遥映，浮岚半掩。透斜红、一缕峰前。何人无事，倚杖闲观。正水云中，莲唱寂，钓舟还。"
    ]
  },
  {
    "id": "e647d10f30f707621476df13d2d79c8a",
    "title": "浣溪纱南屏晚钟",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "湖上群山紫翠重。归鸦蓦过夕阳春。南屏烟外一声钟。",
      "瞑色尽随花担返，春游忽逐水云空。明朝车马又匆匆。"
    ]
  },
  {
    "id": "e647d10f30f707621d56e4087940d79f",
    "title": "踏莎行·苏堤春晓",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "花露薄红，柳烟迷翠。乱山葱茜非人世。早莺啼送六桥春，绮窗残月人初起。",
      "城錀才开，曙光渐退。湖船尚在停篙处。东风满道湿芳泥，夜来堤上催花雨。"
    ]
  },
  {
    "id": "e647d10f30f70762ed95b598198d7bd4",
    "title": "巫山一段云·平湖秋月",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "鸦鸟层林晚，菰蒲片雨晴。长烟收尽小云平。湖月十分明。",
      "横笛临风曲，疏钟隔水声。两三渔火近芜汀。时有雁鹅惊。"
    ]
  },
  {
    "id": "e647d10f30f7076280a45158aab65d75",
    "title": "摸鱼儿·花港观鱼",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "甚朝来、斜风细雨，观鱼正有佳趣。绿蓑青笠寻常挂，谁道水乡难寄。堪画处。最好是、荻花乱点舟三四。鸥飞鹭起。更落网惊腥，呜榔畏响，潭有老蛟睡。",
      "红尘路，比与烟波名利。寻思总是难事。华亭唳鹤东门大，何似得鱼情味。君试觑。绕平湖、水云十里皆生计。红鳞买醉。世事不相关，柳阴欹枕，湖上晚峰翠。"
    ]
  },
  {
    "id": "e647d10f30f70762214a6939c224e4a9",
    "title": "小重山·柳浪闻莺",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "一抹晴烟淡又浓。曙鸦飞散尽、树头红。林莺催请晓匆匆。啼声好，唤动少年丛。",
      "纨扇落花风。苏堤三月景、水溶溶。清音度水间歌钟。寻不见，春在绿杨中。"
    ]
  },
  {
    "id": "e647d10f30f70762a8012ad25aa304ae",
    "title": "西江月·曲院荷风",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "猎猎青蒲弄水，阴阴绿树生凉。南薰吹到藕花庄。柳下正多游舫。",
      "骤雨打穿翠盖，浮萍放出红妆。画阑十二凭湖光。时有暗香来往。"
    ]
  },
  {
    "id": "e647d10f30f7076242a5fc7cc8946903",
    "title": "卜算子·断桥梅雪",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "浅水野桥西，饥鸟依林樾。不见逋翁蹋屐过，僧舍茶烟歇。",
      "鹤迹绕寒汀，梅影敧残雪。却被渔舟占尽清，晚钓湖心月。"
    ]
  },
  {
    "id": "e647d10f30f70762f3cb7585365b0be6",
    "title": "长相思·两峰插云",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "南高峰。北高峰。南北峰高插太空。春云起夜龙。",
      "烟蒙蒙。雨蒙蒙。三月湖南春树浓。楼台烟雨中。"
    ]
  },
  {
    "id": "e647d10f30f70762a74c8b2a31fcb4f9",
    "title": "菩萨蛮·三潭印月",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "采菱歌断遥天晚。碧湖无浪蘋风软。一月漾三轮。秋光被水分。",
      "胜游超秉烛。画舸潭心宿。月恰近双舷。梦魂中夜寒。"
    ]
  },
  {
    "id": "e647d10f30f707626e00362a6cfe6ad5",
    "title": "酹江月竹心巷",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "栽云种玉，悄山楹、移入翠微深处。老去闲情无可与，只有此君堪对。空洞无肠，虚明有窍，节节舍清气。竹心如此，我心元与相契。",
      "见说墨妙亭边，爱山台下，剩有烟云地。露叶风梢浑未论，认取岁寒心事。朝爽横琴，秋阴领鹤，付与闲滋味。日高响扣，玉声酬我佳句。"
    ]
  },
  {
    "id": "e647d10f30f70762b97952d519316713",
    "title": "行香子·墨芙蓉",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "不向东风。不慕春红。澹无言、意懒妆慵。生香难画，真色谁同。",
      "看浅深愁，浓淡泪，墨痕中。彩云又散，锦城又远，为何人、消损芳容。年华苒苒，昨梦匆匆。望夕阳边，莲棹去，水云空。"
    ]
  },
  {
    "id": "e647d10f30f70762575882bd67f67295",
    "title": "清平乐·玳柄素扇",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "春冰乍裂。浅沁生蛟血。截玉裁肪分骨节。软衬凉云弯月。",
      "玉葱夜浸银盆。十枝红甲纤匀。不道啼妆难掩，泪沿湘竹斑痕。"
    ]
  },
  {
    "id": "e647d10f30f707627cb5793e4697b1fa",
    "title": "二郎神燕",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "东风帘影，依然是、去年庭院。门外正春寒，试凭旧主，暂寄修梁尘满。借问杨花是何处，有华屋、朱门堪荐。怅绿岸晓迷，红楼暮暝，潇湘云暗。",
      "遥念。天涯冷落，琐窗无伴。软语苦匆匆，梦惊清午，一枕江南思远。恨别云轩，相思绛缕，知惹几多恩怨。望楼香，路杳断肠，无奈落花春晚。"
    ]
  },
  {
    "id": "e647d10f30f70762a88b89bd7516d9d6",
    "title": "清平乐·牧马图",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "千金骏骨。仗下思奇特。露鬣风鬃劳画笔。一顾还倾冀北。",
      "少年驰步长安。骄嘶柳外花边。今日沙场闲放，夕阳秋草连天。"
    ]
  },
  {
    "id": "e647d10f30f70762a0edec8400d9fa4b",
    "title": "行香子·水芙蓉",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "露后霜前。绿密红嫣。浅深开、取意争妍。含娇似语，顾影还怜。",
      "点蓼花秋，蘋花景，菊花天。锦城事去，海山梦断，向西风、有恨谁传。芳洲就暝，莲唱回船。但渚烟生，江月上，水云连。"
    ]
  },
  {
    "id": "e647d10f30f70762d7dbf6595a22b40a",
    "title": "鹧鸪天·素扇",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "一束清水入手温。华山飞落晓台云。金星散尽难成点，柳絮承来不见痕。",
      "鬟影乱，汗珠匀。清风招动羽车轮。游仙睡熟无人唤，压损羊家白练裙。"
    ]
  },
  {
    "id": "e647d10f30f70762d65e89922ef2304d",
    "title": "长相思·闺情",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "苔满庭。草满庭。雨打梨花户半扃。相思魂梦惊。",
      "计归程。望归程。绿遍汀洲杜若生。天涯杜宇声。"
    ]
  },
  {
    "id": "e647d10f30f70762b08c63aac5ef34f4",
    "title": "烛影摇红·贺冯南淮",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "兰玉庭阶，秋风吹绿宜男草。高堂拂晓绣帘开，庆事知多少。云外飞来青鸟。报西池、瑶仙降早。金炉喷篆，宝蜡腾辉，祥烟缥缈。",
      "醉倚蟠桃，洞天春色人难老。屏间笑语簇钗金，膝下宫袍绕。更道莺迁近了。看还朝、风光又好。版舆先路，宝马鸣珂，帝城春晓。"
    ]
  },
  {
    "id": "e647d10f30f707629bdb94ba3a3300a6",
    "title": "踏莎行·晚景",
    "authorName": "陈霆",
    "authorId": "e647d10f30f70762d1457b72d1457b72",
    "dynasty": "明",
    "content": [
      "流水孤村，荒城古道，槎牙老木乌鸢噪。夕阳倒影射疏林，江边一带芙蓉老。",
      "风暝寒烟，天低衰草，登楼望极群峰小。欲将归信问行人，青山尽处行人少。"
    ]
  },
  {
    "id": "e647d10f315aac866ffdaf8a0c3cdc4c",
    "title": "望江南",
    "authorName": "魏浣初",
    "authorId": "e647d10f315aac86d1457b72d1457b72",
    "dynasty": "明",
    "content": [
      "江南忆，佳味忆江鲜。刀鲚霜鳞娄水断，河豚雪乳福山船，齐到试灯前。"
    ]
  },
  {
    "id": "e647d10f3192432212f4d5da53006fe0",
    "title": "卜算子",
    "authorName": "朱无瑕",
    "authorId": "e647d10f31924322d1457b72d1457b72",
    "dynasty": "明",
    "content": [
      "梧叶荐新凉，好梦欺人短。数尽铜壶漏更长，别院砧声远。",
      "疏雨滴芭蕉，肠被西风断。何处寒蛩哀雁中，芦管吟秋怨。"
    ]
  },
  {
    "id": "e647d10f31bdfa3d8d0a4a07f18b3db3",
    "title": "临江仙·钱唐怀古",
    "authorName": "魏大中",
    "authorId": "e647d10f31bdfa3d70efba66a981f2b7",
    "dynasty": "明",
    "content": [
      "埋没钱塘歌吹里，当年却是皇都。赵家轻掷兴强胡。江山如许大，不用一钱沽。",
      "只有岳王泉下血，至今泛作西湖。可怜故事眼中无。但供侬醉后，囊句付奚奴。"
    ]
  },
  {
    "id": "e647d10f32564a6ad79e0aa8cc4ebf92",
    "title": "苏幕遮·惜春",
    "authorName": "雷迅",
    "authorId": "e647d10f32564a6ad1457b72d1457b72",
    "dynasty": "明",
    "content": [
      "柳含丝，梅破萼。报道东风，一夜穿帘幕。春光依旧人非昨，忽讶春光，不是人情薄。",
      "花前醉，月下乐，只恐韶华，易去难留阁。明朝雨暗胭脂落，莫怨春光，不管人消索。"
    ]
  },
  {
    "id": "e647d10f3298cbeb4f55865f8089907e",
    "title": "朝中措·平山堂和欧公韵",
    "authorName": "归庄",
    "authorId": "e647d10f3298cbeb69d658d0a0f3601d",
    "dynasty": "明",
    "content": [
      "山连霄汉草连空，楼阁碧虚中。第五泉边试酌，飒然两腋生风。",
      "千秋胜概，残阳绿树，暮霭疏钟。非复当年栏槛，风流犹想仙翁。"
    ]
  },
  {
    "id": "e647d10f333143281368c9140ea8f53d",
    "title": "临江仙",
    "authorName": "薛素素",
    "authorId": "e647d10f33314328d1457b72d1457b72",
    "dynasty": "明",
    "content": [
      "唤起提壶池上饮，春残满地红英。忽闻墙外子规声，不如归去也，终是不分明。",
      "自抱云和弹一曲，曲终还拟湘灵。风前泪眼几时晴，月高星数点，香冷漏三更。"
    ]
  },
  {
    "id": "e647d10f333d924b5e7b68d9c7862f32",
    "title": "折杨柳枝词戏赠朱文昭",
    "authorName": "黄哲",
    "authorId": "e647d10f333d924bd1457b7270feb62b",
    "dynasty": "明",
    "content": [
      "绿阴驰道绕隋宫，拂雨撩烟送晚风。万树千条都折尽，不堪回首画桥东。"
    ]
  },
  {
    "id": "e647d10f337eb827e1cb82e5a8b70d1e",
    "title": "满庭芳·吴江舟中读雪堂新诗寄钱尔斐",
    "authorName": "黄道周",
    "authorId": "e647d10f337eb827228499b5e4873aa9",
    "dynasty": "明",
    "content": [
      "大研停书，谁似尔，玄徽高寄。把银河曳练，宝幢涌地。青鸟衔笺来阆苑，朱鱼结佩传仙字。忆长干、小巷驻霜蹄，曾摇辔。",
      "早无意，搴赤帜。慵开眼，翻金匮。但谢安高卧，灌夫直视。且喜榻穿身尚健，从知韦绝心逾细。更钓鳌、海上瞰沧洲，调香饵。"
    ]
  },
  {
    "id": "e647d10f339e6a3eb874d04d2ffda986",
    "title": "西湖竹枝歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "四山楼殿锁清秋，一水萦洄岛屿幽。咫尺蓬瀛休道远，画船箫鼓在中流。"
    ]
  },
  {
    "id": "e647d10f339e6a3eb874d04d03651e21",
    "title": "西湖竹枝歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "听乐鱼龙出渼陂，学飞凫雁绕昆池。青林半锁瑶台暮，绿浪平铺画舸移。"
    ]
  },
  {
    "id": "e647d10f339e6a3eb874d04de3be98fb",
    "title": "西湖竹枝歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "倚棹汀洲草色齐，回船涛浪满苏堤。万家杨柳青门外，一片芙蓉绿水西。"
    ]
  },
  {
    "id": "e647d10f339e6a3eb874d04d10a96a2d",
    "title": "西湖竹枝歌四首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "双鹤徘徊几夕阳，孤山云水似潇湘。重游好探东风信，万树梅花舣雪航。"
    ]
  },
  {
    "id": "e647d10f339e6a3ee7a2a7d30ee37fc7",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "两岸清溪中有洲，山花红白遍溪头。闻说西门好风景，大家同上木兰舟。"
    ]
  },
  {
    "id": "e647d10f339e6a3ee7a2a7d37a7f2bef",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "兰阴苍苍北固遥，中洲水面似金焦。欲把湖头比溪上，若个三山在六桥。"
    ]
  },
  {
    "id": "e647d10f339e6a3ee7a2a7d37fcc1535",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "饮水白虹千丈强，来来去去罢褰裳。中流不碍蚤行客，隔水休呼夜渡娘。"
    ]
  },
  {
    "id": "e647d10f339e6a3ee7a2a7d346fc59ee",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "渡口狂风掀白蘋，惊波猛浪不愁人。乍宵西崦踏青罢，明到兰阴赛水神。"
    ]
  },
  {
    "id": "e647d10f339e6a3ee7a2a7d39c7fe510",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "苎萝村中花满蹊，庐江亦有仲卿妻。银钏金钗照溪水，往往来来唱大堤。"
    ]
  },
  {
    "id": "e647d10f339e6a3ee7a2a7d34085fede",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "严陵东头七里滩，家家门户钓鱼竿。良人乍夜趁潮去，将船卖酒入临安。"
    ]
  },
  {
    "id": "e647d10f339e6a3ee7a2a7d378c2986e",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "四柱凌云排六鳌，铁絙高系最坚牢。水母难兴泗洲浪，蛟精不作九江涛。"
    ]
  },
  {
    "id": "e647d10f339e6a3ee7a2a7d3b7f75ee9",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "溪上浮梁春涨平，蒙蒙烟雾懒回程。风秋潭上踏歌去，水远山高无限情。"
    ]
  },
  {
    "id": "e647d10f339e6a3ee7a2a7d307c96de0",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "郑村渡口风浪多，鱼船来去疾如梭。相邀女伴到梁下，一时同唱采菱歌。"
    ]
  },
  {
    "id": "e647d10f339e6a3ee7a2a7d3dbb6c64e",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "三百阑干浮碧空，笙歌缭绕暮云中。天香夜半广寒落，错认银桥在月宫。"
    ]
  },
  {
    "id": "e647d10f339e6a3ee7a2a7d3e4c1429e",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "金台尖高高插天，俯江楼俯夕阳边。当年板筑遁荒野，今日舟梁济大川。"
    ]
  },
  {
    "id": "e647d10f339e6a3ee7a2a7d31c304999",
    "title": "兰江竹枝词十二首",
    "authorName": "胡应麟",
    "authorId": "e647d10f339e6a3e4e6cd9521bc0249a",
    "dynasty": "明",
    "content": [
      "城南回望告天台，衢婺悠悠二水来。清献前身为时出，萧然琴鹤在蓬莱。"
    ]
  },
  {
    "id": "e647d10f33cfd25da6631786531b22a5",
    "title": "更漏子",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "一重山，一重水，有甚别离情思。开扇面，展屏风，丹青都是侬。",
      "杭州客，并州况，吴越两山相望。茸母发，豆娘飞，望侬还浙西。"
    ]
  },
  {
    "id": "e647d10f33cfd25d9b02ba6debe14682",
    "title": "菩萨蛮",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "小姑居处朱楼起，乌啼声隐杨花里。香气出罗衣，能留蝴蝶飞。",
      "远山青可见，绣领遮团扇。小立看鸳鸯，心怜浴故双。"
    ]
  },
  {
    "id": "e647d10f33cfd25d576594840e32a5b8",
    "title": "长相思",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "病起迟，懒起迟，蜂子排衙叫午鸡。床头改旧词。",
      "趱归期，办归期，忽值精神恍惚时，归期定复移。"
    ]
  },
  {
    "id": "e647d10f33cfd25de429ae792bdf9b58",
    "title": "如梦令",
    "authorName": "陈洪绶",
    "authorId": "e647d10f33cfd25d83e8ef51207f8801",
    "dynasty": "明",
    "content": [
      "瓢笠春行无几，望断桃花流水。彻夜雨潺潺，到天明晴矣。",
      "梦喜！梦喜！又是花朝晴起。"
    ]
  },
  {
    "id": "e647d10f33f11afda490a81afe9f54a5",
    "title": "西湖杨柳枝词",
    "authorName": "孙继皋",
    "authorId": "e647d10f33f11afd6b8eba43a14ac55a",
    "dynasty": "明",
    "content": [
      "西湖十月烟水平，游船两两趁风轻。不知春满桃花岸，多少女郎连袂行。"
    ]
  },
  {
    "id": "e647d10f33f11afda490a81ac6e05762",
    "title": "西湖杨柳枝词",
    "authorName": "孙继皋",
    "authorId": "e647d10f33f11afd6b8eba43a14ac55a",
    "dynasty": "明",
    "content": [
      "西湖十月暖风吹，游客乘船醉不辞。日落波停山掩黛，却怜西子罢妆时。"
    ]
  },
  {
    "id": "e647d10f33f11afda490a81a705a01b9",
    "title": "西湖杨柳枝词",
    "authorName": "孙继皋",
    "authorId": "e647d10f33f11afd6b8eba43a14ac55a",
    "dynasty": "明",
    "content": [
      "湖边无数古禅林，尽是游人与布金。日晚西山钟磬发，随风远近到湖心。"
    ]
  },
  {
    "id": "e647d10f33f11afda490a81abcd4edf3",
    "title": "西湖杨柳枝词",
    "authorName": "孙继皋",
    "authorId": "e647d10f33f11afd6b8eba43a14ac55a",
    "dynasty": "明",
    "content": [
      "江南十月早寒催，杨柳千条叶半摧。闲杀六桥堤上路，月明不见踏歌来。"
    ]
  },
  {
    "id": "e647d10f353bb5faeb1c9c8cc3adf827",
    "title": "沁园春",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "金风转律，流光暗易，壮士萧条。存丹天，一点点自陶濯，一身幽困，两岁长宵。知作闲事，乐天委运，念头此外更无劳。静坐间，把宇宙踪迹，闲虑一遭。",
      "生平努力相高，都做了，灰荡与尘消。看世事多般，奇奇巧巧，于人何有，也自逍遥。狂风回乱，浮云翻转，莫休莫歇枉分挠。适怀抱，抬头窗外，秋雨萧萧。"
    ]
  },
  {
    "id": "e647d10f353bb5fa90bdbd82c855f6df",
    "title": "满江红",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "炎暑方阑，忽惊眼、庭前一叶。报新秋、蝉鸣深树，日暮悲切。叹息人世千年事，空老却英雄豪杰。□□□、□□□□□，□□□。",
      "门掩后，孤灯灭。圜窗照，清夜月。静思量，教人愁肠结。几时恩诏归田里，丝纶随处少遮迾。莫道他、渭水子牙翁，胸臆别。"
    ]
  },
  {
    "id": "e647d10f353bb5fac320ed602e98e3e4",
    "title": "踏莎行·有感六首",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "黄叶萧萧，西风浩浩。犴中忽讶寒先到。每将心事对晴天，肯因穷老伤怀抱。",
      "浮沤古今，云雨世道。漫把荣辱堪作笑。男儿何事郁襟怀，自有鸢飞与鱼跃。"
    ]
  },
  {
    "id": "e647d10f353bb5fac320ed60d32e95b5",
    "title": "踏莎行·有感六首",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "大道昭明，人心不死。一理绵绵贯终始。消息盈虚总循环，须知万古皆如此。",
      "君父恩德，臣子忠义。存吾之死矢靡已。留取丹怀日浩然，天地无穷永相倚。"
    ]
  },
  {
    "id": "e647d10f353bb5fac320ed6008f2321d",
    "title": "踏莎行·有感六首",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "百年运数，一旦遭逢。天涯长夜叹梦梦。未惜宇宙托蜉蝣，空余禾黍慨王风。",
      "眼前靡靡，心上忡忡。难免幽圜今固穷。仰视青天与白日，冥冥照我此丹衷。"
    ]
  },
  {
    "id": "e647d10f353bb5fac320ed60041005bc",
    "title": "踏莎行·有感六首",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "志扶颠隮，身陷网罗。先忧特为此心多。气吞天际长虹势，手障人间东逝波。",
      "楼上秦曲，军前楚歌。英雄羽客总消磨。惟有忠灵永不散，与君携手吊湘娥。"
    ]
  },
  {
    "id": "e647d10f353bb5fac320ed605a310da1",
    "title": "踏莎行·有感六首",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "孤怀炯炯，天畔茫茫。北风日夜此幽窗。秦馆两行七日泪，燕庭一片五月霜。",
      "月临日照，地久天长。不尽当年烈士伤。遗下霄壤千古恨，总出人臣忠义肠。"
    ]
  },
  {
    "id": "e647d10f353bb5fac320ed6005de5303",
    "title": "踏莎行·有感六首",
    "authorName": "杨爵",
    "authorId": "e647d10f353bb5fa1714726cc88d8d0a",
    "dynasty": "明",
    "content": [
      "雾隐棘墙，露低庭树。多难悠悠今未已。百年世事总成空，一笑翻复任眼底。",
      "地角乡关，天涯囹圄。回首君门几万里。豁然芦杖步圜阶，西风吹散燕山雨。"
    ]
  },
  {
    "id": "e647d10f35808a1dbed0570f5b26172a",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "梅花破腊发琼枝，乍转东风淡荡时。天上恰开王母宴，仙郎醉捧紫金卮。"
    ]
  },
  {
    "id": "e647d10f35808a1dbed0570f2541503b",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "金谷春光烂锦丝，和风吹拂万年枝。碧云名谪青云里，玉液恩浓太液池。"
    ]
  },
  {
    "id": "e647d10f35808a1dbed0570f0fbf9929",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "花枝浓淡映青阳，把酒轻浮琥珀光。愿得年年春色懒，红梅香递九霞觞。"
    ]
  },
  {
    "id": "e647d10f35808a1dbed0570f7cbb0ba5",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "轻烟晴日百年初，五色玄芝产玉除。学得长生丹已熟，蓬莱何事觅仙书。"
    ]
  },
  {
    "id": "e647d10f35808a1dbed0570f0bcf8912",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "瑞云渺渺葛山巅，柳软花柔艳雪天。太白谪来尘世里，阳春一曲吐青莲。"
    ]
  },
  {
    "id": "e647d10f35808a1dbed0570f86e5aef7",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "潇洒卢生意自如，樽前今日问何吁。想因素室传书后，天半飞来素女无。"
    ]
  },
  {
    "id": "e647d10f35808a1dbed0570fa8e40b21",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "何姑曾共泛螺舟，咫尺相思天际悠。恨杀青鸾无处觅，春风醉过岳阳楼。"
    ]
  },
  {
    "id": "e647d10f35808a1dbed0570ffa79117a",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "云隔巫山十二峰，玄霜独酌醉思浓。莫愁应早归金屋，织女何须七夕逢。"
    ]
  },
  {
    "id": "e647d10f35808a1dbed0570f3bda4bb6",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "章台柳色应知改，回首青青可奈何。莫恨瑶台无尔伴，云中好去觅仙娥。"
    ]
  },
  {
    "id": "e647d10f35808a1dbed0570ff17ae8cb",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "西行怪道懒于云，方朔原来为细君。但得玄珠生老蚌，何劳飞舄渡河汾。"
    ]
  },
  {
    "id": "e647d10f35808a1dbed0570fc81b8d7e",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "白玉仙童吹紫鸾，飞来次第落洺干。他年乱舞琼筵上，赢得吴姬笑眼看。"
    ]
  },
  {
    "id": "e647d10f35808a1dbed0570f0e8945a2",
    "title": "赠卢十二竹枝词十二首",
    "authorName": "申佳允",
    "authorId": "e647d10f35808a1dd1457b72d1457b72",
    "dynasty": "明",
    "content": [
      "不献蟠桃唱竹枝，愿君富寿更多儿。明春再祝长安道，同上红楼续旧词。"
    ]
  },
  {
    "id": "e647d10f35c4d7bffb6b50890951b343",
    "title": "阮郎归·秋夜",
    "authorName": "谢季兰",
    "authorId": "e647d10f35c4d7bfd1457b72d1457b72",
    "dynasty": "明",
    "content": [
      "数尽更筹梦未成，秋声不忍听。起来且自剔残灯，谁家玉笛声。",
      "风才定，月初升，清光渐渐生。一行花影上窗棂，动人无限情。"
    ]
  },
  {
    "id": "e647d10f35c4d7bff9c74a56b91c64a6",
    "title": "清平乐·暮春夜感",
    "authorName": "谢季兰",
    "authorId": "e647d10f35c4d7bfd1457b72d1457b72",
    "dynasty": "明",
    "content": [
      "怜花惜月。情意凭谁说。正好韶光天又夺。处处子规啼血。",
      "凝思不比春初。空床闲挂流苏。欲睡何曾成寐，支颐无限踌躇。"
    ]
  },
  {
    "id": "e647d10f35c4d7bf1d1a3fc23d16b079",
    "title": "醉花阴·夏日",
    "authorName": "谢季兰",
    "authorId": "e647d10f35c4d7bfd1457b72d1457b72",
    "dynasty": "明",
    "content": [
      "熏风淡荡吹罗袖。槐柳新蟾骤。池内小荷翻，何处箫声，吹彻梅花透。",
      "如今景物还依旧。茉莉花开后。不坐已愁人，可怪黄鹂，叫得垂杨瘦。"
    ]
  },
  {
    "id": "e647d10f373e1e47ae3b058ea2115446",
    "title": "玉楼春·题柳洲待别图送刘跃如",
    "authorName": "李日华",
    "authorId": "e647d10f373e1e47d961e9f242a39645",
    "dynasty": "明",
    "content": [
      "轻暖轻寒无意绪，朝来几阵梨花雨。妆成独自倚阑干，暗数落红愁不语。",
      "杜宇一声人欲去，残云片片依沙渚。横塘十里柳烟浓，维舟正在烟深处。"
    ]
  },
  {
    "id": "e647d10f377338e46e59c981e8fa2d72",
    "title": "蓦山溪",
    "authorName": "朱茂",
    "authorId": "e647d10f377338e4d1457b72d1457b72",
    "dynasty": "明",
    "content": [
      "云蓝小袖，约素随堤柳。翠黛远山横，描不就、一双眉秀。娇波明盼，著处更留人，情初逗，杯残酒，双陆垂纤手。",
      "芳心半有，玉纽教郎扣。不道解相思，恁花枝、为谁消瘦。幽窗曲槛，灯火二更余，欢未久，宵空负，那正归时候。"
    ]
  },
  {
    "id": "e647d10f377338e47ee42e547e00dfe3",
    "title": "选冠子闻秋虫有感",
    "authorName": "朱茂",
    "authorId": "e647d10f377338e4d1457b72d1457b72",
    "dynasty": "明",
    "content": [
      "半枕留寒，一帘凝露，四壁秋虫愁听。凄其诉月，断续吟风，不管孤眠不稳。还似初离别时，絮语喁喁，柔情耿耿。助幽怀作出，悲凉情绪，伴他长恁。",
      "记那日、步袜宫弯，苍苔移印，写尽梧桐清影。回廊笑织，曲槛鸣丝，携手红楼娇俊。谁分今宵对伊，荒馆败篱，唤人孤另。叹行云何日，重逢枉忆，露台玉井。"
    ]
  },
  {
    "id": "e647d10f37a147cef137049bf0a645a9",
    "title": "阮郎归",
    "authorName": "魏学濂",
    "authorId": "e647d10f37a147ced1457b72d1457b72",
    "dynasty": "明",
    "content": [
      "去年抛菂种池塘，今年坠粉香。几时得藕便丝长，何曾解断肠。",
      "驱燕子，打鸳鸯，摘莲偷卜郎。擘开多半是空房，羞看枕簟双。"
    ]
  },
  {
    "id": "e647d10f37a147cef32f182e2684576f",
    "title": "浣溪沙",
    "authorName": "魏学濂",
    "authorId": "e647d10f37a147ced1457b72d1457b72",
    "dynasty": "明",
    "content": [
      "漠漠微寒到水滨，半秋无恙似初春。鸳鸯来啄影中人。",
      "柳拂浪痕轻似梦，苔沿侬步细于尘。酿成闲恨为谁颦。"
    ]
  },
  {
    "id": "e647d10f37f6e62138501bb963da69f9",
    "title": "杨柳枝·词",
    "authorName": "伍瑞隆",
    "authorId": "e647d10f37f6e621228499b586d7c8a0",
    "dynasty": "明",
    "content": [
      "二月江城杨柳春，赠行那得几枝新。闺中只自怜攀折，不见杨花愁杀人。"
    ]
  },
  {
    "id": "e647d10f37f6e62138501bb9c752b944",
    "title": "杨柳枝·词",
    "authorName": "伍瑞隆",
    "authorId": "e647d10f37f6e621228499b586d7c8a0",
    "dynasty": "明",
    "content": [
      "城边客舍水边桥，柳色青青送寂寥。无那春风不相惜，夜来吹断最长条。"
    ]
  },
  {
    "id": "e647d10f37f6e621df2be99c435dcd79",
    "title": "杨柳枝",
    "authorName": "伍瑞隆",
    "authorId": "e647d10f37f6e621228499b586d7c8a0",
    "dynasty": "明",
    "content": [
      "笼烟带雨绿千般，柳叶初长不耐寒。无限春情与春恨，不知谁为倚阑干。"
    ]
  },
  {
    "id": "e647d10f37f6e62183cfc9c226eb63c9",
    "title": "竹枝词",
    "authorName": "伍瑞隆",
    "authorId": "e647d10f37f6e621228499b586d7c8a0",
    "dynasty": "明",
    "content": [
      "蝴蝶花开蝴蝶飞，鹧鸪草长鹧鸪啼。庭前种得相思树，落尽相思人未归。"
    ]
  },
  {
    "id": "e647d10f386591542c1b9d4c5b81afb6",
    "title": "霜天晓角·卖花用竹山摘花韵",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "睡起煎茶，听低声卖花。留住卖花人问，红杏下、是谁家。",
      "儿家，花肯赊，却怜花瘦些。花瘦关卿何事，且插朵、玉搔斜。"
    ]
  },
  {
    "id": "e647d10f386591549d284ba0a3e52a78",
    "title": "寻芳草·和稼轩韵",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "这里一双泪，却愁湿那厢儿被。被窝中忘却今夜里，上床时不曾睡。",
      "睡也没心情，搅恼杀雪狸窜戏。怎月儿不会人儿意，单照见阑干字。"
    ]
  },
  {
    "id": "e647d10f38659154f89838421be4a513",
    "title": "东坡引·晓起",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "绮窗红日皦，余睡残灯小。水沉宿火烟犹袅，卖花声恁早。",
      "小鬟呼未应，熏炉闲抱，暖玉手、调歌鸟。鹦歌念熟休忘了，春眠不觉晓，春眠不觉晓。"
    ]
  },
  {
    "id": "e647d10f38659154211d883f29f39a1e",
    "title": "玉漏迟·咏促织",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "向空阶絮语，不知何处，愁人偏切。金井银床，一夜碎啼明月。怪杀天涯荡子，禁得过、凉天时节。声暗咽。暮灯初起，晓钟才歇。",
      "可怜枕上关山，被片晌凄凉，惊回蝴蝶。独院孤衾，此际更和谁说。追忆金笼闲斗，佯输与、一双条脱。空怅别，雕阑桂花如雪。"
    ]
  },
  {
    "id": "e647d10f38659154636d90dc0dc8c51b",
    "title": "帝台春春恨用南唐元宗韵",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "花影脉脉，春愁黯无力。成阵乱红，不管人愁，无风飞急。冷落秋千上已后，较愁似、去年今日。问多情，燕子刚来，天涯消息。",
      "无消息，归未得，守月直到灯黑。尽夜夜朝朝泪痕多，准不过一江潮汐。人去今春已非旧，春去那人可如昔。便侬做东风，肯花枝怜惜。"
    ]
  },
  {
    "id": "e647d10f38659154d63f7ccdcc1c54fa",
    "title": "暗香·梅花用白石韵",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "凄凄夜色，且醉扶红袖，倚楼横笛。唤起玉龙，斜月鳞鳞晓星摘。回首故人天际，欲书寄瑶华无笔。谁共我、枕石山中，霜冷露盈席。",
      "南国，音信寂。纵千里相思，方寸堆积，悲吟当泣。不是思君定谁忆？犹记一枝送影，香梦人、罗浮空碧。奈可翠禽叫转，不归也得。"
    ]
  },
  {
    "id": "e647d10f3865915410382e459af49dbd",
    "title": "花犯·立夏咏梅子用清真梅花韵",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "亚枝低，累累挂绿，秀才卖风味。绀珠匀缀，忆嚼徵含宫，龋齿妍丽。佳人手摘檐牙倚。吞酸私自喜。记前月、红潮初尽，香篝曾共被。",
      "心中难抛撇仁儿，春山皱蜇得，和愁憔悴。还可惜，双头打，流莺同坠。难苏醒、日长人困，刚脆滴、樱桃浓睡里。巧一阵、楝花风过，吹芳魂似水。"
    ]
  },
  {
    "id": "e647d10f3865915450f55a1894494e4e",
    "title": "瑶花咏雪",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "先春冰散入，暝花明没，檐牙高啄。篱梢庭卉，折几枝，都似梳翎冻鹤。玉人何处，正暖炙、鹅笙小阁。倚兽炉、纤指频温，字涩红牙新学。",
      "珠帘十二重遮，想此处清寒，不上梅萼。金樽翠袖，生俊煞、呵笔彩毫相角。苦吟句就，忆驴背、旧游如昨。较浅斟低唱今宵，如此风情不恶。"
    ]
  },
  {
    "id": "e647d10f38659154613b42b9b1baf91b",
    "title": "小楼连苑食新栗作",
    "authorName": "彭孙贻",
    "authorId": "e647d10f3865915471a58e8ca0f3601d",
    "dynasty": "明",
    "content": [
      "秋园白露初肥，家家拾紫登山麓。金风小罅，吴霜乍点，嫩黄才足。未出瑶房，暗惊纤手，颦眉刺触。喜合欢腰细，于中微束，称鸳鸯比肩名目。",
      "作意春尖笑剥，褪中衣、软温涩缩。漫投欢袖，可堪君口，情甜意熟。度脆饴唇，回甘犀齿，秋魁冠玉。耻雕盘荐饰，红笺私裹，寄缄重复。"
    ]
  },
  {
    "id": "e647d10f3870563c154effbd2834c3e9",
    "title": "浪淘沙",
    "authorName": "查应光",
    "authorId": "e647d10f3870563cd1457b72d1457b72",
    "dynasty": "明",
    "content": [
      "白发乱侵头，懒上高楼，朦胧新月曲如钩。槛外苹风惊乍起，暑气潜收。",
      "宿雨涨回流，喜泛轻鸥，蓼花一望满汀洲。正好开襟延赏处，无限新秋。"
    ]
  },
  {
    "id": "e647d10f390e4191c2ebbe3b2a14a480",
    "title": "鹧鸪天",
    "authorName": "林景清",
    "authorId": "e647d10f390e4191b49c63fab49c63fa",
    "dynasty": "明",
    "content": [
      "几字娇蛾恨不开，阳台今作望夫台。月方好处人相别，潮未平时仆已催！",
      "听嘱咐，莫疑猜，蓬壶有路去还来。穆穆一样垂丝柳，休傍他人门户栽！"
    ]
  },
  {
    "id": "e647d10f391635f890bdbd8206c5517e",
    "title": "满江红",
    "authorName": "胡介",
    "authorId": "e647d10f391635f8d1457b72d1457b72",
    "dynasty": "明",
    "content": [
      "走马归来，西陵下、斜阳满树。回首处、酒垆犹在，河山非故。久客不知家远近，重来却怪人惊顾。听啼鹃、也道不如归，归何处。",
      "草玄阁，兰台署；扬州梦，秦淮渡。走人间未遍，苍凉日暮。惆怅辽东丁令鹤，当年华表谁为主。但相逢、莫负故人心，三生路。"
    ]
  },
  {
    "id": "e647d10f3930e72b8e91484446fa6bbb",
    "title": "眼儿媚",
    "authorName": "许友",
    "authorId": "e647d10f3930e72bd1457b72d1457b72",
    "dynasty": "明",
    "content": [
      "精魂石上忆三生，寒夜与君盟。帘前明月，窗间小饮，楼上残更。",
      "而今闲坐记芳情，庞儿较可憎。亸肩倚案，低头弄笔，斜眼挑灯。"
    ]
  },
  {
    "id": "e647d10f394c327270333a62d65a25ac",
    "title": "采莲词二首",
    "authorName": "丽江木知府",
    "authorId": "e647d10f394c3272d1457b72d1457b72",
    "dynasty": "明",
    "content": [
      "石榴裙卷足如霜，折得红莲满抱香。羞向人前女儿貌，手遮西日看湖湘。"
    ]
  },
  {
    "id": "e647d10f394c327270333a6224dfafd8",
    "title": "采莲词二首",
    "authorName": "丽江木知府",
    "authorId": "e647d10f394c3272d1457b72d1457b72",
    "dynasty": "明",
    "content": [
      "弱袂长鬟荡水中，钏文钗影入荷丛。鸣榔惊起韩朋鸟，一个西来一个东。"
    ]
  },
  {
    "id": "e647d10f39b8ea6fa9384cfded8f8f37",
    "title": "浪淘沙·水宿",
    "authorName": "吴闻礼",
    "authorId": "e647d10f39b8ea6fd1457b72d1457b72",
    "dynasty": "明",
    "content": [
      "枕畔水泠泠，并作秋声，布衾初拥别愁生。风露自寒天自远，梦隔江城。",
      "篷底漏疏星，何处渔灯，桐江钓后一裘轻。宦海不如归去稳，烟渚芦汀。"
    ]
  },
  {
    "id": "e647d10f3a144f7a1a15b6fe282b6324",
    "title": "点绛唇·早春有感",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "小院黄昏，一庭淡月人声俏。梅花开了。春信知多少。",
      "又是一番，芳草天涯道。伤怀抱。年年憔悴，不似春归早。"
    ]
  },
  {
    "id": "e647d10f3a144f7af29ff18eddf30e1a",
    "title": "点绛唇",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "往事堪伤，旧游绿遍池塘上。闲愁千丈。暗逐庭芜长。",
      "自古多情，偏惹多惆怅。添悽怆。寒宵淡月，一片凄凉况。"
    ]
  },
  {
    "id": "e647d10f3a144f7a637b4e83889c7bdb",
    "title": "浣溪沙·春恨",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "窗外梅花落素英。隔帘啼鸟弄春晴。断肠芳草又青青。",
      "独倚画鸾愁日暮，半笼金鸭怯寒生。闲思心事暗伤情。"
    ]
  },
  {
    "id": "e647d10f3a144f7af32f182e3fafe574",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "几日轻寒懒上楼。重帘低控小银钩。东风深锁一窗幽。",
      "昼永半消春寂寂，梦残独语思悠悠。近来长自只知愁。"
    ]
  },
  {
    "id": "e647d10f3a144f7af32f182e1593d43e",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "风雨闲庭锁寂寥。又看春色一分消。翠屏斜倚思无聊。",
      "梦觉情踪无处问，闷来心绪最难描。殢人残病恨今朝。"
    ]
  },
  {
    "id": "e647d10f3a144f7af32f182e6ddb66da",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "清昼沉沉掩碧纱。困慵梳洗髻松鸦。蕙炉间袅篆烟斜。",
      "剪剪轻寒生绣户，霏霏细雨著庭花。一窗新梦晚风赊。"
    ]
  },
  {
    "id": "e647d10f3a144f7af32f182e5e63476a",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "憔悴东风鬓影轻。年年春色苦关情。清魂无奈酒初醒。",
      "啼鸟数声人睡起，催花一霎雨还晴。断肠时节正清明。"
    ]
  },
  {
    "id": "e647d10f3a144f7af32f182e932a81e9",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "芳草依依道路斜。白云何处是仙家。空馀远碧暮云赊。",
      "红泪滴残清夜月，梦魂长绕淡梨花。几番临镜黯伤嗟。"
    ]
  },
  {
    "id": "e647d10f3a144f7af32f182eda3d03c4",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "昨夜轻寒透薄罗。晓来微雨忽相过。红英一半已看无。",
      "好句漫成嫌未切，那知总为恨难模。日长双黛奈颦何。"
    ]
  },
  {
    "id": "e647d10f3a144f7af32f182e6ed2ec20",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "正是黄昏欲断凝。不堪帘外雨馀声。倚屏愁绝最难听。",
      "红烛来时朱户掩，篆香消处翠炉清。又看新月照疏棂。"
    ]
  },
  {
    "id": "e647d10f3a144f7af32f182ecb990fe5",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "寂寂重帘画影沉。网丝牵恨入愁吟。浪痕和梦怨春深。",
      "罗袂暗松金缕扣，惜花潜减旧时心。小楼几日怯登临。"
    ]
  },
  {
    "id": "e647d10f3a144f7af32f182e65393740",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "燕子初来垒故巢。晓莺啼恨更添娇。一春都是等闲抛。",
      "不怨满庭风雨恶，只教终日梦魂消。东风空锁绿杨腰。"
    ]
  },
  {
    "id": "e647d10f3a144f7af32f182ec35c6d72",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "一段春慵晓镜中。怕闻花气入帘栊。夜来思遍旧情踪。",
      "粉蝶迷残烟草绿，晚风落尽海棠红。凭栏千里暮云重。"
    ]
  },
  {
    "id": "e647d10f3a144f7af32f182e5d7fe509",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "日日枝头堕粉香。东君何事苦匆忙。鸟啼花落送韶光。",
      "泪蹙翠山情杳杳，闷连青海思茫茫。含颦无语立斜阳。"
    ]
  },
  {
    "id": "e647d10f3a144f7af32f182e93f82e0c",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "闲闷闲愁不自持。几回消尽又如丝。小庭惆怅日迟迟。",
      "细雨斜风寒食后，子规残月梦回时。此情试问有谁知。"
    ]
  },
  {
    "id": "e647d10f3a144f7af32f182e56d08315",
    "title": "浣溪沙",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "斗草庭边事已迁。画栏花影只依然。紫箫凄断绿窗前。",
      "寥落春深人病酒，萧条香径柳垂烟。东风回首总堪怜。"
    ]
  },
  {
    "id": "e647d10f3a144f7a2b56b33e766ba2a9",
    "title": "浣溪沙·同两妹戏赠母婢随春",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "杨柳风初缕缕轻。晓妆无力倚云屏。帘前草色最关情。",
      "欲折花枝嗔舞蝶，半回春梦恼啼莺。日长深院理秦筝。"
    ]
  },
  {
    "id": "e647d10f3a144f7adf35823b61d8b2aa",
    "title": "浣溪沙·前阕与妹同韵，妹以未尽更作再赠",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "翠黛轻描桂叶新。柳腰袅娜袜生尘。风前斜立不胜春。",
      "细语娇声羞觅婿，清胪粉面惯嗔人。无端长自恼芳心。"
    ]
  },
  {
    "id": "e647d10f3a144f7a88711f11f6828bd8",
    "title": "浣溪沙·新竹",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "百尺高抽出画墙。娟娟含粉秀冰霜。静临深院日初长。",
      "翠霭蒙空笼曙色，清阴摇月照宵凉。南薰池馆占风光。"
    ]
  },
  {
    "id": "e647d10f3a144f7af954bd9b3cd26086",
    "title": "菩萨蛮·代闺人春愁",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "罗巾拭遍伤春泪。夜长香冷人无寐。独坐小窗前。孤灯照黯然。",
      "关情双紫燕。肠断鸳鸯伴。无奈武陵迷。恨如芳草萋。"
    ]
  },
  {
    "id": "e647d10f3a144f7a8383bcb6fc021d4b",
    "title": "玉蝴蝶·秋思",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "惆怅别来岁换，清秋风月，几度悲伤。极目蒹葭，烟水一片微茫。黯魂飞、闲愁空断，还怅望、孤闷偏长。对池塘，红消残碧，绿怨初黄。",
      "凄凉。蛩吟小院，露寒金井，月绕回廊。诗酒潇疏，旧游新恨最难忘。掩重门、卧残清昼，理瑶瑟、烧尽炉香。数流光，秋灯闪淡，无限彷徨。"
    ]
  },
  {
    "id": "e647d10f3a144f7a36eb580851aeac32",
    "title": "百字令秋怀",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "秋光潇洒，正清江收潦，芙蓉写颊。扇影辞人凉入苎，叹故国经时别。月皎风凄，梦回花谢，多少乡情切。凭高对酒，幽怀几度凄结。",
      "无奈窗户萧条，闲情冷落，篆缕销金鸭。客梦悠悠何日了，旧恨新愁万叠。病骨支离，年华屡换，罗袖长啼血。可怜双鬓，应知一夜堪镊。"
    ]
  },
  {
    "id": "e647d10f3a144f7ab987aa4f08cfd7db",
    "title": "水龙吟·次母韵早秋感旧，同两妹作",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "秋来忆别江头，依稀如昨皆成旧。罗巾滴泪，魂销古渡，折残烟柳。砌冷蛩悲，月寒风啸，几惊秋又。叹人生世上，无端忽忽，空题往事搔首。",
      "犹记当初曾约，石城淮水山如绣。追游难许，空嗟两地，一番眉皱。枕簟凉生，天涯梦破，肠断时候。愿从今、但向花前，莫问流光如奏。"
    ]
  },
  {
    "id": "e647d10f3a144f7a25665b36f5abbecc",
    "title": "水龙吟",
    "authorName": "叶纨纨",
    "authorId": "e647d10f3a144f7a8f19793bfaafda66",
    "dynasty": "明",
    "content": [
      "萧萧风雨江天，凄凉一片秋声逗。香消菡萏，绿催蕙草，烟迷远岫。浪卷长空，云轻碧汉，薄罗凉透。恨西风吹起，一腔闲闷，那胜镜中消瘦。",
      "寂寞文园秋色，这情怀、问天知否。檐铃敲铁，琅玕折玉，听残更漏。淡月疏帘，小庭曲槛，且还斟酒。算从来、千古堪悲，何用空沾衫袖。"
    ]
  },
  {
    "id": "e647d10f3a3739ecb253d4d1e31f78b5",
    "title": "柳枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "江南柳絮已纷飞。河北垂杨未折枝。一种青娥娇眼女，南家嫁早北家迟。"
    ]
  },
  {
    "id": "e647d10f3a3739ec83cfc9c2197740e9",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "龙洲江口水如空。龙洲女儿挟巨艟。奔涛泼面郎惊否，看我船歌八尺风。"
    ]
  },
  {
    "id": "e647d10f3a3739ec83cfc9c263caec02",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "雪里山茶取次红。白头孀妇哭春风。自从貂虎横行后，十室金钱九室空。"
    ]
  },
  {
    "id": "e647d10f3a3739ec83cfc9c2e64e0b5b",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "百钱一尺买吴丝。焦发龙钟旧玉儿。记得庚寅前后事，万红堆里插花枝。"
    ]
  },
  {
    "id": "e647d10f3a3739ec83cfc9c257f31b3a",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "东街晴雪未消泥。南陌阴𩆍又涨堤。恰似江头娼女面，乍时欢笑乍时啼。"
    ]
  },
  {
    "id": "e647d10f3a3739ec83cfc9c26e1c8332",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "泥深一丈怯开门。恶风恶雨恶梦魂。才唤妇来又唤去，斑鸠唤得也顽烦。"
    ]
  },
  {
    "id": "e647d10f3a3739ec83cfc9c277f64c9b",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "长樯铁鹿破洪涛。木绵子花七尺高。搜时蛮力强三虎，抛掷轻如一鸟毛。"
    ]
  },
  {
    "id": "e647d10f3a3739ec83cfc9c20f96b56a",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "船上女儿画春娥。一叶飘随水上波。左手牵妹右牵板，云冠不动青峨峨。"
    ]
  },
  {
    "id": "e647d10f3a3739ec83cfc9c2d08e67d7",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "吴儿纤晰语音侬。北客高檐项领重。江西贾子面如漆，裤褶行缠伴老佣。"
    ]
  },
  {
    "id": "e647d10f3a3739ec83cfc9c2a1537f61",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "陌上相逢尽楚腰。凉州一曲写吴绡。鹍弦拨尽南湖月，更与唱歌到板桥。"
    ]
  },
  {
    "id": "e647d10f3a3739ec83cfc9c211986ded",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "玉娘一曲叫天鹅。此地曾经牙板过。十五年前细腰柳，而今枯瘦十围多。"
    ]
  },
  {
    "id": "e647d10f3a3739ec83cfc9c2ecc29a28",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "一片春烟剪縠罗。吴声软媚似吴娥。楚妃不解调吴肉，硬字乾音信口吪。"
    ]
  },
  {
    "id": "e647d10f3a3739ec83cfc9c2b2cd1d46",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "贾客相逢倍惘然。楩楠杞梓下西川。青天处处横珰虎，鬻女陪男偿税钱。"
    ]
  },
  {
    "id": "e647d10f3a3739ec83cfc9c2ef248b90",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "一溪才顺一溪湾，一尺才过一丈还。船子已愁箭括水，儿童又指帽儿山。"
    ]
  },
  {
    "id": "e647d10f3a3739ec83cfc9c29831aa15",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "芦花枝上水痕新，南市东村打白鳞。只在梁山山背面，梁山何苦不离人。"
    ]
  },
  {
    "id": "e647d10f3a3739ec83cfc9c268bbf515",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "武溪葱翠独称梁，正望黄山一点苍。三日风头两日雨，谢公昨夜拜梁王。"
    ]
  },
  {
    "id": "e647d10f3a3739ec83cfc9c2752202fe",
    "title": "竹枝词",
    "authorName": "袁宏道",
    "authorId": "e647d10f3a3739ecdfa92d8fa14ac55a",
    "dynasty": "明",
    "content": [
      "侬家生长在河干，夫婿如鱼不去滩。冬夜趁霜春趁水，芦花被底一生寒。"
    ]
  },
  {
    "id": "e647d10f3a8c1eb990bdbd82c986ea8b",
    "title": "满江红",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "拂拭残碑，敕飞字，依稀堪读。慨当初，倚飞何重，后来何酷。果是功成身合死，可怜事去言难赎。最无辜，堪恨更堪悲，风波狱。",
      "岂不念，疆圻蹙；岂不恤，徽钦辱。但徽钦既返，此身何属。千载休谈南渡错，当时自怕中原复。笑区区、一桧亦何能，逢其欲。"
    ]
  },
  {
    "id": "e647d10f3a8c1eb9b8bac7198c25e40e",
    "title": "念奴娇·中秋对月",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "桂花浮玉，正月满天街，夜凉如洗。风泛须眉并骨寒，人在水晶宫里。蛟龙偃蹇，观阙嵯峨，缥缈笙歌沸。霜华满地，欲跨彩云飞起。",
      "记得去年今夕，酾酒溪亭，淡月云来去。千里江山昨梦非，转眼秋光如许。青雀西来，嫦娥报我，道佳期近矣。寄言俦侣，莫负广寒沈醉。"
    ]
  },
  {
    "id": "e647d10f3a8c1eb9606d191eb43aa7be",
    "title": "青玉案",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "庭下石榴花乱吐，满地绿阴亭午。午睡觉来时自语，悠扬魂梦，黯然情绪，蝴蝶过墙去。",
      "骎骎娇眼开仍殢，悄无人至还凝伫。团扇不摇风自举，盈盈翠竹，纤纤白苎。不受些儿暑。"
    ]
  },
  {
    "id": "e647d10f3a8c1eb912f4d5daf834eb7e",
    "title": "卜算子",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "酒醒夜堂凉，雨过湘帘卷。时见流萤度短墙，乍近依然远。",
      "欲睡更迟徊，徙倚阑干遍。不觉西楼阙月斜，寂寞桐阴转。"
    ]
  },
  {
    "id": "e647d10f3a8c1eb9d8514cafd65fc02f",
    "title": "南乡子",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "香暖透春肌，满眼新娇睡起迟。燕子不来三月尽，依依，手撚残花玉一枝。",
      "风袅鬓云垂，无限闲愁隐翠眉。好梦不成春自去，相思，只有青团扇子知。"
    ]
  },
  {
    "id": "e647d10f3a8c1eb96a10f508753dcc05",
    "title": "风入松",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "近来无奈病淹留，十日废梳头。避风帘幕何曾卷，翛然处、古鼎香浮。兴至闲书棐几，困来时覆茶瓯。",
      "新凉如水簟纹流，六月类清秋。手抛团扇拈书册，无情绪、欲展还休。最是诗成酒醒，月明时度南楼。"
    ]
  },
  {
    "id": "e647d10f3a8c1eb96a10f5084c91193c",
    "title": "风入松",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "简汤子重，汤居碧凤坊西斋睡起雨蒙蒙，双燕语帘栊。平生行乐都成梦，难忘处、碧凤坊中。酒散风生棋局，诗成月在梧桐。",
      "近来多病不相逢，高兴若为同。清樽白苎交新夏，应辜负、绿树阴浓。凭仗柴门莫掩，兴来拟扣墙东。"
    ]
  },
  {
    "id": "e647d10f3a8c1eb9a991d594e469045c",
    "title": "风入松·行春桥望月",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "夜凉斜倚赤阑桥，天远碧烟消。酒醒忽见花间影，轻云散、月在林梢。野火青山隐隐，渔歌绿水迢迢。",
      "当年曾此醉清宵，共棹木兰桡。白头重蹋行春路，同游伴、半已难招。夜静单衫露冷，玉人何处吹箫。"
    ]
  },
  {
    "id": "e647d10f3a8c1eb990bdbd82005b939d",
    "title": "满江红",
    "authorName": "文徵明",
    "authorId": "e647d10f3a8c1eb942ffcf05020c8bfa",
    "dynasty": "明",
    "content": [
      "漠漠轻阴，正梅子、弄黄时节。最恼是、欲晴还雨，乍寒又热。燕子梨花都过也，小楼无那伤春别。傍阑干、欲语更沉吟，终难说。",
      "一点点，杨花雪；一片片，榆钱荚。渐西垣日隐，晚凉清绝。池面盈盈清浅水，柳梢淡淡黄昏月。是何人、吹彻玉参差，情凄切。"
    ]
  },
  {
    "id": "e647d10f3b5bcc467aeb68a83181e486",
    "title": "点绛唇·琵琶",
    "authorName": "陆锡明",
    "authorId": "e647d10f3b5bcc46d1457b72d1457b72",
    "dynasty": "明",
    "content": [
      "三尺冰弦，夜深弹破青天窍。意中人杳，只有清光到。",
      "芦荻萧萧，都入相思调。愁怀抱。嫦娥心照，诉与伊知道。"
    ]
  },
  {
    "id": "e647d10f3bc6d1fc6ffdaf8a29404e85",
    "title": "望江南",
    "authorName": "徐?",
    "authorId": "e647d10f3bc6d1fcd1457b72d1457b72",
    "dynasty": "明",
    "content": [
      "城上角，吹动薜萝烟。别意难忘灯下约，归期空向梦中传。消息杳如年。",
      "孤馆客，今夕不成眠。万井寒砧敲夜月，数声黄叶坠秋天。人在碧云边。"
    ]
  },
  {
    "id": "e647d10f3c4477922793517a347a146d",
    "title": "惜分飞·和陈霞栖韵",
    "authorName": "杨仪",
    "authorId": "e647d10f3c447792d1457b72d1457b72",
    "dynasty": "明",
    "content": [
      "月户花阶凡几度，尽把芳尊嘱付。转眼浓华故，鸾胶总被秦娘误。",
      "榆荚杨花曾入赋，也解漫天飞舞。梦觉西堂午，琵琶声断闻鹦鹉。"
    ]
  },
  {
    "id": "e647d10f3c44779270e1038b093b56ae",
    "title": "桃源忆故人访周汝寺",
    "authorName": "杨仪",
    "authorId": "e647d10f3c447792d1457b72d1457b72",
    "dynasty": "明",
    "content": [
      "单衣晓怯东风冷，忽过湖波千顷。山色倒侵溪影，一路随孤艇。",
      "美人室远飞云迥，遥忆小堂春永。睡起碧纱人静，隔竹敲新茗。"
    ]
  },
  {
    "id": "e647d10f3c5703fd949794295d27dde2",
    "title": "满江红·春情",
    "authorName": "季孟莲",
    "authorId": "e647d10f3c5703fdd1457b72d1457b72",
    "dynasty": "明",
    "content": [
      "燕子何时，衔去了、旧年人约。镇帘栊、恹恹春睡，东风遍恶。夜雨忽添窗外草，晓晴乱惹楼头鹊。算赢来、一段好相思，何曾学。",
      "而今事，当初错；别时泪，空流落。怕归来重问，有词难却。天远梦随骢马倦，昼长人并风筝弱。望河桥、万柳织黄烟，愁遮幕。"
    ]
  },
  {
    "id": "e647d10f3c673fde66b67a6870d890f9",
    "title": "曲游春·和查伊璜客珠江「元」韵",
    "authorName": "陆钰",
    "authorId": "e647d10f3c673fdeb49c63fab49c63fa",
    "dynasty": "明",
    "content": [
      "问牡丹开未。正乳燕身轻，雏莺声细。共听《霓裳》，看为雨为云，胡天胡帝。与君行乐处，经回首、依稀都记。携来丝竹东山，几度尊前杖底。",
      "鼙鼓东南动地。见下濑楼船，旌旗无际。未免关情，对楚岭春风，吴江秋水。暗洒英雄泪。更莫问、年来心事。又是午梦惊残，歌声乍起。"
    ]
  },
  {
    "id": "e647d10f3c673fdee2d9c56d52a526f8",
    "title": "曲游春·再叠韵",
    "authorName": "陆钰",
    "authorId": "e647d10f3c673fdeb49c63fab49c63fa",
    "dynasty": "明",
    "content": [
      "渌酒曾笋未？羡肉脆 丝清，宫浮商细。塞耳休听，任佗雄南越，秦称西帝。青史兴衰处，尽简阅、纷纶难记。不如倚杖临风，一任醉□花底。",
      "芳草斜阳藉地。看远树天边，归舟云际。曲里新声，怨羌笛关山，陇西流水。又湿青衫泪。那更惜、阑珊春事。却看杨柳梢头，一轮月起。"
    ]
  },
  {
    "id": "e647d10f3c673fde87c8b53818a56a27",
    "title": "曲游春·三叠韵",
    "authorName": "陆钰",
    "authorId": "e647d10f3c673fdeb49c63fab49c63fa",
    "dynasty": "明",
    "content": [
      "晓日还升未？正虬箭犹传，兽烟初细。鸣鸟闲关，痛精卫炎姬，子规川帝。千载人何处。笑符谶、何劳悬记。欣然更拓云蓝 ，自写新词窗底。",
      "窗外光阴遍地。才画角飘残，一声天际。竖子成名，念英雄难问，夕阳流水。独下新亭泪。尽寂寞、闲居无事。谁论江左夷吾 ，关西伯起。"
    ]
  },
  {
    "id": "e647d10f3c673fdea32a05ea911adc0c",
    "title": "浪淘沙·松径挂斜晖",
    "authorName": "陆钰",
    "authorId": "e647d10f3c673fdeb49c63fab49c63fa",
    "dynasty": "明",
    "content": [
      "松径挂斜晖。闲叩禅扉。故人踪迹久离违。握手夕阳西下路，未忍言归。",
      "此地是耶非。千载依依。采香径外越来溪。碧繶缃绚今尚在，歌舞全稀。"
    ]
  },
  {
    "id": "e647d10f3c673fdece8ac41be98c2096",
    "title": "浪淘沙·高阁俯行云",
    "authorName": "陆钰",
    "authorId": "e647d10f3c673fdeb49c63fab49c63fa",
    "dynasty": "明",
    "content": [
      "高阁俯行云。我一相闻。主人几榻迥无尘。世外兴亡弹指劫，一著输君。",
      "回首太湖濆。断霭纷纷。扁舟应笑馆娃人。比拟子阳 西蜀事，话到残曛。"
    ]
  },
  {
    "id": "e647d10f3d31c82390bdbd8245881d1e",
    "title": "满江红",
    "authorName": "吴朏",
    "authorId": "e647d10f3d31c823d1457b72d1457b72",
    "dynasty": "明",
    "content": [
      "雨抹荷池，添艳了、闹红稠绿。更带着、牵鱼藻鉴，浮波凫玉。榴朵辞枝焚碧藓，蝉声送远翻新曲。向幽轩、一枕梦惊回，风敲竹。",
      "丝雨霁，轻凉足；残照短，纤红续。渐云遮津口，烟黏山麓。凉月照人心似水，此身拟向清虚蹴。记广寒、庭畔素衣中，曾相熟。"
    ]
  },
  {
    "id": "e647d10f3e766f2fe9d588e560c078af",
    "title": "踏莎行·赏菊",
    "authorName": "王鸿儒",
    "authorId": "e647d10f3e766f2fd1457b72d1457b72",
    "dynasty": "明",
    "content": [
      "燕子初归，芙蓉乍老，苍苔院落桐阴小。一帘疏雨晚来晴，繁香不断寒花袅。",
      "著谱人非，餐英事杳，风流未必今时少。且须痛饮读离骚，灵修岂肯捐芳草。"
    ]
  },
  {
    "id": "e647d10f3e766f2f4c71d622b50d4b27",
    "title": "转应曲",
    "authorName": "王鸿儒",
    "authorId": "e647d10f3e766f2fd1457b72d1457b72",
    "dynasty": "明",
    "content": [
      "金井，金井，梧叶银床露冷。千门万户砧声，北斗城头月明。",
      "明月，明月，偏照旅人华发。"
    ]
  },
  {
    "id": "e647d10f3e77c9ab50130efc55aad0ec",
    "title": "菩萨蛮·落花",
    "authorName": "卓发之",
    "authorId": "e647d10f3e77c9abd1457b72d1457b72",
    "dynasty": "明",
    "content": [
      "小玉楼前风雨急，春光一霎都狼藉。桃叶与桃根，谁家最断魂。",
      "尊前回首望，昨夜花成浪。总是雨收时，月明空满枝。"
    ]
  },
  {
    "id": "e647d10f3eb6894697b5b8da25551b71",
    "title": "满庭芳",
    "authorName": "吴宗达",
    "authorId": "e647d10f3eb68946d1457b72d1457b72",
    "dynasty": "明",
    "content": [
      "蕉长青笺，笋抽斑管，闷怀欲写无多。鸾台凤阁，心事久蹉跎。小搆数篆茅屋，但傍取、千顷澄波。扁舟系，酒筒茶灶，随意泊烟萝。",
      "知音三两客，朝朝暮暮，百遍相过。判冷吟闲醉，雅谑狂歌。风雨不妨闭户，凭栏处、嫩蕊柔柯。君知否，才情标格，千载忆东坡。"
    ]
  },
  {
    "id": "e647d10f3f12c784695e8b0dad0c68e9",
    "title": "竹枝词四首",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "昨夜床头灯结花，朝来浣女立江沙。洗得纻衣。"
    ]
  },
  {
    "id": "e647d10f3f12c7845b6261e659109574",
    "title": "木兰花慢·送教授汪处谦",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "羡莲花博士，珠照乘、璧连城。更经笥生香，诗筒寄兴，教铎扬声。故家老成文物，便銮坡宝炬被光荣。来勺姑溪秋水，雅怀一样澄清。",
      "芹宫灯火月华明。时主校文衡。向玉洁堂前，咏归亭上，飞动欢情。堪怜盍簪无几，又梅边归路马蹄轻。此去朝天有日，御炉烟袅瑶京。"
    ]
  },
  {
    "id": "e647d10f3f12c78414a5707d69819929",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "都城柳丝绿，曾跨锦骢游。玉堂紫薇花发，不听故人留。却忆江东云树，薄采浙西芹藻，毡冷亦风流。移榻谢山下，菡萏碧波浮。",
      "煮茶垆，题诗笔，庋书楼。潇潇官舍，如此疏鬓不胜秋。教雨润流名郡，爱日晴烘归路，未许久林邱。回首五云里，鸣玉凤池头。"
    ]
  },
  {
    "id": "e647d10f3f12c78414a5707d45d5aabb",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "东鲁圣人后，流派浙江东。一家叔侄兄弟，取俊棘围中。雁荡秀分灵嶂，蟾阙香熏老桂，文燄烂摩空。讲鼓震铅阜，户屦蔼儒风。",
      "一角麟，千里马，九和弓。人材超伟，如此道出紫阳翁。正拟洪钟待叩，便跨征鞍归去，多士诵成功。再踏玉京路，射策大明宫。"
    ]
  },
  {
    "id": "e647d10f3f12c78414a5707d8497ecd4",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "江上两峰立，门户自天开。香芹翠绕精舍，畅望美人来。麟凤洲中仙骨，龙虎榜中文物，绛帐育英才。椽笔泚银浪，澎湃走风雷。",
      "锦盈机，冰作鉴，玉无埃。笑谈驰骋，今古况是旧经魁。培植三年盛业，修举前时旷典，回首把离杯。老桂吐清馥，飞步上瑶台。"
    ]
  },
  {
    "id": "e647d10f3f12c78414a5707d8301a624",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "先生乃儒者，有道出羲黄。袖将攀桂名手，种作杏林芳。江月玻瓈万顷，山雪琼瑶一色，开户挹寒光。清气满胸臆，何况有奇方。",
      "鹤凌云，鹏击水，凤鸣阳。平生济物，心在随寓寄行藏。丹鼎芙蓉紫艳，宝杵芝苓玉屑，坚子避膏肓。神圣可医国，功奏十全良。"
    ]
  },
  {
    "id": "e647d10f3f12c78414a5707dfc4c281a",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "柯山倚天碧，秀耸浙东南。惟公与山齐德，结屋对巉岩。门外紫芝瑶草，窗下丹炉玉杵，元气此钟含。药镜发灵彩，金匮启玄缄。",
      "凤凰台，龙虎地，驻行骖。佳声飞满，当路毡冷自能谙。手握回生大造，心悟成仙秘诀，神效过苏耽。云外鹤书至，衣袂染柔蓝。"
    ]
  },
  {
    "id": "e647d10f3f12c78414a5707db35e8cc5",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "良医比良相，活物是奇功。乾坤万古生意，收入药囊中。屋上石城云树，砌下秦淮烟浪，掩映杏花红。仲景有家学，照耀大江东。",
      "悟金丹，传宝诀，契参同。一方共仰，司命台閤誉何崇。谈笑香生兰室，指顾春回茅舍，沉痼扫除空。行矣展高志，寿域蔼仁风。"
    ]
  },
  {
    "id": "e647d10f3f12c78414a5707db8f0d99a",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "秋高兴何远，爽气掬星河。雨晴山势飞动，楼外雁来多。丹桂香凝幕府，银烛光摇青琐，试问夜如何。天地大无外，老子尽婆娑。",
      "写兵机，修马政，咏铙歌。西风莫添，华发壮志未消磨。眼见帝都龙虎，人似仙洲麟凤，留我共銮坡。把酒暂舒啸，明月借金波。"
    ]
  },
  {
    "id": "e647d10f3f12c78414a5707dd3710117",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "天地一开辟，日月几东西。古今气化无息，万物岂能齐。春树珍禽韵巧，秋水红鳞影捷，松石伴幽栖。佳景与心会，得句或无题。",
      "碧油幢，苍玉佩，紫金泥。明时文武，勋业我亦弃锄犁。志在螭头直笔，道在床头古易，奏策济群黎。野鹤忽飞到，清梦绕山溪。"
    ]
  },
  {
    "id": "e647d10f3f12c78414a5707d722a7ffd",
    "title": "水调歌头·九首送汪教授",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "皇天万物祖，生气本冲和。忍令古今天下，治少乱常多。血溅中原戎马，烟起长江樯櫓，沧海沸鲸波。割据十三载，无处不干戈。",
      "问皇天，天不语，意如何。几多佳丽，都邑烟草莽平坡。苔锁河边白骨，月照闺中嫠妇，赤子困沉疴。天运必有在，早听大风歌。"
    ]
  },
  {
    "id": "e647d10f3f12c78492d7bb76f2d758ed",
    "title": "大江东去送段伯文赴太平帅府经历",
    "authorName": "陶安",
    "authorId": "e647d10f3f12c784dfd7468a81ca0262",
    "dynasty": "明",
    "content": [
      "紫薇香冷，着风生银翰，月筛朱箔。面有长淮清润气，培以老成才学。菡萏波澄，琼花雾敛，梦跨扬州鹤。案尘不染，声华飞动台閤。",
      "天上妙选仙官，牙绯恩重，婉画清油幕。坐对江山雄丽处，依旧太平城郭。令肃貔貅，欢腾鸡犬，千里苏民瘼。云间路阔，一樽试为君酌。"
    ]
  }
]