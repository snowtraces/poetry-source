[
  {
    "id": "adcfe4db49e8959a56255c5666555c77",
    "title": "沁园春·赠柳敬亭",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "客也何为，八十之年，天涯放游。正高谈拄颊，淳于曼倩，新知抵掌，剧孟曹丘。楚汉纵横，陈隋游戏，舌在荒唐一笑收。谁真假，笑儒生诳世，定本春秋。",
      "眼中几许王侯。记珠履三千宴画楼。叹伏波歌舞，凄凉东市，征南士马，恸哭西州。只有敬亭，依然此柳，雨打风吹絮满头。关心处，且追陪少壮，莫话闲愁。"
    ]
  },
  {
    "id": "adcfe4db49e8959ae550dab489a0a871",
    "title": "沁园春·赠柳敬亭午朝遇雨",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "十里红墙，树色阴浓，铜扉洞开。见觚棱日炫，金银照耀，朱霞天半，避暑楼台。忽起奇云，琉璃万顷，燕雀罘罳风动来。西山上，有龙迎返照，急雨惊雷。",
      "凉生殿阁佳哉。但潇洒瑶阶绝点埃。听御河流水，琤琮杂佩，黄滋细柳，翠逼宫槐。玉管银毫，冰桃雪藕，枚马诗成应制才。承恩久，待归鞭晚霁，步月天街。"
    ]
  },
  {
    "id": "adcfe4db49e8959a2ac6f3be5dd67daa",
    "title": "沁园春·赠柳敬亭云间张青雕从中州南还，索调寿母",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "极目中原，慷慨平生，浊醪一杯。念高堂老母，桓釐志行，穷途游子，仲蔚蒿莱。雅负经纶，文章小技，三尺遗孤何壮哉。辞家久，到燕南赵北，赤日黄埃。",
      "吾徒造物安排。且布袜青鞋归去来。有莼羹鲈鲙，能供蔬膳，鱼村蟹舍，可葺茅斋。贫贱安亲，诗书养志，世上机云少弃才。成名后，把怀清筑起，百岁高台。"
    ]
  },
  {
    "id": "adcfe4db49e8959a2d59fbbb86056c71",
    "title": "沁园春·赠柳敬亭观潮",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "八月奔涛，千尺崔嵬，砉然欲惊。似灵妃顾笑，神鱼进舞，冯夷击鼓，白马来迎。伍相鸱夷，钱王羽箭，怒气强于十万兵。峥嵘甚，讶雪山中断，银汉西倾。",
      "孤舟铁笛风清。待万里乘槎问客星。叹鲸鲵未剪，戈船满岸，蟾蜍正吐，歌管倾城。狎浪儿童，横江士女，笑指渔翁一叶轻。谁知道，是观海枚叟，论水庄生。"
    ]
  },
  {
    "id": "adcfe4db49e8959a4a40442ea28bc4b1",
    "title": "沁园春·赠柳敬亭丁酉小春，海棠与水仙并开，王廉州为予写秋林图，初成，因取瓶花作供，辄赋此词",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "有美人兮，宛在中央，仙乎水哉。似藐姑神女，淩波独步，潇湘极浦，洗尽尘埃。忽遇东邻，彼姝者子，红粉胭脂笑靥开。须知道，是两家妆束，一种人材。",
      "东风着意安排。蚤羯鼓催成巧样裁。岂陈王赋就，新添女伴，太真睡起，共倚妆台。玉骨冰肌，艳梳浓裹，妙手黄筌未见来。霜天晚，对胆瓶双绝，点染幽斋。"
    ]
  },
  {
    "id": "adcfe4db49e8959a1ca8a8991da9b5cb",
    "title": "沁园春·赠柳敬亭吴兴爱山台禊饮，分韵得关字",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "妍景销愁，轻衫乘兴，扁舟往还。遇使君倒屐，银床枕簟，群贤倾盖，玉佩刀镮。下若新醅，前溪妙舞，落日楼台雨后山。雕阑外，有名花婀娜，娇鸟绵蛮。",
      "衰翁天放疏顽。况廿载重来讵等闲。叹此方严虎，青丝白马，当年宋态，绿鬓红颜。春色依然，旧游何处，剩得东风柳一湾。吾堪老，傍鸥汀雁渚，石户松关。"
    ]
  },
  {
    "id": "adcfe4db49e8959a0251513c4a2c440f",
    "title": "贺新郎·送杜将军韬武",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "双鬓愁来白。数威名、西州豪杰，玉关沙碛。家世通侯黄金印，马槊当年第一。磨盾鼻、县毫飞檄。雅吹投壶诗万首，旧当阳、虎帐春秋癖。思往事，顿成昔。",
      "天涯寂寞青门客。念平生、鞭棰万里，布衣之极。满地江湖渔歌起，谁弄扁舟铁笛。正柳色、依依南陌。日暮乡关何处是，故人书、草没摩崖石。漫回首，泪沾臆。"
    ]
  },
  {
    "id": "adcfe4db49e8959ad94091fd8c3d7093",
    "title": "满庭芳·水明楼观竞渡",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "紫盖黄旗，白袍银浆，画角声撼潜虬。漦馋鬣怒，热动汨罗愁。最忆龙艘凤舸，迎鸾曲、唱彻扬州。风吹散、残鳞零申，金鼓霎时休。",
      "悠悠。来此地，张牙弄爪，睹甚王侯。像重分无楚，巧赛孙刘。回首烟波香霭，斜阳外、几点沙鸥。鸡豚社、村箫蛮管，灯火水明楼。"
    ]
  },
  {
    "id": "adcfe4db49e8959aa8c65b50281c7bd1",
    "title": "贺新郎·病中有感",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "万事催华发。论龚生、天年竟夭，高名难没。吾病难将医药治，耿耿胸中热血。待洒向、西风残月。剖却心肝今置地，问华佗、解我肠千结。追往恨，倍凄咽。",
      "故人慷慨多奇节。为当年、沉吟不断，草间偷活。艾炙眉头瓜喷鼻，今日须难决绝。早患苦，重来千叠。脱屣妻孥非易事，竟一钱、不值何须说。人世事，几完缺。"
    ]
  },
  {
    "id": "adcfe4db49e8959a5c2256b152b1bd43",
    "title": "临江仙·逢旧",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "落拓江湖常载酒，十年重见云英。依然绰约掌中轻。灯前才一笑，偷解砑罗裙。",
      "薄幸萧郎憔悴甚，此生终负卿卿。姑苏城上月黄昏。绿窗人去住，红粉泪纵横。"
    ]
  },
  {
    "id": "adcfe4db49f6bf8f77e092a0e3fe76bd",
    "title": "惜秋华见《绝妙近词》",
    "authorName": "高篃",
    "authorId": "adcfe4db49f6bf8fd1457b72d1457b72",
    "dynasty": "清",
    "content": [
      "砌曲红疏，自华年梦断，芳魂愁楚。绡帐睡残，休问卷帘人妒。多情剩有啼螀，伴夜月、瑶阶凄语。妆成，怨秋心寂悄，嫣红无主。幽思定谁诉。",
      "记玉人倦饰，镜鬟妍谱。瘦影数枝低约，露丛烟缕。墙阴背立无言，莫误认、烧灯前度。何处。有寒闺、彩幡低护。"
    ]
  },
  {
    "id": "adcfe4db49f6bf8f296ce133752d217c",
    "title": "疏影",
    "authorName": "高篃",
    "authorId": "adcfe4db49f6bf8fd1457b72d1457b72",
    "dynasty": "清",
    "content": [
      "珠帘半揭，有暖风小漾，吹起双蝶。绣槛妆成，偷写眉山，镜里一痕愁碧。浓春满压阑干角，漫罥柳、晴丝飘直。想映花避月，回廊几处，悄垂裙褶。",
      "长是欢游未已。玉人正倦舞，鬓亸钗侧。别院池台，绿遍空波，约略惊鸿无迹。夕阳不语香桃瘦，又却误、重来寻觅。有隔墙、送过秋千，低问佩环消息。"
    ]
  },
  {
    "id": "adcfe4db49f6bf8f00bb725a67730674",
    "title": "探访信",
    "authorName": "高篃",
    "authorId": "adcfe4db49f6bf8fd1457b72d1457b72",
    "dynasty": "清",
    "content": [
      "旧游处。有蕙扇萦花，榴裙浣雨。自片帆人远，芳情向谁诉。江南何限消魂事，怕读伤春赋。倦东风、燕筑香巢，柳低眉妩。",
      "春色又如许。看金谷裁歌，琼楼试舞。碧草钿车，犹认去时路。重来泪浥红绡透，揽佩人非故。渺离情、叶落黄鹂对语。"
    ]
  },
  {
    "id": "adcfe4db4a5468c1085de18882a86d12",
    "title": "卜算子·海棠",
    "authorName": "方笙",
    "authorId": "adcfe4db4a5468c1d1457b72d1457b72",
    "dynasty": "清",
    "content": [
      "笑几日秋风，便把容光泻。弄粉施朱绣出来，千万真无价。",
      "含笑向篱边，欲语依茅舍。初沐杨妃酒乍醒，亸立斜阳下。"
    ]
  },
  {
    "id": "adcfe4db4a5468c13c7dafcfa656b798",
    "title": "夜行船·见《林下词选》、《昭代词选》",
    "authorName": "方笙",
    "authorId": "adcfe4db4a5468c1d1457b72d1457b72",
    "dynasty": "清",
    "content": [
      "春带愁来花事早。惜花心、又愁春老。一枕风声，半窗雨响，又是落英时了。",
      "晓起卷帘心草草。又无端、被花相恼。燕苦香残，莺嫌艳冷，触拨闲情多少。"
    ]
  },
  {
    "id": "adcfe4db4b1e1d35f29ff18e22a65e1a",
    "title": "点绛唇",
    "authorName": "张逸藻",
    "authorId": "adcfe4db4b1e1d35d1457b72d1457b72",
    "dynasty": "清",
    "content": [
      "枝上俱空，堆阶重叠花无数。榆钱满树。难买春光住。",
      "杜宇频啼，乱舞长空絮。风和雨。送春归去。毕竟归何处。"
    ]
  },
  {
    "id": "adcfe4db4b1e1d35e429ae79f1269800",
    "title": "如梦令",
    "authorName": "张逸藻",
    "authorId": "adcfe4db4b1e1d35d1457b72d1457b72",
    "dynasty": "清",
    "content": [
      "愁比乱丝常绊。心共芭蕉不展。屈指几分秋，落叶又惊秋晚。",
      "休算。休算。秋不抵愁一半。"
    ]
  },
  {
    "id": "adcfe4db4b1e1d35f32f182e76472667",
    "title": "浣溪沙",
    "authorName": "张逸藻",
    "authorId": "adcfe4db4b1e1d35d1457b72d1457b72",
    "dynasty": "清",
    "content": [
      "倦眼慵开半未醒。云鬟低压玉钗横。朦胧扶枕不分明。",
      "破梦有声风着力，惜花留影月多情。夜深无语立银屏。"
    ]
  },
  {
    "id": "adcfe4db4b9e2538c3b09d852e893903",
    "title": "闲中好·闺夏",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "闲中好，茉莉香中坐，珠汗怕沾纱。红绒罢绣花。"
    ]
  },
  {
    "id": "adcfe4db4b9e2538ffe687a12ff17518",
    "title": "荷叶杯··相逢曲",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "若个粉郎娇艳。当面。多事一凝眸。",
      "恰逢小妹乍回头。羞么羞。羞么羞。"
    ]
  },
  {
    "id": "adcfe4db4b9e253808ba623d97ceafdd",
    "title": "渔歌子··相思曲",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "银蒜低垂睡起迟。楝花天气耐相思。",
      "羞对镜，怯吟诗。午倦添香入被池。"
    ]
  },
  {
    "id": "adcfe4db4b9e25381e0f2999dc22c459",
    "title": "捣练子··桥头",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "金作勒，玉为羁。小马惊香何处嘶。红板桥头扉半掩，几丝杨柳挂黄鹂。"
    ]
  },
  {
    "id": "adcfe4db4b9e2538269a1d1083bc4422",
    "title": "忆江南··叩叩词",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "章台女，叩叩结新欢。堂下每迎花底笑，人前私向镜中看。",
      "可许一生拚。"
    ]
  },
  {
    "id": "adcfe4db4b9e2538f5bad2b24f589c2f",
    "title": "忆王孙··春闺",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "东风庭院暗香恬。半树梨花压画檐。眉黛无端簇一尖。",
      "晚愁添。细雨潇潇不卷帘。"
    ]
  },
  {
    "id": "adcfe4db4b9e2538a7d527b035cc8f4d",
    "title": "如梦令··赋别",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "绮语和郎细诵。红袖半肩轻拥。忘却漏声催，早是信鸡催送。",
      "珍重。珍重。此去画桥霜冻。"
    ]
  },
  {
    "id": "adcfe4db4b9e2538916ea24b7c3cc243",
    "title": "风流子··久别",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "已是别时惆怅。更是而今惝恍。空寄语，未逢欢，愁被春风吹长。",
      "自怜一样。眼角眉梢心上。"
    ]
  },
  {
    "id": "adcfe4db4b9e2538c38eb6a20f13496f",
    "title": "长相思··舟泊",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "片云留。片云流。水远山长客子愁。如何是尽头。",
      "一孤洲。一孤舟。憔悴天涯黑敝裘。相思玳瑁楼。"
    ]
  },
  {
    "id": "adcfe4db4b9e253831047289be5edd6d",
    "title": "望梅花··过鹦鹉洲",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "芳草萋萋如画。唤起祢生闲话。死向风波曾不怕。",
      "长裤请君穿罢。除是阿瞒还值骂。黄祖不堪君诧。"
    ]
  },
  {
    "id": "adcfe4db4b9e2538d78619e7ebf8b589",
    "title": "调笑令··赋张巡妾",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "记取。和君语。自读睢阳闻笛句。",
      "纵馀黄土无归处。莫洒双双红箸。愿日后携侬巾帼，二十四城传去。"
    ]
  },
  {
    "id": "adcfe4db4b9e253870913ee91a602c67",
    "title": "醉太平··寿玉虬叔三十叔别号云痴",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "苏仙李仙。张颠米颠。其诗其字之间。许云痴并肩。",
      "书帘茗烟。琴弦画笺。年年长向花前。著金貂醉眠。"
    ]
  },
  {
    "id": "adcfe4db4b9e2538a8badbd4431ec88b",
    "title": "感恩多··鸿信",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "昨夜传鸿信。雨后花扶病。兼传病有因。为郎颦。",
      "忒觉情多，真假转难分。转难分。便是空言，忍猜他未真。"
    ]
  },
  {
    "id": "adcfe4db4b9e25382dfbf20338c2f527",
    "title": "生查子··柬内",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "伴绣小青鬟，生性由来好。惯得阿侬怜，不累伊家恼。",
      "茶灶倩他炊，药臼亏他捣。莫做阮咸姑，休学王珉嫂。"
    ]
  },
  {
    "id": "adcfe4db4b9e25383c29908f92672900",
    "title": "生查子··临淮舟次集唐",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "不见有人烟，人烟隔水见。寒苇露船灯，野火明沙岸。",
      "月晚树阴多，浦迥湘云卷。坐看云起时，吴山中路断。"
    ]
  },
  {
    "id": "adcfe4db4b9e25381e30d45d08314df8",
    "title": "醉公子··挑棋",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "小姑敛衽拜。嫂嫂妆台下。乞早整莲衣，花间去赌棋。",
      "杏钗多戴个，停会来输我。若倩小哥帮。输时拔一双。"
    ]
  },
  {
    "id": "adcfe4db4b9e2538dc34fd0f2f97d7e9",
    "title": "醉公子··重来",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "乍握纤纤手。侬意他知否。莫便使他知，教他归去思。",
      "重来花下见。红晕潮生面。纤手只微笼，多时露玉葱。"
    ]
  },
  {
    "id": "adcfe4db4b9e253866bc6888c4454eab",
    "title": "醉公子··赋艳",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "侬心何事恼。姐姐欺侬小。偷看合欢书，憎侬问起居。",
      "好从花下避，怕见书中字。匿笑不回头，回头替姐羞。"
    ]
  },
  {
    "id": "adcfe4db4b9e25386252078fd10a0929",
    "title": "点绛唇··江晚",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "去去江舟，烟中山色浑无据。落云迎屿。雁向潇湘去。",
      "晚浦观渔，不辨渔人语。花如絮。月芦深处。那里汀头住。"
    ]
  },
  {
    "id": "adcfe4db4b9e25381b91a3172caf368d",
    "title": "点绛唇··消闲",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "无可消闲，不愁怎得光阴过。绿窗赓和。佯说愁城大。",
      "强约愁来，愁也来何莫。曾经么。和衣独卧。今夜愁真个。"
    ]
  },
  {
    "id": "adcfe4db4b9e2538878649a8c3cb4785",
    "title": "忆秦娥··鹦哥",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "猫来也。鹦哥唤道哥哥打。哥哥打。声声忏悔，摩诃般若。",
      "美人怜惜愁偏惹。粉盂喂肉犀帘下。犀帘下。金笼半启，雪衣轻洒。"
    ]
  },
  {
    "id": "adcfe4db4b9e253837c570504905530a",
    "title": "忆秦娥··冶游",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "郎君去。郎君骏马谁家住。谁家住。垆前绿酒，床前红炬。",
      "游丝欲系春风絮。睡花蝴蝶痴情绪。痴情绪。千金博得，明眸一觑。"
    ]
  },
  {
    "id": "adcfe4db4b9e25387ac2fde4b3f96b14",
    "title": "画堂春··夏日课婢掌书",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "几床书卷散牙签。闲时信手常拈。抛来高枕帙谁缄。好倩纤纤。",
      "莫把燃脂污染，还将辟蠹香添。频频亲捧向冰帘。一卷楞严。"
    ]
  },
  {
    "id": "adcfe4db4b9e253811be3a1420976e41",
    "title": "画堂春··浣葛",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "衣纹单复尽能匀。怜伊大好腰身。那堪常傍葛衣尘。酒污馀痕。",
      "凭向银床漫洗，任教莲杵频闻。桁边风透帐边熏。一缕氤氲。"
    ]
  },
  {
    "id": "adcfe4db4b9e2538617d518109d5085f",
    "title": "画堂春··浇花",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "为怜春去惜芳菲。将泉欲滴花枝。秃襟小袖汲来迟。别样腰肢。",
      "细洒恐溅裙幅，徐倾好沁香脾。一枝轻摘衬乌丝。拣又多时。"
    ]
  },
  {
    "id": "adcfe4db4b9e25385b7ccf80dfe51bc9",
    "title": "画堂春··晒药",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "茂陵消渴未全瘥。奁中药裹偏多。一丸休认枕边挼。错皱双蛾。",
      "晒久频移花影，暄侵小褪香罗。窃来休向桂婆娑。伴了姮娥。"
    ]
  },
  {
    "id": "adcfe4db4b9e25388cb418f4dcc630c8",
    "title": "画堂春··烹茶",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "落花风里绿烟轻。听来细细涛声。凭携方曲向茶铛。蟹眼时烹。",
      "洗处轻攒素笋，尝时小破朱樱。定瓷亲捧更盈盈。仙掌初倾。"
    ]
  },
  {
    "id": "adcfe4db4b9e253856fbdcf658f4511b",
    "title": "画堂春··挥扇",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "满庭花影日光烘。芳姿挟扇偏慵。唤来珠汗正融融。细舀荷风。",
      "拂去篆烟缥缈，捉来玉指菁葱。淡红耙袜映酥胸。微样轻容。"
    ]
  },
  {
    "id": "adcfe4db4b9e25380c7dfdc8e7a8477e",
    "title": "画堂春·侍浴",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "堕鬟初卸拭轻纨。绿云回手重盘。笑郎新沐髻如丸。何日弹冠。",
      "半晌劳挼澡豆，几回羞倚阑干。待穿犊鼻好同看。月挂林端。"
    ]
  },
  {
    "id": "adcfe4db4b9e2538aedfe997110debfe",
    "title": "画堂春··拂簟",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "冰丝簟子出蕲州。铺来湘水平流。为郎拂拭向纱帱。凉沁如秋。",
      "每到宵来重展，却怜晓起偏羞。臂痕人讶细纹留。今夜拚休。"
    ]
  },
  {
    "id": "adcfe4db4b9e2538d5d3a11ae9cd53e2",
    "title": "喜迁莺··染甲",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "拈金凤，捣朱砂。纤指染红葩。殷勤捧得玉瓯茶。光映绿沉瓜。",
      "莫轻弹，休更剪。夜半搔时谁见。落霞琴上不曾差。流水泛桃花。"
    ]
  },
  {
    "id": "adcfe4db4b9e2538b050d632e63d0853",
    "title": "海棠春··闺词，补和程村阮亭韵晓妆",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "画楼檐马琤琮响。花几片、乱飘蛛网。日射水晶帘，影动波纹漾。",
      "牡丹松髻梳新样。为镜里、人儿心赏。薄帨贮犀帘，娇额风前敞。"
    ]
  },
  {
    "id": "adcfe4db4b9e25381640681143e28eb4",
    "title": "海棠春··午睡",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "夜来花睡何曾足。把往事、欲抛心曲。欹枕小钗横，软衬芙蓉褥。",
      "衣痕细细肌匀肉，半醒处、咳成珠玉。唤煮鹧鸪茶，烟漾纱窗竹。"
    ]
  },
  {
    "id": "adcfe4db4b9e25381f2f15d6a955abba",
    "title": "海棠春··晚浴",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "梧桐月暗人无影。私瞰处、旧愁都醒。灯晃背湘帘，玉堕春波冷。",
      "金钗卸向银华镜。拂拭久、绿云犹整。箫局漫熏衣，几度添宫饼。"
    ]
  },
  {
    "id": "adcfe4db4b9e2538d5c6dd2420cbdf36",
    "title": "海棠春··夜坐",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "芭蕉却报黄昏雨。听不断、莲花双杵。拥膝更支颐，趺坐浑无语。",
      "冶游试问谁边去。全不听、城头谯鼓。应教短辕中，挥秃琅琊麈。"
    ]
  },
  {
    "id": "adcfe4db4b9e2538069a273973e15af2",
    "title": "庆春时··日长",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "半窗阁绣，幺弦罢曲，漫火馀香。玉人此际，妆成无事，才觉日初长。",
      "银骢何处，等闲嘶过红墙。莺簧吹转，柳绵飞起，尽日好思量。"
    ]
  },
  {
    "id": "adcfe4db4b9e2538ed037787ab999870",
    "title": "摊破浣溪纱·晓起",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "晓拥香篝意惘然。只因芳梦记难全。起向药栏浑独立，倩谁圆。",
      "倭堕髻垂遮领字，水沉香透结衣船。闲整新妆还自顾，惜娟娟。"
    ]
  },
  {
    "id": "adcfe4db4b9e253820444fde0c47cf2d",
    "title": "眼儿媚·江上鸳鸯",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "初春嫩绿染香溪。鸳鸯作阵飞。迷香曲处，双双三六，若个情痴。",
      "新来怕见离愁事，镇日并头栖。韩朋冢下，窦家机上，不肯相依。"
    ]
  },
  {
    "id": "adcfe4db4b9e2538dc61d3f2c148c04c",
    "title": "桃源忆故人·拟代",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "鸳鸯枕上青山誓。话得十分容易。不料有头无尾。枉受他调戏。",
      "知他又把前翻计。别院应还重试。暗笑那人知未。薄幸从前既。"
    ]
  },
  {
    "id": "adcfe4db4b9e25384876e26ebffa3548",
    "title": "烛影摇红··偶笔",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "到得而今，须眉已逐簪笄嫁。应知孝弟力田科，却是东陵蹠。",
      "消受酒晨花夜。便游侠、不将名借。青蝇休吊，龙泉太阿，汝知我者。"
    ]
  },
  {
    "id": "adcfe4db4b9e253835171f82b6343eaf",
    "title": "鬲溪梅令·赋得卧房阶下插鱼竿",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "帘前绿水映云屏。自盈盈。敲得银针独向、画栏凭。粉郎归未曾。",
      "粉郎空有许多情。未均匀。好似帘钩偏重、帐钩轻。鱼钩只几分。"
    ]
  },
  {
    "id": "adcfe4db4b9e253897b35c26680fb77e",
    "title": "西地锦·同三五女伴道小名",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "不合相携斗草。把小名轻告。邻娃便说，而今输却，把小名争叫。",
      "万一侬家输了。宁可酬花钞。怕他帘外，侍儿窃语，并檀郎知道。"
    ]
  },
  {
    "id": "adcfe4db4b9e2538c99364155b62af7e",
    "title": "极相思··赋得有约不来过夜半",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "玉箫阁在花茵，留记月波痕。朱扉半掩，青灯半灭，作意销魂。",
      "半晌月痕移旧处，风淅淅、几度微闻。明知不是，伊家屧响，聊且开门。"
    ]
  },
  {
    "id": "adcfe4db4b9e2538431ab01ce408aa0c",
    "title": "留春令··浣手绣观音",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "兰汤浴手，窗前先就，红莲娇片。须记他原少凌波，休错配、鸳鸯线。",
      "绣着金身须半面。似向侬青眼。春笋纤纤近慈云，疑紫竹、林中现。"
    ]
  },
  {
    "id": "adcfe4db4b9e25389fd788f24059e065",
    "title": "瑶池燕·开帘引燕",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "当年曾僭。昭阳殿。燕燕。移家新到珠院。双双见。蕙花半箭。衔来健。",
      "妒双双、画阁穿遍。将帘掩。雌雄暂教违面。心休蹇。三生今欠。须方便。"
    ]
  },
  {
    "id": "adcfe4db4b9e25382e4917c79f99cd2e",
    "title": "思越人··高轩过",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "避车尘，调蟋蟀，甘称闭户先生。多事乘轩还过访，方知人重功名。黄金不与侬厮认。",
      "原是床头冰冷。何物误人田二顷。散与酒徒须尽。"
    ]
  },
  {
    "id": "adcfe4db4b9e253881ab0a1b17f1e40c",
    "title": "杏花天··忆梦",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "云眠月醉青山卧。把好梦、背他偷做。杏笺方欲双题和。忽被寒涛鼓破。",
      "奈未梦、心情犹可。到梦后、凄凉怎过。呼奴好伴挑灯坐。今夜梦来须躲。"
    ]
  },
  {
    "id": "adcfe4db4b9e25387893b0a3667917b9",
    "title": "双调望江南·闺夜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "和郎坐，闲话说东家。小鸭漫烧宫里饼，香涛滚泼雨前茶。春去且由他。",
      "和郎坐，妆卸玉簪斜。戏谱新诗题册叶，轻移小盏护灯花。迟迟入帐纱。"
    ]
  },
  {
    "id": "adcfe4db4b9e253839d7fad3bc314cfe",
    "title": "江月晃重山·初避人",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "几片桃花靧面，一围蝶翅披肩。当初生小在人前。游郎到，回避只今年。",
      "饮笑央人索扇，低眸唤婢垂帘。犹飘红袖出屏间。还偷觑，轻踢凤鞋尖。"
    ]
  },
  {
    "id": "adcfe4db4b9e25380d40a6e46ed96407",
    "title": "鹧鸪天··忆",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "豆蔻香含正未笄。三年嫣笑手长携。羽衾熨处分龙脑，罗幞缝成索麝脐。",
      "花并蒂，燕双栖。合欢犹卜紫姑乩。傍人已道成连理，惹得春山翠黛低。"
    ]
  },
  {
    "id": "adcfe4db4b9e25389512937ee420c27e",
    "title": "鹧鸪天··绣苑",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "绣苑晴光尽日佳。更无愁思望天涯。名花结果春前定，小鸟姻缘枝上谐。",
      "缠锦带，脱金钗。秋千架子近香街。彩绳握处开裙衩，多少香风正入怀。"
    ]
  },
  {
    "id": "adcfe4db4b9e253815f10e515e4a0a3a",
    "title": "鹧鸪天··别",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "赋得将离向绮窗。桃花流水送游艭。柔肠乍结先回九，小字亲钩定取双。",
      "同玉案，伴银缸。惯来一晌不惊尨。多情恐逐浮萍去，发愿拈针绣佛幢。"
    ]
  },
  {
    "id": "adcfe4db4b9e2538c91593b8e7484b88",
    "title": "鹧鸪天··寄",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "两小无猜直到今。丙寅鹊脑惯同斟。鸳鸯向午常交颈，豆蔻多时始见心。",
      "曾赋别，几嗣音。天涯南北雁难寻。归来朱鸟窗前看，应有蛛丝网画琴。"
    ]
  },
  {
    "id": "adcfe4db4b9e25389fdbc0a253875a8f",
    "title": "鹧鸪天··叹",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "是处常来好当家，惯从明镜看朝霞。梦中犹认崔娘枕，扇底难披温令纱。",
      "人忽别，思无涯。归来空讶七香车。迎风一笑回头望，䯼髻双簪并蒂花。"
    ]
  },
  {
    "id": "adcfe4db4b9e25387b5fd12e456af732",
    "title": "鹧鸪天··慰",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "何处春风着柳斜。深深庭院绿阴遮。每弹指处闻花叹，自抵牙时为曲差。",
      "频减膳，漫呼茶。莫将惆怅饯年华。门前流水蓝桥锁，犹度当初金犊车。"
    ]
  },
  {
    "id": "adcfe4db4b9e25387c625f40b0f4de4d",
    "title": "鹧鸪天··昨夜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "昨夜天孙罢锦梭。轻槎无恙到明河。几经私语全珍重，再试真心薄谴诃。",
      "羞月姊，避鹦哥。玉人频问夜如何。最怜蝴蝶惊魂骤，输与庄生晓梦多。"
    ]
  },
  {
    "id": "adcfe4db4b9e2538f9b6f97bece85852",
    "title": "虞美人··临风寄语",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "花阴空覆鸳鸯寝。寒入红衾凛。早知好事付秋风。何似当初索性不相逢。",
      "闻伊别后思量意。窃自沾沾喜。累伊憔悴倍心伤。又望伊家索性不思量。"
    ]
  },
  {
    "id": "adcfe4db4b9e253888e1d81d966ba1c6",
    "title": "虞美人··限韵咏池上杨妃海棠",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "马嵬坡上杨妃血。洒遍枝和节。依稀犹是旧檀心。却似唐宫睡去夜初深。",
      "梅妃应笑胭脂重。欲唤从前梦。临池照处映鱼茵。疑向三郎传语倩双鳞。"
    ]
  },
  {
    "id": "adcfe4db4b9e2538f0426e5941aeee5a",
    "title": "木兰花令·集句",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "初卷珠帘看不足，翠袖纱窗红映肉。犀辟尘埃玉辟寒，花为步障金为屋。",
      "日暮东风春草绿，紫穗红英曾断目。绣轭香鞯夜不归，端居懒唱将雏曲。"
    ]
  },
  {
    "id": "adcfe4db4b9e2538efc74a3b6b6c4870",
    "title": "南乡子··舟次集唐",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "疏雨过春城。夹岸桃花锦浪生。复有楼台衔暮景，新晴。树里南湖一片明。",
      "噭噭夜猿鸣。野渡无人舟自横。蝴蝶梦中家万里，三更。行尽江南数十程。"
    ]
  },
  {
    "id": "adcfe4db4b9e25384a4f460be7f0c0f5",
    "title": "南乡子·客舍集唐",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "回首一伤神。暮雨千家薜荔村。燕子不来花着雨，黄昏。寂寞山窗掩白云。",
      "归思欲沾巾。雨过山城见月新。独在异乡为异客，思亲。断续鸿声到晓闻。"
    ]
  },
  {
    "id": "adcfe4db4b9e2538e6042bc3042ca78f",
    "title": "一斛珠··佳人剧马掉",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "团圞有对，小花兜肚殊堪爱。而今多放金钗在。天女散花，贺倒须教倍。",
      "小姑乱掉全无谓。三叶风旗都扯碎。侬家更有鸳鸯背。",
      "不喜金钗，私喜名儿美。"
    ]
  },
  {
    "id": "adcfe4db4b9e2538c88ce1f9b92d3758",
    "title": "临江仙··昨夜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "昨夜玉人迎笑处，石榴花压重墙。湘帘垂遍郁金堂。筹分双陆局，帖较十三行。",
      "韵事好消清昼永，旧欢无奈思量。轻魂销在镜台旁。缘随骰采卜，酒带口脂尝。"
    ]
  },
  {
    "id": "adcfe4db4b9e253873c134253428a676",
    "title": "一剪梅··酒兰歌示程村",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "与君诗酒两相于。座有红于。尊有青于。湘兰不并草轩于。山鸟刑于。山花友于。",
      "夜阑联袂鼓绵于。舞罢神于。吹罢茵于。徐徐卧去觉于于。一石淳于。一梦淳于。"
    ]
  },
  {
    "id": "adcfe4db4b9e25382e53ae9449117d02",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "苕溪前岁住。曾把银华铸。玉台犹恐尘埃驻。须将珍重贮。须将珍重贮。",
      "伊家自信，倾城无侣。试照向、帘前去。个中人也将人觑。肯教他让汝。肯教他让汝。"
    ]
  },
  {
    "id": "adcfe4db4b9e25382e53ae9465661c07",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "粉丸铅雪冶。捻就和兰麝。几年西子湖头买。开函香尚惹。开函香尚惹。",
      "殷勤赠与，料应称谢。却留向、湘帘下。道侬真色何曾借。不堪珠汗洒。不堪珠汗洒。"
    ]
  },
  {
    "id": "adcfe4db4b9e25382e53ae94adef4a3a",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "朱唇何待染。刺绣怜香腕。不龟手药任城换。簪来挑与看。簪来挑与看。",
      "剔开寸纸，腥红腻软。偏半晌、沉吟玩。问郎原碟多应满。是谁分一半。是谁分一半。"
    ]
  },
  {
    "id": "adcfe4db4b9e25382e53ae94b547abcf",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "如皋人射雉。曾把湘篦寄。匀排密比多坚致。与谁除发腻。与谁除发腻。",
      "记他枕上，兰膏微滓。便唤向、风前试。原来背后无人倚。腕伸怜玉臂。腕伸怜玉臂。"
    ]
  },
  {
    "id": "adcfe4db4b9e25382e53ae948a678785",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "才梳云髻亸。旋把新羹做。药垆茶灶时时课。恐教纤手涴。恐教纤手涴。",
      "雄州皂荚，捣成百和。涴手处、挼挲过。夜深推枕钩郎卧。馀香犹在么。馀香犹在么。"
    ]
  },
  {
    "id": "adcfe4db4b9e25382e53ae943b7ada17",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "香巾何细洁。云是馀东织。见他珠汗融融湿。换他红耙袜。换他红耙袜。",
      "绣床闲挂，有时轻摺。将素手、频频拭。拭时莫把双银脱。应防侬欲窃。应防侬欲窃。"
    ]
  },
  {
    "id": "adcfe4db4b9e25382e53ae949fd09e1d",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "缝成红素绢。妆就鸳鸯线。双双蟢子双双燕。一双图半面。一只图半面。",
      "系他裙衩，氤氲堪羡。愿翠管、郎亲捻。翻来覆去教郎见。这边题欲遍。这边题欲遍。"
    ]
  },
  {
    "id": "adcfe4db4b9e25382e53ae94e5d7441f",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "泥金叠扇子。别样成都纸。盘来双凤云如绮。藏时曾见未。藏时曾见未。",
      "偶然检出，携来花底。早捉向、纤纤指。轻摇莫便心儿喜。秋风明日起。秋风明日起。"
    ]
  },
  {
    "id": "adcfe4db4b9e25382e53ae949649aec1",
    "title": "东坡引··十赍词示婢还九首湖镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "簟纹冰玉润。独有侬床衬。伊家臂上微微印。怕人容易认。怕人容易认。",
      "当初买向，田家古镇。遣长物、应难吝。与伊铺在纱帷近。银灯将欲晕。银灯将欲晕。"
    ]
  },
  {
    "id": "adcfe4db4b9e253812084ba65a9203f8",
    "title": "一剪梅··如词",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "惯得相携花下游。苏大风流。苏小风流。而今别况冷于秋。燕去南楼。人去西楼。",
      "等闲平判十分愁。侬在心头。卿在眉头。少年心事总悠悠。一曲扬州。一梦苏州。"
    ]
  },
  {
    "id": "adcfe4db4b9e2538f755d4bff2acdae3",
    "title": "后庭宴·谴燕",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "紫燕双依，雕梁并语。拴帘不放伊飞去。问伊昨夜过香溪，见郎那里花间住。",
      "一回卷上帘儿，放去寻郎何处。待晚归来，街得黏泥絮。似诉画楼前，薄幸人如许。"
    ]
  },
  {
    "id": "adcfe4db4b9e25385a3ad22b4989c24f",
    "title": "蝶恋花··落拓",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "身是暮春风里絮。浮蚁呼卢，到便牵留住。弦索笙箫声乱处。一围红袖争诗句。",
      "以客为家家似寓。偶尔来家，收拾闲情绪。阿妇惊疑前致语。问郎何不归家去。"
    ]
  },
  {
    "id": "adcfe4db4b9e25382a4015b859cb77d7",
    "title": "渔家傲··黄鹤楼边渔艇",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "孤篷渔艇烟中驾。晴川自写吴绫帕。渔子不知身是画。呼妇骂。问钱昨夜存多寡。",
      "网得巨鱼惊又诧。复呼阿妇欢然话。黄鹤楼边闲去耍。沽酒罢。归来月上山头乍。"
    ]
  },
  {
    "id": "adcfe4db4b9e2538fb07e3d73cef5ef0",
    "title": "苏幕遮··帘外听堕钗声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "玉钩垂，犀箔护。肯递春风，偏断游丝路。内里暗闻钗响度。掷地金声，抵得天台赋。",
      "望明妆，遮薄雾。闹扫虽松，窣堕知何故。难道拔时纤手误。倘为侬来，忽地回头顾。"
    ]
  },
  {
    "id": "adcfe4db4b9e2538ef0ee19936156b2b",
    "title": "苏幕遮··花间听弹指声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "绿初回，红渐出。树树春交，把手轻来折。为底关心攀又歇。无语无言，自把螺纹画。",
      "爪才修，琴罢拨。啮遍纤痕，独向东风剔。毕竟思量春可惜。待问分明，瞥去屏山隙。"
    ]
  },
  {
    "id": "adcfe4db4b9e2538ffbefb606193a84e",
    "title": "苏幕遮··窗下听咳声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "粉罘罳，金屈戌。花影交加，昨夜扶行处。欲嗽还惊兰玉饫。低锁轻喉，不放随风去。",
      "怪重来，偏未遇。窗外蒙蒙，立尽三更雨。不是嗽声能听取。便认衣香，难捉迷藏住。"
    ]
  },
  {
    "id": "adcfe4db4b9e2538bc3dfc0d5666024e",
    "title": "苏幕遮··回廊听鞋底声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "月初沉，星欲滴。一带回廊，曲曲犹能觅。暗数栏杆应六七。听遍行踪，不是伊家屧。",
      "步偏那，行转怯，似待如迎，却是来时节。半晌消停怜窄窄。两瓣轻莲，晓起看无迹。"
    ]
  },
  {
    "id": "adcfe4db4b9e25387eef26fe336b9725",
    "title": "苏幕遮··屏边听浴声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "兔华轻，萤照冷。瞰浴潜来，转傍湘帘等。谁料银屏遮凤胫。小玉娇憨，枉赚黄金饼。",
      "粉应消，珠定映。唤取汤添，冷热心头省。豆蔻方挼知未竟。半晌才看，秃袖来花径。"
    ]
  },
  {
    "id": "adcfe4db4b9e2538f20224163208613d",
    "title": "苏幕遮··楼前听骰子声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "凤箫停，鸾幕启。十二楼高，结遍春风绮。今夜玉人慵不倚。骰子逡巡，掷向纤纤指。",
      "似无愁，如有思。漫想闲猜，卜甚心头事。转忆前宵楸局里。观点牙筹，赌喝双双雉。"
    ]
  },
  {
    "id": "adcfe4db4b9e2538d9f3d6a1cf4401fa",
    "title": "苏幕遮··房中听唤婢声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "绮窗明，金屋暖。香篆浮帘，脉脉垂银蒜。翠幔欲搴行又缓。生怕鸦鬟，闲话长和短。",
      "茗须烹，花待灌。檀口轻圆，频把兰香唤。唤久不来谁作伴。知造伊家，独坐床台畔。"
    ]
  },
  {
    "id": "adcfe4db4b9e2538ad9df35fc40b36d3",
    "title": "苏幕遮··灯下听剪刀声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "紫纹绫，红锦缎。裁向灯前，响杂黄金钏。应恐鸳鸯分背面。钿尺频移，停处商量遍。",
      "晃还移，人未倦。叠股并刀，运处分明见。万缕愁肠萦莫遣。欲断仍连，试倩萧娘剪。"
    ]
  },
  {
    "id": "adcfe4db4b9e2538af1798db20e3ccdd",
    "title": "苏幕遮··隔幛听梦魇声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "穗煤昏，莲漏杳。只隔重帏，远似蓬莱岛。魂梦知他何处绕。欲醒频呼，话觉糊涂好。",
      "养娘痴，香婢小。憨睡瞢腾，只索将伊叫。狂梦魇来应未料。试问伊家，可唤江郎觉。"
    ]
  },
  {
    "id": "adcfe4db4b9e25389b1dd92843e49400",
    "title": "苏幕遮··帐畔听流苏响声",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "枕珊瑚，床玳瑁。悬蛤初收，帐底容难照。忘却流苏能转掉。漫揭轻罗，傍动银钩了。",
      "响原轻，声渐俏。睡熟鹦哥，定不惊他觉。和月和云和被抱。一夜春风，散尽愁多少。"
    ]
  },
  {
    "id": "adcfe4db4b9e2538713981514bf79f03",
    "title": "甘州遍·赋得不信比来常下泪，开箱验取石榴裙",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "深宫里，镇日黛眉低。意支离。最堪怜是，相思说话，男儿听惯不经思。抛妾泪，怕人疑。",
      "湘裙宁湿，不将双袖染胭脂。开箱处，无语立多时。诉伊知。石榴红处，都是杜鹃啼。"
    ]
  },
  {
    "id": "adcfe4db4b9e253889f4bbb976f615fd",
    "title": "醉春风·索履",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "莲瓣重苔嫩。移过朱栏近。碎红纤绿点微尖，衬。衬。衬。为惹春尘，绣来双雀，丝儿微褪。",
      "好向萧郎讯。弓样休难认。香泥踏处记曾量，寸。寸。寸。愿裹罗襟，携归绣院，教奴重整。"
    ]
  },
  {
    "id": "adcfe4db4b9e253877892ff40100a819",
    "title": "醉春风·来燕",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "添绣鸳鸯线。懒认春风面。停针急唤侍儿看，燕。燕。燕。香垒新增，雕梁小语，今年初见。",
      "才信韶光艳。幽院闲寻遍。那知已是杏花飘，片。片。片。旧燕重来，个人何处，几回难遣。"
    ]
  },
  {
    "id": "adcfe4db4b9e2538d096f99c9d90e4f4",
    "title": "芭蕉雨·本意",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "深锁绿天小院。奈心儿已是、如他卷。添得雨声厮乱。试问与妾何干，将愁共判。",
      "亸着肩儿一半。凭向曲栏畔。忆粉郎今夜、潇湘远。还再问、可曾知，须把妾处移将，郎边种满。"
    ]
  },
  {
    "id": "adcfe4db4b9e25389ed5e3f66ab4bd9d",
    "title": "行香子··题孙无言半瓢居",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "疑是廉泉。还似文园。喜先生、于此盘旋。酒鎗花下，棋局鸥边。胜谢家池，裴家墅，米家船。",
      "客来薄醉，客去高眠。想羲皇、欲往从焉。何须碌碌，更问尘缘。羡上阳花，平阳第，洛阳田。"
    ]
  },
  {
    "id": "adcfe4db4b9e2538de210529ce500a62",
    "title": "凤凰阁·阁中",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "记桃花时节，携登香阁。小婢呼茶出莲幕。纵是愁难细说，说来防错。抵多少、眼酬眉酢。",
      "生怕人疑，故向窗前倚着。早见桃花已零落。妾命郎情，只恐似他都薄。便无语、临风萧索。"
    ]
  },
  {
    "id": "adcfe4db4b9e25383d2196e3b41dec29",
    "title": "青玉案··索镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "菱花怜我秋来瘦。故把清光都黝。修书为问郎知否。照人青眼，有前无后。花下常蓬首。",
      "陈官旧样鸳鸯纽。曾铺下、色空心咒。鱼腹而今须再剖。临鸾一拂，烟鬟香溜。风月才依旧。"
    ]
  },
  {
    "id": "adcfe4db4b9e253839cf076c5d888ca6",
    "title": "看花回·索琴",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "桐尾鱼纹响欲仙。金线频添。声声报入云空里，敢惊他、鸟醉花眠。自从人去后，懒拨春纤。",
      "故嗔小婢太痴颠。付与青烟。秦吏袋鱼须寄去，倩郎重整新弦。归来相对好，一曲红盐。"
    ]
  },
  {
    "id": "adcfe4db4b9e2538fb34e897fc92ea3d",
    "title": "感皇恩··咏镜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "有福共婵娟，相依白首。看尽双蛾似垂柳。此中何处，有个人儿争瘦。笑效颦难效、肠回九。",
      "春尘飞处，有时昏黝。拂拭红绵劳玉手。芙蓉映入，疑是潇湘清浏。怪东风起处，吹难皱。"
    ]
  },
  {
    "id": "adcfe4db4b9e2538e9bfaf1872a0025f",
    "title": "两同心·对饮",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "花覆犀帘，重来妆次。不言中、觉有寒温，微笑处、知参悲喜。谁忖得、无限思量，两人心事。",
      "徐设雕文小几。青鬟列侍。漫猜枚、钩弋开拳，慵把酒、相如病肺。到更深、月溜重门，又还归矣。"
    ]
  },
  {
    "id": "adcfe4db4b9e253880fe65e859fb82a0",
    "title": "天仙子··为婢催妆",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "几度低眸灯下说。环儿欲试何须块。一生辜负是今宵，将伊撇。嗔侬劣。瘦尽休将珠泪竭。",
      "酥乳紧拴红耙袜。衵衣松打鸳鸯结。料伊悲喜总销魂，难重忆。难相决。明朝看你来时节。"
    ]
  },
  {
    "id": "adcfe4db4b9e25389a3d7b38b15eea47",
    "title": "千秋岁··为邓元昭先生寿",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "锦衣方昼。早见云归岫。留与邺堪先后。文章西邸会，丝竹东山奏。争羡处，优闲总是君恩厚。",
      "回首金门漏。犹恐询耆旧。烟水畔，清风袖。凤彪儿辈戏，裙屐门生候。将酒进，年年长向花前寿。"
    ]
  },
  {
    "id": "adcfe4db4b9e253871ce06898241976f",
    "title": "小桃红·手书",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "郎写梅花体。轻软如郎意。别后涛笺，叠成双鲤，倩鸿来寄。怎书中柳骨与颜筋，不比当初字。",
      "再认棠花记。还是郎亲制。想是年来，摹成旧拓，砚花开矣。莫非他冶貌与柔心，一变都如此。"
    ]
  },
  {
    "id": "adcfe4db4b9e253888d64f429dd63bfc",
    "title": "月上海棠··月照",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "画廊曲曲通金井。卷湘帘、月照流苏冷。人睡桃笙，最贪看、遍身花影。钗横处，盘手灵蛇委枕。",
      "香沉小鸭馀残饼。镜台边、早沁明朝粉。好梦中间，料应知、有人厮近。那知被，梦里人儿惊寝。"
    ]
  },
  {
    "id": "adcfe4db4b9e25381b68329b2f100b9a",
    "title": "离亭燕·送孙鲁三之汝宁",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "唱罢骊歌君去。正是红桥飞絮。柳岸朱楼帘尽卷，人指吟鞭遥觑。风绰酒旗边，早又邀人欲住。",
      "多少云山烟树。多少竹塘花屿。褥地锦天看不尽，好把诗囊闲贮。他日侍高堂，说向黄山深处。"
    ]
  },
  {
    "id": "adcfe4db4b9e253832c44530be3d4564",
    "title": "师师令··人前",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "斜簪玉导。倚玉台重照。人来故故不寒温，窣地对、镜中微笑。正卸诨韝红欲耀。把杏衫轻罩。",
      "等闲说遍情难告。见星眸微掉。漫将银箸拨炉灰，画个字、与伊知道。还向屏山斜处靠。把鹦哥闲教。"
    ]
  },
  {
    "id": "adcfe4db4b9e253887a0104e7626e3cc",
    "title": "百媚娘··为阮亭题青溪册叶，同程村羡门作乍遇",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "忽见璧人缥缈。鹦鹉呼茶偏早。迎门桂子才传语，执烛樱桃先到。半晌出来深福了。洛浦珠光绕。",
      "金线巷头原杳，锦带坊前应少。暗忆旧观都不似，此际相逢偏好。乍饮便教斟鹊脑。薄醉扶行悄。"
    ]
  },
  {
    "id": "adcfe4db4b9e2538ff877be3d733c24c",
    "title": "百媚娘··弈棋",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "小院铜镮双扣。何事堪消残酒。漫拂玉纹楸局子，赌个今宵无偶。半局便知郎欲覆。先逐康猧走。",
      "若使白头相守。应是橘中仙叟。一緉态盈娘子袜，输与儿家着否。输罢犹然第二手。好比吴兴柳。"
    ]
  },
  {
    "id": "adcfe4db4b9e2538f9e2bfc29b125025",
    "title": "百媚娘··私语",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "厌舞樽前双柘。说向枕边灯下。几见鲛绡亲裹泪，才信侬言非假。软语商量难待夜。准拟将身嫁。",
      "阿母听来应讶。觅个酒残歌暇。私学长生传密誓，暗觉口脂飘麝。却更满眶秋欲泻。微润樱桃液。"
    ]
  },
  {
    "id": "adcfe4db4b9e253847df246468898676",
    "title": "百媚娘··迷藏",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "慵把草儿重斗。慵把钩儿私授。学得双文通内里，捉向小楼前后。鹦鹉明知花幔覆。消息何曾漏。",
      "行处落些红豆。潜处露些红袖。叶密花深潭未觉，石畔猛听微嗽。觅到者边何处走。输了鸳鸯扣。"
    ]
  },
  {
    "id": "adcfe4db4b9e2538920a12e7bccbf443",
    "title": "百媚娘··弹琴",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "人说笙箫偏好。却把金徽藏了。为有知音今夜听，拚剪麻姑仙爪。三尺落霞双袖绕。流水溶溶晓。",
      "帘外黄莺休搅。架上绿鹦应悄。赢得檀郎浑不语，但见篆烟微袅。抚罢倩郎更别调。弹个求凰操。"
    ]
  },
  {
    "id": "adcfe4db4b9e2538c06d7640c9733278",
    "title": "百媚娘··读书",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "满架牙签曾购。入掌茶杯常覆。郎著新书还未较，玳瑁亲教装就。盥罢蔷薇挼豆蔻。细把丹铅读。",
      "却羡长门堪售。更似凌云堪奏。狂烛馋脂都换却，坐彻莲花宵漏。渐觉轻寒肩上透。便拥萧郎袖。"
    ]
  },
  {
    "id": "adcfe4db4b9e253826e832cd6b24aa72",
    "title": "百媚娘··偷窥",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "比翼双鹣堪羡。比目双鱼曾愿。闻道月精交月孕，影动银蟾如练。久觑苔阴才欲转。忘堕钗头燕。",
      "网户玲珑看便。惊醒隔帘花片。那畔绮窗谁窃笑，应是何郎偷见。蓦地凝眸红晕面。倚徙栏杆遍。"
    ]
  },
  {
    "id": "adcfe4db4b9e25380517968e872584e5",
    "title": "百媚娘··秘戏",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "雨滴桐花鸳甃。风约兰缸如豆。却怪神机枕畔盒，何物将人僝僽。鱼锁沉沉传玉漏。香浸交红覆。",
      "还把双星私咒。水誓兰期偏久。钗影钏文俱荡漾，光凝红酥欲透。抱日痴云将做昼。姊妹应来候。"
    ]
  },
  {
    "id": "adcfe4db4b9e2538ba0c995d0f56b79d",
    "title": "传言玉女··索枕",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "一枕春生，香暖桃笙小簟。当年初绣，亲染鸳鸯线。而今独自，对得鸳鸯腼腆。双莲枝上，泪潮深溅。",
      "可叹双肱，被春眠、都曲软。游仙好枕，借向邯郸店。奴从金屋，也得梦儿方便。莫教惊堕，一团花片。"
    ]
  },
  {
    "id": "adcfe4db4b9e25384cd33d0f177f7e55",
    "title": "钗头凤·七夕为嫦娥赋",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "鹊桥驾。银河泻。嫦娥正送天孙嫁。寒宫内。清晖改。当年窃药情轻背，奔到蟾宫，寂寥无奈。悔。悔。悔。",
      "缘难借。情甘舍。笑他会合刚今夜。怜分袂。遥相对。织完锦泪明年再，何似孤栖，长依仙桂。奈。奈。奈。"
    ]
  },
  {
    "id": "adcfe4db4b9e253867872bf77d0db462",
    "title": "河满子·同程村闲话",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "虽病犹能纵酒，惟穷然后工诗。欲与孔方新结好，他言素不相知。若辈福应如许，吾侬分合如斯。",
      "旧是爱花成癖，新添惜墨成痴。若比孤山林处士，但非鹤子梅妻。愿得任从吾好，何妨不合时宜。"
    ]
  },
  {
    "id": "adcfe4db4b9e25387212d7975076285c",
    "title": "风入松··索笔",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "闲惊彩笔染香胶。自把黛痕描。而今老去中书令，奈描来、半损轻妖。待倩欧家紫脚，更须蔡氏红腰。",
      "好凭青鸟索香毫。嘱付几唠叨。一春腕弱时欹颤，学不成、书圣丰标。写得鸳鸯字软，染来蛱蝶图娇。"
    ]
  },
  {
    "id": "adcfe4db4b9e2538709303225f568933",
    "title": "于飞乐·索扇",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "想轻纨，初弃也，汉院初秋。早班姬、吹动新愁。奈秋千，力倦后，香汗微流。春中解佩，只消承、杨柳风柔。",
      "唱舞衣，歌扇句，凝望云头。怎禁他、满月难镂。问卿卿，将新箑，买向梁州。寄来妆阁，写些儿、小字银钩。"
    ]
  },
  {
    "id": "adcfe4db4b9e2538942a00f0e95cb66b",
    "title": "剔银灯·索粉",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "记得柳堤初饯。春风省、送莲花艳。汤饼亲餐，香巾拭汗，妾面何如郎面。别来瘦减。更难入、萧郎青眼。",
      "仙的匀来深浅。还羞把、轻罗微掩。一捻粉丸，数匙榴汁，索补芙蓉双脸。盈盈小靥。才称得、朱樱一点。"
    ]
  },
  {
    "id": "adcfe4db4b9e253896e2ddd50aefac5f",
    "title": "御街行··画廊",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "画廊窗小蝉纱护。仿佛巫山云路。人来花下看模糊。几把玉郎呼误。一回才是，临风鹤氅，真个花间度。",
      "殢如朝雨浓如雾。多少情怀未诉。脱将锦臂与郎添，早虑归时多露。一番欢爱，一番惆怅，两两频回顾。"
    ]
  },
  {
    "id": "adcfe4db4b9e2538bed2b7d61519366f",
    "title": "一丛花··闺情",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "银华九寸水溶溶。长自映芙蓉。春风一夜吹愁去，相看处、渐觉眉松。浮渲才梳，方空新换，不似旧时慵。",
      "笔床箫局几尘封。闲情拂拭中。卷帘欲放游丝入，相看处、重忆春风。草绿无痕，花红未落，不见去来踪。"
    ]
  },
  {
    "id": "adcfe4db4b9e2538eef51269b06f9bbe",
    "title": "送入我门来·赋情",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "篆髻看梳，弓趺看裹，后堂不避人来。为爱吟诗，长日镇相陪。围棋几卸搔头赌，更行酒常藏约指猜。",
      "最是钟声敲处，每向灯前分手，无限徘徊。到得而今，常是隔蓬莱。水流墙外桃花去，只风引雏时燕子回。"
    ]
  },
  {
    "id": "adcfe4db4b9e2538d4ea546765b6a84b",
    "title": "金人捧露盘··闺情",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "杏花烟，桃花雨，柳花风。愁中过、偏觉匆匆。姊归何意，不教春色驻帘拢。妆成无事，朱栏外数尽残红。",
      "笛床闲，琴床冷，绣床委，笔床封。却都为、玳瑁床空。银床新汲，辘辗更觉似心中。春归何处，偏难道、郎处方浓。"
    ]
  },
  {
    "id": "adcfe4db4b9e25380c5e303a1794cfc8",
    "title": "踏青游·南村",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "郭外青青，风日如今方美。觅一个、板桥娘子。向前村，寻诗思，见宿水鸬鹚起。白荡小舟三四。晒渔蓑、绿杨烟里。",
      "有个渔家，将鱼换酒村肆。煮一半、下些盐豉。更指点，松楸道，百年休计。南岗几多墓，一半无人扫矣。"
    ]
  },
  {
    "id": "adcfe4db4b9e2538b2a39a93d9f177f6",
    "title": "蕙兰芳引·咏宋团扇画松石，同程村限韵",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "纨扇班姬，应嫌却、汉宫都小。恨秋雨梧桐，春信奈何偏杳。此情难画，谁堪把、丹青应诏。便捧黄高手，怎写长门悄悄。",
      "满月难镂，微风进御，欲陈情表。便淡竹疏松，不许蝶蜂缠绕。但教图得，相思双鸟。向岳宫、时得晚风轻舀。"
    ]
  },
  {
    "id": "adcfe4db4b9e25383eac9ee2e00b95fe",
    "title": "簇水·问侍儿月上花梢几许",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "邮递春风，欢期暗写吴绫帕。记来心上，便打断、小姑闲话。去把流苏收拾，等待银蟾挂。到半晌、却嗔郎诈。",
      "天似画。想应是、红楼遮断，偏郎处，墙高么。知他来否，把堕髻、先轻卸。且再闲呼小婢，看向回廊下。佯相报、月上花梢乍。"
    ]
  },
  {
    "id": "adcfe4db4b9e2538026cfaa02fd6afab",
    "title": "江城梅花引··夜听隔邻萧氏弦索",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "谁将银甲拨清商。是萧郎。是萧娘。悄似玉人，虚步绕回廊。骤似避人迟似恋，凄凉似，误佳期，正远望。",
      "远望。远望。最难忘。夜正凉。曲未央。听也，听也，听不足，更度新腔。最是一声，小妹断人肠。戚戚哝哝如对语，难禁得，向东风，诉恨长。"
    ]
  },
  {
    "id": "adcfe4db4b9e25382ce0660733ededd0",
    "title": "霜天晓角··辛卯除夜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "一般奇咄。听小童来说。道是明朝元日，废吾书、三叹息。",
      "流年催急。更怕看新历。床头压岁钱儿，谋之妇、何曾得。"
    ]
  },
  {
    "id": "adcfe4db4b9e25382ce066073694d94d",
    "title": "霜天晓角··辛卯除夜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "楚天遥阔。亲署重重驿。应说小儿痴绝，久不见、斑衣曳。",
      "还将墨汁。自写春联帖。并书小字悬门，道以宁、谨谢客。"
    ]
  },
  {
    "id": "adcfe4db4b9e253891a892370c2ffaf4",
    "title": "愁春未醒·青儿曲有引",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "千金不惜，歌舞教成。似燕离巢后，呢喃犹作画梁声。自分年逾，弦索笙箫让后生。今宵何事，重闻呼唤，几度如醒。",
      "欲奏清音，花檀乍拍，泪已盈盈。幸得非牙郎买绢，不受伊轻。但觉歌馀，芦花枫叶满中庭。最堪怜是，卿犹既嫁，我未成名。"
    ]
  },
  {
    "id": "adcfe4db4b9e2538e11d57f6977dd5de",
    "title": "鹊踏花翻·语内",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "潦倒逢场，支离拥妓，连宵憨掷红鱼赌。到今典尽鹔鹴，三斗难沽，拔卿头上钗双股。醒时叉手月中吟，醉时双髻风前舞。凄楚。",
      "空挟酒龙诗虎。悔不当初尊阿堵。且幸由房相慰，算来不似，苏季刘伶妇。相携负锸，已西风敝裘，犹自为侬补。"
    ]
  },
  {
    "id": "adcfe4db4b9e253854c541e3c94f4c4a",
    "title": "醉翁操··琴曲赠游墅居停",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "醉翁。匆匆。相逢。问何如，黄公。为怜客子兮途穷。自言座上樽中。",
      "酒不空。饮予在花丛。花饮清霜兮醉红。",
      "杯盘狼籍，我亦龙钟。洗觞更酌，抚壁上之焦桐。",
      "一鼓而召清风。再鼓而和长松。愁多曲未终。噫我来自东。",
      "我别兮忡忡。君其目送兮飞鸿。"
    ]
  },
  {
    "id": "adcfe4db4b9e2538372b891f22fabf72",
    "title": "法曲献仙音··护灯花",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "烧得灯明，照他花睡，小苑看花如昼。喜个银釭，绽开金蕊，欲与枝头相斗。奈早有，封姨妒，吹将红烛溜。光如豆。",
      "算风流、可能长久，应似我、薄命偏多僝僽。长是怕他残，护多时、频劳纤手。一点香煤，落将来、把衣污否。又还从灯下，细检银泥双袖。"
    ]
  },
  {
    "id": "adcfe4db4b9e2538ac1a74586f64192b",
    "title": "水调歌头··京口",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "一点栏江石，几叶趁潮船。当年载酒曾到，却又景重看。呼起寺中佛印，唤起墓中郭璞，今夜好评诠。注水宁因葬，烧肉是何禅。",
      "笑人痴，空说法，浪谈玄。为仙为佛总非，名异不堪传。多少菟裘安稳，多少闭门枯诵，寂寂夜台寒。试问滔滔者。天下尽皆然。"
    ]
  },
  {
    "id": "adcfe4db4b9e2538faa5b23f9bb1f4c2",
    "title": "凤凰昼上忆吹箫·即事",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "花浪浮春，柳烟做暝，朱门斜对蓝桥。更几重翠箔，一带红寮。才见玉人凝坐，金猊内、一线香飘。回身处、牙签犹见，湘管才抛。",
      "魂销。原来窗下，把萧郎旧曲，写上生绡。看书临钗脚，格韵偏饶。因忆当初绮阁，吟成后、惯与推敲。谁怜取，赤绳难系，是处藏娇。"
    ]
  },
  {
    "id": "adcfe4db4b9e25386a62d78f0cbc3666",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "去岁今朝，念母病、扪心私痛。犹记得、支床慰劳，慈恩深重。此际魂归何处去，黄泉碧落儿难送。便床前、再欲听呻吟，除非梦。",
      "椒花在，为谁颂。荔粉在，为谁奉。只扶携弱弟，麻衣悲恸。从此屠苏怜最后，亲魂若在应犹共。为悯孙、还尽半杯休，牵牛捧。"
    ]
  },
  {
    "id": "adcfe4db4b9e25386a62d78fc7be8dcf",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "七叶蓂开，正彩胜、迎欢时节。都只愿、年年无恙，胜如畴昔。却忆称觞常不御，高堂翻怕逢人日。道待亡、难当世间人，添忧恤。",
      "倏忽里，音容寂。人一去，谁依膝。便占晴占雨，任他凶吉。捧得宜春煎饼在，行行欲奉高堂食。猛思量、顾我已无人，呼天泣。"
    ]
  },
  {
    "id": "adcfe4db4b9e25386a62d78f2b4daf4e",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "月在团圆，却不道、今宵月半。尽处处、笙歌灯火，六鳌争战。聊煮黄齑呼弟吃，为言吾母肠先断。念生前、曾未越中门，何曾看。",
      "双条烛，烧将短。香一缕，行消篆。想慈亲若在，此时应倦。妻子相看还有日，新魂独自思儿伴。好同来、早向穗帷眠，何须劝。"
    ]
  },
  {
    "id": "adcfe4db4b9e25386a62d78f9a33322a",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "父在斯耶，应听我、孤儿泣告。自父去、年年寒食，凄凉墓道。一盏香羹新妇做，调和费尽慈亲教。更声声、含泪问黄泉，儿谁靠。",
      "存亡事，伤怀抱。婚嫁事，催衰老。积劬劳悲痛，父魂应晓。后死漫言多十载，几曾生受孤儿孝。却堪怜、薤草迓铭旌，行将到。"
    ]
  },
  {
    "id": "adcfe4db4b9e25386a62d78ff3c1db5c",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "三十无儿，曾累却、高堂心疚。每到得、饭宫悉达，降生时候。小制红衫供浴佛，病中怯腕亲缝就。愿膝边、早得茹饴人，幢前叩。",
      "堪慰处，兰生又。堪悲处，萱摧骤。念报刘无日，此儿方幼。泣绕灵筵呼祖母，幽魂若听眉还皱。待施将、金镜法王台，慈云覆。"
    ]
  },
  {
    "id": "adcfe4db4b9e25386a62d78f47c9107b",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "素鞸栾栾，早映却、一庭榴火。无奈是、萱枝新萎，北堂尘锁。续命色丝空欲系，招魂角黍频教裹。问茫茫天地独何之，归来些。",
      "蹒跚苦，应坚坐。劬劳久，应高卧。愿魂无去此，还防跌蹉。只听彩船喧竞渡，锦标未夺终怜我。便奠来、桂酒与椒浆，最难妥。"
    ]
  },
  {
    "id": "adcfe4db4b9e25386a62d78f5311326e",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "昨岁针楼，看儿女、筵前乞巧。曾道述、生儿愚鲁，公卿可到。膝上抱孙闲说与，牵牛尔是痴些好。待他年、为尔娶天孙，同谐老。",
      "秋已再，星仍皎。言犹在，人偏杳。看敝衣曝处，音容非渺。此夕可能归白鹤，当时空望传青鸟。漫重陈、瓜果向灵帷，心如捣。"
    ]
  },
  {
    "id": "adcfe4db4b9e25386a62d78f60f916c5",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "时值中元，为冥赦、十方追奠。记唐代、幡迎七圣，遍传宫殿。吾母生平堪细数，料无罪过罹幽谴。又何须、佛会赴盂兰，今朝荐。",
      "结欲解，钱缘线。啖欲饱，花簪面。总未能免俗，子情聊遣。果得母兮同父在，算来只当家人宴。但空中、曾否一加餐，何由见。"
    ]
  },
  {
    "id": "adcfe4db4b9e25386a62d78f6f77c730",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "记得当初，向膝下、时时欢笑。到此际、剖菱剥芡，团圆偏好。正待月华犹未冷，高堂已虑金风悄。命小鬟、传语早添衣，频频道。",
      "今夜月，依然皎。今夜冷，凭谁告。念穗帷寂寞，乌鸦飞噪。欲问冰轮回地底，可能还向慈颜照。奈夜台、一去半年馀，无消耗。"
    ]
  },
  {
    "id": "adcfe4db4b9e25386a62d78f7abbb06c",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "每到重阳，扶老母、登高楼上。便拟就、三冬日暖，初移帷帐。此际楼空浑不见，凄凉索奠黄花酿。自看来、先做白衣人，谁相饷。",
      "鸡骨在，愁难状。马鬣在，贫难葬。问侧身天地，那堪俯仰。漫把茱萸灵几插，未知母去今何傍。想幽魂、也向夜台登，将儿望。"
    ]
  },
  {
    "id": "adcfe4db4b9e25386a62d78f066b6150",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "永诀经年，浑不禁、呼天抢地。念执手、弥留嘱付，宛然昨事。尽道阳春回律口，可能吹转幽魂至。正愁添、如线引针铓，心头刺。",
      "杯棬在，空思嗜。楮币设，空流泪。羡奉觞此日，伯仁兄弟。幸似阿奴都碌碌，生前死后长相侍。奈风飘、翣铎挽歌催，行将逝。"
    ]
  },
  {
    "id": "adcfe4db4b9e25386a62d78fa78fc547",
    "title": "满江红··乙巳述哀十二首元日",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "日月云除，除不得、心头怆恍。漫说道、两年此夕，痛魂相仿。去岁荆棺犹得抚，如今已去归泉壤。悔芒鞋、垒土太匆匆，难相傍。",
      "爆竹裂，家家响。岁酒熟，家家赏。只棘人此际，愁偕年长。有季可持门户事，有儿堪主蒸尝飨。算此身、也是一闲人，随亲往。"
    ]
  },
  {
    "id": "adcfe4db4b9e253820f857fd62cdb334",
    "title": "烛影摇红··为王阮亭题余氏女子绣洛神图",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "离合神光，有人分得陈思绣。流风回雪更惊鸿，仿佛还重觏。手把镂金带枕，并明珠、洛川亲授。任人呼作，水上宓妃，宫中甄后。",
      "记得当初，袁家新妇啼痕透。此身早是属君王，不被人僝僽。愁到弃捐葱韭。也应同、燃箕泣豆。为他想遍，才下鸳针，何曾轻就。"
    ]
  },
  {
    "id": "adcfe4db4b9e2538099d004d230b0ef3",
    "title": "暗香··拾堕花",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "绿酣红醉。奈小园一夜，花神怨怼。欲买春留，东君不受榆钱贿。唤得落花风起，半减却、蝶粮蜂税。惊见得、满地胭脂，疑是花神泪。何意。",
      "飘零易。待拾取片红，故枝重赘。绣床相对。剪彩难教春再系。待替落花驰檄，同索问、春风之罪。把锦囊、收拾也，蝶庵深闭。"
    ]
  },
  {
    "id": "adcfe4db4b9e2538d3d5642936af68e2",
    "title": "声声慢··为王阮亭题余氏女子绣高唐神女图",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "琵琶峰下，云雨台边，似曾亲见瑶姬。缥缈氤氲，宛如荐枕当时。只是先王曾幸，怎襄王、梦里重思。些个事，教针神代揣，欲绣还疑。",
      "莫问去来何意，更搴帱请御，整佩还持。但问图中，一行绮语谁题。好从色丝黄绢，想拈针、少女风姿。恰称得，犊车人、绝妙好辞。"
    ]
  },
  {
    "id": "adcfe4db4b9e25389788ef2670f9cf33",
    "title": "庆清朝慢·为王阮亭题余氏女子绣西施浣纱图",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "浪溅轻绡，烟浮素缕，若耶仿佛堪寻。溪畔浣纱人在，倚徙花阴。秋波接春水，更临风、却似慢沉吟。还恐被、风吹欲湿，小束双襟。",
      "绮窗内，绣床畔，念此时眉际，未有愁侵。只想苏台月晓，香径春深。自与大夫别后，可曾重捧旧时心。多应向、水晶帘下，几度停针。"
    ]
  },
  {
    "id": "adcfe4db4b9e2538fd2eb2fc20f463ba",
    "title": "双双燕··为王阮亭题余氏女子绣柳毅为洞庭龙女传书图",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "马蹄惊处，见牧羊龙女，风鬟雨鬓。手持双鲤，嘱向书生传信。还把鲛绡微揾，似欲拭、泪珠相赆。休言别语殷勤，绣不出来声韵。",
      "垂问。依稀若应，宛斜睇双眸，将人细认。还宫奏乐，筵畔料还低瞬。日后终谐姻分，笑濯锦、小儿空聘。此时此际如何，愿得神丝再翻。"
    ]
  },
  {
    "id": "adcfe4db4b9e253825b00a716c6f4f56",
    "title": "孤鸾·夜泊江干，赋得梦回时酒醉后思量着",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "醉乡堪徙。正李白为侯，刘伶为帝。乞得酒泉，我欲移家去矣。道遇卢生相揖，又拉入、邯郸枕里。谓我愁城三匝，到此堪回避。",
      "忽移时画角驱蝴蝶。更欲度醉乡，大江阑止。猛看江头月，映澈芦花尾。回想佳人何处，依旧是、愁城千里。再去苍茫难问，被三闾调戏。"
    ]
  },
  {
    "id": "adcfe4db4b9e25385d954a0a81976445",
    "title": "八节长欢··折花送邻女",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "镇日花间。爱他新萼，饮露欺烟。低攀防压鬓，远折怕移莲。还愁惊起春禽梦，颤春风、纤手堪怜。曾送邻家姊妹，楷字题笺。",
      "更凭小婢传言。将泉洒、莫教半晌花蔫。插向胆瓶中，须顾盼，念他短命红颜。新妆罢，聊摘他、衬贴香钿。但留得、一枝并蒂，折来自供屏前。"
    ]
  },
  {
    "id": "adcfe4db4b9e253857225c4176a1d9f9",
    "title": "玲珑四犯·调粉饵饲金鱼",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "妾处多言，郎前传语，金笼怪伊饶舌。减些鹦鹉料，施与文鱼食。粉香贮来银钵。一星星、漫投银鲫。倚槛吟沉，临波目注，细看他嘘沫。",
      "盆池内玲珑石。料鱼应乐此，曲房幽室。更因亲饲惯，佩响都争集。戏投偌大双红豆，间哄着、寸鳞空啮。但听得。鹦哥正、骂侬心劣。"
    ]
  },
  {
    "id": "adcfe4db4b9e25382236ebb83c4a9b95",
    "title": "春夏两相期··美人晏起",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "合欢床、可怜孤却。忽赴粉郎良约。恼恨黄鹂，乍把春眠惊觉。呼郎不应尚凝眸，记梦未全慵下榻。心字罗衣，小鬟多事，将他温着。",
      "窗前又听鴂鹊。且支持瘦骨，起穿罗袜。告诉鹦哥，多病近来如削。当初红烛照梳头，如今绿鬓都羞掠。匀得工夫，日斜才下，妆楼一霎。"
    ]
  },
  {
    "id": "adcfe4db4b9e2538268ad5e58f32644b",
    "title": "安公子··无题",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "茉莉香偏促。蝉纱帘内窥初浴。乱绾青螺，才系着、冰纱裙幅。小骂流萤，暗处偏携烛。还频见、秋水时时渌。怕轻摇团扇，人到粉阑干曲。",
      "一带朱衣竹。萧萧影里惊如玉。浓笑前来，手指道、银河似沐。恰好幽期，欲趁花神福。响金镮、吠动猧儿熟。恐小鬟知道，两点檀娥轻蹙。"
    ]
  },
  {
    "id": "adcfe4db4b9e253833e30ffa5bcfd180",
    "title": "霓裳中序第一·燕子矶怀古",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "看萧萧瑟瑟。怒浪寒空都一色。更望处、断虹层碧，见风带泉绅，水肤山骨。荒烟遥接。回首是、晚霞新月。听欸乃、芦中吹彻，渔舸三两叶。端的。",
      "江山奇绝。正千里、泠泠一折。送我短衫豪客。念六代芜湮，五朝萍没。旧事兴和灭。也只是、江潮吹叠。今何日、燕子矶头，倍觉清流激。"
    ]
  },
  {
    "id": "adcfe4db4b9e253812a6b6bb3030661b",
    "title": "曲玉管··当年",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "靧面为容，簸钱学戏，当年仿佛应呼弟。便到韶华两八，不解嫌疑。镇相依。花浪栏边，蝉纱帘内，香怀贴抱梳新髻。双觑菱花，曾将一笑酬之。",
      "忍轻离。此后堪悲，奈一旦、画舠南北，但闻鸿便传言，遥知已定婚期。泪沾衣。悔当年两小，玉台曾未结红丝。到今日重逢，瞥地凝思。"
    ]
  },
  {
    "id": "adcfe4db4b9e25387b9ac8e662180733",
    "title": "竹马儿·却聘词，代章氏婢小红",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "还自忖、不知墙头马上，几曾微露。却因何有人传误，惹得求凰争赋。",
      "罗敷虽未有夫，也还应念，使君有妇。有妇更求凰，恐青陵台畔，金钗难数。",
      "泪落流黄土，妾原薄福，不堪君顾。况妾未经十五。",
      "豆蔻心儿难吐。殷勤寄语刘郎，桃花虽好，莫走天台路。",
      "天台深处，多少香云护。"
    ]
  },
  {
    "id": "adcfe4db4b9e2538cd49a144aab92258",
    "title": "玲珑四犯·七夕",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "我意如秋，喜月到初弦，空庭皎皎。牛女佳期，堪怪齐谐缥缈。就使银河真渡，也应是、愁多欢少。算何如、支机石畔，索性年年孤俏。",
      "今来古去千秋矣，偏难道、天孙未老。便是逋钱真百万，织久应偿了。况是牵牛痴绝，反不累、天孙烦恼。愿天孙、锦泪且收，将莫被、嫦娥窃笑。"
    ]
  },
  {
    "id": "adcfe4db4b9e2538352de70d2a981edc",
    "title": "花发沁园春·题黄氏印史代序",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "北苑临书，南宫执笏，从古畸人癖事。字亦雕龙，石堪绣蠹，不道先生兼此。落笔惊看，有历落、嵚崎之致。宛然见古貌如颠，不似人间衫履。记得当年此际。",
      "将怪石投予，镌予名字。珍重常携，离奇可拜，时命小鬟亲洗。聊写俚词。题笺仍用猩红记。知道先生应笑我，攫石袖中何意。"
    ]
  },
  {
    "id": "adcfe4db4b9e2538c2a2e9ac9cca80ab",
    "title": "解连环··楚行白筠心书赠楚词一箑，复作高唐好梦图，因柬谢",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "澧兰沅芷。是文郎当日，旧游之处。生平说、屈宋衙官，拟重去襄川，将他部署。翻怪香山，却贬技、填词赠与。想落笔高吟，多应说向，君家老妪。",
      "亲写双钩小柱。苦绝少红鹅，凭君携去。况画将、一梦高唐，把纨扇招风，更添佳绪。但到阳台，倘误惹、香云艳雨。凭君莫寄招魂赋，梦中叨絮。"
    ]
  },
  {
    "id": "adcfe4db4b9e2538a838f07c4346c789",
    "title": "菩萨蛮·慢·秋日杨东起书园社集",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "今当共席。正荷风梧雨，嫩凉时节。更称觞、共向园亭，望带水回廊，宿云欹石。或嗽流泉，晞发乎桥之侧。或谈棋相对，不管蛙声，溪边嘈杂。",
      "或是正襟危帻。或小侯数辈，吟笺争拂。或骚坛强项，大义严辞，或醉后微颠，斜书晋帖。或拭轻纨，淡写云林几笔。告羲之、而今却是，兰亭秋集。"
    ]
  },
  {
    "id": "adcfe4db4b9e253864e77a8b794f6bfd",
    "title": "望梅·七",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "奴年两七。比陶家八八，李家七七。风情仙韵知难并，自思量可及，十分之七。却似天孙、几望断、新秋初七。正闲看北斗，遥挂阑干，云边横七。",
      "空有琴弦五七。更词名八六，歌名一七。奈唱回、残月晓风，难说与韦曲，才人柳七。简点春风，已花信、今番六七。怕年华、都似顷刻，开花殷七。"
    ]
  },
  {
    "id": "adcfe4db4b9e253853ff2482d591dce3",
    "title": "疏影··入花丛抓鬓",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "红凭绿映。正蜂差蝶敕，同引游兴。早起梳头，好注兰膏，新妆自看鬟影。相携女伴寻香去，还再顾、菱花小镜。踏青苔、香印留痕，惯向花阴僻径。",
      "懊恨花梢无状，一枝低亚处，偏近珠领。欲倩东君，诉与花神，小立碧梧金井。前头姊妹都回望，闻娇唤、几声低应。待行行、重觅遗钗，更向曲阑闲凭。"
    ]
  },
  {
    "id": "adcfe4db4b9e253816e5ef80b5d3d86d",
    "title": "风流子··初夏",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "已饯将春去，堪悲是、锦片近来稀。但朱户长开，候他紫燕，绿阴微缺，补得黄鹏。新添个、迎衫新暑浅，入苑细风迟。茉莉初来，已怀香孕，芙蕖欲嫁，先制新衣。",
      "此时长日里。笑主人避暖，不解围棋。有客频来剥啄，童子还辞。只闲品唐诗，盛中晚句，自斟鲁酒，一两三卮。翻怪早蝉饶舌，不合时宜。"
    ]
  },
  {
    "id": "adcfe4db4b9e253879f7d1e065c1f31f",
    "title": "小梅花·赋得最是五更留不得，向人枕畔着衣裳",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "莲筹促。吹兰烛。妖姬群抱诸郎宿。翠楼阴。月窥人。葡萄衾里，略觑未分明。柔乡占处终难久。珍惜数声虬水漏。尽相怜。枕儿边。休放蝶儿，舞到玳床前。",
      "花应叹，窗将亮。隔院鸡三唱。五更时。怕留迟。呼郎低语，忍倦着罗衣。罗衣已是先温暖。郎结红襦惊复颤。晓风多。奈郎何。惯是寒风，长把福消磨。"
    ]
  },
  {
    "id": "adcfe4db4b9e2538aae02411b4758e2a",
    "title": "苏武慢·佳人减膳",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "欲报厨娘，还呼绣婢，说是药方新忌。辛椒空荐，鱼炙非宜，镇日长餐松子。频催举碗，时慰加餐，翻怨小鬟多事。叹春来玉板金须，一向何曾染指。",
      "犹记得、酒分半雅，茶品三番，旧日花茵情意。情还羞述，意在无言，只向空中画字。到得而今，玳床孤枕，香阁更无仙剂。便传来香饭，帘前呼取，雪狸来替。"
    ]
  },
  {
    "id": "adcfe4db4b9e2538b9af664af6429312",
    "title": "洞庭春色·招文夏、右文、文庵、程村诸子同集",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "客到兰陵，人来荆水，且住为佳。再休谈跨马，休谈戴笠，相逢握手，共泛流霞。坛坫英雄谁敌手，便添煮青梅佐曲车。闲评论、问使君与我，是也非耶。",
      "一饮休辞既醉，便万钟、于我何加。到榆筹将尽，金鸡欲唱，杯盘狼籍，兴致还赊。都问旗亭何处好，说侬处东邻是酒家。明朝囗，把诗人月旦，一听裙钗。"
    ]
  },
  {
    "id": "adcfe4db4b9e2538108da9ba0d82809c",
    "title": "沁园春··美人额",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "眉黛峰侵，鬓丝云乱，似玉无瑕。笑黄饰仙娥，难方桂蕊，素妆公主，待点梅花。惯道如螓，真看似月，涂处休将宫样夸。春寒也，怕杭罗犹重，裹上蝉纱。",
      "却怜人去天涯。欲叩颡、低垂几叹嗟。更辗转愁添，回头半枕，平安喜报，举手频加。却讶萧郎，虚称上客，岁岁龙门望总赊。归来也，又翠围珠匝，代抹铅华。"
    ]
  },
  {
    "id": "adcfe4db4b9e25389ff134a8b6367c7a",
    "title": "沁园春··美人鼻",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "闲际相看，见他梨颊，玉准停匀。料楚国夫人，掩来定妒，宜城公主，见后应嗔。花气嗅来，歌声收入，蕴得风前无限春。回头处，又一钩斜见，半面平分。",
      "不因口过逡巡。愿指向、明河索问津。想微亚风棂，侵寒欲嚏，潜携月幌，屏息无闻。素手轻挼，薄巾微掩，曾恼萧郎被酒醺。伤心处，更有时酸甚，闷把香薰。"
    ]
  },
  {
    "id": "adcfe4db4b9e2538610e1e19769cd0b7",
    "title": "沁园春··美人齿",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "看去纤匀，生成伶俐，掩映偏宜。念衬处参红，榴编细贝，露时凝素，瓠剖明犀。刷后留芬，谈馀剩慧，启向风前一笑迟。曾徼幸，有姓名轻挂，何福消伊。",
      "问来年纪应知。每剔罢、沉思叩欲低。更吟费推敲，咬松㕙管，绣商深浅，嚼烂绒丝。漱石应同，拈梅欲冷，难画杨妃病抵时。销魂处，向檀郎戏啮，印臂痕微。"
    ]
  },
  {
    "id": "adcfe4db4b9e2538b800f5648d920953",
    "title": "沁园春··美人肩",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "此日鸦侵，当年丝覆，格韵偏赊。想向月凭时，削成软玉，将云护着，衬出明霞。两两同随，双双并比，应羡风流是陆家。愁多处，似相思担尽，绕遍天涯。",
      "每因午倦频加。便侧着、芙蓉自枕他。更昵语羞应，笑时微耸，慵情漫倚，亸处恒斜。娇若难胜，瘦如欲脱，寒倩萧郎半袂遮。长相并，觉偎红拥翠，胜拍洪崖。"
    ]
  },
  {
    "id": "adcfe4db4b9e25383b9f7c9b95a503b3",
    "title": "沁园春··美人乳",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "拊手应留，当胸小染，两点魂销。讶素影微笼，雪堆姑射，紫尖轻晕，露滴葡萄。漫说酥凝，休夸菽发，玉润珠圆比更饶。开襟处，正粉香欲籍，花气难消。",
      "当年初卷芳髫。奈坟起、逾丰渐欲高。见浴罢铜洼，罗巾掩早，围来绣袜，锦带拴牢。逗向瓜期，褪将裙底，天壤何人吮似醪。幽欢再，为娇儿抛下，湿透重绡。"
    ]
  },
  {
    "id": "adcfe4db4b9e25384b69e455ddd1e803",
    "title": "沁园春··美人背",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "转去人看，侧来自顾，稳称停匀。见腰衱压珠，搭馀半锦，领巾成字，挂下轻云。羞把栏凭，恼将身撇，俯拜深深总觑真。惊回首，是檀郎偷立，欲拍逡巡。",
      "浃来红汗还频。便浴室、潜窥此独亲。想郎手绕将，柔乡熨贴，妹胸拥着，寒夜横陈。剪爪轻搔，靠窗闲曝，问相应封虢舆秦。偏芒刺，怕无端笑指，向后纷纷。"
    ]
  },
  {
    "id": "adcfe4db4b9e253861fd40d9dc091a01",
    "title": "沁园春··美人膝",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "摇动衣纹，蹴开裙衩，似鹤仙仙。正藕覆交笼，垂过素笋，花茵盘坐，加上红莲。蜀国琴横，华山锦蔽，补屋才容也自妍。还堪觑，为胜常数四，宛曲迁延。",
      "有时昼拥床边。好一任、萧郎做枕眠。更爱欲频登，促来绮席，愁教独抱，阁尽吟笺。誓月幽窗，拈花法座，屈向氍毹较可怜。如今见，有阿侯旋绕，畏在伊前。"
    ]
  },
  {
    "id": "adcfe4db4b9e2538ed15ac69b5333495",
    "title": "贺新郎··淮阴词",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "为汉空奔走。叹当年、追猴逐鹿，终烹功狗。留侯曲逆虽阴诈，吕雉之谋多有。算此际、高皇身后。平勃区区都易与，怕将军、武悍还如旧。因中祸，君知否。",
      "国士无双称善斗。奈英雄、漂母寄餐，未央授首。书生于此终疑诧，何事英风射斗。生死出、妇人之手。刘郎宫寝埋荒草，喜将军、庙祀终难朽。君休信，蒯通口。"
    ]
  },
  {
    "id": "adcfe4db4b9e2538e27b05e4342f59e7",
    "title": "贺新郎··扬州贺涂公子季朗花烛",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "花月扬州好。正相逢、珠袍公子，果车来早。廿四桥头箫管沸，却自嬴楼吹到。更夹道、芳尘缥缈。跨鹤求凤今已得，讶一钗、十万珠光绕。庆合卺，期偕老。",
      "兰膏未烬银虬杳。想今宵、帐中悬蛤，相看皎皎。侍女添香衣桁畔，微听流苏声悄。多恐试、麻姑仙爪。明日高堂双献寿，记妆成、先佩宜男草。何物贽，安期枣。"
    ]
  },
  {
    "id": "adcfe4db4b9e25382c93b3cd11545590",
    "title": "笛家·画屏",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "绝少嫌猜，偏多爱惜，当年娇小，记曾携手朱楼上。一丝新柳，一点明珠，浅云齐覆，横秋双盼，豆蔻犹含，鸳鸯学写，耐得人端相。最怜伊，红烛下，岕茗携来新饷。相向。",
      "才离朱阁，轻将红篆，代印回文，笑捏黄花，央描绣样。更是、香带为郎亲结，纨扇为郎亲障。岂料他家，吹箫作聘，几度多惆怅。休回避，算玉钗，恩重不须鸳帐。"
    ]
  },
  {
    "id": "adcfe4db4b9e2538c7485cf28ab3761b",
    "title": "十二时·吴门金孝充来觅妓侑酒",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "孝章自是难兄也，更有孝充难弟。盖向者、吾闻之矣。",
      "今日过予投刺。还恐高轩，空题凡鸟，倒着中郎屣。",
      "相揖后、喜接高谈，杏雨梧风，都在君家麈尾。",
      "更爱君、唐诗晋字，兼善画图酒史。席上挥毫，樽前顾曲，易得佳人意。",
      "奈无端邂逅，柔乡空在梦里。",
      "幸衣肖、白衣红袖，将我于中位置。但怪座中，一般奇事，向我称才子。",
      "且满斟高唱，试尽欢焉而已。"
    ]
  },
  {
    "id": "adcfe4db4b9e2538d92278ea02eeee9e",
    "title": "兰陵王··别怨",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "春光削。春到归期怎捺。怎郎家、兀自萍游，念四桥头娱芍药。叹芳华一霎。孤负奴年二八。堪怜是、昨夜东风，满地都将残花撤。燕尾池中掠。正闲看鸳鸯，迎波轻呷。荼蘼又把裙勾搭。",
      "待诗题锦字，倩鱼相寄，韵险愁多还剩押。闷把荼蘼嚼。罗袜。薰香鸭。更岕茗亲煎，云浮绿脚。先将榴齿微微刷。取绣绒银剪，轻修指甲。归来戏把檀郎招。风流煞。"
    ]
  },
  {
    "id": "adcfe4db4b9e25387899954ad9e3ef34",
    "title": "多丽··为李云田题周少君宝灯坐月浣花图",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "染吴绡。非云非雾飘飘。仿佛见、冰轮挂起，玉台小镜偏高。药栏斜、明妆依约，银床近、素影飘姚。手半垂时，肩微亸处，却疑悬想思摇摇。还闲倩、名花作伴，掩映越生娇。",
      "却有个、司花侍女，汲水匀浇。看转过、辘轳金井，低头欲避花梢。宛相怜、星眸对盼，如相语、粉舌同调。怨寄莲砧，寒侵藕袜，瘦来真是楚宫腰。知何日、还随夫婿，射雉向如皋。应赢得、嫣然一笑，尽把愁消。"
    ]
  },
  {
    "id": "adcfe4db4b9e2538076b45afc61f189e",
    "title": "哨遍·送孙无言从广陵归黄山",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "为问先生，且住为佳，何事成归计。却道是、十载趁萍踪，漫逍遥、蜉蝣天地。季主帘边，韩康市上，阅尽人间世。便功业萧曹，文章燕许，不过如斯而已。况他家父子是和非，问商山何与乃公事。白社遗民，黄冠故里，犹然迟矣。再莫羡、扬州佳丽。负了山灵誓。",
      "阁梅堤柳，当年几下芜城泪。绣瓦宫娥，银床宾客，只今名姓谁为记。天台可赋，苏门堪啸，奚必江东虎视。把芒鞋整顿，归来闲憩。向轩皇、铸鼎旧高台，饵丹砂、身名俱避。有时来往空庭，一二庄生老子。倘教他日少微星耀，天上来徵处士。好教童子护柴门，道先生高眠未起。"
    ]
  },
  {
    "id": "adcfe4db4b9e253829685c97003e53b5",
    "title": "明月斜·闺叹",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "玳瑁床，珊瑚枕。火照香帏空自怜。银虬水泻分明听。"
    ]
  },
  {
    "id": "adcfe4db4b9e2538ecfd81dbbe1f50da",
    "title": "一叶落·本意",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "一叶落。正萧索。愁归又被秋牢落。",
      "拾来书细蚕，题成唤驯鹤。唤驯鹤。衔去红心阁。"
    ]
  },
  {
    "id": "adcfe4db4b9e25384f56d6e92f7bb20b",
    "title": "蝴蝶儿··本意",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "蝴蝶儿。抱花栖。片魂方逐晓云迷。东风轻护之。",
      "小院闲来舞，娇娘故做痴。恼他香粉惹郎衣。挥巾欲扑伊。"
    ]
  },
  {
    "id": "adcfe4db4b9e2538ea330f923a492fd7",
    "title": "浣溪纱·京口",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "一线长洋作砚低。来烟亭下片帆栖。犹然梦到小窗西。",
      "去路虽无吹乳鸭，隔江应有听潮鸡。将无惊喜又惊疑。"
    ]
  },
  {
    "id": "adcfe4db4b9e253838613072091fc60f",
    "title": "愁倚阑令·愁来",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "帘丝外，月波中。晚来风。叶落鸦栖鸦似叶，补些空。",
      "此景关人何事，偏增得、愁幛重重。试问个人窗影里，得无同。"
    ]
  },
  {
    "id": "adcfe4db4b9e2538037675ac181552e0",
    "title": "诉衷情··宫怨",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "拈将红叶写新诗。流出御沟迷。欲讨人间音信。除是逆流时。",
      "闲顾影，自翻衣。总然痴。羊车去矣，几见君王，解得相思。"
    ]
  },
  {
    "id": "adcfe4db4b9e253802dae266c2f711cd",
    "title": "相思儿令·烧香曲",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "银叶如钱一点，漫爇小蓉丸。忆得韩郎去后，十样淡眉攒。",
      "博山红兽犹寒。只因愁绪多端。泪痕湿处频熏，唾花衣袖难干。"
    ]
  },
  {
    "id": "adcfe4db4b9e2538fbf6382bd7fe7ab2",
    "title": "西江月··山上吟",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "千叶寒云护者，一緺流水环之。乱山横处亦堪诗。索向天涯游子。",
      "古庙谒来曾记，板桥望处偏迷。瘦驴到处葛巾欹。一幅倪迂画里。"
    ]
  },
  {
    "id": "adcfe4db4b9e253820949c64793e0757",
    "title": "偷声木兰花··修书",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "云母新笺香粉透。题来险韵多安顿。寄与郎家。好嘱宾鸿新付他。",
      "钉封书样成蝴蝶。小篆模糊难认得。指染红云。缄记须看螺印纹。"
    ]
  },
  {
    "id": "adcfe4db4b9e2538aae152643e5f7639",
    "title": "醉花阴··语花",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "露沁香心花中酒。月下低垂首。掩映绿樽中，弱质离披，如何风前抖。",
      "美人笑把花枝嗅。欲与花为友。悄自向花言，不解相思，何事如奴瘦。"
    ]
  },
  {
    "id": "adcfe4db4b9e253862b83a80a8561fd5",
    "title": "雨中花··题襄阳署壁",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "案上新诗数种。窗外轻烟一捧。午后浓阴，白云骀荡，遮得山无缝。",
      "小摘草花聊作供。不比江南春仲。看红紫全稀，燕处荒巢，犹做雕梁梦。"
    ]
  },
  {
    "id": "adcfe4db4b9e2538835da673389a6e11",
    "title": "河传··秋夜寓鹫峰书院",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "月小。云绕。烟丝如袅。银湾如晓。点兰缸。理书床。人悄。月光惊宿鸟。",
      "怜此夜传梅信杳。闺中少。空寄文无草。掷离觞。煮梅香。他乡。衾寒觉夜长。"
    ]
  },
  {
    "id": "adcfe4db4b9e253848d3ee67cbea9560",
    "title": "雨中花··幼小",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "幼小未将情字省。偶向着、养娘闲问。道有游郎，曾报香帕，不识他因怎。",
      "见得养娘微一哂。却半晌、低头自忖。再记游郎，重看香帕，满面都红沁。"
    ]
  },
  {
    "id": "adcfe4db4b9e2538dcea693344a4f7da",
    "title": "河传··题美人早起图",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "小扣。轻袖。衣香堪嗅。推郎先起，再添红兽。为问荼蘼开否。拈花先浴手。",
      "学梳时髻疑偏堕。菱花座。侧处疑添个。步蕉房。对碧窗。檀郎。看侬新样妆。"
    ]
  },
  {
    "id": "adcfe4db4b9e253847661f294323af77",
    "title": "鹧鸪天··冬夜",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "欲与欢言碍小姑。捏欢臂上问寒无。由他灯火馀昏穗，推着衣裳过暖炉。",
      "交膝语，拍肩呼。欢言低处便含糊。小姑佯做痴呆态，故把欢言细问奴。"
    ]
  },
  {
    "id": "adcfe4db4b9e25385c40f83b3832d504",
    "title": "鹊桥仙··寄贺华子瞻花烛",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "催妆客到，卖花人到，都说何郎如粉。兰缸焰里乍偷看，几欲赐、闺中汤饼。",
      "呼郎新字，怪郎新字。抄袭眉山因怎。鸳鸯社里面分题，才信道、才名相称。"
    ]
  },
  {
    "id": "adcfe4db4b9e25388f21f4eaf690c7b1",
    "title": "夜行船··本意",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "青雀舟来新水泻。正怀人、嫦娥欲下。慧山浜里，黄埠墩前，游子最宜今夜。",
      "邻舫蝉纱窗亚亚。风过处、微闻兰麝。又还听说，月华将近，多半倚栏看也。"
    ]
  },
  {
    "id": "adcfe4db4b9e2538d3749b11ce8b2e94",
    "title": "惜分钗·闺情",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "人如玉。腰如束。樱桃红溅裙儿幅。写些评。诵些听。步韵难工，险韵难成。生。生。",
      "鬟低绿。眉低促。吹箫又下屏风曲。别时盟。见时情。呼侬有字，唤汝无名。卿。卿。"
    ]
  },
  {
    "id": "adcfe4db4b9e2538d011c214eab7646b",
    "title": "苏幕遮··索香",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "燕笼涎，萦鸭篆。小袖微笼，心字春衫暖。还恐骤烟吹隔苑。微湿蓉丸，许久烧才半。",
      "为儿郎，述别院。索得宫香，纤手拈来颤。一点心肠终是软。拜月还求，薄幸心儿转。"
    ]
  },
  {
    "id": "adcfe4db4b9e2538a862789700767810",
    "title": "扑蝴蝶·咏蝶",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "舞态蹁跹，自小生香国。浑身腻粉，爱向花前宿。每因径曲来迟，更为墙低去速。学尽颠狂轻薄。难拘束。",
      "庄生晓梦方足。应许狂奴续。影儿犹好，到处教相逐。钗梁贴处交飞，裙衩拖时对簇。胜拓滕王一幅。"
    ]
  },
  {
    "id": "adcfe4db4b9e25384f864ea1d1be3ff7",
    "title": "恩爱深·瞥遇红绫幛",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "萧寺初留，盼年纪花稍上。留仙体态，相违一晌。到得而今，罗敷已嫁应难傍。瞥遇红绫幛。似曾相识，费侬端相。休到青陵台上望。",
      "侬自有明珠，不便殷勤投向。无可致区区，小槎空在明河漾。但把三生忏，何用问朱楼，起居无恙。"
    ]
  },
  {
    "id": "adcfe4db4b9e25388154c4afa6159625",
    "title": "惜红衣··楚中午日同赋",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "笑折葵枝，闲供蒲韭。更是榴花，掩映芳菲，红却樽中酒。门悬桃印，正窗外、黄鹂鸣昼。三斗。斟罢高歌，不觉肠回九。",
      "彩舟竞渡，丝楝投河，胜事年年有。况是鄢陵江口。还怜否。须信当年此日，罗水骚人心疚。到而今翻做，浮白赏花时候。"
    ]
  },
  {
    "id": "adcfe4db4b9e25388790dad117efb0df",
    "title": "满江红··酒酣歌",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "一簿金兰，再休教、香烟零落。有尔我、诗坛豪放，觞歌激烈。不合时宜肺腑共，尽抛礼法才情各。到酣馀、浮白更酹予，予曰诺。",
      "君未去，情堪托。君欲去，情离索。念知交如此，良云不恶。苏大风流都自许，杜陵年少须行乐。到更深、扶醉且辞予，予曰莫。"
    ]
  },
  {
    "id": "adcfe4db4b9e253816d88521389fe63a",
    "title": "丁香结·作天上官词十六首。序之以词",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "新寓人间，故乡天上，我梦恰才归去。看琪花玉树，闲指点、说是旧游之处。仙风吹下后，依旧向、海尘中住。猛看墙角，月光如水，嫦娥不语。",
      "多虑。虑天上修文，除我更无佳句。欲制红词，频催青火，湿萤难聚。借得邻家小照，随意抽诗绪。似空中传旨，上帝赐卿金箸。"
    ]
  },
  {
    "id": "adcfe4db4b9e253811ae79380b235f9c",
    "title": "月华清··赋得「寒气逼人眠不得，钟声催月下回廊」，本宫人题壁句也",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "十二调筝，十三结绣，闻道广寒宫远。才得到内家金屋，御前亲选。小名儿、挂在前头，凝盼着、中涓呼唤。依恋。望巷边竹叶，羊车冉冉。底说玉环红汗。",
      "奈支持瘦骨，花寒欲颤。方信广寒，只在鱼镮深院。猛听却、五凤楼钟。刚催到、嫦娥相伴。清怨。问守宫砂在，几时能换。"
    ]
  },
  {
    "id": "adcfe4db4b9e2538d7198f00e588a5cd",
    "title": "双头莲·荷花池上为友人记忆往事",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "曲水娇荷，是向日芳姿，采香曾寓。隔墙漫觑。怜宋玉无奈，心头长贮。",
      "故拨弦索三条，倩冰丝传语。花暗处。绢裹秦珠，投伊更无情绪。",
      "闻道薄幸狂生，向鸳鸯社里，铜舆重娶。抛将雁柱。",
      "将往事、竟做一池风絮。别向念四桥头，觅吹箫佳侣。",
      "真堪怅、锦瑟床边，玉人已去。"
    ]
  },
  {
    "id": "adcfe4db4b9e253821f7e0b44386a60d",
    "title": "喜迁莺··江口有感和章无恤",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "回肠九折。正我问青天，君歌白雪。吞吐江潮，低徊画艇，分写吟笺几叶。护说放怀依旧，不禁伤心畴昔。望处见，钟陵初造，将军孙策。",
      "悲咽。君不见，吊古留题，拓遍金山壁。点缀烟涛，横吹芦荻，唤到弓腰初月。还问千年寒照，曾见几朝兴灭。停舟处，有残山剩水，不堪评阅。"
    ]
  },
  {
    "id": "adcfe4db4c286fb10bbc5438f8f7dff1",
    "title": "十六字令梅影",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "斜。梅影移窗映碧纱。依它写，寒受月些些。"
    ]
  },
  {
    "id": "adcfe4db4c286fb13b1e0babadd6fbd1",
    "title": "十六字令弹琴",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "琴。调急弦繁哀怨深。难成弄，料是少知音。"
    ]
  },
  {
    "id": "adcfe4db4c286fb19cb94e175563af78",
    "title": "如梦令·春闺",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "燕语呢喃春昼。花事阑珊时候。斜倚画屏前，半亸低垂红袖。",
      "消瘦。消瘦。镜里双蛾长皱。"
    ]
  },
  {
    "id": "adcfe4db4c286fb1740b63edd55fe85e",
    "title": "浣溪沙·题晓妆图",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "莺催日影上窗纱。睡起罗帏远梦赊。水晶屏曲绣帘遮。",
      "一缕香云金钏滑，二分明月玉梳斜。淡妆生爱不簪花。"
    ]
  },
  {
    "id": "adcfe4db4c286fb158a083fc6218dd21",
    "title": "临江仙·春闺即事",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "隔院莺声催早起，昨宵杏雨轻寒。一庭春色卷帘看。绿烟双燕语，红树百花攒。",
      "整顿琴书消昼永，妆成不去凭栏。鹊炉呼婢爇沉檀。新词翻白雪，小楷界乌阑。"
    ]
  },
  {
    "id": "adcfe4db4c286fb1badcacc7171a6842",
    "title": "减字木兰花·杨花",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "柳绵如许。搅碎春魂漂泊去。风约萍开。一半相逢在水隈。",
      "漫天飞舞。帘外斜阳黏忽住。咏絮无才。孤负东风为送来。"
    ]
  },
  {
    "id": "adcfe4db4c286fb1f1bf2e57d4d55e69",
    "title": "四字令新竹",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "新筠澹描。含香嫩苞。些时劲节千霄。笑春风柳腰。",
      "黏云乱捎。梳风碎敲。一丛寒玉萧萧。拂檐牙凤毛。"
    ]
  },
  {
    "id": "adcfe4db4c286fb12b103760f06d7d5f",
    "title": "蝶恋花·落花",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "帘外飞花愁挂树。柳线搓烟，欲绾春难住。蛱蝶成团慵对舞。宿花香梦寻无处。",
      "几度问花花不语。瘦尽嫣红，散落胭脂雨。踏作春泥香满路。多情燕子衔将去。"
    ]
  },
  {
    "id": "adcfe4db4c286fb1fe001e4bcd5c916e",
    "title": "如梦令·题画",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "棋谱半盘打就。独与银釭厮守。侍女去煎茶，蓦地梨云梦透。",
      "醒否。醒否。夜静秋寒灯瘦。"
    ]
  },
  {
    "id": "adcfe4db4c286fb1b0ea4c3a63570706",
    "title": "柳梢青·泥美人",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "撮土犹香。塑成娇艳，绝世风神。月下娟娟，松间小小，画里真真。",
      "美人黄土生春。向何处、蓝桥问津。憨态无言，羞颜似笑，注眼如颦。"
    ]
  },
  {
    "id": "adcfe4db4c286fb1210eeb58f8bd1ea4",
    "title": "浣溪沙·题夏闺图",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "雨过荷香暑气消。奁开月影黛重描。闲阶独立似无聊。",
      "藕覆半笼金缕袜，凤钗斜亸翠云翘。内家妆束不胜娇。"
    ]
  },
  {
    "id": "adcfe4db4c286fb1f87110cf9e9dbff3",
    "title": "醉花阴·染指甲",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "曲栏凤子花开后。捣入金盆瘦。银甲暂教除，染上春纤，一夜深红透。",
      "点绛轻濡笼翠袖。数乱相思豆。晓起试新妆，画到眉弯，红雨春山逗。"
    ]
  },
  {
    "id": "adcfe4db4c286fb1153cb0cc1daa30dd",
    "title": "生查子·自题秋夜图",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "残夜碧天明，月挂梧桐井。小院寂无人，满地芭蕉影。",
      "银汉已横斜，独立衣裳冷。不忍负良宵，自煮天池茗。"
    ]
  },
  {
    "id": "adcfe4db4c286fb10bbd010b06625512",
    "title": "柳梢青·中秋西湖泛月",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "湖上清秋。南屏钟递，岚翠烟浮。衣怯新凉，月扶残醉，人倚兰舟。",
      "月明正好勾留。且放棹、湖心上头。镜净浮光，潭空泻影，人在瀛洲。"
    ]
  },
  {
    "id": "adcfe4db4c286fb12ad7422729b8a2d9",
    "title": "桂殿秋·听雨",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "衣袂冷，上高楼。繁云遮断碧山头。小窗独坐听秋雨，荷叶芭蕉各自愁。"
    ]
  },
  {
    "id": "adcfe4db4c286fb1ef4681985104a9a8",
    "title": "忆王孙·集旧句寄呈夫子",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "画堂深处麝烟微。闲立风吹金缕衣。红绡带缓绿鬓低。",
      "落花飞。不见人归见燕归。"
    ]
  },
  {
    "id": "adcfe4db4c286fb1b679644f30f7cd3e",
    "title": "虞美人·前题",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "庭前芳树朝朝改。尚有馀芳在。年光背我去悠悠。恰是一江春水向东流。",
      "此时欲别魂俱断。试取鸳鸯看。不挑红烬正含愁。别有一般滋味在心头。"
    ]
  },
  {
    "id": "adcfe4db4c286fb167b037a634a7db0d",
    "title": "巫山一段云·前题",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "丽日催迟景，罗帏坐晚风。自盘金线绣真容。翻疑梦里逢。",
      "离恨却如春草。满地落花慵扫。思量长自暗销魂。蛾眉向影颦。"
    ]
  },
  {
    "id": "adcfe4db4c286fb19ca658e7083a7125",
    "title": "卜算子·前题",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "花绕玉屏风，氤氲兰麝馥。何事吹箫向碧空，鸾凤调琴曲。",
      "惜别酒频添，侍儿催画烛。此后相思几上楼，终日求人卜。"
    ]
  },
  {
    "id": "adcfe4db4c286fb1de83cdc0c3ef1b32",
    "title": "生查子·集古赠双妹兼以送别",
    "authorName": "葛秀英",
    "authorId": "adcfe4db4c286fb1d1457b72d1457b72",
    "dynasty": "清",
    "content": [
      "桃花落脸红，困立攀花久。垂柳拂妆台，掬翠香盈袖。",
      "不敢苦相留，去是黄昏后。欲去又依依，几日还携手。"
    ]
  },
  {
    "id": "adcfe4db4c5238885a0687ceaebdc43c",
    "title": "浣溪沙·寄外",
    "authorName": "邓湛",
    "authorId": "adcfe4db4c523888d1457b72d1457b72",
    "dynasty": "清",
    "content": [
      "镇日多愁屡废餐。闭门清坐遣应难。楼头明月几回残。",
      "万点落花谁着眼，一声长笛独凭栏。梦归冰簟五更寒。"
    ]
  },
  {
    "id": "adcfe4db4c5238887e25f4bb097abc47",
    "title": "蝶恋花·春晓",
    "authorName": "邓湛",
    "authorId": "adcfe4db4c523888d1457b72d1457b72",
    "dynasty": "清",
    "content": [
      "杨柳楼头风剪剪。月落星稀，曙动东方缓。一枕绸缪方眷恋。无端恰被莺声唤。",
      "醒来依旧屏山畔。强起临妆，懒画眉峰浅。呼婢漫将帘幕卷。宿酲未醒腰肢软。"
    ]
  },
  {
    "id": "adcfe4db4d16bef6f02891a49f6cfcef",
    "title": "采桑子",
    "authorName": "孙枝蔚",
    "authorId": "adcfe4db4d16bef6d1457b72d1457b72",
    "dynasty": "清",
    "content": [
      "老僧头白焦山顶，不管兴亡。安稳禅床。卧对江南古战场。",
      "客来久坐浑无语，饭熟茶香。归路茫茫。水打空船月照廊。"
    ]
  },
  {
    "id": "adcfe4db4d306f51f96eb763c7fd1de6",
    "title": "忆王孙·本意",
    "authorName": "林绿",
    "authorId": "adcfe4db4d306f51d1457b72d1457b72",
    "dynasty": "清",
    "content": [
      "花阴月色共霏微。淡冶春风拂绣帏。",
      "独倚画楼吹玉笛，盼人归。梅落空阶肠断时。"
    ]
  },
  {
    "id": "adcfe4db4d306f515940b3be5badf179",
    "title": "鹧鸪天·晚春",
    "authorName": "林绿",
    "authorId": "adcfe4db4d306f51d1457b72d1457b72",
    "dynasty": "清",
    "content": [
      "抛却银针喜晚晴。遣情无奈独伤情。高低别院秋千影，远近人家笑语声。",
      "黄鸟碎，白萍轻。绿苔春尽点红英。一年好景仍辜负，堪笑嫦娥老此生。"
    ]
  },
  {
    "id": "adcfe4db4d6cb52758d703962490fe65",
    "title": "蝶恋花·阅尽天涯离别苦",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "阅尽天涯离别苦。不道归来，零落花如许。花底相看无一语，绿窗春与天俱莫。",
      "待把相思灯下诉。一缕新欢，旧恨千千缕。最是人间留不住，朱颜辞镜花辞树。"
    ]
  },
  {
    "id": "adcfe4db4d6cb527f32f182effb7d64d",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "掩卷平生有百端。饱更忧患转冥顽。偶听鹈鴂怨春残。",
      "坐觉亡何消白日，更缘随例弄丹铅。闲愁无分况清欢。"
    ]
  },
  {
    "id": "adcfe4db4d6cb52786b912022beff3aa",
    "title": "虞美人",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "弄梅骑竹嬉游日，门户初相识。未能羞涩但娇痴，却立风前散发衬凝脂。",
      "近来瞥见都无语，但觉双眉聚。不知何日始工愁，记取那回花下一低头。"
    ]
  },
  {
    "id": "adcfe4db4d6cb52786b912028fa06e3d",
    "title": "虞美人",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "碧苔深锁长门路。总为蛾眉误。自来积毁骨能销。何况真红一点臂砂娇。",
      "妾身但使分明在。肯把朱颜悔。从今不复梦承恩。且自簪花坐赏镜中人。"
    ]
  },
  {
    "id": "adcfe4db4d6cb527f32f182e4a70c0c9",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "山寺微茫背夕曛，鸟飞不到半山昏，上方孤磬定行云。",
      "试上高峰窥皓月，偶开天眼觑红尘，可怜身是眼中人。"
    ]
  },
  {
    "id": "adcfe4db4d6cb527d43126325e0aa05d",
    "title": "百字令·题孙隘庵《南窗寄傲图》",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "楚灵均后，数柴桑，第一伤心人物。招屈亭前千古水，流向浔阳百折。夷叔西陵，山阳下国，此恨那堪说。寂寥千载，有人同此伊郁。",
      "堪叹招隐图成，赤明龙汉，小劫须臾阅。试与披图寻甲子，尚记义熙年月。归鸟心期，孤云身世，容易成华发。乔松无恙，素心还问霜杰。"
    ]
  },
  {
    "id": "adcfe4db4d6cb527e4f6108ad30d8306",
    "title": "扫花游",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "疏林挂日，正雾淡烟收，苍然平楚。绕林细路，听沉沉落叶，玉骢踏去。背日丹枫，到眼秋光如许。正延伫。便一片飞来，说与迟暮。欢事难再溯。",
      "是载酒携柑，旧曾游处。清歌未住。又黄鹂趁拍，飞花入俎。今日重来，除是斜晖如故。隐高树。有寒鸦、相呼俦侣。"
    ]
  },
  {
    "id": "adcfe4db4d6cb5274364c52241d1c6e3",
    "title": "卜算子·水仙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "罗袜悄无尘，金屋浑难贮。月底溪边一晌看，便恐淩波去。",
      "独自惜幽芳，不敢矜迟暮。却笑孤山万树梅，狼藉花如许。"
    ]
  },
  {
    "id": "adcfe4db4d6cb52746408bd95b486f97",
    "title": "玉楼春",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "今年花事垂垂过，明岁花开应更亸。看花终古少年多，只恐少年非属我。",
      "劝君莫厌尊罍大，醉倒且拚花底卧。君看今日树头花，不是去年枝上朵。"
    ]
  },
  {
    "id": "adcfe4db4d6cb527d6127407123a8bf4",
    "title": "好事近",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "愁展翠罗衾，半是馀温半泪。不辨坠欢新恨，是人间滋味。",
      "几年相守郁金堂，草草浑闲事。独向西风林下，望红尘一骑。"
    ]
  },
  {
    "id": "adcfe4db4d6cb527d612740777c525ab",
    "title": "好事近",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "夜起倚危楼，楼角玉绳低亚。唯有月明霜冷，浸万家鸳瓦。",
      "人间何苦又悲秋，正是伤春罢。却向春风亭畔，数梧桐叶下。"
    ]
  },
  {
    "id": "adcfe4db4d6cb527f137049bdb974b41",
    "title": "阮郎归",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "美人消息隔重关，川途弯复弯。沉沉空翠厌征鞍，马前山复山。",
      "浓泼黛，缓拖鬟，当年看复看。只馀眉样在人间，相逢艰复艰。"
    ]
  },
  {
    "id": "adcfe4db4d6cb527724c54121f73c1f0",
    "title": "齐天乐·蟋蟀用姜白石原韵",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "天涯已自悲秋极，何须更闻虫语。乍响瑶阶，旋穿绣闼，更入画屏深处。喁喁似诉。有几许哀丝，佐伊机杼。一夜东堂，暗抽离恨万千绪。",
      "空庭相和秋雨。又南城罢柝，西院停杵。试问王孙，苍茫岁晚，那有闲愁无数。宵深谩与。怕梦隐春酣，万家儿女。不识孤吟，劳人床下苦。"
    ]
  },
  {
    "id": "adcfe4db4d6cb527dcea72a636cb2867",
    "title": "八声甘州",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "直青山缺处是孤城，倒悬浸明湖。森千帆影里，参差宫阙，风展旌旟。向晚棹声渐急，萧瑟杂菰蒲。列炬严城去，灯火千衢。",
      "不道繁华如许，又万家爆竹，隔院笙竽。叹沉沉人海，不与慰羁孤。剩终朝襟裾相对，纵委蛇，人已厌狂疏。呼灯且觅朱家去，痛饮屠苏。"
    ]
  },
  {
    "id": "adcfe4db4d6cb527f02891a41cfc4f1b",
    "title": "采桑子",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "高城鼓动兰釭灺，睡也还醒。醉也还醒。忽听孤鸿三两声。",
      "人生只似风前絮，欢也零星。悲也零星。都作连江点点萍。"
    ]
  },
  {
    "id": "adcfe4db4d6cb5275ab97d7ea6bda0f2",
    "title": "少年游",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "垂杨门外，疏灯影里，上马帽檐斜。紫陌霜浓，青松月冷，炬火散林鸦。",
      "酒醒起看西窗上，翠竹影交加。跌宕歌词，纵横书卷，不与遣年华。"
    ]
  },
  {
    "id": "adcfe4db4d6cb527606d191eba7468ac",
    "title": "青玉案",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "江南秋色垂垂暮，算幽事，浑无数。日日沧浪亭畔路。西风林下，夕阳水际，独自寻诗去。",
      "可怜愁与闲俱赴。待把尘劳截愁住。灯影幢幢天欲曙。闲中心事，忙中情味，并入西楼雨。"
    ]
  },
  {
    "id": "adcfe4db4d6cb5271368c914d316143f",
    "title": "临江仙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "闻说金微郎戍处，昨宵梦向金微。不知今又过辽西。千屯沙上暗，万骑月中嘶。",
      "郎似梅花侬似叶，朅来手抚空枝。可怜开谢不同时。漫言花落早，只是叶生迟。"
    ]
  },
  {
    "id": "adcfe4db4d6cb52746408bd9578b6d15",
    "title": "玉楼春",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "西园花落深堪扫，过眼韶华真草草。开时寂寂尚无人，今日偏嗔摇落早。",
      "昨朝却走西山道，花事山中浑未了。数峰和雨对斜阳，十里杜鹃红似烧。"
    ]
  },
  {
    "id": "adcfe4db4d6cb527f29ff18e18f7dff3",
    "title": "点绛唇",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "波逐流云，棹歌袅袅淩波去。数声和橹。远入蒹葭浦。",
      "落日中流，几点闲鸥鹭。低飞处。菰蒲无数。瑟瑟风前语。"
    ]
  },
  {
    "id": "adcfe4db4d6cb527e429ae79768f6c91",
    "title": "如梦令",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "点滴空阶，疏雨迢递，严城更鼓。睡浅梦初成，又被东风吹去。",
      "无据，无据，斜汉垂垂欲曙。"
    ]
  },
  {
    "id": "adcfe4db4d6cb52749f7f6e3fa6195cc",
    "title": "点绛唇·屏却相思",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "屏却相思，近来知道都无益。不成抛掷，梦里终相觅。",
      "醒后楼台，与梦俱明灭。西窗白。纷纷凉月，一院丁香雪。"
    ]
  },
  {
    "id": "adcfe4db4d6cb5272e9cab4e69f9ba04",
    "title": "西河",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "垂杨里。兰舟当日曾系。千帆过尽，只伊人不随书至。",
      "怪渠道著我侬心，一般思妇游子。昨宵梦，分明记，几回飞渡烟水。",
      "西风吹断，伴灯花、摇摇欲坠。宵深待到凤凰山，声声啼催起。",
      "锦书宛在怀袖底。人迢迢、紫塞千里。算是不曾相忆。",
      "倘有情早合归来，休寄一纸，无聊相思字。"
    ]
  },
  {
    "id": "adcfe4db4d6cb527f29ff18efecd1df2",
    "title": "点绛唇",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "暗里追凉，扁舟径掠垂杨过。湿萤火大。一一风前堕。",
      "坐觉西南，紫电排云破。严城锁。高歌无和。万舫沉沉卧。"
    ]
  },
  {
    "id": "adcfe4db4d6cb527f137049bb26b953a",
    "title": "阮郎归",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "女贞花白草迷离，江南梅雨时。阴阴帘幕万家垂。穿帘双燕飞。",
      "朱阁外，碧窗西。行人一舸归。清溪转处柳阴低。当窗人画眉。"
    ]
  },
  {
    "id": "adcfe4db4d6cb527f32f182e9b26560f",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "城郭秋生一夜凉，独骑瘦马傍宫墙。参差霜阙带朝阳。",
      "旋解冻痕生绿雾，倒涵高树作金光。人间夜色尚苍苍。"
    ]
  },
  {
    "id": "adcfe4db4d6cb527f32f182e4c9a1a18",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "才过苕溪又云溪，短松疏竹媚朝辉。去年此际远人归。",
      "烧后更无千里草，雾中不隔万家鸡。风光浑异去年时。"
    ]
  },
  {
    "id": "adcfe4db4d6cb527f32f182e382dc153",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "月底栖鸦当叶看，推窗跕跕坠枝间。霜高风定独凭栏。",
      "觅句心肝终复在，掩书涕泪苦无端。可怜衣带为谁宽。"
    ]
  },
  {
    "id": "adcfe4db4d6cb527f32f182e3d8ef75c",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "乍向西郊斗草过，药栏红日尚婆娑。一春只遣睡消磨。",
      "发为沉酣从委枕，脸缘微笑暂生涡。这回好梦莫惊他。"
    ]
  },
  {
    "id": "adcfe4db4d6cb527f32f182e91064f18",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "舟逐清溪弯复弯。垂杨开处见青山。毵毵绿发覆烟鬟。",
      "夹岸莺花迟日里，归船箫鼓夕阳间。一生难得是清闲。"
    ]
  },
  {
    "id": "adcfe4db4d6cb527f32f182e7e1ca027",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "似水轻纱不隔香，金波初转小回廊。离离从菊已深黄。",
      "尽撤华灯招素月，更缘人面发花光。人间何处有严霜。"
    ]
  },
  {
    "id": "adcfe4db4d6cb527f32f182e475b09d4",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "路转峰回出画塘，一山枫叶背残阳。看来浑不似秋光。",
      "隔座听歌人似玉，六街归骑月如霜。客中行乐只寻常。"
    ]
  },
  {
    "id": "adcfe4db4d6cb527f32f182e503c9114",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "花影闲窗压几重，连环新解玉玲珑。日长无事等匆匆。",
      "静听斑骓深巷里，坐看飞鸟镜屏中。乍梳云髻那时松。"
    ]
  },
  {
    "id": "adcfe4db4d6cb527a2d534f60a2300cb",
    "title": "减字木兰花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "皋兰被径，月底栏干闲独凭。修竹娟娟，风里时闻响佩环。",
      "蓦然深省，起踏中庭千个影。依尽人间，一梦钧天只惘然。"
    ]
  },
  {
    "id": "adcfe4db4d6cb527a2d534f65cecdbe9",
    "title": "减字木兰花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "乱山四倚，人马崎岖行井底。路逐峰旋，斜日杏花明一山。",
      "销沉就里，终古兴亡离别意。依旧年年，迤逦骡网度上关。"
    ]
  },
  {
    "id": "adcfe4db4d6cb52725eb6af7178319d6",
    "title": "清平乐",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "斜行淡墨，袖得伊书迹。满纸相思容易说，只爱年年离别。",
      "罗衾独拥黄昏，春来几点啼痕。厚薄不关妾命，浅深只问君恩。"
    ]
  },
  {
    "id": "adcfe4db4d6cb52725eb6af7f9ec951a",
    "title": "清平乐",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "樱桃花底，相见颓云髻。的的银无限意，消得和衣浓睡。",
      "当时草草西窗，都成别后思量。料得天涯异日，应思今夜凄凉。"
    ]
  },
  {
    "id": "adcfe4db4d6cb5275846058578f5c6f9",
    "title": "清平乐·况夔笙太守索题《香南雅集图》",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "蕙兰同畹，着意风光转。劫后芳华仍畹转，得似凤城初见。",
      "旧人惟有何戡，玉宸宫调曾谙。肠断杜陵诗句，落花时节江南。"
    ]
  },
  {
    "id": "adcfe4db4d6cb5270432b0251c17dce4",
    "title": "荷叶杯·戏效花间体",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "手把金尊酒满，相劝。情极不能羞。乍调筝处又回眸。",
      "留摩留。留摩留。"
    ]
  },
  {
    "id": "adcfe4db4d6cb5270432b02580a8df67",
    "title": "荷叶杯·戏效花间体",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "矮纸数行草草，书到。总道苦相思。朱颜今日未应非。",
      "归摩归。归摩归。"
    ]
  },
  {
    "id": "adcfe4db4d6cb5270432b025daff0436",
    "title": "荷叶杯·戏效花间体",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "无赖灯花又结，照别。休作一生拚。明朝此际客舟寒。",
      "欢摩欢。欢摩欢。"
    ]
  },
  {
    "id": "adcfe4db4d6cb5270432b0256edf9002",
    "title": "荷叶杯·戏效花间体",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "谁道闲愁如海，零碎。雨过一池沤。时时飞絮上帘钩。",
      "愁摩愁。愁摩愁。"
    ]
  },
  {
    "id": "adcfe4db4d6cb5270432b025dfcbdad7",
    "title": "荷叶杯·戏效花间体",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "昨夜绣衾孤拥，幽梦。一霎钿车尘。道旁依约见天人。",
      "真摩真。真摩真。"
    ]
  },
  {
    "id": "adcfe4db4d6cb5270432b025d3c952a1",
    "title": "荷叶杯·戏效花间体",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "隐隐轻雷何处，将曙。隔牖见疏星。一庭芳树乱啼莺。",
      "醒摩醒。醒摩醒。"
    ]
  },
  {
    "id": "adcfe4db4d6cb5279b02ba6d233b93a5",
    "title": "菩萨蛮",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "高楼直挽银河住，当时曾笑牵牛处。今夕渡河津，牵牛应笑人。",
      "桐梢垂露脚，梢上惊鸟掠。灯焰不成青，绿窗纱半明。"
    ]
  },
  {
    "id": "adcfe4db4d6cb5279b02ba6d2135a021",
    "title": "菩萨蛮",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "西风水上摇征梦，舟轻不碍孤帆重。江阔树冥冥，荒鸡叫雾醒。",
      "舟穿妆阁底，楼上佳人起。蓦入欲通辞，数声柔舻枝。"
    ]
  },
  {
    "id": "adcfe4db4d6cb5279b02ba6d76c8b6b7",
    "title": "菩萨蛮",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "红楼遥隔廉纤雨，沉沉暝色笼高树。树影到侬窗，君家灯火光。",
      "风枝和影弄，似妾西窗梦。梦醒即天涯，打窗闻落花。"
    ]
  },
  {
    "id": "adcfe4db4d6cb5279b02ba6dfe1be73b",
    "title": "菩萨蛮",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "玉盘寸断葱芽嫩，鸾刀细割羊肩进。不敢厌腥臊，缘君亲手调。",
      "红炉赪素面，醉把貂裘缓。归路有余狂，天街宵踏霜。"
    ]
  },
  {
    "id": "adcfe4db4d6cb527415d41bd24425479",
    "title": "谒金门",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "孤檠侧，诉尽十年踪迹。残夜银釭无气力，绿窗寒恻恻。",
      "落叶瑶阶狼藉，高树露华凝碧。露点声疏人语密，旧欢远处觅。"
    ]
  },
  {
    "id": "adcfe4db4d6cb52786b9120201e9b9db",
    "title": "虞美人",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "金鞭珠弹嬉春日，门户初相识。未能羞涩但娇痴，却立风前散发衬凝脂。",
      "近来瞥见都无语，但觉双眉聚。不知何日始工愁，记取那回花下一低头。"
    ]
  },
  {
    "id": "adcfe4db4d6cb527a696344e763c16ff",
    "title": "喜迁莺",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "秋雨霁，晚烟拖，宫阙与云摩。片云流月入明河。鳷鹊散金波。",
      "宜春院，披香殿，雾里梧桐一片。华灯簇处动笙歌，复道属车过。"
    ]
  },
  {
    "id": "adcfe4db4d6cb527c82d54e998b30692",
    "title": "摸鱼儿·秋柳",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "问断肠、江南江北，年时如许春色。碧栏干外无边柳，舞落迟迟红日。沙岸直，又道是、连朝寒雨送行客。烟笼数驿，剩今日天涯，衰条折尽，月落晓风急。金城路，多少人间行役。",
      "当年风度曾识。北征司马今头白，唯有攀条沾臆。君莫折，君不见、舞衣寸寸填沟洫。细腰谁惜？算只有多情，昏鸦点点，攒向断枝立。"
    ]
  },
  {
    "id": "adcfe4db4d6cb52786b91202f2dd003a",
    "title": "虞美人",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "杜鹃千里啼春晚，故国春心折。海门空阔月皑皑，依旧素车白马夜潮来。",
      "山川城郭都非故，恩怨须臾误。人间孤愤最难平，消得几回潮落又潮生。"
    ]
  },
  {
    "id": "adcfe4db4d6cb5274334969fc9dd8c78",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "谁道江南春事了，废苑朱藤，开尽无人到。高柳数行临古道，一藤红遍千枝杪。",
      "冉冉赤云将绿绕，回首林间，无限斜阳好。若是春归归合早，馀春只搅人怀抱。"
    ]
  },
  {
    "id": "adcfe4db4d6cb52786b9120203dfca01",
    "title": "虞美人",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "犀比六博消长昼，五白惊呼骤。不须辛苦问亏成。一霎尊前了了见浮生。",
      "笙歌散后人微倦，归路风吹面。西客落月荡花枝。又是人间酒醒梦回时。"
    ]
  },
  {
    "id": "adcfe4db4d6cb5274334969f14f2546d",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "窗外绿阴添几许，剩有朱樱，尚系残红住。老尽莺雏无一语，飞来衔得樱桃去。",
      "坐看画梁双燕乳，燕语呢喃，似惜人迟暮。自是思量渠不与，人间总被思量误。"
    ]
  },
  {
    "id": "adcfe4db4d6cb5278ec6222e3600564e",
    "title": "鹊桥仙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "绣衾初展，银釭旋剔，不尽灯前欢语。人间岁岁似今宵，便胜却、貂蝉无数。",
      "霎时送远，经年怨别，镜里朱颜难驻。封侯觅得也寻常，何况是、封侯无据。"
    ]
  },
  {
    "id": "adcfe4db4d6cb5274334969fe136a4ed",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "窣地重帘围画省，帘外红墙，高与银河并。开尽隔墙桃与杏，人间望眼何由骋。",
      "举首忽惊明月冷，月里依稀，认得山河影。问取嫦娥浑未肯，相携素手层楼顶。"
    ]
  },
  {
    "id": "adcfe4db4d6cb5274334969ff021f519",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "袅袅鞭丝冲落絮，归去临春，试问春何许。小阁重帘天易暮，隔帘阵阵飞红雨。",
      "刻意伤春谁与诉，闷拥罗衾，动作经旬度。已恨年华留不住，争知恨里年华去。"
    ]
  },
  {
    "id": "adcfe4db4d6cb5274334969f19b50567",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "独向沧浪亭外路，六曲栏干，曲曲垂杨树。展尽鹅黄千万缕，月中并作蒙蒙雾。",
      "一片流云无觅处。云里疏星，不共云流去。闭置小窗真自误，人间夜色还如许。"
    ]
  },
  {
    "id": "adcfe4db4d6cb5274334969f08cea4c9",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "翠幕轻寒无著处，好梦初回，枕上惺忪语。残夜小楼浑欲曙，四山积雪明如许。",
      "莫遣良辰闲过去，起瀹龙团，对雪烹肥羜。此景人间殊不负，檐前冻雀还知否。"
    ]
  },
  {
    "id": "adcfe4db4d6cb5274334969f1d86a4fb",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "手剔银灯惊炷短，拥髻无言，脉脉生清怨。此恨今宵争得浅，思量旧日恩情遍。",
      "月影移帘风过院，待到归来，传尽中宫箭。故拥绣衾遮素面，赚他醉里频频唤。"
    ]
  },
  {
    "id": "adcfe4db4d6cb5274334969f4994322c",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "春到临春花正妩，迟日阑干，蜂蝶飞无数。谁遣一春抛却去，马蹄日日章台路。",
      "几度寻春春不遇，不见春来，那识春归处。斜日晚风杨柳渚，马头何处无飞絮。"
    ]
  },
  {
    "id": "adcfe4db4d6cb5274334969f24d96fa9",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "黯淡灯花开又落，此夜云踪，知向谁边著。频弄玉钗思旧约，知君未忍浑抛却。",
      "妾意苦专君苦博，君似朝阳，妾似倾阳藿。但与百花相斗作，君恩妾命原非薄。"
    ]
  },
  {
    "id": "adcfe4db4d6cb5274334969fffa728ae",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "急景流年真一箭，残雪声中，省识东风面。风里垂杨千万线，昨宵染就鹅黄浅。",
      "又是廉纤春雨暗，倚遍危楼，高处人难见。已恨平芜随雁远，暝烟更界平芜断。"
    ]
  },
  {
    "id": "adcfe4db4d6cb5274334969f6162004d",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "月到东南秋正半，双阙中间，浩荡流银汉。谁起水精帘下看，风前隐隐闻箫管。",
      "凉露湿衣风拂面，坐爱清光，分照恩和怨。苑柳宫槐浑一片，长门西去昭阳殿。"
    ]
  },
  {
    "id": "adcfe4db4d6cb5274334969f253f9d54",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "忆挂孤帆东海畔，咫尺神山，海上年年见。几度天风吹棹转，望中楼阁阴晴变。",
      "金阙荒凉瑶草短，到得蓬莱，又値蓬莱浅。只恐飞尘沧海满，人间精卫知何限。"
    ]
  },
  {
    "id": "adcfe4db4d6cb527c2ebbe3bd03983d1",
    "title": "鹧鸪天",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "楼外秋千索尚悬，霜高素月慢流天。倾残玉碗难成醉，滴尽铜壶不解眠。",
      "人寂寂，夜厌厌。北窗情味似枯禅。不缘此夜金闺梦，那信人间尚少年。"
    ]
  },
  {
    "id": "adcfe4db4d6cb5274334969f459fa96e",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "满地霜华浓似雪，人语西风，瘦马嘶残月。一曲阳关浑未彻，车声渐共歌声咽。",
      "换尽天涯芳草色，陌上深深，依旧年时辙。自是浮生无可说，人间第一耽离别。"
    ]
  },
  {
    "id": "adcfe4db4d6cb527c2310b1a6a6769ec",
    "title": "鹧鸪天·庚申除夕和吴伯宛舍人",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "绛蜡红梅竞作花，客中惊又度年华。离离长柄垂天斗，隐隐轻雷隔巷车。",
      "斟醁醑，和尖叉。新词飞寄舍人家。可将平日丝纶手，系取今宵赴壑蛇。"
    ]
  },
  {
    "id": "adcfe4db4d6cb5274334969f45b49627",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "莫斗婵娟弓样月，只坐蛾眉，消得千谣诼。臂上宫砂那不灭，古来积毁能销骨。",
      "手把齐纨相诀绝，懒祝西风，再使人间热。镜里朱颜犹未歇，不辞自媚朝和夕。"
    ]
  },
  {
    "id": "adcfe4db4d6cb5274334969feac53781",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "谁道江南秋已尽，衰柳毵毵，尚弄鹅黄影。落日疏林光炯炯，不辞立尽西楼暝。",
      "万点栖鸦浑未定，潋滟金波，又幂青松顶。何处江南无此景，只愁没个闲人领。"
    ]
  },
  {
    "id": "adcfe4db4d6cb5274334969f982bbdd8",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "帘幕深深香雾重，四照朱颜，银烛光浮动。一霎新欢千万种，人间今夜浑如梦。",
      "小语灯前和目送，密意芳心，不放罗帏空。看取博山闲袅凤，蒙蒙一气双烟共。"
    ]
  },
  {
    "id": "adcfe4db4d6cb5274334969f89f7e2d3",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "斗觉宵来情绪恶，新月生时，黯黯伤离索。此夜清光浑似昨，不辞自下深深幕。",
      "何物尊前哀与乐，已坠前欢，无据他年约。几度烛花开又落，人间须信思量错。"
    ]
  },
  {
    "id": "adcfe4db4d6cb52725136833a17ffbe5",
    "title": "蝶恋花·百尺朱楼临大道",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "百尺朱楼临大道，楼外轻雷，不间昏和晓。独倚阑干人窈窕，闲中数尽行人小。",
      "一霎车尘生树杪，陌上楼头，都向尘中老。薄晚西风吹雨到，明朝又是伤流潦。"
    ]
  },
  {
    "id": "adcfe4db4d6cb5274334969fb980ed40",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "落日千山啼杜宇，送得归人，不遣居人住。自是精魂先魄去，凄凉病榻无多语。",
      "往事悠悠容细数。见说他生，又恐他生误。纵使茲盟终不负，那时能记今生否。"
    ]
  },
  {
    "id": "adcfe4db4d6cb5274334969f3d9b2431",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "落落盘根真得地，涧畔双松，相背呈奇态。势欲拚飞终复坠，苍龙下饮东溪水。",
      "溪上平岗千叠翠，万树亭亭，争作拿云势。总为自家生意遂，人间爱道为渠媚。"
    ]
  },
  {
    "id": "adcfe4db4d6cb527c594ad2e0db8ec9d",
    "title": "蝶恋花·窈窕燕姬年十五",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "窈窕燕姬年十五，惯曳长裾，不作纤纤步。众里嫣然通一顾，人间颜色如尘土。",
      "一树亭亭花乍吐。除却「天然」，欲赠浑无语。当面吴娘夸善舞，可怜总被腰肢误。"
    ]
  },
  {
    "id": "adcfe4db4d6cb5279c70a6d8c4b73218",
    "title": "踏莎行",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "绝顶无云，昨宵有雨，我来此地闻天语。疏钟暝直乱峰回，孤僧晓度寒溪去。",
      "是处青山，前生俦侣，招邀尽入闲庭户。朝朝含笑复含颦，人间相媚争如许。"
    ]
  },
  {
    "id": "adcfe4db4d6cb52761282d767b7b2cfb",
    "title": "踏莎行·元夕",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "绰约衣裳，凄迷香麝，华灯素面光交射。天公倍放月婵娟，人间解与春游冶。",
      "乌鹊无声，鱼龙不夜，九衢忙杀闲车马。归来落月挂西窗，邻鸡四起兰釭灺。"
    ]
  },
  {
    "id": "adcfe4db4d6cb527c2ebbe3b90ac9cb6",
    "title": "鹧鸪天",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "阁道风飘五丈旗，层楼突兀与云齐。空馀明月连钱列，不照红葩倒井披。",
      "频摸索，且攀跻。千门万户是耶非。人间总是堪疑处，惟有兹疑不可疑。"
    ]
  },
  {
    "id": "adcfe4db4d6cb527f29ff18e2ed99c62",
    "title": "点绛唇",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "万项蓬壶，梦中昨夜扁舟去。萦回岛屿，中有舟行路。",
      "波上楼台，波底层层俯。何人住。断崖如锯，不见停桡处。"
    ]
  },
  {
    "id": "adcfe4db4d6cb527c2ebbe3b18cb8640",
    "title": "鹧鸪天",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "列炬归来酒未醒，六街人静马蹄轻。月中薄雾漫漫白，桥外渔灯点点青。",
      "从醉里，忆平生。可怜心事太峥嵘。更堪此夜西楼梦，摘得星辰满袖行。"
    ]
  },
  {
    "id": "adcfe4db4d6cb527606d191e3dc72b30",
    "title": "青玉案",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "姑苏台上乌啼曙，剩霸业，今如许。醉后不堪仍吊古。月中杨柳，水边楼阁，犹自教歌舞。",
      "野花开遍真娘墓，绝代红颜委朝露。算是人生赢得处。千秋诗料，一抔黄土，十里寒螀语。"
    ]
  },
  {
    "id": "adcfe4db4d6cb527d872e95806c4c801",
    "title": "满庭芳·水抱孤城",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "水抱孤城，雪开远戍，垂柳点点栖鸦。晚潮初落，残日漾平沙。白鸟悠悠自去，汀州外，无限蒹葭。西风起，飞花如雪，冉冉去帆斜。",
      "天涯。还忆旧，香尘随马，明月窥车。渐秋风镜里，暗换年华。纵使长条无恙，重来处、攀折堪嗟。人何许，朱楼一角，寂寞倚残霞。"
    ]
  },
  {
    "id": "adcfe4db4d6cb527f32f182e3aa0cd78",
    "title": "浣溪沙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "天末同云黯四垂，失行孤雁逆风飞。江湖寥落尔安归。",
      "陌上金丸看落羽，闺中素手试调醯。今朝欢宴胜平时。"
    ]
  },
  {
    "id": "adcfe4db4d6cb5278ec6222e445bc735",
    "title": "鹊桥仙",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "沉沉戍鼓，萧萧厩马，起视霜华满地。猛然记得别伊时，正今日、邮亭天气。",
      "北征车辙，南征归梦，知是调停无计。人间事事不堪凭，但除却、无凭两字。"
    ]
  },
  {
    "id": "adcfe4db4d6cb5278e18170106062927",
    "title": "人月圆·梅",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "天公应自嫌寥落，随意著幽花。月中霜里，数枝临水，水底横斜。",
      "萧然四顾，疏林远渚，寂寞天涯。一声鹤唳，殷勤唤起，大地清华。"
    ]
  },
  {
    "id": "adcfe4db4d6cb5274334969f495e9f7e",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "辛苦钱唐江上水，日日西流，日日东趋海。两岸越山澒洞里，可能消得英雄气。",
      "说与江潮应不至，潮落潮生，几换人间世。千载荒台麋鹿死，灵胥抱愤终何是。"
    ]
  },
  {
    "id": "adcfe4db4d6cb527f8846c6ad73ad84f",
    "title": "水龙吟·杨花用章质夫苏子瞻唱和韵",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "开时不与人看，如何一霎蒙蒙坠。日长无绪，回廊小立，迷离情思。细雨池塘，斜阳院落，重门深闭。正参差欲住，轻衫掠处，又特地，因风起。",
      "花事阑珊到汝，更休寻、满枝琼缀。算来只合，人间哀乐，者般零碎。一样飘零，宁为尘土，勿随流水。怕盈盈一片春江，都贮得，离人泪。"
    ]
  },
  {
    "id": "adcfe4db4d6cb5274334969f3aa1c1bb",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "连岭去天知几尺，岭上秦关，关上元时阙。谁信京华尘里客，独来绝塞看明月。",
      "如此高寒真欲绝，眼底千山，一半溶溶白。小立西风吹素帻，人间几度生华发。"
    ]
  },
  {
    "id": "adcfe4db4d6cb527c9ab2d6333f8e8bc",
    "title": "霜花腴·用梦窗韵补寿彊村侍郎",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "海漘倦客，是赤明延康，旧日衣冠。坡老黎村，冬郎闽峤，中年陶写应难。醉乡尽宽。更茱萸、黄菊尊前。剩沧江、梦绕觚棱，斗边槎外恨高寒。",
      "回首凤城花事，便玉河烟柳，总带栖蝉。写艳霜边，疏芳篱下，消磨十样蛮笺。载将画船。荡素波、凉月娟娟。倩郦泉、与驻秋容，重来扶醉看。"
    ]
  },
  {
    "id": "adcfe4db4d6cb527f29ff18e604516d7",
    "title": "点绛唇",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "厚地高天，侧身颇觉平生左。小斋如舸，自许回旋可。",
      "聊复浮生，得此须臾我。乾坤大，霜林独坐，红叶纷纷堕。"
    ]
  },
  {
    "id": "adcfe4db4d6cb5276ce68bd2efe46a00",
    "title": "清平乐·垂杨深院",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "垂杨深院，院落双飞燕。翠幕银灯春不浅，记得那时初见。",
      "眼波靥晕微流，尊前却按凉州。拚取一生肠断，消他几度回眸。"
    ]
  },
  {
    "id": "adcfe4db4d6cb527d4b081e4258083d8",
    "title": "苏幕遮",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "倦凭阑，低拥髻，丰颊秀眉，犹是年时意。昨夜西窗残梦里，一霎幽欢，不似人间世。",
      "恨来迟，防醒易。梦里惊疑，何况醒时际。凉月满窗人不寐，香印成灰，总作回肠字。"
    ]
  },
  {
    "id": "adcfe4db4d6cb5279b02ba6d04bcf870",
    "title": "菩萨蛮",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "回廊小立秋将半，婆娑树影当阶乱。高树是东家，月华笼露华。",
      "碧阑干十二，都作回肠字。独有倚阑人，断肠君不知。"
    ]
  },
  {
    "id": "adcfe4db4d6cb5274e1a2952f1e49136",
    "title": "临江仙·过眼韶华何处也",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "过眼韶华何处也？萧萧又是秋声。极天衰草暮云平。斜阳漏处，一塔枕孤城。",
      "独立荒寒谁语，蓦回头、宫阙峥嵘。红墙隔雾未分明。依依残照，独拥最高层。"
    ]
  },
  {
    "id": "adcfe4db4d6cb52772b87e5427065edb",
    "title": "浣溪沙·草偃云低渐合围",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "草偃云低渐合围。雕弓声急马如飞。笑呼从骑载禽归。",
      "万事不如身手好，一生须惜少年时。那能白首下书帷。"
    ]
  },
  {
    "id": "adcfe4db4d6cb5274334969f745e6b84",
    "title": "蝶恋花",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "昨夜梦中多少恨。细马香车，两两行相近。对面似怜人瘦损，众中不惜搴帷问。",
      "陌上轻雷听隐辚。梦里难从，觉后那堪讯。蜡泪窗前堆一寸，人间只有相思分。"
    ]
  },
  {
    "id": "adcfe4db4d6cb5271b21a9bb245ebfe7",
    "title": "浣溪沙·六郡良家最少年",
    "authorName": "王国维",
    "authorId": "adcfe4db4d6cb527f31b2046e5b294b7",
    "dynasty": "清",
    "content": [
      "六郡良家最少年，戎装骏马照山川。闲抛金弹落飞鸢。",
      "何处高楼无可醉，谁家红袖不相怜。人间那信有华颠。"
    ]
  },
  {
    "id": "adcfe4db4daafd0ac2ebbe3bfe19e48a",
    "title": "鹧鸪天",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "梦里云屏度几重。兰期犹暖旧欢丛。镫飘绣扇花如睡，歌咽金船酒不醲。",
      "春寂寂，恨匆匆。凤城凉信又归鸿。缄情欲托天边月，知道高楼雨是风。"
    ]
  },
  {
    "id": "adcfe4db4daafd0a627e01b8aa0b2b73",
    "title": "暗香",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "素天烟邈。点去鸿两两，碧云楼角。梦约不来，一剪微波渺难托。伤别伤秋未算，还点鬓、新霜经著。渐逗入、隔岁相思，花底歇深酌。谁觉。",
      "背虚幕。正不耐夜吟，玉绳低络。五湖计错。乡国蘋花渐非昨。何况空江画桨，悽荡损、萧娘眉萼。待寄语、江上水，月华又落。"
    ]
  },
  {
    "id": "adcfe4db4daafd0ae3ff76a48dd09f03",
    "title": "祝英台近",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烛花凉，炉穗重，妆面半帘记。罗扇恩疏，消得锦机字。绝怜宽褪春衫，窄偎秋被，楚云重、梦扶不起。",
      "酒边事。因甚一夕离悰，潘鬓竟星矣。相忆无凭，相怜又无计。愿将心化圆冰，层层摺摺，照伊到、画屏山底。"
    ]
  },
  {
    "id": "adcfe4db4daafd0a55c43001c123e348",
    "title": "水龙吟·四印斋赋白芍药，分得肯字",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "宝阑春去多时，玉奴犹倚东风困。浓姿泪洗，伶俜不许，雨酥烟晕。素靥消尘，冰绡委佩，强支娇俊。自谢郎去后，银毫蘸浅，瑶台路，无人问。",
      "相谑湔裙未肯，伴酴醾、殿将芳讯。西园后日，蔫红无数。渐吹成粉。何况飞琼，将离歌罢，素鸾无信。向月明空见，一枝凝露，恼新霜鬓。"
    ]
  },
  {
    "id": "adcfe4db4daafd0a278f258ba22b2bf9",
    "title": "解连环·七月十四日坐雨有作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雨凉无极。傍西池渐浥，画屏猩色。怅倦旅、呼酒阑干，数不断唳鸿，远天如墨。乱叶流红，蓦惊散、鸳鸯踪迹。对飘烟暗烛，罨画古帘，悄然乡国。",
      "绿窗已拼怨抑。又天涯树树，哀响搀入。便有约、重梦香丛，怕前地漂花，总凝愁碧。打尽枯荷，几曾减、秋塘波力。但赢得、镜棱泪点，断云共滴。"
    ]
  },
  {
    "id": "adcfe4db4daafd0a58746932aaf9488e",
    "title": "鹧鸪天·九日丰宜门外过裴村别业",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "野水斜桥又一时。愁心空诉故鸥知。凄迷南郭垂鞭过，清苦西峰侧帽窥。",
      "新雪涕，旧弦诗。愔愔门馆蝶来稀。红萸白菊浑无恙，只是风前有所思。"
    ]
  },
  {
    "id": "adcfe4db4daafd0aadd674b119233b66",
    "title": "齐天乐·马神庙海棠百年物也。花时寥寂，半塘翁吟忆见贻，依韵报之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "锦窠春湿红云透，匆匆故宫芳事。冷甃延娇，温泉罢浴，催换东风人世。婵媛梦里。尚刻意新妆，洗烟梳霁。妒极瑶台，玉妃无语正愁悴。",
      "绿章惆怅再乞，夜深障滟蜡，心绪无会。怨凤箫寒，嫠蟾幄暗，消尽燕脂浓泪。横陈艳绮。肯输与西廊，媚春桃李。不嫁含章，堕梅馀恨蕊。"
    ]
  },
  {
    "id": "adcfe4db4daafd0aa3c5ff27c265b867",
    "title": "乌夜啼·同瞻园登戒坛千佛阁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "春云深宿虚坛。磬初残。步绕松阴双引出朱阑。",
      "吹不断。黄一线。是桑干。又是夕阳无语下苍山。"
    ]
  },
  {
    "id": "adcfe4db4daafd0a2d5face556b4a6d0",
    "title": "梦芙蓉罗睺岭为趋戒坛谭檀柘分道处，茗憩书壁，用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "溪霞明断绮。带东风客雁，笋将十里。镜空春路，心绪淡蛾外。泛萸谋野醉。年年催载秋被。盼客山灵，惜愁鬟未整，莺语乱呼起。",
      "转首瑶台眼底。疑有双成，结束连环佩。旧尘如梦，还付乱云洗。驻鞍消茗翠。斜阳冷透峰意。未怯春寒，知游仙路近，微步响风水。"
    ]
  },
  {
    "id": "adcfe4db4daafd0a0b9c7cc86c95c8b5",
    "title": "绕佛阁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "绀烟敛霁，香外梵歇，颓照萧寺。珠露飘蕊。惯催俊侣年年贳春醉。",
      "画阑再倚。谁料素约，和恨难理。残酹沾地。夜深定有秋魂暗惊起。",
      "蠹壁字零落，细数词流空百辈。何况故人伤高当日泪。",
      "总冷透西风，邻笛凄异。断鸿知未。有一样西堂，孤坐无睡。",
      "绕花阴、梦痕如水。"
    ]
  },
  {
    "id": "adcfe4db4daafd0a0f2d44afd7e8c8bb",
    "title": "莺啼序·龙树寺饯别高理臣府丞、张次珊参议，用梦窗丰乐楼韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "轻阴傍楼易暝，带春云步绮。画阑绕、冻柳初荑，暗结沈恨天际。细禽唤、年光冉冉，荒波荡晚疑无霁。殢离人、肠断斜阳，絮点飘坠。十载东华，对酒念往，信孤根自倚。镜中路、窥熟西池，楚吟流怨红翠。赋深情、兰荃绣笔，泪花迸、铜仙铅水。惯伤春，蝶悄莺沈，梦醒何世。刘郎老去，咫尺蓬山，倦数旧游美。天外紧、东风一信，绛蕊颠倒，缥缈鹃声，误人归事。",
      "银河夜挽，珠宫晨叩，香笺飞出回鸾篆，悄冥冥、海阔星垂地。情丝怨极。长宵雾阁云窗，顿抛乱红嫠纬。横汾旧曲，采石新吟，料画轮正迟。怕点检、炉薰花外，笛谱梅边，酒醒觚棱，凤城十二。东门帐饮，西台车马，江湖头白回望处，惜芳菲、须掩伤高袂。白鸥去矣难驯，燕幕孤栖，荡魂万里。"
    ]
  },
  {
    "id": "adcfe4db4daafd0a9c70a6d8aac43269",
    "title": "踏莎行",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "照水单衫，飘香小扇。晚凉愁倚阑干遍。冷鸥三两不归来，镜心一夕红衣变。",
      "经醉湖山，伤高心眼。秋来画取芜城怨。谢堂倦客总魂消，无人泪湿西飞燕。"
    ]
  },
  {
    "id": "adcfe4db4daafd0ae0510f521608ff88",
    "title": "河渎神",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烛树蜡烟微。花袍白马来时。天吴移海绿尘飞。日夕灵风满旗。",
      "湿雾冥冥斑竹院。野鸦如阵回旋。帝子不归秋晚。单衾沈梦铜辇。"
    ]
  },
  {
    "id": "adcfe4db4daafd0a9b02ba6da0cdea29",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "西洲风紧骄禽唳。文梁乳燕栖无地。相望郁金堂。氤氲心字香。",
      "芳悰山黛蹙。自转商丝轴。郎意未分明。绿窗闲梦惊。"
    ]
  },
  {
    "id": "adcfe4db4daafd0a9b02ba6dbbd2d3b3",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "鲤鱼风蹴波鳞起。黄姑夜叩星宫事。含笑敛冰梭。微霜新过河。",
      "钿筝长短柱。掩抑声无主。梦里掷青梅。苑花交扇开。"
    ]
  },
  {
    "id": "adcfe4db4daafd0a9b02ba6d059b0cc3",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "花翻宝勒新丰骑。沈沈芳昼金铺闭。山枕腻红消。当筵鸾帕抛。",
      "锦机无气力。密绪双双织。心事篆烟灰。春罗书字来。"
    ]
  },
  {
    "id": "adcfe4db4daafd0a9b02ba6dfcdb1508",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "茱萸锦束胡衫窄。乘肩倦态偎花立。回扇唤风来。春窗朱鸟开。",
      "压愁麟带重。多谢行云送。虬箭水声微。飘镫人不归。"
    ]
  },
  {
    "id": "adcfe4db4daafd0a9b02ba6d3806a5c5",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蜂衙蝶馆参差对。行轩四角流苏缀。一霎谢桥风。蛮花委地红。",
      "玉珰缄翠札。曲折何缘达。商略解连环。人前出手难。"
    ]
  },
  {
    "id": "adcfe4db4daafd0a9b02ba6d3a590c13",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "弱杨睥睨秦蘅老。驮金走马长楸道。宝带鹔鹴裘。东方居上头。",
      "背丸珠错落。脱手翻阿鹊。际海发红桑。箙心花箭香。"
    ]
  },
  {
    "id": "adcfe4db4daafd0a9b02ba6d70b109cc",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "闹红满镜冲单舸。叠澜不定铢衣亸。新语约餐霞。恨无书报他。",
      "留仙裙裥薄。倾盖鸳鸯觉。锦字太无凭。闲愁携手生。"
    ]
  },
  {
    "id": "adcfe4db4daafd0a9b02ba6d70a43d72",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "昨宵解带翻成结。侵晨翠幌当风怯。莫近水西阑。回身罗衣单。",
      "琴心相尔汝。梦断秦台侣。笺管发秋慵。镜心闲泪红。"
    ]
  },
  {
    "id": "adcfe4db4daafd0a1368c914982da745",
    "title": "临江仙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "花底相思无处说，香残烛烬依依。春寒分付与单栖。比愁量锦瑟，和恨卷罗衣。",
      "谁信谢娘香阁畔，天涯锦字凄迷。柳花风起乱莺啼。莫将孤枕泪，寻梦月西时。"
    ]
  },
  {
    "id": "adcfe4db4daafd0a1f6d95d621314239",
    "title": "遐方怨",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "消粉蠡，减香筒。屈膝铜铺，为君提携团扇风。",
      "泣香残露井边桐。一秋辞辇意，袖罗红。"
    ]
  },
  {
    "id": "adcfe4db4daafd0a2785b2cea343e93b",
    "title": "琴调相思引",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "吹梦东风懒似云。占人怀抱是歌颦。雁行低尽，零乱一筝尘。",
      "独自意行僵宝瑟，两边闲泪阁罗巾。小帘朱户，依旧去年人。"
    ]
  },
  {
    "id": "adcfe4db4daafd0a4c8e320ef462e119",
    "title": "斗鸡回",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "惊飙吹幕，推枕琼瑰满。玉镜窥，双娥浅。讳说相思，带罗宽一半。",
      "江郎恨极天涯，重见怕逢春晚。尺素书，香罗荐。解得连环，半床弦索乱。"
    ]
  },
  {
    "id": "adcfe4db4daafd0ab4f4cc683ab575ad",
    "title": "玉楼春·其一分和小山韵，同半塘、伯崇",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "目成已是斜阳暮。谁分合欢花下住。心知明月有圆时，身似断云无定路。",
      "当时不合多情遇。风卷红英随水去。莫敧单枕故相寻，梦里已无携手处。"
    ]
  },
  {
    "id": "adcfe4db4daafd0a47666c212fe07f34",
    "title": "唐多令·衰草和穗平",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "扫断马蹄痕。消凝油壁尘。剪红心、霜讯催频。一道玉钩斜畔路，已无意，斗罗裙。",
      "浓绿镇迷人。兰苕凄古春。换年年、冷戍荒屯。泪噀西风原上火，怕犹有，未招魂。"
    ]
  },
  {
    "id": "adcfe4db4daafd0ae0bd00901a7f5c78",
    "title": "花心动·花朝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "若个花枝，称东君、年年尽情妆点。舞趁绣幡，歌节金铃，不是等闲惊燕。隔墙还结秋千社，却抛撇、浓春一半。谢桥外、东风冷透，探芳心眼。似水流年未绾。",
      "空万缕千条，丝杨搓怨。一样水西，挑菜光阴，只是凤靴人远。扇纨扑蝶分明约。思量后、妆慵歌懒。闭门又、阑干乱红涴遍。"
    ]
  },
  {
    "id": "adcfe4db4daafd0ae4f1325ad73cbc2e",
    "title": "木兰花慢·送陈伯韬之官江左",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "听枯桐断语，识君恨，十年迟。正溅泪花繁，迷归燕老，春去多时。相携。梦华故地，怪单衣、无路避尘缁。锦瑟看承暂醉，白头吟望低垂。",
      "差差。津馆柳成丝，离绪费禁持。问何计消磨，夕阳宦味，逝水心期。鸱夷。旧狂漫理，已沈阴、江表杜鹃啼。莫上吴台北望，斜烟乱水凄迷。"
    ]
  },
  {
    "id": "adcfe4db4daafd0ab8651ac18ff04b5a",
    "title": "倦寻芳",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "镜尘掩瘦，帘月通愁，人病孤馆。伴客残春，禁受药烟飘断。旧著香罗经酒殢，新调繁轸当歌懒。暂朦胧，有铜街咫尺，钿车雷转。",
      "便侥幸、城乌啼散。更箭沈沈，窗曙犹浅。未必成眠，慵极半衾生恋。雁过时飘闻笛泪，花开翻恼登楼眼。楚云浓，料输他，簸钱庭院。"
    ]
  },
  {
    "id": "adcfe4db4daafd0ab2fe98604dceb7e1",
    "title": "霜叶飞其一秋晚奉使岭南，晦鸣悔生，集中圣斋，用梦窗韵联句录别，越日待舟唐沽，感音寄和",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "乱云愁绪孤帆外，随风飘著燕树。倦程先雁下沧洲，寒带丁沽雨。甚一霎、飙轮过羽。微尘惊见红桑古。怕更倚危楼，海气近、黄昏换尽，酒边情素。",
      "何况北极觚棱，东门帐饮，怨歌今夜难赋。简书猿鸟意苍茫，空觅荒鸡语。梦不入、莼丝半缕。商量听水听风去。剩恨笛、飞声罢，寂寞鱼龙，觑人眠处。"
    ]
  },
  {
    "id": "adcfe4db4daafd0a4944f7ed6ec79b69",
    "title": "霜叶飞其二沪上喜遇半塘翁作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "过江人暮经年事，镫床重话秋雨。北风驱雁暂成行，飞泊寒筝柱。伴独客、零宫断羽。天涯惟有啼鹃苦。漫浪说浮家，冷梦落、沧波几队，白鸥同住。",
      "长记堕策吹尘，浮云蔽眼，上东门外歧路。剩烽惊断后归魂，呜咽铜驼语。笑一夕、枯槎倦渡。腥尘还傍蛮江去。要故人、登临倦，自结春帆，素馨开处。"
    ]
  },
  {
    "id": "adcfe4db4daafd0a002b427f9596c04e",
    "title": "定风波",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "点镜春姿起翠禽。经年唤醒五湖心。照眼娇梅临水放。惆怅。疏香不上小红簪。",
      "别去云軿千种忆。无益。狂来蛮榼百分斟。江上北书无雁托。休说。海南千里瘴花深。"
    ]
  },
  {
    "id": "adcfe4db4daafd0a0c269770385ce0b8",
    "title": "虞美人·其一儗小山",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "朝朝愁黛羞鸾镜。肠断安排定。玉梅传盏别筵开。却道未须花谢便归来。",
      "炎洲路在屏风上。酒醒鸣双桨。泪花不惜涴红笺。知道黏天波浪寄书难。"
    ]
  },
  {
    "id": "adcfe4db4daafd0a25179b65a78149b1",
    "title": "解连环·赋瓶中落梅",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "碎钿香迹。引啼烟翠羽，细窥帘隙。黯帐纸、残墨瞢腾，又搀弄麝尘，半消宫额。拚忍清寒，有妆镜、愁鸾偎泣。怅新歌散雪，旧谱暗香，断红无觅。",
      "瑶台梦中误掷。倩仙云评泊，笑靥羞索。待料理、绀玉寒泉，总浸作愁漪，换春无力。未返芳魂，料不怨、高楼横笛，伴黄昏、背镫瘦影，翠尊酹得。"
    ]
  },
  {
    "id": "adcfe4db4daafd0a038103bf3566c74b",
    "title": "虞美人·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "瑶台不恨惊鸿远。一样秋蓬转。蜡花陪泪照匡床。唤起盈盈犹是睡时妆。",
      "牵衣怕领年时味。推酒成回避。闲情断作水东流。明日曲房春老燕归愁。"
    ]
  },
  {
    "id": "adcfe4db4daafd0a45d76bb685d6d854",
    "title": "梦玉人引",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "误惊鸿，梦沧江上，未归客。斜月空舲，慵对冷枫拈笔。潮落潮生，荡旅情、半付沙头风笛。眼底凌波，比行云难觅。",
      "锦屏罗扇，到如今、零乱旧欢迹。镜语星星，小蛾经岁愁寂。封与相思，红鳞寒无力。料独坐，背繁霜，不信镫花今夕。"
    ]
  },
  {
    "id": "adcfe4db4daafd0a713ba74124cf86fe",
    "title": "宴清都·壬寅小除夕阳山舟中",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "饯腊蛮村鼓。声声急、雁边低和鸣橹。琼箫市远，膏炉爓薄，好春何许。横溪数萼娇红，点缀入、迎年秀语。任向夕、雪意垂垂，韩山冷落眉妩。",
      "银荷翠管西船，歌呼簺博，浑忘羁旅。涂笺燥墨，沾杯淡酒，自温眠绪。荒鸡定怜沈梦，是一夜、乡心几处。唤绪风、帆色新年，春程未误。"
    ]
  },
  {
    "id": "adcfe4db4daafd0a359223ed954dc451",
    "title": "阮郎归·月夜维舟楞伽峡，山水幽夐，孟东野石龙涡诗序云，四壁千仞，散泉如雨，仿佛遇之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "千蕖无蒂著岩坳。飞帘喷雪消。湿云双束怒厓高，春湍不敢豪。",
      "烟橹阁，水镫飘。幽猿三两号。骖鸾仙路夜谁招。月华摇凤箫。"
    ]
  },
  {
    "id": "adcfe4db4daafd0aba8fd078ceb6efd3",
    "title": "玲珑四犯",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "未减吴绵，怪睡觉西园，芳讯催晚。一袖炉薰，长阁暗愁成片。天外似墨沈阴，意绪冷、社前归燕。问镜棱、多少铅泪，不涴谢桥尘点。",
      "翠禽啼暝山屏半。报春残、絮花当面。红楼绣箔飘镫夜，犹道东风浅。料理病骨梦中，渐不是、年时罗荐。待诉情无奈，新声涩尽，参差金雁。"
    ]
  },
  {
    "id": "adcfe4db4daafd0aef6862400b312344",
    "title": "烛影摇红·晚春过黄公度人境庐话旧",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "春暝钩帘，柳条西北轻云蔽。博劳千啭不成晴，烟约游丝坠。狼藉繁樱刬地。傍楼阴、东风又起。千红沈损，鹎鵊声中，残阳谁系。",
      "容易消凝，楚兰多少伤心事。等闲寻到酒边来，滴滴沧洲泪。袖手危阑独倚。翠蓬翻、冥冥海气。鱼龙风恶，半折芳馨，愁心难寄。"
    ]
  },
  {
    "id": "adcfe4db4daafd0a79a0f9c4dc8eb730",
    "title": "摸鱼子梅州送春，时得辇下故人三月几望书",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "近黄昏、悄无风雨，蛮春安稳归了。匆匆染柳熏桃过，赢得锦笺悽调。休重恼。问百五韶光，酝造愁多少。新颦旧笑。有拆绣池台，迷林莺燕，装缀半残稿。",
      "流波语，飘送红英最好。西园沈恨先扫。天涯别有凭阑意，除是杜鹃能道。归太早。何不待倚帘，人共东风老。消凝满抱。恁秉烛呼尊，绿成阴矣，谁与玉山倒。"
    ]
  },
  {
    "id": "adcfe4db4daafd0af32f182e3b7d03d0",
    "title": "浣溪沙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "独鸟冲波去意闲。坏霞如赭水如笺。为谁无尽写江天。",
      "并舫风弦弹月上，当窗山髻挽云还。独经行处未荒寒。"
    ]
  },
  {
    "id": "adcfe4db4daafd0af32f182ed3b595f0",
    "title": "浣溪沙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "翠阜红厓夹岸迎。阻风滋味暂时生。水窗官烛泪纵横。",
      "禅悦新耽如有会，酒悲突起总无名。长川孤月向谁明。"
    ]
  },
  {
    "id": "adcfe4db4daafd0a989c87da4ba8af1a",
    "title": "解连环·秋感，和梦窗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "绪牵愁结，被蛮薰沁骨，素天无极。傍露井、叶叶疏桐，信经过暮凉，画秋真色。罢酒阑干，雁书断、浮云东北。望三山凿翠，尺海涨尘，有情难忆。",
      "登临故欢尽掷。觑新霜镜里，乌笑头白。待叩君、密约鸾钗，怕著枕睡酣，暗销瑶碧。梦入关榆，但流恨、沈沈寒汐。背西风、怨蛩细语，伴人絮得。"
    ]
  },
  {
    "id": "adcfe4db4daafd0a4a757fa695a3ef09",
    "title": "诉衷情·其一癸卯七夕，和梦窗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "鸾軿秋讯有无闲。桦烛掩屏山。琤然露井梧韵，惊梦绛河还。",
      "无别语，拥眠鬟。泪阑干。兰丛风起，未抵针楼，罗荐新寒。"
    ]
  },
  {
    "id": "adcfe4db4daafd0aeeb04e9de07bbcd6",
    "title": "唐多令",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "廊荫转疏槐。圆蟾明上阶。倚空尊、凉梦徘徊。多少清湘瑶瑟怨，几曾有，鹤飞来。",
      "镫萼半成灰。短书千里回。报岩扃、晚桂都开。前度凭阑人换尽，问何事，恋天涯。"
    ]
  },
  {
    "id": "adcfe4db4daafd0adda2f1f9be6af300",
    "title": "诉衷情·其二又和",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "网丝飘断水沈烟。银鸭稳双眠。侵衣露点如雨，坐看月流天。",
      "苕岸路，棹觥船。是何年。倚楼心事，清绝罗衣，原耐秋寒。"
    ]
  },
  {
    "id": "adcfe4db4daafd0a9f165ab63ef86b05",
    "title": "齐天乐·芙蓉",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "轻红不上琼娘靥，重重步幢新亚。麝发潮妆，霞融腻玉，临镜冰丝成把。春魂渐化。委香箧仙衣，冷云齐卸。唤起伶俜，载秋单舸为谁迓。",
      "褰裳人去未久，画阑凭不热，前度游冶。艳锦霜初，斜阳木末，愁入黄昏无罅。仙城梦罢。剩铅泪偷淹，忆君清夜。月堕江空，翠绡何处写。"
    ]
  },
  {
    "id": "adcfe4db4daafd0a62989f9587acfaea",
    "title": "夜游宫·舟夕孤坐，榜人折临水小梅枝为供",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "吹水疏香讯早。绀壶暖、回镫一笑。零乱苍鬟枕函小。似罗浮，月昏黄，梦中到。",
      "天黯吹笙道。细禽傍、空尊啼绕。起换伤春旧年稿。断无人，理红簪，岁华老。"
    ]
  },
  {
    "id": "adcfe4db4daafd0ac0fb80c592932d9b",
    "title": "金缕曲·其一久不得半塘翁书，赋寄",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "下殿扁舟具。傍沧江、经年坚卧，西风孤旅。不近弹棋中心局，依旧埋忧无路。枉赢得、兰成词赋。袖墨淋浪神州泪，算韩陵、片石差堪语。歌不得，独弦苦。",
      "竹西未是无佳处。只吞声、杜鹃再拜，低头臣甫。海气荒荒蛟龙恶，我亦枯槎倦渡。尚梦绕、镫床风雨。散发相从明朝事，问江干、鸥鹭平安否。须为报，尺鱼素。"
    ]
  },
  {
    "id": "adcfe4db4daafd0acb324d09a949dcbf",
    "title": "喜迁莺·罗江舟夜岁除，和梦窗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "风镫摇暮。饯阑岁暂阁，瘴江双橹。分客饧枝，看人花胜，依旧故年游旅。香泛舵楼松火，红上岩阴橘户。燕来早，问残寒消尽，芳音回否。",
      "闲处。孤梦寄、烟驿几签，斗挂苍山午。流怨回潮，年涯催送，不送蛮帆一羽。自酹屠苏无味，慵倚蕙炉划句。漫移枕，看盘花烛卷，红云成缕。"
    ]
  },
  {
    "id": "adcfe4db4daafd0a089ff8cf6bd28237",
    "title": "金缕曲·其二书感，寄王病山、秦晦鸣",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "斗柄危楼揭。望中原、盘雕没处，青山一发。连海西风掀尘黯，卷入关榆悴叶。尚遮定、浮云明灭。烽火十三屏前路，照巫闾、知是谁家月。辽鹤语，正呜咽。",
      "微闻殿角春雷发。总难醒、十洲浓梦，桑田坐阅。衔石冤禽寒不起，满眼秋鲸鳞甲。莫道是、昆池初劫。负壑藏舟寻常事，怕苍黄、柱触共工折。天外倚，剑花裂。"
    ]
  },
  {
    "id": "adcfe4db4daafd0ae9d823dd8781482a",
    "title": "六丑·甲辰元夕，舟泊端州郭外，水镫喧阗，嗑然其为春矣",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "又东风渐起，恨海角、酬春无力。市楼半尘，笼镫摇素壁。芳意疏隔。暗里年光去，闹蛾欢会，渺瘴江孤驿。谁家喷起中流笛。驾稳蓬莱，六鳌咫尺。沈沈万波吹息。惹踏歌一笑，飞棹无迹。",
      "篷窗人寂。拥膏炉焰直。旧侣琼箫冷，谁话得、铜驼梦绕香陌。恣鱼龙曼衍，春城如墨。金钱换、短宵欢刻。瞢腾里、不省当头自有，素娥真色。骖鸾事、分付愁客。到夜深、点滴方诸泪，银荷对拭。"
    ]
  },
  {
    "id": "adcfe4db4daafd0af32f182ebb6f5f7c",
    "title": "浣溪沙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "梦熟烟江十四程。鬓丝堤柳两盈盈。年芳随水漫无情。",
      "落酒东风梅便旋，冲帆细雨燕将迎。春愁把笔自然生。"
    ]
  },
  {
    "id": "adcfe4db4daafd0a6c9898a096c5e6bf",
    "title": "齐天乐·木棉",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烛龙飞上珊瑚岸，殷空万镫成蕾。干掩斑鳞，得衔绛噣，凝作连溪朝采。烟滋露溉。就中著温茸，岁寒曾耐。老尽春丛，可怜朱凤故巢在。",
      "越王台畔丽质，照人风雨夜，天半无晦。茧蝶移家，蓉砂变景，谁睇孤根岭外。交柯未改。好留驻年年，祝融幢盖。梦结扶桑，日华擎翠海。"
    ]
  },
  {
    "id": "adcfe4db4daafd0ac6b41715ed1ba200",
    "title": "减字木兰花·其一舟溯湟江，风雨凄戾，交旧存没之感，纷有所触。辄缀短韵，适踵八哀，非事铨择也",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "淮流如黛。六月吴篷欢共载。解袂匆匆。兵火连天照海东。",
      "一官垂死。诀我联绵书七纸。风义平生。惭愧山阳范巨卿。"
    ]
  },
  {
    "id": "adcfe4db4daafd0a5ae1a991004dea58",
    "title": "清波引勿幕亭、酌泉亭在连州巾山麓",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "小澜不整。是当日、流杯佳境。翠茵偎冷。野风荡愁醒。玉濑散空响，定有餐霞人听。自怜才净闻根，又飘落、午时磬。",
      "孤游惯领。倚危岫、云意未定。地炉供茗，对烟绪摇暝。清泠在山性，肯负辘轳修绠。坐恐一片奁冰，鉴人尘影。"
    ]
  },
  {
    "id": "adcfe4db4daafd0aa1b72a4b8e3df0d7",
    "title": "减字木兰花·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蜕君句律。夹巷过从穷日夕。霜月槎枒。走上樊楼卖酒家。",
      "竹林游在。记写八分招阿买。曙后星孤。留得传家一砚无。"
    ]
  },
  {
    "id": "adcfe4db4daafd0aa1b72a4b872a3f15",
    "title": "减字木兰花·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "苍髯树颏。落落潜郎三十载。馀事荆关。冷笑浓云邋遢山。",
      "荒亭接叶。点笔便为求米贴。不办归帆。竟了京尘粥饭缘。"
    ]
  },
  {
    "id": "adcfe4db4daafd0aa1b72a4b70eb7f0d",
    "title": "减字木兰花·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "支离病骨。一殉浮名成解脱。破寺回飙。夜夜归魂季母招。",
      "苔花及榻。命烛论心恒见跋。何处沾巾。斗酒青山北郭门。"
    ]
  },
  {
    "id": "adcfe4db4daafd0aa1b72a4b28383169",
    "title": "减字木兰花·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "盟鸥知否。身是江湖垂钓手。不梦黄梁。卷地秋涛殷卧床。",
      "楚宫疑事。天上人间空雪涕。谁诏巫阳。被发中宵下大荒。"
    ]
  },
  {
    "id": "adcfe4db4daafd0aa1b72a4b3d477c4b",
    "title": "减字木兰花·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蓬莱一谪。谁挽使还文字职。得丧虚沤。瞥眼惊藏巨壑舟。",
      "相过魑魅。纠纆幽忧非尔意。神理绵绵。记坐高斋十六观。"
    ]
  },
  {
    "id": "adcfe4db4daafd0aa1b72a4b547fef77",
    "title": "减字木兰花·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "交游海里。眼看联翩鸿雁起。病骨西风。一夜霜摧镜面蓉。",
      "百身何赎。累我阿连三日哭。池草春枯。泪尽西堂梦也无。"
    ]
  },
  {
    "id": "adcfe4db4daafd0aa1b72a4b33ac2424",
    "title": "减字木兰花·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "剑头微吷。海水刺天漂热血。惨月中庭。谁解张弦受广陵。",
      "富春一角。零乱岩花朱鸟啄。白首何归。山色无人问是非。"
    ]
  },
  {
    "id": "adcfe4db4daafd0a2f4bc8079c463212",
    "title": "摸鱼子清明雨夜泊英德，寄弟闰生",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一更更、滴篷凄雨，天涯人自消受。倦游谙惯江湖味，禁得病怀僝僽。吟未就。伴孤影幢幢，飐幕镫花瘦。离魂暗逗。又禁火年光，看云心事，迸入夜钟后。",
      "还山约，过了春鹃啼候，轻帆依旧孤负。廿年社燕秋鸿迹，多少泪华沾袖。君信否。便烧烛联床，不是寻常有。蘋花十亩。要药裹商量，书奁料理，垂老镇厮守。"
    ]
  },
  {
    "id": "adcfe4db4daafd0a415d41bd0d25baa7",
    "title": "谒金门",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "窗网黑。四面春寒无极。绕树惊乌啼磔磔。泪花红纬湿。",
      "换了罗衣无力。愁梦玉关消息。密誓鸾篦君不忆。强寻明镜隙。"
    ]
  },
  {
    "id": "adcfe4db4daafd0a415d41bd1189a44c",
    "title": "谒金门",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "花漏急。回步地衣红窄。舞袖郎当随促拍。主人翻是客。",
      "今日云屏芳席。明日残鹃荒驿。塌地阴云浓似墨。梦中何处立。"
    ]
  },
  {
    "id": "adcfe4db4daafd0a1ca57395eeab132b",
    "title": "天香·珠兰",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "分畹青瓷，通帘翠押，酥怀晚艳多丽。㔩叶无尘，宫黄初麝，小馥度人疑醉。素纤细摘，清露湿、珠娘秋佩。钗串新装钿粟，衣络旧融檀泚。一瓯点将春焙。",
      "话恹恹、瘴乡身世。谁省旧香消黯，渐凝鲛泪。孤醒阑宵似水。怕零乱、流苏梦难理。自剪南沈，芳心倦矣。"
    ]
  },
  {
    "id": "adcfe4db4daafd0abf28ab1380265eee",
    "title": "夜飞鹊香港秋眺，怀公度",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "沧波放愁地，游棹轻回。风叶乱点行杯。惊秋客枕酒醒后，登临尘眼重开。蛮烟荡无霁，飐天香花木，海气楼台。冰夷漫舞，唤痴龙、直视蓬莱。",
      "多少红桑如拱，篝笔问何年，真割珠厓。不信秋江睡稳，掣鲸身手，终古徘徊。大旗落日，照千山、劫墨成灰。又西风鹤唳，惊笳夜引，百折涛来。"
    ]
  },
  {
    "id": "adcfe4db4daafd0a6647010cff102786",
    "title": "木兰花慢·其一西斋坐雨，威如书至",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "露凉花堕夕，浅秋在，水西阑。看照鬓清波，疏人翠箑，惯得幽单。更残。睡迟病枕，有哀蛩、和笛咽尊前。独客慵忺越酝，故人新费吴笺。居然。",
      "画扇好青山。邀梦发苍颜。奈秋鸿踪迹，江蓠易撷，津柳难攀。愁端。背镫自理，过中年、禁得雨声闲。莫道沧江岁晚，惊尘不到鸥边。"
    ]
  },
  {
    "id": "adcfe4db4daafd0a5cdacc495f727618",
    "title": "喜迁莺·琼台长至，和梦窗冬分人别韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "沧洲程别。正冻涩酒怀，稀逢南雪，谯角宵长，客衫春瘦，金线绣床都绝。倦拥蠹签叶乱，自听黎讴箫节。恨两鬓，是清霜新点，繁枝羞折。",
      "南越。梅讯渺，帐底暗香，愁与青镫结。多事东风，天涯容易，轻送琯葭声噎。甚时斗槎回泛，心剪柔波春阔。寻梦去，怕离烟遮尽，沙边黄月。"
    ]
  },
  {
    "id": "adcfe4db4daafd0a7995f12a899a2dd3",
    "title": "木兰花慢·程使君书报半塘翁亡，翁将之若耶上冢，且为西湖猿鹤之问，遽逝吴中，赋此寄哀。时方为其二翁校刊半塘定稿，故末章及之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "马塍花事了，但持泪，问西泠。信有美湖山，无聊瓶钵，倦眼难青。飘零。水楼赋笔，要扁舟、一系暮年情。才近要离冢侧，故人真个骑鲸。瑶京。",
      "何路问玄亭。九辩总无灵。算浮生消与，功名抗疏，心事传经。冥冥。夜台碎语，咽漂风、邻笛不成声。泪眼尘笺未理，礼堂谁分平生。"
    ]
  },
  {
    "id": "adcfe4db4daafd0ac3b0335b680b049b",
    "title": "六幺令·忆西园池上红梅",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "石阑栖影，零乱几枝玉。年年冷漪荒翠，心事孀娥独。一笑飞琼戏挽，消得珠成斛。料量金屋。吹箫声里，唤起新妆倚修竹。",
      "谁信空尊易泣，颠倒伤春局。多少飘麝楼台，落靥东风扑。莫为题琼客去，流怨松陵曲。翠禽还宿。却收镫火，自下罗帏梦蛾绿。"
    ]
  },
  {
    "id": "adcfe4db4daafd0ab2f5b02eb7cf6bba",
    "title": "祝英台近·钦州天涯亭梅",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "掩峰屏，喧石濑，沙外晚阳敛。出意疏香，还斗岁华艳。暄禽啼破清愁，东风不到，早无数、繁枝吹淡。",
      "已凄感。和酒飘上征衣，莓鬟泪千点。老去难攀，黄昏瘴云黯。故山不是无春，荒波哀角，却来凭、天涯阑槛。"
    ]
  },
  {
    "id": "adcfe4db4daafd0ad8514caf6a5c841f",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "流转信天涯。扑鬓清霜镜里催。驿馆浓花无意劝，深杯。消得闲愁淡荡回。",
      "倦眼若为开。古鬲双烟小炷培。自卷单衣推枕起，徘徊。似有春鸿软语来。"
    ]
  },
  {
    "id": "adcfe4db4daafd0a8f77d39aa1263bf4",
    "title": "烛影摇红",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "叠鼓沈阴，粉梅飘昼馀寒酽。社前双燕不归来，梁画凝尘掩。容裔丝杨翠飐，怯东风、新愁潋潋。才收镫火，未结秋千，芳情凄艳。",
      "无故黄莺，背人啼湿沉香槛。一春欢事水东西，除酒消愁靥。别梦银屏万感，正移心、筝弦未敛。笑声归路，洒面狂花，黄昏尘黯。"
    ]
  },
  {
    "id": "adcfe4db4daafd0a86b912027d677803",
    "title": "虞美人",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "芳时独客怜书札。著酒还慵答。才因蕙草忆罗裙。无数东风惊梦不成云。",
      "冥冥一浦沉香雨。碎镜流花去。未能无恨对春潮。赚得回帆心眼到今朝。"
    ]
  },
  {
    "id": "adcfe4db4daafd0a853ae6def7df37b4",
    "title": "琵琶仙送朱敬斋还江阴",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "残酒辞春，渺千里、岸草征袍同色。离绪轻结，柔杨丝丝怨行客。茸帽底、暄风暗咽，荡愁满、乱云江国。越缦离声，吴艭俊约，须记今夕。",
      "是蛮海、飘泊归来，甚临别、天涯又寒食。颠倒玉觞无味，苦低垂头白。人意比、飞花更懒，怕隔年、冷了词笔。好趁蒌甲光阴，醉君重碧。"
    ]
  },
  {
    "id": "adcfe4db4daafd0a1bb865591301fbcc",
    "title": "徵招残暑方炽，起秋一雨，园林户箔洒然，碧池风来，竹声戛戛落波际，敷簟水西榭，与闰生弟夜话。依白石自制腔写之，并拈其诗中句发端",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "人生难得秋前雨，天涯对床今夜。倦客总无眠，尽挑残红灺。卅年哀乐话。未消得、酒杯陶写。断续檐声，辘轳乡绪，并时萦惹。",
      "图画。白蘋波，扁舟月、何时唤人东下。问讯五湖盟，有群鸥来迓。葛巾慵未卸。似客燕、尚迷残社。水窗晓，明镜徘徊，觑素丝盈把。"
    ]
  },
  {
    "id": "adcfe4db4daafd0a5e67e35fa112cd02",
    "title": "月华清·乙巳中秋，和西𦶮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "玉籁消凉，林霏散夕，上帘人在香径。憔悴圆姿，栉栉细云遮定。露盘空、天袂知寒，树香老、画阑悬暝。谁省。问山河小劫，几多残影。",
      "桂殿秋酲未醒。待诉与方诸，泪珠哀迸。万感孀娥，禁得管弦凄哽。渐抛残、旧舞霓裳，好催放、破空金镜。倾听。是谁家怨笛，待他端正。"
    ]
  },
  {
    "id": "adcfe4db4daafd0a35fb43f9b09e9820",
    "title": "秋霁·园夜卧雨，莼鲈之思益深，和梅溪",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "别枕潺潺，障暗雨帘衣，晕冷镫色。悴叶凉喧，晚蛩愁咽，病怀惯禁秋力。倦吟暂息。梦痕宛转莼丝碧。问故国。",
      "谁眷、夜阑孤坐瘴乡客。惊卧岁晚，乱落江蓠，钓竿沉吟，诗卷疏寂。背西风、残鹃苦说，青铜欺鬓盛年白。归事布帆从办得。怕酒醒后，惊见画里湖山，采珠荒水，捣尘新驿。"
    ]
  },
  {
    "id": "adcfe4db4daafd0ae910eb499562eeed",
    "title": "西平乐别西园作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "灌木愁鸦，露莎抛锦，离思暗落回廊。弹墨单衣，勘书深烛，清欢草草三霜。看抱叶香枯翳镜，连雨萍沈败艇。西风渐老，冥鸿去翼成行。",
      "谁许惊尘海角，红荔颗、绊稳北归艎。蕙帘萝幌，仙书映掌，花药澄湖，虹月英光。消不得、能言怪石，凿空灵槎，说甚虞翻宅徒，陆贾书新，一夜江湖梦已凉。梁燕再来，巢尘簌簌，炉穗愔愔，怅望天涯，罢酒阑干，凭谁指与斜阳。"
    ]
  },
  {
    "id": "adcfe4db4daafd0a88dcc6e85f7eb6d4",
    "title": "清平乐·夜发香港",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "舷镫渐灭。沙动荒荒月。极目天低无去鹘。何处中原一发。",
      "江湖息影初程。舵楼一笛风生。不信狂涛东驶，蛟龙偶语分明。"
    ]
  },
  {
    "id": "adcfe4db4daafd0a01b2a2a16732b4b4",
    "title": "木兰花慢·岁除苦雨，兀坐篝镫，赋此遣怀",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "洗梅根堕粉，换年事，雨声中。看蜜炬笼花，籸盘添胜，围幕香重。楼东。曙鸦未起，黯歌尘、犹颤好帘栊。吟与玉笺旋引，曲游金埒还慵。欢悰。",
      "半冷翠盘龙。多事买吴篷。笑黄柑未擘，洗妆清靥，惯湿春风。相逢。镜屏梦底，问岁寒、宫袖几时红。双举流霞漫劝，老怀翻恼琼钟。"
    ]
  },
  {
    "id": "adcfe4db4daafd0aed0d3446090e7607",
    "title": "庆春宫·结草庵拜半塘翁殡宫作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "颓堞衔烟，昏钟阁水，野鹃唤近清明。华表羁魂，黄垆吟伴，暗尘房槛深扃。断云玉笥，感词客依稀有灵。新腔愁倚，一盏泉华，还荐芳馨。",
      "哀弦冻折谁听。凄唳修罗，山鬼逢迎。蓬岛尘狂，芝田日晏，梦游翻羡骑鲸。泪珠千斛，拚一向、寒原纵声。孤留何事，身世浮沤，休问残僧。"
    ]
  },
  {
    "id": "adcfe4db4daafd0a305ecd06d26f5854",
    "title": "乌夜啼",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "西楼一夜潺潺。玉炉残。只有杏花同度五更寒。",
      "春潮长。空凝望。木兰船。不信归期锦字更开看。"
    ]
  },
  {
    "id": "adcfe4db4daafd0aece5e19973eb51df",
    "title": "柳梢青",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一角风漪。文鳞吹去，锦羽捎回。娖队赪霞，弄珠无力，明镜徘徊。",
      "虚舟自解忘机。漫消领、红妆翠微。三宿湖山，廿年尘土，谁是谁非。"
    ]
  },
  {
    "id": "adcfe4db4daafd0aa514c985a1d504e8",
    "title": "烛影摇红·月夜泛舟里湖，遍串六桥并丁家山而归，山椒一园，歌鼓彻曙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "压镜秋姿，四山浓黛和愁敛。浴空蟾影转斜河，三五凉萤闪。清景人闲易欠。洗闲情、筒杯未酽。窣波钟罢，归尽连钱，蜻蛉孤泛。",
      "欺月珠镫，隔花飘出闲阑槛。乱催阿滥聒清宵，鱼鸟应微厌。残画沧洲半罨。挂西峰、苍龙睒睒。昏鸦醒未，风外稀疏，重城更点。"
    ]
  },
  {
    "id": "adcfe4db4daafd0a794cbc4b4d943d83",
    "title": "齐天乐",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "幽花一暝秋如梦，恹恹翳镫笼帐。泪掬冰绡，愁量锦瑟，香咽纤魂还傍。凄风自扬。卷叶叶罗衣，冷薰空桁。谁侣雏莺，梦游分影夜江上。",
      "多情最怜小玉，结连环短佩，仙步来往。旧月钩阑，残云镜盝，供得闲人惆怅。孤欢半强。任落拓江湖，楚腰慵唱。起玩凉星，沸帘筝线响。"
    ]
  },
  {
    "id": "adcfe4db4daafd0aea2250a810506a8a",
    "title": "三姝媚秋夜饯北客离席，闻歌感音成拍",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烛花摇短夜。扑帘衣新霜，唳鸿来迓。劝酌清吭，是未秋云鬓，泰娘声价。掩抑弦弦，传怨入、吴兰残帕。彩笔休辞，无数闲愁，泥他陶写。",
      "门外酸风凄射。又送客衰兰，短亭嘶马。换叠阳关，促翠筵圆月，背人西下。似酒流年，禁几度、觥船狂泻。便逐鸱夷归舸，沧江恨惹。"
    ]
  },
  {
    "id": "adcfe4db4daafd0a950d5270eedd657e",
    "title": "西子妆其一叔问卜筑竹格桥南，水木明瑟，遂营五亩，证以吴郡图经，跨流而东，陂陀连蜷，为吴小城故墟，怀昔伤高，连情发藻，眷念昨年结邻之约，几时可遂，因次其韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "池粉濯妆，市箫掣泪，半染吴根残土。挂谯凉月照啼乌，换当年、锦帆歌鼓。吴春旧赋。奈倾国、不消再顾。故宫颦、剩瘦杨眉样，斜阳愁处。",
      "鸥邻阻。竹粉连墙，未办双屐步。一尊还约看山来，敞书帘、淡蛾迎户。哀歌漫度。问开遍、棠梨谁主。咽荒壕、夜夜漂花最苦。"
    ]
  },
  {
    "id": "adcfe4db4daafd0a19ad59ea53248b00",
    "title": "齐天乐·寒夜，同麦孺博、潘弱海",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "黄昏连树拳鸦噤，江寒笛声不起。拥叶惊波，呼风断角，凄别归鸾千里。镫窗自倚。渐冰折吴绵，薄醪慵理。尚有残香，夜深不暖旧心字。",
      "荒鸡空唤倦旅，未应霜霰集，谁整归计。箭水繁声，棂纱淡色，落尽凉蟾无寐。西楼翠被。怕一夕将愁，玉珰难寄。曙蜡红啼，梦痕持泪洗。"
    ]
  },
  {
    "id": "adcfe4db4daafd0a30034f0a34c05f4a",
    "title": "西子妆其二酬吴彦复",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "津柳著阴，夜窗歇雨，梦醒青山归晚。渺然华发坐沧波，怪十年、故怀轻换。清杯恨溅。任拂拭、星文锈断。傍西风、睨画堂多少，偎人残燕。",
      "西池宴。屈戌铜铺，但有愁一片。玉楼帘影至今垂，睡冥冥、翠瀛三浅。迷阳唱倦。倚沉醉、蛾眉青眼。怕重逢、墨泪单衣渍满。"
    ]
  },
  {
    "id": "adcfe4db4daafd0a1972d2e731094f6d",
    "title": "渡江云·沪上遇伯韬，旋复别去，歌酒相劳，声为此词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "江风残酒夜，软潮半落，带梦卷回帆。断镫春尚浅，溅泪看花，冷约背梅崦。嘶骝罢跃，渐领略、荒雪江南。吟望低，白头谁侣，照坐有颓蟾。",
      "恹恹。哀时词赋，送老关河，搅尊前百感。休更将、危阑烟柳，分付何戡。明朝照鬓秦淮绿，怕雨昏、风暝愁兼。歧路语，重逢竟湿青衫。"
    ]
  },
  {
    "id": "adcfe4db4daafd0aab08b91c41f68fed",
    "title": "扫花游花朝微雪，和梦窗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "罨空淡色，黯杏叶河梁，燕风微峭。冻波乍袅。卷愁心似惜，乱沙鸥老。觑冷春红，细踏瑶光镜晓。唤吴棹。怕幽约五湖，花梦稀到。",
      "楼观还缥缈。是乱蜃飘寒，碎玉凝照。度春草草。被琼妃断却，翠温帘窈。倦笛飞梅，怨咽江城变调。柳绵早。误东园、凤靴人扫。"
    ]
  },
  {
    "id": "adcfe4db4daafd0a5bab7987276d88bf",
    "title": "八声甘州·暮登灵岩绝顶，叔问为述半塘翁昔年联棹之游，歌以抒怀。用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "倚苍岩、半暝拂春裾，千鬟乱明星。信闲僧指点，愁香黏径，荒翠通城。故国鸱夷去远，断网越丝腥。消尽兴亡感，一塔铃声。",
      "招得秋魂来否，对冷漪空酹，渴梦难醒。问琴弦何许，飘泪古台青。好湖山，孤游翻懒，又咽风、哀笛起前汀。拖筇去，小斜廊路，双屧苔平。"
    ]
  },
  {
    "id": "adcfe4db4daafd0ab00edd462b8e3122",
    "title": "玉连环",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "花翻歌扇衣香卸。梦云低亚。沙棠双桨绮罗尘，愁不耐、沧波泻。",
      "风定絮花凝榭。晚莺闲话。不辞高馆领春寒，坚坐看、斜阳下。"
    ]
  },
  {
    "id": "adcfe4db4daafd0a12f4d5da52987ca7",
    "title": "卜算子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "千片恼吴花，接叶莺调语。睡烬明窗一穗烟，梦响长廊雨。",
      "愁著倚阑时，歌断临觞侣。自惜流光辗转看，泪湿弥天絮。"
    ]
  },
  {
    "id": "adcfe4db4daafd0aca6d53f896adca8b",
    "title": "满路花·其一寒食酬叔问，和美成韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "寒馀北崦风，晴压东阑雪。睡凫香四泛、邻烟绝。青门忆否，十里丝杨折。玉笺连梦阔。蜡苣灰枯，汉宫尚斗芳节。",
      "闲愁天与，杜宇声声血。和春催去棹，沧波接。危阑拍遍，才信哀歌切。中坐弦能说。说行路难，为君刻意伤别。"
    ]
  },
  {
    "id": "adcfe4db4daafd0a872ed4f1287a42c6",
    "title": "木兰花慢·陈伯平使君饮席话旧",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "傍沧浪桂树，素心写，小山篇。笑楚制荷衣，吴讴簜节，萍泊何缘。飞仙。素云拥处，要手𣂏、南斗洒人闲。不用流霞滟引，镜中留得朱颜。幽禅。",
      "一榻煮茶烟。丝鬓几年前。惜冥冥此意，繁忧沈陆，孤梦攀天。鸥边。后期守定，理双纶、同上五湖船。莫话沧桑事影，湘心一碧潺然。"
    ]
  },
  {
    "id": "adcfe4db4daafd0a5b27e359ec49bf34",
    "title": "满路花·其二清明再和，简叔问",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "阑枝过笔低，鸟迹书苔破。泉香霏杏粥、催新火。花悭酒殢，一茧愁丝裹。乱叠书围坐。薄午帘阴，病怀惟称颓卧。",
      "红芳无主，欢计年年左。春湍流白日，谁关锁。江湖满地，梦引樵风过。野鸥慵胜我。一棹相寻，世外应有人呵。"
    ]
  },
  {
    "id": "adcfe4db4daafd0a2b232da9f6a584ae",
    "title": "洞仙歌·丁未九日",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "无名秋病，已三年止酒，但买萸囊作重九。亦知非吾土，强约登楼，闲坐到、淡淡斜阳时候。",
      "浮云千万态，回指长安，却是江湖钓竿手。衰鬓侧西风，故国霜多，怕明日、黄花开瘦。",
      "问畅好、秋光落谁家，有独客徘徊，凭高双袖。"
    ]
  },
  {
    "id": "adcfe4db4daafd0a32ad97e1522dea2b",
    "title": "渔家傲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "绕榻书签兼画帧。朦胧散帙何曾竟。老去不禁茶力猛。微睡醒。风炉煎术供秋病。",
      "万里碧云生雁兴。行行书破青天影。楼月半升帘薄暝。阑独凭。商音满耳无人听。"
    ]
  },
  {
    "id": "adcfe4db4daafd0a32ad97e1c2687b95",
    "title": "渔家傲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "香碗愔愔镫翳翳。冷萤开阖绿窗纸。著枕搜吟工夜计。无一字。瞢腾倦眼惟思闭。",
      "泣露哀虫妨短睡。梦回綀幕凉于水。策策高林丸月底。中夜起。秋声何与闲人事。"
    ]
  },
  {
    "id": "adcfe4db4daafd0a6e59c981eeba9218",
    "title": "蓦山溪",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "避风孱羽，投老皋桥市。流浪廿年踪，濯春波、故情纨绮。樵风吟伴，长负隔篱杯。珍重意。觅枝巢，分席闲鸥喜。",
      "尘樊海角，削迹疑无地。独树老夫家，谱红梅、艳题难继。压天霜霰，憔悴旧山心。三亩宅，五湖帆，怕说菟裘计。"
    ]
  },
  {
    "id": "adcfe4db4daafd0a89add5d1798b1130",
    "title": "惜红衣·其一张园秋晚，草木变衰，昭倚扶病来游，感话近事，和白石",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "倦侣哀时，长谣送日。断愁无力。病里登台，霜林媚红碧。当唇注酒，持一笑、刚肠从客。喧寂。凉雨雁声，识殊方栖息。",
      "明镫广陌。盈掬狂尘，沧波荡愁藉。湛卢迸泪，去国海西北。断得故山归思，何地钓游寻历。酹晚英无语，知是谁家秋色。"
    ]
  },
  {
    "id": "adcfe4db4daafd0a287f1fffb9735524",
    "title": "荔支香近皋桥夜集，送瞻园",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "冻霭官桥镫飐，双画舮。透幕摵摵西风，吹暝凌波路。天东一点凉蟾，导客窥朱户。歌罢，婀娜轻筝雁犹语。",
      "游味浅，漫拍遍河梁句。岁晚江空，赢得倦鸿成侣。红烛楼心，酒醒天涯断肠否。梦委行云一缕。"
    ]
  },
  {
    "id": "adcfe4db4daafd0ae94b06b69c8adf02",
    "title": "惜红衣·其二晦鸣、病山别五年矣，荒江卧病，音书寂寥，病山邮示新篇，兼道晦鸣天南宦迹，漂零旧侣，离忧如何，用白石韵寄晦鸣靖州，遂报病山，不胜岁寒之思矣",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "万感逃虚，孤吟费日。老来心力。雁外封书，蛮云去天碧。离群岁晚，愁万里、闲关迁客。音寂。镫枕倦醒，咽沧波风息。",
      "千班紫陌。鸣殿春雷，青蒲旧声藉。觚棱梦堕，下国斗垂北。手握楚兰何事，不许九关攀历。料爨书翻罢，沥酒碧鸡秋色。"
    ]
  },
  {
    "id": "adcfe4db4daafd0a7aa4fb27961c0ae7",
    "title": "点绛唇·试镫夜微雪，和梦窗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "明雪罗窗，小梅清靥妆初洗。试镫风起。飘断行云地。",
      "漏转琼签，说尽天涯事。愁如水。晓寒笼被。春到檐声里。"
    ]
  },
  {
    "id": "adcfe4db4daafd0a2e81ca557abdbf10",
    "title": "惜红衣·其三叔问暂客淞滨，屏绝歌酒，楼镫坐雨，兀对忘言，重感旅逸，悄焉叠此",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "病减霜尊，阴沈海日。苦吟犹力。定侣耽慵，忘情远山碧。匡床踞晚，闻去雁、楼头如客。羁寂。香烬籁沈，阅蒙蒙千息。",
      "罗窗粉陌。百感无端，飘花泪波藉。樵风但恋，水国送南北。却扫闭关何用，不断乱愁来历。办钓竿幽计，斟酌石湖天色。"
    ]
  },
  {
    "id": "adcfe4db4daafd0a7a8bbb2927c570c0",
    "title": "六丑·沪上元夕，和梦窗吴门元夕风雨韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "渐梅英堕粉，翠幄暖、花风新掣。剪淞半江，春绡冰晕灭。密逗芳节。细漏丁东际，绣幡双影，近宝台高揭。蕃街走马嘶尘热。雾络消香，波帘卷缬。沈沈酽寒城阙。被琼箫成阵，迤逦吹彻。",
      "吟悰渐歇。况侵年苎发，记起传柑事，情味别。春芳又迟鸣鴂。溅行云倦趁，曲坊巾袜。银荷烬、闹蛾飞绝。不堪是、掷遍金钱换了，旧时明月。歌尘定、犹旋回雪。听笑语、凝白阑干外，清铅暗结。"
    ]
  },
  {
    "id": "adcfe4db4daafd0a7a4eb14b86178141",
    "title": "淡黄柳·吴门重别瞻园",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "东风晚急，吹得梅成雪。眼看江城寒食节。倒柳邮亭渐绿，十日相从正堪折。宴歌歇。",
      "欢心赋春别。打双桨，访桃叶。剩吴天、客雁寒无列。后夜相思，梦痕何处，来往青溪淡月。"
    ]
  },
  {
    "id": "adcfe4db4daafd0a8b217dc5a75191c6",
    "title": "霜花腴其一听枫园春集，用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "五湖计熟，罢远游春来，怕检尘冠。临水厨清，凿坏山近，端居避世仍难。酒杯自宽。系旧情、长驻花前。算沧波、对席闲鸥，乱愁不遣晚盟寒。",
      "萝薜几人招隐，叹风枝未定，怨咽惊蝉。棋局新悲，镫床昔话，繁吟限日飞笺。待租画船。欠翠眉、歌袖便娟。背斜阳、料理闲身，小枫临镜看。"
    ]
  },
  {
    "id": "adcfe4db4daafd0a7df9deeddf32ea7d",
    "title": "霜花腴其二宋词人之侨吴者，世但称贺方回、吴应之诸贤，叔问谓吴梦窗鹧鸪天杨柳阊门之句，盖有老屋相近皋桥，其点绛唇怀苏州词所云南桥殆指此。又两寓化度寺词皆有怀吴之思，岂垂老菟裘，固以此邦为可乐耶",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "谢堂倦客，唤酒醒西风，梦老吴皋。烟草横塘，玉梅妆榭，词仙去住无聊。赋情紫箫。又夜深、明月南桥。伴年年、老屋阊门，带鸦黄柳短长条。",
      "宾主百年逆旅，算菟裘一席，占了渔樵。朱邸尊空，青门春去，霜花醉墨飘萧。倦魂待招。料锦鲸、犹恋回潮。过江人、漫感山丘，燕来还定巢。"
    ]
  },
  {
    "id": "adcfe4db4daafd0ac600e98fafd9b27b",
    "title": "八声甘州·和柳耆卿韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "殢春残，病酒近黄昏，东风冷于秋。正隔纱烟窈，飘镫雨急，相望红楼。堕絮飞花不了，好计一年休。江水知人意，迎泪西流。",
      "只有高台歌舞，恁半妆易试，急拍难收。觑雕梁如客，惊燕为谁留。涨回波、天涯尘满，怕未堪、重上木兰舟。帘前路，变青芜色，渐引闲愁。"
    ]
  },
  {
    "id": "adcfe4db4daafd0a1636a0782fc72950",
    "title": "瑞龙吟·寓园饯春，伯韬和清真韵见贻，率酬一解其一",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "吴皋路。依旧翠槛交藤，露台临树。年年寒食东风，怨罗恨绮，消春甚处。倦吟伫。珍重劝归啼鸟，恋人堂户。天涯楚客能狂，对花对酒，低徊梦语。无限浮云心事，短裾羞倚，摇杨狂舞。归燕惯瞋空帘，人意非故。",
      "涂妆晕色，凭写伤高句。何曾见、云屏泪眼，香尘回步。镜里千红去。凭阑待理，黄昏断绪。重叠愁成缕。年事晚、沈沈镫花飘雨。夜长漏促，一筝尘絮。"
    ]
  },
  {
    "id": "adcfe4db4daafd0a6e59c9817bd23280",
    "title": "蓦山溪",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "轻帘四揭，得月前栊早。绕鬓聒饥蚊，小朦胧、园鸦催觉。淙檐一雨，萝桁卷絺衣。新酒盏，短镫檠，料理成秋笑。",
      "炎凉覆手，取次流光渺。不断故山心，被西风、年年吹老。飞鸿将梦，一夕上高楼。携玉笛，问金茎，此意无人晓。"
    ]
  },
  {
    "id": "adcfe4db4daafd0a12b23a4d23a4e0cf",
    "title": "瑞龙吟·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "市桥面。还是卧柳吹绵，去波明练。芳尘帘阁愔愔，黄昏细雨，游丝自转。漏催箭。容易曼歌消酒，旧襟须溅。乌衣也怯残寒，谢堂梦醒，春阴絮晚。抛尽芳华前事，过江人老，行云天远。鶗鴂未休衰兰，歧路零乱。",
      "蔫红病绿，今夕愁无岸。不辞到、西窗烛烬，南邻钟断。坐阅狂香卷。误人睡里，清歌渐散。欢绪东风懒。空付与、吴娘哀筝弹怨。后期最惜，横塘帆片。"
    ]
  },
  {
    "id": "adcfe4db4daafd0a7c8a7145831738cc",
    "title": "秋宵吟和白石自制曲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "水窗虚，苣蜡皎。梦醒秋堂羁悄。还依枕、正雾雨冥迷，砌虫咽晓。理愁丝，似乱葆。倦客三年江表。消凝处，是荡晚荒波，际天衰草。",
      "瘦尽青山，未办得、一丘送老。病侵潘令，恨极江郎，揽镜鬓霜绕。天末凉风早。满目江湖，鸿雁信杳。怕高楼、细数流光，横竹吹彻怨未了。"
    ]
  },
  {
    "id": "adcfe4db4daafd0a640b0883b51760be",
    "title": "小重山·戊申中秋作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "翠湿篁阴小阁寒。酒消浑不耐，越罗单。水蘋风起烛枝残。惊禽去，捎响碧琅玕。",
      "投老卧云关。眼中尘事满，素心难。天涯作计理孤欢。无情月，三度病中看。"
    ]
  },
  {
    "id": "adcfe4db4daafd0a7aaa71a0ded80191",
    "title": "龙山会重九泛舟斟酌桥，有忆，和梦窗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一橹秋无罅。故苑荒烟，卧柳楼台亚。五湖帆未整，尘鬓影、窥向流花桥下。回阵侧新鸿，带林际、山眉翠冶。倦芳期、凉丛麝粟。",
      "飐风金洒。还忆对倚商歌，白眼青天，试五陵骄马。楚蓠摇落后，流恨满、邻笛西风残夜。京辇十年心，付杯底、沧波乱泻。醉漫舍、有约待、鸱夷车后挂。"
    ]
  },
  {
    "id": "adcfe4db4daafd0a4223a5bb44e474b0",
    "title": "月下笛·闻促织感赋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "冷月墙阴，凄凄碎响，替秋言语。羁人听汝。咽愁丝、黯无绪。空阶都是伤心地，恁禁得、衰镫断雨。正宵砧四起，霜弦孤曳，宛转催曙。",
      "愁误。金笼住。伴落叶长门，枕函慵诉。回纹罢织，旧家零乱机杼。西风凉换人闲世，问憔悴、王孙几度。等闲是、变了潘郎发，梦寄谁去。"
    ]
  },
  {
    "id": "adcfe4db4daafd0aeac67fef218434e3",
    "title": "安公子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雨气昏园夜。夜声风叶行空榭。倦泼深杯，人不醉、数南谯更罢。见暗里、霜蟾影壁虚弦挂。偏背镫、卧起都无那。渐晓笳凄动，吹落琼瑰盈把。",
      "重叠鱼书迓。避人吟觑成凄诧。甲帐珠襦，前日事、苦东风衰谢。梦说与、当筵莫漫危弦卸。鸾镜尘、中有沧洲画。恁竹黄池冷，犹是夕阳未下。"
    ]
  },
  {
    "id": "adcfe4db4daafd0a540cf86e0bcbc60c",
    "title": "玉烛新叔问赠瑞香，谓即离骚九章之露申也。赋此报谢，叔问以为有美人怀服之思",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "铅霜和影扬。是碎剪春愁，蕊珠宫样。麝尘院落，东风外、旋展流苏成桁。钗梁未上，颗颗结、相思花网。端正看、分朵幽云，羞供少年新赏。",
      "含风漫整新妆，怕短梦蓬莱，故宫潜怅。众香敛避，开落事、试问孤根谁傍。葳蕤玉障。解睡彻、芳韶骀荡。休赚取、属酒春人，熏笼夜帐。"
    ]
  },
  {
    "id": "adcfe4db4daafd0ae8150ff8e1557995",
    "title": "华胥引·重午感旧",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "新苔凝础，闲雀窥帏，澡兰旧节。画鼓声沈，燎炉焰短愁篆结。不信邻笛惊风，助晓吟凄咽。墙角双榴，褪红还上裙褶。",
      "梅雨江南，送离魂、怨流菰叶。楚云章句，沈沈秋心半箧。晼晚归帆何处，恨路长波阔。呵壁荒唐，酹觞清些谁答。"
    ]
  },
  {
    "id": "adcfe4db4daafd0a94c1ca1ad293a812",
    "title": "梦芙蓉南荡泛舟，用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "帘花摇梦绮。引行云棹过，丽娃乡里。绀波无岸，秋在锦机外。冷霞熏客醉。西亭曾试香被。脆笛风前，呼秋人晚步，罗袜细尘起。",
      "卷尽吴魂网底。来去箫声，散落中洲佩。霸图重问，一笑闹红洗。远峰休扫翠。鸳鸯解妒眉意。料理浮家，寻鸱夷旧话，飘断五湖水。"
    ]
  },
  {
    "id": "adcfe4db4daafd0a4251e58e5355f3ec",
    "title": "高山流水七夕，用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "绛河不动九微风。数秋期、轮遍纤葱。花外玉鹅笙，黄昏韵入初鸿。闲愁在、唾碧拈红。穿针伴，多少微云院落，画烛房栊。浸三星细转，滴滴露盘浓。",
      "机中。年年锦书恨，凭说与、翠水璇宫。容易误良宵，梦约几负香茸。笑雕陵、锦羽偏工。人天事，轻赚罗池倦客，酒醒清钟。下疏帘忆断，钗盒故情慵。"
    ]
  },
  {
    "id": "adcfe4db4daafd0af02891a4174e063b",
    "title": "采桑子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "双蛾桂叶吴妆浅，香袖凭肩。水调初圆。绛蜡风消细细寒。",
      "月华人意分张后，雁语寥天。花梦空烟。风景何尝似去年。"
    ]
  },
  {
    "id": "adcfe4db4daafd0a1368c9148b6d8a7b",
    "title": "临江仙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "唤笛渚风起，冷禽磔磔，髡柳髿髿。画桥外、斜阳艳入衰荷。经过。旧寻梦地，行云重、步屧生波。欢娱去，换乱萤窥席，荒水飘歌。",
      "婆娑。金盘翠醑，今夜无那愁何。便流连丛桂，旧月无多。由他。奈秦楼阻，书期误、怨发双蛾。终憔悴，为有人含睇，薜荔山河。"
    ]
  },
  {
    "id": "adcfe4db4daafd0a80e720804c909e6d",
    "title": "雪梅香",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "酒无力，凭舷独客背西风。为高楼怊怅，天边易发秋慵。收艇汀洲雨连夕，近桥帘幕水涵空。去程急、盼断书期，迤逦宾鸿。",
      "匆匆。引离绪、烛外行云，淡画吴峰。旧国年芳，换将乱叶衰红。涴地惊波古城曲，来年愁梦卧屏中。依前是、倦枕沉沉，魂断疏钟。"
    ]
  },
  {
    "id": "adcfe4db4daafd0aab35b5cae783e45f",
    "title": "彩云归",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "春阴日夜傍高楼。好风光、翠歇红收。惊梦回、凤烛恹恹地，惆怅事、唤作无由。尊前又、彩云新怨，唱吴天尽头。镇闲阻、谢堂欢语，旧燕空留。",
      "休休。江南恨地，问倾城、何事绸缪。一波去水，萍絮狼藉，未解西流。算别来、千歌万舞，泪眼翻湿兰舟。重经过，江草江花，一路新愁。"
    ]
  },
  {
    "id": "adcfe4db4daafd0a94b6fee9eeae7dbf",
    "title": "雨霖铃·清明过何笛帆乘骝桥故居",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "昏鸦啼涩。近连桥、路暗雨如织。孤云一逝何处，门巷乱、苔花綦迹。薄暝流飙，旋起渐、尘动欹壁。甚燕燕、凄语东邻，此地无人解吹笛。",
      "天涯酒醒消魂极。但匆匆、酹地空尊泣。文章枉换羁旅，零落尽、茂陵残笔。夜壑孤吟，应省今朝、过了寒食。待剪纸、重与招魂，梦断枫林黑。"
    ]
  },
  {
    "id": "adcfe4db4daafd0a2e9cab4ea5b335a2",
    "title": "西河",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "歌哭地。残镫事影能记。劫灰咫尺上阑干，夜笳四起。草堂人去薜萝空，西山窥笑檐际。旧庭树，谁再倚。虚舟泛若无系。",
      "为君胥宇燕重来，退寒废垒。梦华一觉玉京秋，闲鸥空恋烟水。酒徒散尽醉后市。问黄垆、犹话邻里。愁绝斜阳身世。怕铜驼断陌、黄尘凄对，西北高楼浮云里。"
    ]
  },
  {
    "id": "adcfe4db4daafd0ad8514caf597b4f98",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "素蜡烬无烟。风转高萤照屋椽。秋病无名如中酒，颓然。乱帙匡床伴独眠。",
      "梦醒雁南还。辽海书沈动隔年。毕竟新愁吹不到，鸥边。独自沧江上钓船。"
    ]
  },
  {
    "id": "adcfe4db4daafd0a36f09884ee6c761f",
    "title": "金缕曲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "数点篱头雨。湿年光、如尘似梦，雁声将去。惨结秋阴朦胧月，隐印苔花夕步。更着袂、清寒如许。莫费乡园丛菊泪，伴孤云、老卧沧江暮，持此意，问鸥鹭。",
      "盈盈一水终无语。尽留连、沙昏石冷，旧盟谁主。试俯清漪窥衰鬓，犹带十年尘土。剩对立、鵁鶄媚妩。万事一身惟足懒，又支筇、数尽池东树。鸦阵起，为谁舞。"
    ]
  },
  {
    "id": "adcfe4db4daafd0a710755f20d0f7336",
    "title": "踏莎行·狄文子客淮南，过江见访",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "腊雪欺梅，春灰沥酒。过江人落东风后。狂名消与短衣装，离心纷若长亭柳。",
      "燕馆霜繁，梁园月瘦。卅年景物供怀旧。白头费泪与江南，乱花歧路愁时候。"
    ]
  },
  {
    "id": "adcfe4db4daafd0a7e23f40391f23bab",
    "title": "三姝媚觚庵有邓尉探梅之约，词以速之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烧镫时节过。正江春多阴，缟空梅朵。暝踏苍烟，话旧踪能记，醉枫红卧。倦屧空山，游计屡、东风相左。料理诗痕，飘雨吴杯，照人醒坐。",
      "身世狂花愁簸。想素约闲鸥，自消尘涴。雪老波荒，剩笛边心事，细禽啼破。念别伤春，春已在、双崦单舸。莫遣空枝千绕，瑶台梦锁。"
    ]
  },
  {
    "id": "adcfe4db4daafd0af29ff18eee115c55",
    "title": "点绛唇",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "宛转炉灰，此中多少凄凉事。蜡盘红起。又滴黄昏泪。",
      "漏断杯空，那得相怜计。君知未。换红移翠。犹是东风地。"
    ]
  },
  {
    "id": "adcfe4db4daafd0a67df5c8cfb098223",
    "title": "阳春曲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "去年愁，今年事，依旧望春凄绝。帘户好东风，黄昏近、燕子归傍画梁说。放镫时节。惊故国、堕梅如雪。才信粉坼红黏醉，醒中易成消歇。",
      "倦游宴东园、湔裙路。谁误约、书花写叶。而今歌尘绿遍，溅回波、卷泪双叠。新声但有暮鴂。更恼乱、玉龙吹彻。看门外、逝水漂花去，江南梦阔。"
    ]
  },
  {
    "id": "adcfe4db4daafd0a80e72080013d2b0e",
    "title": "雪梅香",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雨无极，湿帆一一下江城。对空洲蘅杜，旋波翠幕冥冥。搀乱鸿音水楼笛，荡摇萤点市桥镫。憺兹夕、路渺仙乡，极眼将迎。",
      "伶俜。十年事，说向蛮笺，似梦疑酲。倦迹江南，庾郎自此愁生。酒盏秋谙病消息，烛花晨换客心情。还侵枕、万叶惊飙，空外商声。"
    ]
  },
  {
    "id": "adcfe4db4daafd0a3c9825e8d3f05b5d",
    "title": "祭天神送伯韬还武陵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "望楚天长短黄昏雨。断行人、戍鼓声中啼雁苦。悲秋佩，委衰兰，梦醒吴镫语。背西风一卧，迢迢沧江暮。",
      "莫漫触、蛟龙怒。更凄绝、斜日新亭路。山河异，风景是，举目成今古。问何堪、沧桑危涕，兵火浮家，庾信生平，竟写江南赋。"
    ]
  },
  {
    "id": "adcfe4db4daafd0aee14bab595a45af3",
    "title": "浪淘沙·慢辛亥岁不尽五日作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "暝寒送、繁霜覆水，暗雨啼叶。檐铎敲愁乍急，帷镫颤影旋灭。剪不断、连环春绪叠。是当日、鸾带亲结，问故径、蘼芜梦何许，前尘竟抛撇。凄切。锦书寄远终辍。念玉几金床西风夜，缥缈胡雁咽。",
      "嗟揽断罗裾，宁信长别。恨肠寸折，明镜前、掇取中心如月。却刬连峰平于垤。黄尘拥、巨川顿竭。怒雷起、玄冬还夏雪。更千岁、倚杵天摧，厚地坼，深盟会与缠绵绝。"
    ]
  },
  {
    "id": "adcfe4db4daafd0ad50c361daea510bf",
    "title": "金缕曲·井上新桐植七年矣，周无觉抚之而叹曰，此手种前朝树也。斯语极可念，拈以发端",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "手种前朝树。带虚廊、斜阳一角，阅人无语。乞向西邻斤斧底，曾共箨龙赦取。看玉立、亭苕如许。今日离披银床畔，问孤根、肯傍龙门否。一叶叶，战风雨。",
      "蟪蛄三两啼相诉。说年来、红凄翠惨，好秋谁主。刬地霜芜连天白，栖凤长迷处所。算干净、犹馀吾土。眠坐清阴浑闲事，要岁寒、根干牢培护。盟此意，酹清醑。"
    ]
  },
  {
    "id": "adcfe4db4daafd0a751fe4782fa31440",
    "title": "国香·慢为曹君直题赵子固凌波图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一帧湘魂。正捐珰水阔，泛瑟烟昏。江皋几丛憔悴，留伴灵均。日暮通词何许，有婵媛、北渚孤颦。国香纵流落，未许东风，换土移根。",
      "经年亡国恨，料铜盘冷透，铅泪潸痕。故宫天远，鹅管从此无春。补作宣和残谱，尽消凝、老去王孙。不成被花恼，步入鸥波，满袜秋尘。"
    ]
  },
  {
    "id": "adcfe4db4daafd0aa787c448df00b3f8",
    "title": "虞美人·晚秋病起，浮家石湖",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "经年未醒鸱夷梦。雁外荒波动。不须商略挂帆人。便与扁舟出世已无津。",
      "顽秋腰脚慵难理。久断伤高泪。故人书札堕西风。却道江山尘土我清空。"
    ]
  },
  {
    "id": "adcfe4db4daafd0a0f6411285baea39b",
    "title": "绮寮怨兵后海上遇歌者朱素云",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "乱柳香风吹店，酒帘河外青。傍水陌、细语残鹃，春阴底、唤上旗亭。中年哀丝怨竹，潜催换、鬓雪和梦惊。甚候烽、起灭江关，无人睇、故国尘暗生。",
      "怅怅病辞茂陵。铜仙去后，劫灰怕问昆明。气挟幽并，旧人是、米嘉荣，江南落花风景，且诉与、十年情。伤怀步兵。浇愁但愿醉，无泪倾。"
    ]
  },
  {
    "id": "adcfe4db4daafd0affa004a7e2e0518f",
    "title": "曲玉管·京口秋眺",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "野火黏堤，寒云啮垒，霜空竟日飞鸿响。客里登楼穷目，衰柳无行。尽回肠。冷眼论兵，愁心呷酒，无多景物供吟赏。最爱青山，也似北顾仓皇。寄奴乡。",
      "霸气消沈，剩呜咽、回潮东注，永嘉几许流人，惟馀叔宝神伤。感茫茫。又玉龙吹起，一片西风鳞甲，江山如此，几曲阑干，立尽斜阳。"
    ]
  },
  {
    "id": "adcfe4db4daafd0a80e33cc77da45392",
    "title": "洞仙歌·过玉泉山",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "残衫剩帻，悄不成游计。满马西风背城起。念沧江一卧，白发重来，浑未信、禾黍离离如此。",
      "玉楼天半影，非雾非烟，消尽西山旧眉翠。何必更繁霜，三两栖鸦，衰柳外、斜阳馀几。还肯为、愁人住些时，只呜咽昆池，石鳞荒水。"
    ]
  },
  {
    "id": "adcfe4db4daafd0ae9956cf0699c3cbe",
    "title": "水龙吟·麦孺博挽词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "峨如千尺崩松，破空雷雨飞无地。京华游侠，山林栖遁，斯人憔悴。一瞑随尘，九州来日，谅非吾事。正苍黄急劫，推枰撒手，浑不解，茫茫意。",
      "也识彭殇一例，怆前尘、飙轮弹指。长城并马，沧溟击楫，穷秋万里。归卧荒江，中宵破梦，惨春衰涕。更大招愁赋，湘魂纵返，甚人间世。"
    ]
  },
  {
    "id": "adcfe4db4daafd0ab6f3eaa6ad442685",
    "title": "六幺令·和况夔笙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "碧纱烟语，恩怨无端的。分明宋墙东畔，帘箔几重隔。扶梦花镫宛转，不照伤心色。后期今夕。青天碧海，未道相思是无益。",
      "蜡苣灰犹有泪，惜别筵前滴。罗带诗本无题，出意机中织。千万秦筝素手，莫放危弦急。凤帷鸳席。能拚憔悴，知否金钗未堪擘。"
    ]
  },
  {
    "id": "adcfe4db4daafd0a29b23a907fdc08d5",
    "title": "高阳台·花朝渝楼同蒿叟作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "短陌飞丝，长波皱曲，市帘江柳争青。中酒年光，买春犹是旗亭。彩幡长记花生日，甚绿窗、儿女心情。尽安排、画桁吴缣，钿阁秦筝。",
      "白头未要相料理，要哀吟狂醉，消遣馀生。无主东风，博劳怨不成声。朦胧几簇东阑雪，算今年、又看清明。怕相逢、社燕归来，还诉飘零。"
    ]
  },
  {
    "id": "adcfe4db4daafd0ae00f47a589eef2bc",
    "title": "夜飞鹊乙卯中秋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "金波暧斜汉，流照屏山。桦烛冷散青烟。珠帘欲上美人去，谁家今夜今年。当窗乱云雾，恣霓裳狂舞，换谱钧天。乘风汗漫，问琼楼、何似人闲。",
      "多事桂宫仙斧，七宝尚凌虚，装缀婵娟。阑外秋香泣露，移盘清泪，消尽金仙。广寒殿阙，怕常娥、不许流连。共孤光谁与，不成把盏，北望凄然。"
    ]
  },
  {
    "id": "adcfe4db4daafd0ab43a488f8f508ac1",
    "title": "霜花腴九日哈氏园",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "异乡异客，问几人、尊前忘了飘零。鸿响天寥，菊迟秋倦，池台乱倚霜晴。坐无老兵。负旧狂、休泣新亭。镇填胸、块垒须浇，酽愁不与酒波平。",
      "多难万方一概，便知非吾土，已忍伶俜。金谷吟商，玉山扶醉，消磨半日浮生。画阑更凭。莽乱烟、残照无情。要明年、健把茱萸，晚香寻旧盟。"
    ]
  },
  {
    "id": "adcfe4db4daafd0afba06fc4520a0ddd",
    "title": "醉翁操·劳玉初避地劳山，赋此寄怀",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "嶕峣。单椒。诛茅。托而逃。谁招。千年故丘还其巢。白头心事飘萧。歌且谣。把臂旧渔樵。",
      "说此中几人我曹。令威去后，无梦归辽。幼安涕泪，消与白衣皂帽。山有木而风号。海有涯而波滔。思君无暮朝。心同媒何劳。斗柄带招摇。望京楼望天泬寥。"
    ]
  },
  {
    "id": "adcfe4db4daafd0a005b39031b66cfcd",
    "title": "千秋岁·效连咏体，夔笙得前拍，予继声",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "玉宇琼楼，绿尊翠杓。不分伤春蹙眉萼。花辞故枝忍烂漫，萍黏坠絮仍飘泊。宝奁金，锦衾铁，总成错。",
      "昨夜梦沈情事各。今夜梦回思量著。那惜行云楚台约。当初莫愁愁似海，而今瘦沈腰如削。四条弦，五纹绣，浑闲却。"
    ]
  },
  {
    "id": "adcfe4db4daafd0a8288b289aa698493",
    "title": "戚氏·丁巳沪上元夕",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "月明中。人间无主是东风。火合银花，倚交琪树，锦成丛。",
      "珑璁。好帘栊。歌莺舞燕惜匆匆。沧江倦客吟晚，际此三五几心同。",
      "市暖蛾闹，林暄鸦起，茜霞倒影仙蓬。算金钱换得，流水宵短，扑地春空。",
      "回首帝里游悰。鳌驾凤吹，迤逦趁青骢。瑶台路、翠娇红妩，管叠丝重。",
      "万芙蓉。绀蕊镜里衣香，尺咫步绮西东。岁华转烛，悄拍阑干，把盏北望朦胧。",
      "未是闲情绪，催霓唱彻，作弄春工。问取孀娥见否，便临花、对酒恁忡忡。",
      "年时笑语传柑，醉沾镐宴，一饷华胥梦。费念奴、憔悴清歌送。",
      "终古恨、萦损渠侬。剩夜窗、寸蜡衰红。念芳节、袖湿泪龙钟。",
      "甚春寒重，蕃街画鼓，曼衍鱼龙。"
    ]
  },
  {
    "id": "adcfe4db4daafd0a7a8f56292914612a",
    "title": "新雁过妆楼和梦坡",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "网户昏黄，飘镫近、盈盈蘸甲觞光。曼声不起，尘麝暗簌空梁。莫倚蛾眉怜短鬓，未秋镜影已先霜。少年场。奈何唤彻，沈恨周郎。",
      "天风无端应拍，便暮云驻得，肯驻斜阳。望京旧梦，沉醉不换悲凉。筝心更移更促，怕零落、十三金雁行。沧江晚，费个侬分付，今夕回肠。"
    ]
  },
  {
    "id": "adcfe4db4daafd0ac478f3d669c84df7",
    "title": "洞仙歌",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "推枕秋怀断。乍梦阑徙倚，初寒池馆。绕空廊露叶，远楼风雁。冥冥月气镫辉乱。问几度、安排平圃宴。闲箫管。甚叠遍霓裳，翻恨新生懒。辗转。",
      "酹愁酒醒，殢睡香消，易感难拚，漫与短发飘箫，冷却故园心眼。良天好夜终须见。要舞袖、联翩花底换。回醉眄。向当筵、击筑哀歌未辞晚。忍坐看。看点拍、江南怨。奈碧云无信，旧丛霜老谁家苑。"
    ]
  },
  {
    "id": "adcfe4db4daafd0ad34d93701cee57ff",
    "title": "摸鱼子马鞍山访龙洲道人墓，山在昆山县西北隅",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "占城阴、颓云一角，有人持恨终古。书生满眼神州泪，凄断海东烟雾。坟上土。怕有酒能浇，踏遍桥南路。英游迟汝。向笙鹤遥空，不逢骞广，心事更谁诉。",
      "天难问，身世儒冠误否。凭渠笔力牛弩。铜琶无分中兴乐，消受此生栖旅。凭吊处。剩破帽疲驴，怅望千秋去。啼鹃最苦。要无主青山，有灵词客，来听断肠语。"
    ]
  },
  {
    "id": "adcfe4db4daafd0a98b1a7499c9f2aab",
    "title": "好事近·灵隐夜归蒋氏湖庄作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "湖气郁衣巾，步入宝坊林月。耐得山亭泉冷，信肝肠如雪。",
      "出山十里蟪蛄声，闻根甚时歇。据槁安心随地，又南邻钟发。"
    ]
  },
  {
    "id": "adcfe4db4daafd0ad2f48f7e09ad0210",
    "title": "紫萸香慢·焦山九日同病山、仁先、愔仲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "避尘尘、重阳杯斝，山灵肯惜吾曹。是悲秋扶病，办腰脚、一登高。送尽西风鸿阵，又天边霜信，骤薄青袍。剩松寥片石，乞与客题糕。问块垒、可能酒消。无聊。",
      "且话南朝。风落帽、手持螯。怕黄花冷觑，高城急雨，着意明朝。眼前插萸人瘦，尽流恨、去来潮。倚樵柯、上皇山路，暮云低尽，玄鹤不许人招。霜鬓自搔。"
    ]
  },
  {
    "id": "adcfe4db4daafd0a1368c914b4dd5d81",
    "title": "临江仙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "门柳低垂墙杏簇，临津珠箔人家。东风历历十年赊。谁将新社燕，衔送故枝花。",
      "上枕愁心无倚著，窥帷楼月西斜。细香飘梦泊天涯。天涯何处所，镫外绿窗纱。"
    ]
  },
  {
    "id": "adcfe4db4daafd0ad77fb4f00df85eb2",
    "title": "六幺令·清明龙华寺薄游",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "纸鸢风过，扶路饧箫热。江桥酒旗青处，草色裙腰接。扑水红英万点，过眼芳菲节。数声新鴂。秋千索外，唤起春人试罗屧。",
      "不信玄都梦里，历尽华发劫。百尺无主香台，断续残钟咽。鸡酒招魂几许，钱纸灰成蝶。照人啼靥。端端正正，却是桃花旧时月。"
    ]
  },
  {
    "id": "adcfe4db4daafd0ac478f3d61fd88064",
    "title": "洞仙歌",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "年年明月，照高楼无恙。只是清宵易惆怅。算姮娥识我，不为闲愁，飞动意、把盏凄然北向。",
      "酒醒乌鹊起，一碧云罗，遥指虚无断征鞅。知道有前期，对影闻声，甚邈隔、万重山样。须信是、琼楼不胜寒，犹自有愁人，白头吟望。"
    ]
  },
  {
    "id": "adcfe4db4daafd0a7e102633ac8f18bd",
    "title": "丹凤吟",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "坐拥连床缃缥，带草春窗，英光深烛。真珠船到，开卷蠹尘轻簌。",
      "元和蜕取，义熙题遍，尽有书城，能消陵谷。过眼云烟漫省，唤起词仙，一笑来伴幽独。",
      "按谱笛中世换，旧蘋断碧凄剩馥。蔓草王风感，甚芳椒疏雨，清事能续。",
      "吟边今古，一抹弁峰寒绿。送尽飞鸿，三径晚、憺凭阑心目。",
      "古芸隐处，珍重文字福。"
    ]
  },
  {
    "id": "adcfe4db4daafd0ac897bf439183a8f0",
    "title": "金缕曲·寿闰生弟六十",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "无怪吾衰矣。算阿连、左弧悬到，齐头甲子。湖海平生轻离合，颇负夜寒姜被。溯别恨、峡流牂水。犹有沧江容一卧，便安排、风雨连床计。秋色在，雁行里。",
      "篆盘婆律香云起。待商量、归心与问，闻思大士。咫尺苕山家何许，茅屋石田而已。且生事、醉乡料理。四海子由真键者，几沧桑、自笑难兄弟。吾意托，小山桂。"
    ]
  },
  {
    "id": "adcfe4db4daafd0a86b91202e1876f56",
    "title": "虞美人",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "黄昏笛里梅风起。蔓草罗裙地。满阑红萼总宜簪。不道尊前消减去年心。",
      "何郎词笔垂垂老。坐被花成恼。月寒江路唤真真。一缕清愁犹著故枝春。"
    ]
  },
  {
    "id": "adcfe4db4daafd0ad8d20b11961fddff",
    "title": "摸鱼子龙华看桃花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "懒能探、劫馀芳信，年年闲了游骑。祗林依旧霞千树，娇入上春罗绮。红十里。还一掩一层，淡沱烟光里。东风旋起。悄不似仙源，将家小住，便作避秦计。",
      "玄都梦，消与金门游戏。梦回惆怅何世。华鬘天也无香色，说甚道场兴废。空徙倚。怕轻薄芳姿，未省伤春意。刘郎倦矣。任题遍花笺，都无好语，剩溅感时泪。"
    ]
  },
  {
    "id": "adcfe4db4daafd0a3178342090c405ac",
    "title": "鹧鸪天·越日重游，遂访石芝居士",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "百队行春迤逦车。千林步绮浅深霞。阴晴并日如中酒，哀乐临年各为花。",
      "花梦短，酒悲赊。甘抛有尽送无涯。道人不对东风笑，扫地焚香自作家。"
    ]
  },
  {
    "id": "adcfe4db4daafd0a53b025c7a2bf7324",
    "title": "水龙吟·沈寐叟挽词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "十年轻命危阑，望京遂瞑登楼眼。虞渊急景，伶俜已忍，须臾盍缓。沈陆繁忧，排阊旧梦，一朝悽断。痛招魂无些，宣哀有诏，经天泪，中宵泫。",
      "垂死中兴不见。掩山丘、风回云偃。浯溪撰颂，茂陵求稿，湛冥何限。我独悲歌，紫霞一去，凄凉九辩。剩大荒酹取，人天孤愤，觅灵均伴。"
    ]
  },
  {
    "id": "adcfe4db4daafd0ae467eca79de28af4",
    "title": "鹧鸪天·龙凤兜展彦称弟墓",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "纸蝶风旋土一堆。无多老泪着寒灰。残鹃锦树啼还咽，小雁炉峰梦不回。",
      "身后事，眼前来。青山须办骨同埋。便能世世为兄弟，知否人间更可哀。"
    ]
  },
  {
    "id": "adcfe4db4daafd0a68590e9684eb61d4",
    "title": "惜黄花慢·仁先以旧京移菊，经岁作花，倚声徵和",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "楚客情芳。镇梦馀避得，酹月春觞。闭门成世，悄偎鬓白，托根耐晚，羞染蜂黄。抱花愁问伶俜蝶，旧篱畔、堪此凄凉。念帝乡。荐秋俊赏，飘换繁霜。",
      "十年卧隔沧江。溅露英数点，老泪柴桑。后期孤许，楚筠晚节，前尘半落，燕麦斜阳。瘦姿不敢伤迟暮，为珍重、帘底秋妆。最断肠。夜衾万感幽香。"
    ]
  },
  {
    "id": "adcfe4db4daafd0a51c9ce1d1cfa2dc7",
    "title": "薄幸",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "后堂芳树。逗一霎、黄昏意绪。未惯得、春魂无检，轻绕河桥风絮。甚卧枝、花发东园，春根重上相思句。便彩箑翻歌，金尊颠酒，催合邻箫新谱。",
      "也自解、连环误。浑不耐、绿窗鹦语。几曾知门外，飘红无地，等闲却倩游丝驻。不关风雨。但恹恹、泪眼天涯，望断无寻处。危阑遍倚，心结行云成缕。"
    ]
  },
  {
    "id": "adcfe4db4daafd0ab0c7e36109d2aaaf",
    "title": "清平乐·何诗孙为梅兰芳北归画卷徵题",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "残春倦眼。容易花前换。萼绿华来芳晼晚。消得闲情诗卷。",
      "天风一串珠喉。江山为祓清愁。家世羽衣法曲，不成凝碧池头。"
    ]
  },
  {
    "id": "adcfe4db4daafd0af33070eb00266f32",
    "title": "高阳台·过苍虬湖舍",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "吹剑驱愁，挥杯劝影，湖上重与温存。一弄荒波，客来犹道闲身。隔年缥缈钧天梦，傍清钟、忍断知闻。袖香熏，携向虚堂，还熨诗痕。",
      "遮门不是闲烟水，洗秋心最苦，更托鹃春。小阁通明，夜深孤月寻人。褰裳手把芙蓉朵，问目成、可记灵均。便从君，把臂黄华，相守孤根。"
    ]
  },
  {
    "id": "adcfe4db4daafd0a7da448b4dfa7dfbf",
    "title": "浣溪沙·和病山、蕙风即席之作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "解道伤心是小颦。分明怨恨曲中论。世间原有蕊珠人。",
      "妙舞折腰翻地锦，清吭飘泪簌梁尘。满衣犹是故山云。"
    ]
  },
  {
    "id": "adcfe4db4daafd0a7da448b4b68c9070",
    "title": "浣溪沙·和病山、蕙风即席之作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "未必天花及我身。占人怀抱是歌颦。红毹翠幕一逡巡。",
      "翻劫枯禅参圣解，哀时闲泪赚词人。不关梦里楚台云。"
    ]
  },
  {
    "id": "adcfe4db4daafd0a7b521388fc3c3536",
    "title": "临江仙·此辛酉岁暮同寐叟作，叟目为调高意远者也。稿佚不复省，慈护世讲检叟遗箧得之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "留与眼前资痛饮，不须遣尽闲愁。徘徊明月在高楼。挥觞疑有待，吹笛未宜休。",
      "人事音书寥寂久，梦来跃马神州。中宵揽涕不能收。有情歌小海，无女睇高丘。"
    ]
  },
  {
    "id": "adcfe4db4daafd0a5e589e30314c4677",
    "title": "烛影摇红·乙丑元日和闰枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "野哭千家，闭门不恨春光浅。年时仙仗簇朝正，瞻座香飘殿。投老沧江卧晚。怕安排、黏鸡画燕。尽情镫火，多事屠苏，今朝心眼。",
      "留命何年，饰巾那计流光换。梦魂犹自点朝班，谁道长安远。再拜鹃声咽断。倚危阑、飘风鬓短。为谁消息，爆竹东邻，青幡孤颤。"
    ]
  },
  {
    "id": "adcfe4db4daafd0a389ac7b5021870dd",
    "title": "小重山·苍虬示红豆诗，愧不能和，拈此报之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "南国春芳又一时。背人开玉合，意凄其。枉抛红泪惜前期。愁根蒂，惟有锦鹦知。",
      "无力护琼枝。东风休再种，有情痴。年来心事在江蓠。浑不称，头白赋相思。"
    ]
  },
  {
    "id": "adcfe4db4daafd0a6fa243e265c4fa24",
    "title": "鹧鸪天·广元裕之宫体八首其一",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "生小仙娥不自妍。璧台金层误婵娟。几曾宛转酬千琲，已忍伶俜过十年。",
      "虬箭水，鹊炉烟。无端芳会散金钱。帘栊早是愁时候，争遣新寒到外边。"
    ]
  },
  {
    "id": "adcfe4db4daafd0a51cdbdd0ddcd01da",
    "title": "鹧鸪天·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "金斗馀薰向夕凉。扑帘真见倒飞霜。窃香凤子纷成队，撼局猧儿太作狂。",
      "三叹息，百思量。回肠断尽也寻常。镜前新学抛家髻，犹被狂花妒浅妆。"
    ]
  },
  {
    "id": "adcfe4db4daafd0a51cdbdd0ced7f36e",
    "title": "鹧鸪天·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "微步尘波避洛神。玉颜团扇与温存。牵牛夜殿怜私语，骑马宫门拜主恩。",
      "翻覆雨，合离云。经年才雪旧啼痕。清狂一往宁无悔，却绣长幡礼世尊。"
    ]
  },
  {
    "id": "adcfe4db4daafd0a51cdbdd06f9c3ae9",
    "title": "鹧鸪天·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "罢转歌喉道胜常。多生争忍不疏狂。直饶在发为芗泽，未愿将身作枕囊。",
      "蟾啮锁，鹊横梁。东家着意在王昌。情知薄幸青楼梦，且坐佳人锦瑟旁。"
    ]
  },
  {
    "id": "adcfe4db4daafd0a51cdbdd094c1da76",
    "title": "鹧鸪天·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "闻道婵媛北渚游。东风连苑冷于秋。无多装缀花宫体，禁断排当鞠部头。",
      "欢易散，梦难留。女床鸾树向人愁。红蚕憔悴同功茧，缫尽春丝未放休。"
    ]
  },
  {
    "id": "adcfe4db4daafd0a51cdbdd0adaedf86",
    "title": "鹧鸪天·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "临镜朦胧懒卸钗。无聊啼笑枉多才。探看青鸟沈欢讯，横卧乌龙本妒媒。",
      "笙字错，锦梭回。肯将心力事妆台。不知下九还初七，且叠红笺寄恨来。"
    ]
  },
  {
    "id": "adcfe4db4daafd0a51cdbdd0c8f0a159",
    "title": "鹧鸪天·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "未必芳期未有期。等闲蜂蝶剧娇痴。侧商小令翻新水，卷地狂香发故枝。",
      "风雨里，苦禁持。有人低唱比红儿。才知满树金铃系，未省秋人落叶悲。"
    ]
  },
  {
    "id": "adcfe4db4daafd0a51cdbdd0135008d6",
    "title": "鹧鸪天·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "历劫相思信不磨。亲将双带绾香罗。未灰蜡苣拚成泪，垂绝鹍弦忍罢歌。",
      "休踯躅，已蹉跎。珊鞭拗折负恩多。人间会有相逢事，奈此青春怅望何。"
    ]
  },
  {
    "id": "adcfe4db4daafd0a0bb6a467db9feab9",
    "title": "小重山·晚过黄渡",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "过客能言隔岁兵。连村遮戍垒，断人行。飞轮冲暝试春程。回风起，犹带战尘腥。",
      "日落野烟生。荒萤三四点，淡于星。叫群创雁不成声。无人管，收汝泪纵横。"
    ]
  },
  {
    "id": "adcfe4db4daafd0a8852226176359d8e",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "湘真老，断代殿朱明。不信明珠生海峤，江南哀怨总难平。",
      "愁绝庾兰成。"
    ]
  },
  {
    "id": "adcfe4db4daafd0a8852226114f219e9",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "苍梧恨，竹泪已平沈。万古湘灵闻乐地，云山韶濩入悽音。",
      "字字楚骚心。"
    ]
  },
  {
    "id": "adcfe4db4daafd0a88522261e0a72d06",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "争一字，鹅鸭恼春江。脱手居然新乐府，曲中亦自有齐梁。",
      "不忍薄三唐。"
    ]
  },
  {
    "id": "adcfe4db4daafd0a88522261d5206c5c",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "云海约，明镜已秋霜。但愿生还吴季子，何曾形秽汉田郎。",
      "归老有纑塘。"
    ]
  },
  {
    "id": "adcfe4db4daafd0a88522261db1bc1cb",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "迦陵韵，哀乐过人多。跋扈颇参青兕气，清扬恰称紫云歌。",
      "不管秀师诃。"
    ]
  },
  {
    "id": "adcfe4db4daafd0a88522261ed3be01d",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "江湖老，载酒一年年。体素微妨耽绮语，贪多宁独是诗篇。",
      "宗派浙河先。"
    ]
  },
  {
    "id": "adcfe4db4daafd0a88522261dd3ddc4a",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "兰锜贵，肯作称家儿。解道红罗亭上语，人间宁独小山词。",
      "冷暖自家知。"
    ]
  },
  {
    "id": "adcfe4db4daafd0a88522261f1260d04",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "消魂极，绝代阮亭诗。见说绿杨城郭畔，游人齐唱冶春词。",
      "把笔尽凄迷。"
    ]
  },
  {
    "id": "adcfe4db4daafd0a88522261b2e2c876",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "留客住，绝调鹧鸪篇。脱尽词流芗泽习，相高秋气对南山。",
      "骎度衍波前。"
    ]
  },
  {
    "id": "adcfe4db4daafd0a88522261b5d26717",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "长水畔，二隐比龟溪。不分诗名叨一馔，居然词派有连枝。",
      "人道好埙篪。"
    ]
  },
  {
    "id": "adcfe4db4daafd0a885222612dcfaa03",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "南湖隐，心折小长芦。拈出空中传恨语，不知探得颔珠无。",
      "神悟亦区区。"
    ]
  },
  {
    "id": "adcfe4db4daafd0a88522261679022a7",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "回澜力，标举选家能。自是词源疏凿手，横流一别见淄渑。",
      "异议四农生。"
    ]
  },
  {
    "id": "adcfe4db4daafd0a88522261783212f6",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "金针度，词辨止庵精。截断众流穷正变，一镫乐苑此长明。",
      "推演四家评。"
    ]
  },
  {
    "id": "adcfe4db4daafd0a8852226153950e45",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "舟如叶，著岸是君恩。一梦金梁馀旧月，千年玉笥有归云。",
      "片席蜕岩分。"
    ]
  },
  {
    "id": "adcfe4db4daafd0a88522261b5cc60c9",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "无益事，能遣有涯生。自是伤心成结习，不辞累德为闲情。",
      "兹意了生平。"
    ]
  },
  {
    "id": "adcfe4db4daafd0a8852226172cbdc6e",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "娱亲暇，馀事作词人。廿载柯家山下客，空斋画扇亦前因。",
      "成就苦吟身。"
    ]
  },
  {
    "id": "adcfe4db4daafd0a88522261dc44f636",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "秋醒意，抱碧契灵襟。生长茝兰工杂佩，较量台鼎让清吟。",
      "欣戚导源深。"
    ]
  },
  {
    "id": "adcfe4db4daafd0a8852226150728c4d",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "甄诗格，凌沈几家参。若举经儒长短句，岿然高馆忆江南。绰有雅音涵。",
      "皋文说，沆瀣得庄谭。感遇霜飞怜镜子，会心衣润费炉烟。妙不著言诠。"
    ]
  },
  {
    "id": "adcfe4db4daafd0a88522261de87334e",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "穷途恨，斫地放歌哀。几许伤春忧国泪，声家天挺杜陵才。",
      "辛苦贼中来。"
    ]
  },
  {
    "id": "adcfe4db4daafd0a885222611f311261",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "香一瓣，长为半塘翁。得象每兼花外永，起孱差较茗柯雄。",
      "岭表此宗风。"
    ]
  },
  {
    "id": "adcfe4db4daafd0a885222616e92819d",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "招隐处，大鹤洞天开。避客过江成旅逸，哀时无地费仙才。",
      "天放一闲来。"
    ]
  },
  {
    "id": "adcfe4db4daafd0a885222615cd9b25f",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "闲金粉，曹郐不成邦。拔戟异军成特起，非关词派有西江。",
      "兀傲故难双。"
    ]
  },
  {
    "id": "adcfe4db4daafd0a88522261f1603d6c",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "双飞翼，悔杀到瀛洲。词是易安人道韫，可堪伤逝又工愁。",
      "肠断塞垣秋。"
    ]
  },
  {
    "id": "adcfe4db4daafd0a88522261816c3f56",
    "title": "望江南杂题我朝诸名家词集后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雕虫手，千古亦才难。新拜海南为上将，试要临桂角中原。",
      "来者孰登坛。"
    ]
  },
  {
    "id": "adcfe4db4daafd0ad4764db898c7d950",
    "title": "齐天乐·乙丑九日，庸庵招集江楼",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "年年消受新亭泪，江山太无才思。戍火空村，军笳坏堞，多难登临何地。霜飙四起。带惊雁声声，半含兵气。老惯悲秋，一尊相属总无味。",
      "登楼谁分信美。未归湖海客，离合能几。明日黄花，清晨白发，飘渺苍波人事。茱萸旧赐。望西北浮云，梦迷醒醉。并影危阑，不辞轻命倚。"
    ]
  },
  {
    "id": "adcfe4db4daafd0add9c801680112d25",
    "title": "望江南意有未尽，再缀二章，红友之律，顺卿之韵，皆足称词苑功臣，新会陈述叔、临桂况夔笙并世两雄，无与抗手也其二十四",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "谈声律，词笔此权舆。翻谱竹枝归刌度，重雕菉斐费爬梳。",
      "持配紫霞无。"
    ]
  },
  {
    "id": "adcfe4db4daafd0af006049a44aaeee3",
    "title": "高阳台·除夕闰生宅守岁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "药裹关心，梅枝熨眼，年光催换天涯。彩胜迷离，忘情红入镫花。常时风雨联床地，付冷吟、闲醉消他。更休提，束带鸣鸡，列炬飞鸦。",
      "惊心七十明朝是，甚两头老屋，旧约长赊。醉倚屠苏，宁知肝肺槎枒。干戈满目悲生事，对阿连、休话无家。却因依，北斗阑干，凝望京华。"
    ]
  },
  {
    "id": "adcfe4db4daafd0a56be5896b1786a17",
    "title": "一丛花·雨过废园，见杏花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "云阴如墨罨颓垣。匀注锦成斑。谁言窈窕宜宫体，梦不到、飘麝阑干。消息雨声，无人报与，各自度春寒。",
      "背飞双燕着花端，欲语会人难。芳春似客垂垂老，断无分、回汝頩颜。怊怅坏妆，消磨闲醉，应胜醒时看。"
    ]
  },
  {
    "id": "adcfe4db4daafd0a5191be32996948e1",
    "title": "定风波·丙寅九日",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "过眼黄花七十场。无诗负汝只倾觞。老去悲秋成定分。才信。便无风雨也凄凉。",
      "已自上楼筋力减。多感。雁音兵气极沧江。摇落万方同一概。谁在。阑干闲处恋斜阳。"
    ]
  },
  {
    "id": "adcfe4db4daafd0ab1603464b398f951",
    "title": "鹧鸪天·简苏堪，时将营寿藏，丐其书碑，碑曰彊村词人之墓",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "敢学邠乡画古图。却师表圣构元庐。头皮留在还看镜，心力抛残但覆瓿。",
      "蝼蚁饱，马牛呼。姓名官职总区区。丰碑几许征西字，消得先生点笔无。"
    ]
  },
  {
    "id": "adcfe4db4daafd0aedfb6c724ec86a7b",
    "title": "隔浦莲近非园盆荷秋放一花，感赋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "鸳鸯凉梦过了。秋被西亭窈。罢舞霓裳队，明年约红情绕。霞艳妆避晓。湘娥笑。倩影凌波小。",
      "为花恼。西风嫁晚，房空心苦颠倒。闲鸥冷觑，分共涉江人老。尘镜攲盘剩自照。凄调。双蕖流怨多少。"
    ]
  },
  {
    "id": "adcfe4db4daafd0aed0c56ec90129fae",
    "title": "瑞鹤仙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雨怀凄不断。又西风、飘送离行江雁。衰镫耿虚馆。",
      "正慵抛书帙，病疏醪盏。孤悰易倦。忖相思、春灰宛转。",
      "料沈鳞不寄，芳音怨入，最高楼畔。",
      "须念。带围宽窄，篝被寒温，镜颦深浅。无人看管。谁料理，梦云乱。",
      "怕罗帷烛背，玉钗敲著，不省天涯泪眼。算青骢、便有来时，岁华渐晚。"
    ]
  },
  {
    "id": "adcfe4db4daafd0a9c099d26a6603206",
    "title": "六丑·吴门听枫园僦舍，十年来三易主人矣。戊辰闰春偶过其地，海棠一树，摧抑可怜，凄对成咏",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "料芳姿记省，护烛底、轻阴池阁。夜深照妆，妆成春妒却。铅黛零落。梦绕秋千地，卧枝红妩，晕锦围成幄。娇多叵耐金铃索。泪点冰绡，颜酡羽爵，十年旧香依约。甚偎阑一饷，情绪还恶。银屏珠箔。",
      "奈孤根误托。海燕移家惯，无驻泊。绿章负了前诺。有幽单万感，阿环能觉。相思断、锦城天角。才知道、薄幸东风，不管等闲哀乐。斜阳瘦、犹恋红萼。怕缭墙、乱水飘花去，无人念着。"
    ]
  },
  {
    "id": "adcfe4db4daafd0a984d45f804ffab42",
    "title": "丹凤吟寄怀陈述叔岭南",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "俊赏霜花腴谱，韵起孤弦，秋蓬书客。兰荃盈抱，宜称赋情南国。",
      "歌成鬓改，老怀慵问，度厄莺花，招人萝薜。自著闲身句里，未忍伤春，春去留泪沾臆。",
      "却遣天涯怅望，暮云顿合无尽碧。袖底瑶华满，晦鸡鸣风雨，心素能惜。",
      "沧洲期在，落月照梁颜色。蔓草王风，身世感、共低垂头白。",
      "几时把臂，迎梦江路识。"
    ]
  },
  {
    "id": "adcfe4db4daafd0a78003f03924dc931",
    "title": "宴山亭",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "倾国春姿，金屋弄妆，照靥娇霞添妩。朱帔翠璎，蘸笔天香，弹压洛阳新谱。换劫燕脂，尚皴染、瑶台风露。分付。伴流落胡沙，杏花词句。",
      "曾是端冕群芳，又玉案宫绡，尽情抬举。衔花鹿去，挂榜人来，依稀朵云萦护。几阕清平，应未称、倚声家数。愁伫。红萼久、无人为主。"
    ]
  },
  {
    "id": "adcfe4db4daafd0aa52551a99c901270",
    "title": "好事近·赋朱庵台桂，桂为明季一老尼手植，枝柯四周蟉结，累八九层，如浮屠状，庵在秀州南堰",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "遗世广寒仙，香界别开蟾户。一例恒沙劫换，比月盘松古。",
      "色身不碍被黄絁，糁地碎天布。遮莫穷檐薪尽，供箨龙斤斧。"
    ]
  },
  {
    "id": "adcfe4db4daafd0a6df9bf4a0493b8ca",
    "title": "鬲溪梅令己巳元日赋，示诘禅",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "换年箫鼓沸邻东。故情空。镜里凋颜，不媚烛花红。思悲今已翁。",
      "闲门芳信比人慵。问东风。留命伤春，深浅酒杯中。去年同不同。"
    ]
  },
  {
    "id": "adcfe4db4daafd0a4a5b654e4a7346f0",
    "title": "花犯·巢园樱花，周海泉索赋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "亸轻阴，娥娥怨粉，东风殢沉醉。万姝娇睇。浑未谱群芳，催赋多丽。倚天照海摇花气。仙云临镜起。",
      "问岛客、移根何许，阑干心万里。南飞寄栖一枝安，藏春处最好，玉窗闲地。香梦稳，浑不羡、绛都芳事。愁心托、晚莺细语，遮莫到、东邻妍睐里。要障取、十围宫锦，金铃从料理。"
    ]
  },
  {
    "id": "adcfe4db4daafd0adb8a915e28c0cf34",
    "title": "过秦楼",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雨澈蝉音，叶温禽梦，竟日水窗吟断。题门字少，坐佛斋空，着意玩他炉篆。多事料理闲身，期客绳床，憎人腰扇。要披襟独往，栖心闲地，自饶疏散。",
      "休再说、赐葛含风，倾杯承露，梦绕翠寒亭畔。流尘巷色，飘鼓街声，不称曳筇心眼。楼望帘栊未灯，连海元云，云涯人远。坐清宵不去，禁惯单衣露点。"
    ]
  },
  {
    "id": "adcfe4db4daafd0a01d76f6206032561",
    "title": "木兰花慢·感春，和苍虬",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "问东阑瘦雪，尚消得，几清明。是拆绣楼台，差池燕羽，佻巧鸠鸣。金铃。未知系处，更苍苔、颠倒藉红英。禁断寻芳意绪，交加中酒心情。多生。",
      "有客惜香盟。愁检瘗花铭。渐数尽番风，强扶倭堕，还忍伶俜。阴晴。问春未准，怕到头、开落总无声。梦里催归杜宇，香车不劝逢迎。"
    ]
  },
  {
    "id": "adcfe4db4daafd0ad8514caf31cf0231",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "病枕不成眠。百计湛冥梦小安。际晓东窗鶗鴂唤，无端。一度残春一惘然。",
      "歌底与尊前。岁岁花枝解放颠。一去不回成永忆，看看。惟有承平与少年。"
    ]
  },
  {
    "id": "adcfe4db4daafd0a9b02ba6d99557a94",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "温温药鼎虫吟细。倦怀不问残灯事。江雁破愁眠。薄帷搴晓寒。",
      "壶觞疏点检。酒病秋深浅。不用忖腰围。新来罗带垂。"
    ]
  },
  {
    "id": "adcfe4db4daafd0ace0780693be15f6a",
    "title": "芳草渡·还乡未旬，旋复别去，经碧浪湖作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "滴梦雨，又涨绿霜波，细尘曲洒。照落枫临岸，丹黄对展岩画。林表蟾镜挂。迎扁舟东下。渐岁晚，缱绻寒卮，却背乡社。",
      "牵惹。酒悲顿起，倦理双溪渔隐话。便赢取、青山落手，沉吟钓竿把。荡人海气，恣曼衍、鱼龙修夜。问甚日，细听回帆鼓打。"
    ]
  },
  {
    "id": "adcfe4db4daafd0a99f6d9a95a80ef10",
    "title": "齐天乐·其一苍虬赴天津，寄示渡海四十韵，倚歌赋答",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "麻鞋一著无归意，沧溟纵心孤往。尽室装寒，循涯客返，离恨秋潮同长。行吟肮脏。要留命桑田，故躔回向。自理哀弦，北征谁省杜陵唱。",
      "回风独树渐晚，去舷攀未得，歧路惆怅。鼓角中原，烟波大泽，何地堪盟息壤。孤光近傍。胜愁卧荒江，白头吟望。梦款音书，度楼南雁响。"
    ]
  },
  {
    "id": "adcfe4db4daafd0a4f49aef8b5f086f7",
    "title": "石湖仙·味榄翁载旧燕讨春邓尉，归赠梅枝，翛然如见似人也",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "风怀消尽。渐抛断年时，西崦香讯。谁为小红簪，理诗狂、鸱夷起趁。烟萝携手，想并照、清泉红粉。无分。伴翠禽、纸帐啼引。",
      "月明暗香动处，散江城、笛中旧恨。冻驿黄昏，定怯玉肌皴损。竹外枯苔，雪边衰鬓。款春成韵。花梦稳，清寒夜永须忍。"
    ]
  },
  {
    "id": "adcfe4db4daafd0a5c04556d6568c5cf",
    "title": "齐天乐·愔仲别六年矣，枉句见怀，率酬一解其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "孤臣江海湛冥后，心肝十年归奉。杜老麻鞋，冬郎画烛，长结觚棱昔梦。吴钩坐拥。肯老去销沈，向来飞动。攲侧乾坤，不辞辛苦日华捧。",
      "白头轻赋去国，路歧终古意，拚倒芳瓮。斗北攀依，周南濩落，千里月明仍共。疏麻折送。尚着意盟鸥，岁寒珍重。越客吟成，病肩霜夜耸。"
    ]
  },
  {
    "id": "adcfe4db4daafd0a2fd082822619e54d",
    "title": "倦寻芳题吷盦藏大鹤山人词墨",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "断铭鹤蜕，零楮蟫栖，芳卷谁理。头白伤春，词客有灵孤寄。恨墨香沾新箧衍，哀弦心在闲宫徵。旧江南，怕湖山劫换，倚声无地。",
      "好看取、丛残收拾，一样生平，云海愁思。缃素连情，中有楚兰闲泪。珠玉故多临水感，文章何止藏山事。待招魂，小城隈，笛声不起。"
    ]
  },
  {
    "id": "adcfe4db4daafd0aeb96cda42892e46e",
    "title": "东坡引·庚午岁除",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "拖筇悭雪霁。探梅误年例。一炉商陆闲窗底。瞢腾惟有睡。瞢腾惟有睡。",
      "椒花罢颂，屠苏无味。更禁断、宜春字。乡儿解叩承平事。新年明日是。新年明日是。"
    ]
  },
  {
    "id": "adcfe4db4daafd0a1425acdc604feb6d",
    "title": "浣溪沙·元夕枕上作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "连夕东风结苦阴。通明帘幕却偎衾。病躯无复酒怀侵。",
      "止药强名今日愈，探芳越减去年心。月华人意两冥沈。"
    ]
  },
  {
    "id": "adcfe4db4daafd0a0bcbb827fa010480",
    "title": "瑞鹤仙·庚子岁晏赋此调，寄悔生长安，今三十年矣。悔生垂老无家，留滞旧京，欲归不得，倚声寄怀，重依美成高平调报之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "处幽篁怨咽。凝望里、一镜缘愁白发。无家更伤别。倚新声犹恋，前尘苕霅。桑田坐阅。任软红、灰外换劫。",
      "剩行歌汐社，储稿史亭，此恨销骨。莫道长安倦旅，再拜啼鹃，梦迷行阙。神州涕雪。卅年事，寸肠折。怕登楼眼底，流红无地，江南芳草顿歇。解伤心故国，淮水夜深片月。"
    ]
  },
  {
    "id": "adcfe4db4daafd0a54bb69029a61bdcf",
    "title": "三姝媚寒食梵王渡园作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "闲芳明倦眼。殢馀寒林亭，冶春过半。笑靥临池，有露桃依旧，避人妆面。伫立妍香，花信与、东风俱换。野水鳞鳞，不上金杯，茗怀深浅。",
      "随地登楼能惯。便冷节相携，暗愁轻遣。报答风光，要水漘烟次，小诗寻遍。软脚行芳，明月事、筇枝先懒。坐久夕阳逾好，归轮漫转。"
    ]
  },
  {
    "id": "adcfe4db4daafd0aa3faef3a399aa825",
    "title": "汉宫春·真茹张氏园杜鹃盛开，后期而往，零落殆尽，歌和榆生",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "凄月三更，有思归残魄，啼噣能红。伤春几多泪点，吹渲阑东。绡巾揾湿，试潮妆、微发琼钟。新敕赐，一窠瑞锦，昭阳临镜犹慵。",
      "携榼却悭才思，惹津桥沈恨，撩乱花茸。芳华惯禁闲地，不怨东风。鹤林梦短，委孤根、竹裂山空。三嗅拾、馨香细泣，何时添谱珍丛。"
    ]
  },
  {
    "id": "adcfe4db4daafd0a35d7f500bbc15b31",
    "title": "渡江云·望苍虬不至，倚此致怀",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "春装喧远素，倚楼倦睫，雁外数南程。旧京花事减，去住无端，坐阅柳条青。催人怨鴂，背夜月、啼到无声。何计寻、白头料理，聚散隔年情。",
      "消凝。炉烟依恋，药裹流连，分萍蓬不定。浑未忘、延秋湖舸，话雨床灯。心魂老去须相守，办岁寒、尊酒平生。吟望苦，终期共惜伶俜。"
    ]
  },
  {
    "id": "adcfe4db4daafd0ade9a96999346b9bc",
    "title": "风入松·病闲戏述",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "鬓丝微扬药烟尘。倚病得修薰。浮生已觉蘧蘧梦，剩佛香、一分随身。乱帙匡床坐拥，依然栖稳秋魂。",
      "公言难得绿衣新。天厌苦吟人。扁舟出世非吾惜，问挂帆、底事逡巡。雁外惊波满目，后期多定无津。"
    ]
  },
  {
    "id": "adcfe4db4daafd0a9f72eefa220d05cd",
    "title": "应天长·海绡翁客秋北来，坐我思悲阁谈词，流连浃旬，吴湖帆为作图饯别。翁示新章，借其起句答之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "王风蔓草，歧路乱花，萍蓬逝水迟合。老去庾郎萧瑟，相思素笺叠。哀时意，悭问答，漫料理、曼吟囊箧。梦回处、一笑南云，卷送帆叶。",
      "同抱岁寒心，旧赏新欢，弦外最清发。作弄断鸿踪迹，凉风动天末。芳馨在，双醉颊。悄未隔、美人明月。待飞盏、共酹前修，随分闲业。"
    ]
  },
  {
    "id": "adcfe4db4daafd0a814c2bf6130de3de",
    "title": "鹧鸪天·辛未长至口占",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "忠孝何曾尽一分。年来姜被减奇温。眼中犀角非耶是，身后牛衣怨亦恩。",
      "泡露事，水云身。枉抛心力作词人。可哀惟有人间世，不结他生未了因。"
    ]
  },
  {
    "id": "adcfe4db4daafd0aa842580ad50980cb",
    "title": "高阳台·残雪",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "飘树烟零，封阶粉退，馀寒犹冱苔文。画意无多，寻常埋没芳尘。斜阳着意相怜惜，是愁心、不耐温存。且销他、一额凉蟾，来伴深尊。",
      "东阑步玉人归否，剩篝香半灺，衾绣孤温。依约檐声，隔帘滴到黄昏。朝来便化春潮去，问何人、省识冰魂。谢东风、不当花看，为刬愁根。"
    ]
  },
  {
    "id": "adcfe4db4daafd0a169f7bac73b5b2fb",
    "title": "木兰花慢·题半塘老人秋窗忆远图，图为况夔笙舍人拓寄江总栖霞残碑而作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "冶城山翠里，几深浅，白门潮。恁壁满花秾，等闲换了，碑老苔雕。迢迢。荡青溪恨，有沧桑、依样惹魂销。眼底江鸿不落，天边辽鹤空招。岩椒。",
      "禅语况凄寥。无句挽仙桡。算抗疏功名，分笺伴侣，一例飘萧。今宵。酒醒月落，怕西风、吹雪上颠毛。卷起一封翠墨，伤心都付南朝。"
    ]
  },
  {
    "id": "adcfe4db4daafd0ac2ebbe3b2084c157",
    "title": "鹧鸪天",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "玉护香围忆未真。相思酒畔惹春根。前身莲叶溪头水，后夜梨花梦里云。",
      "人有信，事无痕。浅吟闲醉莫销魂。圆蟾未上斜阳落，数尽新鸿且闭门。"
    ]
  },
  {
    "id": "adcfe4db4daafd0ace0ec70702d6c6fc",
    "title": "满江红·鹜翁营生圹于半塘之麓，赋词广徵同人和作，谓他日刻之山中，视螭首丰碑，风味当差胜也",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "不信词仙，到今日、埋愁无地。手提得、养生四印，寤歌独寐。污漫故耽尘外赏，虺隤未换人闲世。傍要离、穿冢尔何心，长安市。",
      "文字障，欋椎事。分付与，东流水。算不如料理，杉湖归计。纳息开轩谁伴侣，闭关荷锸终儿戏。问神山、风引辄回舟，如何是。"
    ]
  },
  {
    "id": "adcfe4db4daafd0aed0c56ec84045444",
    "title": "瑞鹤仙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "车尘萝薜碍。有杳浦琴尊，旧巢痕在。寒流凤城背，又西峰半萼，向人横黛。佳邻惯买。便家具、残书共载。惜馀香、凄入珍丛，容易酒边憔悴。",
      "休怪。百年乔木，三宿空桑，等闲一嘅。吾庐恁爱。藏身耳，万人海。属劳禽须识，风枝三币，莫当栖香客待。倦黄昏、愁倚荒阑，瘦藤独对。"
    ]
  },
  {
    "id": "adcfe4db4daafd0a8f4700f51842b296",
    "title": "浣溪沙·西塘感旧",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "曲里春魂未可招。横塘笛起雨潇潇。湿烟寒柳驿西桥。",
      "一水将愁销旧约，乱峰如笑理新娇。今年闲煞木兰桡。"
    ]
  },
  {
    "id": "adcfe4db4daafd0a6d379fa7ff2f3856",
    "title": "南浦·春水，用碧山韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "南浦縠纹生，是昨宵雨痕，新黛吹染。一碧暖溶溶，天涯路、江郎暗魂销遍。伤春刻意，旧情羞学回波浅。锦鳞欲寄无好梦，肠断东流花片。",
      "几回聚别江干，看渚宿文鸳，樯留乳燕。凄绝浣纱人，啼妆映，不浣泪珠千点。通辞微托，镜澜销尽年时怨。小风何事吹眉皱，依旧归舟天远。"
    ]
  },
  {
    "id": "adcfe4db4daafd0a2f5c3a5d0192c917",
    "title": "翠楼吟·咫村藤花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "珠络黏霞，琼台缀粉，东风万红相倚。年涯惊暗换，荡帘角、垂垂芳意。流苏春底。有倦羽偎啼，闲蜂留睡。谁料理。晚烟一架，比人憔悴。",
      "似记。嘉侣琴尊，对郁蟠寒碧，学成奇字。轻阴圆几簇，尚妆点、东邻花事。平原荒矣。渺一曲云回，双阑风起。休辞醉。许郎今日，乱愁盈纸。"
    ]
  },
  {
    "id": "adcfe4db4daafd0aa0bc4f5174adf53c",
    "title": "绮寮怨咫村夜集，用清真韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "堕地酴醾如雪，晚莺呼酒醒。尚着眼、隔水帘栊，垂杨色、绿上空亭。鸥边新愁已到，尊前客、怕拂丝鬓青。悄倚阑、满目风花，平泉地、散落羁思盈。",
      "未省倦游去程。吴阊影事，何时叠鼓投琼。翠杓波清，十年话，带愁听。沈沈夜镫无语，总销尽，故园情。花飞凤城，东风较梦短，铅泪零。"
    ]
  },
  {
    "id": "adcfe4db4daafd0a4be99dd99e2b6fd9",
    "title": "丹凤吟和半塘四月二十七日雨霁之作，依清真韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "断送园林如绣，雨湿朱幡，尘飘芳阁。黄昏独立，依旧好春帘幕。",
      "分明俊侣，霎时乖阻，镜凤盟寒，衫鸾妆薄。漫托青禽寄语，细认银钩，珠泪潸透笺角。",
      "此后别肠寸寸，去魂总怯波浪恶。夜暝天寒处，拚铅红都洗，眉翠潜铄。",
      "旧情未诉，已是一江潮落。红烛玉钗恩易断，悔圆纨重握。",
      "影娥梦里，知甚时念着。"
    ]
  },
  {
    "id": "adcfe4db4daafd0a43622d8fe3e2cb78",
    "title": "迷神引戊戌五日半塘老人以清泉瓣香敬祀三闾大夫，依屯田体为迎神之章。率和一阕，醉醒清浊之感，未能发抒万一也",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "谁与招魂湘皋路。零落佩兰盈渚。扬舲緤马，旧儃佪处。我思君，然疑作、断飙遇。悬圃陈辞后，意悽楚。日夕灵修感，奈何许。",
      "藉蕙肴芳，旋趁椒浆注。又冽泉倾，香芸吐。白蜺婴茀，古今恨、一时诉。望修门，独醒意，但凝伫。江水沈沈黑，夜猿苦。魂兮归来些，飒风雨。"
    ]
  },
  {
    "id": "adcfe4db4daafd0ab3ef5244fbb84355",
    "title": "念奴娇·同理臣、半塘观荷苇湾，用白石韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "采香梦醒，涉江人、不是年时吟侣。娖队鸳鸯偷眼下，狼藉花无重数。锦溆风多，珠房凉重，那更连天雨。江南多恨，老仙休唱愁句。",
      "薄暮。隔岸争翻，田田新曲，断送箫声去。一镜闹红谁管得，凄入笛船烟浦。罗扇单寒，朱阑憔悴，莫办移家住。残蝉无赖，日斜嘶断归路。"
    ]
  },
  {
    "id": "adcfe4db4daafd0a745df8d75c137339",
    "title": "还京乐和清真",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "乱蛩絮，入夜羁愁，似发慵为理。坐镫窗无酒，但嫌隔院，清歌空费。望断鸿天际。西楼镜约馀香委。旧梦醒，销与点滴，江南残泪。",
      "记屏山底。有釭花双照，兰情半掬，依前离别气味。天涯尽说归期，总孤他、玉容桃李。怅年年，犹去翼窥帘，凉萤在水。纵约双鱼腹，江波不照愁悴。"
    ]
  },
  {
    "id": "adcfe4db4daafd0aea05d27d79892d5d",
    "title": "凤池吟春冰",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "步怯琼妃，旧凌波处，缬影浅砑文漪。记玉人夜嚼，润回香吻，凉沁柔肌。消受聪明，小瓯圆镜是年时。东风解把，兰舟催发，无计留伊。",
      "欢悰渐冷如水，趁茸窗烘砚，写寄相思。料倾脂河畔，翠鳞才上，锦字犹迟。成片春愁，断红和泪蹙流澌。销除未，晕壶心、玉唾丝丝。"
    ]
  },
  {
    "id": "adcfe4db4daafd0ab103b80e3979c531",
    "title": "解连环·秋千",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "絮花池阁，护双双画板，浅春低络。笑弄影、一态婵娟，挂不定闲愁，燕飘莺泊。莫赌身轻，有人在、隔墙窥著。放罗衣窣地，自整凤钗，鬓蝉还掠。",
      "西园俊游似昨，委苔阴绣柱，容易吹落。问甚日、重倚春娇，便满眼相思，背面难托。梨月溶溶，镇闲煞、东风红索。剩当时、手香凝处，细蜂倦扑。"
    ]
  },
  {
    "id": "adcfe4db4daafd0a8046e2a43d94f1de",
    "title": "氐州第一瞻园前辈见示酒边新作，半塘和之，蒙复继声。用清真韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "轻薄筝尘，零乱钿粉，当筵恨压眉小。密绪连环，清吭掩扇，凄隔秦天缥缈。蕃马屏风，有暗月、窥人偷照。玉杵深盟，金钱浅掷，顿催欢老。",
      "八九惊乌依树少。定输与、羁雌鸣绕。毳幕恩新，珠田梦远，蓦并归愁抱。惹花前、闲泪落，停杯处、相看一笑。谁打鸳鸯，锦塘空、孤眠到晓。"
    ]
  },
  {
    "id": "adcfe4db4daafd0a7f98388ddad6ec2a",
    "title": "卜算子·金冬心红绿梅花小幅自题云，用玉楼人口脂螺黛写成，旧为蒋伯生藏。伯生跋赠墨龛太守，有嫁明妃遣杨枝之喻，戏拈二解其一",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "翠羽尽情啼，茜袖何人妒。浮动黄昏暗暗香，不许嫠蟾度。",
      "吴苑玉双身，飞并瑶台路。借问钱塘老画师，谁是吹箫侣。"
    ]
  },
  {
    "id": "adcfe4db4daafd0a007dd273745c0a37",
    "title": "渡江云·拈清真韵送客游江左，亦劳者之歌也",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "新寒罗被觉，蔽帘雨急，一雁堕圆沙。梦醒和泪别，海燕深栖，妒入莫愁家。啼红满镜，悄自惜、薄媚铅华。千万丝、白门杨柳，浑未称藏鸦。",
      "空嗟。孤飞青鸟，双引黄骢，并颓波东下。亲觑著蓬莱尘暗，秋鹢文纱。回桡荡作江南怨，破暝色、霜在苍葭。惆怅极，归期还问釭花。"
    ]
  },
  {
    "id": "adcfe4db4daafd0a101ef266be5781cc",
    "title": "卜算子·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "谁赚小红来，谁放杨枝去。清笑墙东总未知，枉费何郎句。",
      "老子会婆娑，不管闲风雨。何似金仙两手空，目断天花舞。"
    ]
  },
  {
    "id": "adcfe4db4daafd0afa9bc302eabb5bcf",
    "title": "浣溪沙·为玉遐题红楼隔雨图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "猩色屏回十二山。镜中长误两愁鸾。停镫犹待梦轻还。",
      "扶枕露香花绰绰，竟床秋浪玉潺潺。新凉分不到郎边。"
    ]
  },
  {
    "id": "adcfe4db4daafd0a5338e6312e808971",
    "title": "好事近·九日坐天游阁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "短发渐飘萧，欺帽轻飙无力。强与风光流转，欠黄花消息。",
      "绕池行怯晚寒生，薄酒那禁得。一带苍山无语，是谁家秋色。"
    ]
  },
  {
    "id": "adcfe4db4daafd0a8672768d9d813e51",
    "title": "减字木兰花·儗樵歌",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "无愁可解。底事年年逋酒债。不道愁深。梦里银屏夜夜心。",
      "极天霜信。眼看秋山摇落尽。焉用归舟。决驾飞鸿阅九洲。"
    ]
  },
  {
    "id": "adcfe4db4daafd0a6fb4c545aacfe773",
    "title": "鹧鸪天·儗放翁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "镇日矾头压短垣。今年屋后断潺湲。青松未必妨贤路，白发公然有责言。",
      "驰騄耳，控黄肩。较量百计让邱樊。曝然放杖东归耳，安用人闲下泽辕。"
    ]
  },
  {
    "id": "adcfe4db4daafd0a6d075b4e742566c5",
    "title": "清平乐·儗日湖",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "水沈烟冻。袅断江南梦。夜夜单衾金缕凤。未省新愁轻重。",
      "西楼雁字行行。酒醒越地凄凉。不怨那回轻别，只差没个商量。"
    ]
  },
  {
    "id": "adcfe4db4daafd0a7ad4655979a4228f",
    "title": "步蟾宫",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "昨宵圆月今宵雨。尽猜度、阴晴无据。沈沈酒病不成眠，笼画烛、销磨秋句。",
      "西园一霎衰红舞。料如水、年涯难驻。残秋纵不抵秾春，何苦任、昏鸦催去。"
    ]
  },
  {
    "id": "adcfe4db4daafd0a911ea2975ef6d778",
    "title": "惜秋华校梦龛社集，赋雁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "暮雨南楼，蓦声声、带得边愁一片。羁枕正悽，西风燕归催换。玉关字侧黄昏，断影掠、钿筝心眼。年年。是衡阳、极浦春程流转。",
      "千里故人远。料江湖梦稳，不关寒暖。减烛误，秋橹到，酒醒肠断。天涯满目云罗，莫赚它、春波鸥伴。谁惯。有长门、月明镫暗。"
    ]
  },
  {
    "id": "adcfe4db4daafd0a794cbc4bb94a371e",
    "title": "齐天乐",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "龙池浅色东风缓，春光管城先透。三起三眠，一波一磔，妆点销寒时候。酥钿九九。换新样宫绡，墨尘双逗。鹊尾香中，几呵挥翰玉堂手。",
      "清吟天上事远，御屏宣侍处，玉案茸袖。六琯光阴，百年文物，不是寻常怀旧。芳韶尽有。梦不到灵和，雨滋烟溜。自擘苔笺，细填梅蕊瘦。"
    ]
  },
  {
    "id": "adcfe4db4daafd0a4b507b12d3e333a6",
    "title": "朝中措",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "粉云横界断霞收。人坐碧溪头。初蓼淡摇风蝶，衰荷红背沙鸥。",
      "江乡何处，青山画扇，黄叶归舟。自是客心摇落，不关长笛高楼。"
    ]
  },
  {
    "id": "adcfe4db4daafd0af02891a475fe9122",
    "title": "采桑子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "今年归燕花边路，真色屏空。乱叶衰红。淡入宫眉一两峰。",
      "关河万里伤高泪，断送西风。锦字愁通。莫上高楼数过鸿。"
    ]
  },
  {
    "id": "adcfe4db4daafd0a25eb6af70351cca7",
    "title": "清平乐",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "乱云拂袖。百感新疏酒。愁外西山如客瘦。一角修眉还斗。",
      "无言独立青苔。高城画角声催。指与断鸿归路，夕阳依旧宫槐。"
    ]
  },
  {
    "id": "adcfe4db4daafd0ac2ebbe3b024c5037",
    "title": "鹧鸪天",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "吟鬓飘萧泪袖乾。沈蓬江海得归难。却从九陌游轮路，细忆双溪短柱船。",
      "田水外，野香边。行杯一笑发苍颜。乱鸦飞尽柴门闭，守著斜阳尚满山。"
    ]
  },
  {
    "id": "adcfe4db4daafd0a8a943637a4772b1c",
    "title": "小重山",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雨洗秋姿倚翠微。淡蛾新扫出，晚依依。溪山如此未成归。沙鸥笑，客鬓已如丝。",
      "不是断相思。楚兰摇落后，短书稀。西风破屐几人诗。天边雁，零乱不须题。"
    ]
  },
  {
    "id": "adcfe4db4daafd0a9a1e37235117dfa2",
    "title": "一落索",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "斜日孤城深闭。四山荒翠。断鸿声外不堪闻，是呜咽、桑干水。",
      "高阁清尊微倚。促愁成醉。彩云端不负归期，却还怕、黄昏易。"
    ]
  },
  {
    "id": "adcfe4db4daafd0aac8a4d39a49660b0",
    "title": "太常引",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "夜深溪馆起微飙。天末故人遥。丛桂几时招。梦不到、苕南画桡。",
      "相逢小泊，菊花橹背，风味话持螯。断港乍通潮。有三两、秋镫纬萧。"
    ]
  },
  {
    "id": "adcfe4db4daafd0aa34530fd15faf342",
    "title": "夜游宫",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "门掩黄昏细雨。仨传出、当筵金缕。休唱江南断肠句，小银筝，十三弦，新换柱。",
      "花外残蛩絮。暗咽断、碧纱烟语。愁结行云梦中路。",
      "起挑镫，叠红笺，封泪与。"
    ]
  },
  {
    "id": "adcfe4db4daafd0a218859c174959503",
    "title": "虞美人·影",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "玉妃唤月蓬莱浅。铅水银河一片。梦里凭阑人换。恩尽宫罗扇。",
      "妆楼残照西风满。的的看花心眼。香在红衣南岸。天近微波远。"
    ]
  },
  {
    "id": "adcfe4db4daafd0ac3fe6177a346d8d4",
    "title": "极相思",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "曲澜澄镜秋磨。飞棹绀霞过。双鸳睡足，菱丝宛转，不信风波。",
      "一夕行云远处所。旧宫黄、凄损纤蛾。已凉天气，龙须方锦，渐渐寒多。"
    ]
  },
  {
    "id": "adcfe4db4daafd0a9c5a4e74d72a61c0",
    "title": "恋绣衾",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "哀蝉帘户半夕阳。涨曲尘、窥镜万妆。甚风起，干卿事，让凌波、罗袜步凉。",
      "绣尘盘马青门道，背西风、能理断狂。莫忘了，钿车约，夜深月、犹过女墙。"
    ]
  },
  {
    "id": "adcfe4db4daafd0ae5354d6e6d473bf8",
    "title": "夜行船",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "猎猎凉薰飘晚桂。黄昏近、酒悲慵理。露脚低飞，红纱香湿，都是故宫铅泪。",
      "半壁沧洲残画里。西风咽、笛声不起。恨水离烟，仙槎何处，却趁撇波鱼尾。"
    ]
  },
  {
    "id": "adcfe4db4daafd0a5e74b0c5c1b4f8c8",
    "title": "诉衷情·用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "支筇客意倦于鸥。飞梦落蘋洲。凉风吹堕南雁，怨入水荭秋。",
      "无意绪，问西楼。旧帘钩。管弦何处，落叶空宫，凝碧池头。"
    ]
  },
  {
    "id": "adcfe4db4daafd0a415d41bdb2680deb",
    "title": "谒金门",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "人去后。丝管花房春瘦。木客啾啾歌拍手。",
      "奉觞千万寿。城挂离离星斗。风咽沈沈街漏。"
    ]
  },
  {
    "id": "adcfe4db4daafd0a8f77d39a16971ee2",
    "title": "烛影摇红",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "泪尽金仙，携盘却出横门道。凉云笼雁雁啼秋，露泣香兰笑。",
      "孤凤行烟傍晓，带残梦、红墙缥缈。石鳞荒水，西风不管，低萤自照。"
    ]
  },
  {
    "id": "adcfe4db4daafd0a4c2d8abe1c118a04",
    "title": "巫山一段云",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "珠帐销春绣，金炉委夕沈。禁花零落几猿吟，容易是秋阴。",
      "远黛窥眉小，微波抵泪深。九疑山色上屏心，惟有梦来寻。"
    ]
  },
  {
    "id": "adcfe4db4daafd0a1074a891a1e3235e",
    "title": "品令",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "翠笼莺放。玉笙唤、行云来往。心事一叶宫沟样。旧香旧色，长是妆台傍。",
      "阿滥新催花底唱。又窥人眉样。月斜镫蕊回秋帐。",
      "累侬惆怅。隔巷筝弦响。"
    ]
  },
  {
    "id": "adcfe4db4daafd0af3636912206091e7",
    "title": "醉乡春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "絮点绿尘凝榭。愁见卧枝花亚。记锦瑟，与人长，占断真珠帘下。",
      "更点画谯初打。不是年时月夜。便相见，也寻常，一春长是湘弦卸。"
    ]
  },
  {
    "id": "adcfe4db4daafd0aa2d534f64529ad06",
    "title": "减字木兰花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "谈天有口。指点银瓶惟索酒。把臂周聃。身是嵇康七不堪。",
      "昏镫照定。罔两何须频问影。谁是谁非。放著青山自不归。"
    ]
  },
  {
    "id": "adcfe4db4daafd0a1d8de30eadbbdecd",
    "title": "鹤冲天",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "含笑浅，弄妆迟。芳事去心时。绣鞍骢马已空归。还约燕来期。",
      "镜屏移，花漏永。怅望女床鸾影。自家帘幕梦中逢。翻道宋墙东。"
    ]
  },
  {
    "id": "adcfe4db4daafd0a0829d19e1dbb6ee6",
    "title": "蕃女怨",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "谢堂愁絮千万点，吹薄妆靥。翠鸾翘，金凤缕。望春春去。",
      "绕花行近乱莺声。不能听。"
    ]
  },
  {
    "id": "adcfe4db4daafd0ae90f0d0c10048fca",
    "title": "西溪子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "燕赵悲歌人在。剧孟旧家倾盖。急呼觞，筵未半。筝弦断。",
      "酒醒惊沙扑面。将恨上高楼。望幽州。"
    ]
  },
  {
    "id": "adcfe4db4daafd0abb02b94c36eddbfe",
    "title": "四字令",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "篝镫穗寒。床书帙残。打窗一叶琤然。逗闲愁万千。",
      "溪山责言。蘅兰厚颜。梦中羞渡桑干。有秋前泪酸。"
    ]
  },
  {
    "id": "adcfe4db4daafd0a69b7f3eec8ec19fd",
    "title": "宴瑶池",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "残香飘雾青杨路。处处。押帘花底朱户。无人住。年时几许。销春素。",
      "小槽香、真珠红注。摘弦柱。箜篌自作人语。公无渡。西风分付。潮回去。"
    ]
  },
  {
    "id": "adcfe4db4daafd0a69b7f3ee153e33e8",
    "title": "宴瑶池",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "句陈元武相望处。暮暮。酒阑肝胆毕露。流萤路。何人画取。芜城赋。",
      "怕重说、安西都护。青骢去。秋燐自明残戍。风吹雨。城头尔汝。昏鸦语。"
    ]
  },
  {
    "id": "adcfe4db4daafd0a4601adc79c7e7b1f",
    "title": "十二时",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烟尘长望，无情清渭，东流不复。凄凉杜陵叟，自悲歌同谷。",
      "月苦霜繁车觳觫。忍淹留、柳新蒲绿。呼风鸟何处，黯一堆金粟。"
    ]
  },
  {
    "id": "adcfe4db4daafd0a8d41f387a97ebb3e",
    "title": "西江月",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "待阙鸳鸯社散，移家燕子巢寒。伤春人在醉醒闲。酒冷花飞人远。",
      "山枕一春无梦，水堂两处凭阑。轴帘来与理琴弦。心剪东风俱乱。"
    ]
  },
  {
    "id": "adcfe4db4daafd0a9cf491a14c7c68f6",
    "title": "忆王孙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烟中玉笛暗飞声。艇子撑开一道萍。属玉鵁鶄相向明。",
      "倦逢迎。惟有沙鸥不世情。"
    ]
  },
  {
    "id": "adcfe4db4daafd0a90f5e07fc1ac1d0a",
    "title": "醉花间",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "斜日屏山愁暗隔。沧波残画色。筝雁不飞回，弦上西风泣。",
      "郎居金雁驿。一纸经年得。相从无两翼。梦中新识路依稀，又移军，关塞黑。"
    ]
  },
  {
    "id": "adcfe4db4daafd0a6c8440d80e01ef4d",
    "title": "庆春时·用晏小山韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "黄昏过后，心头眼底，一味清寒。前欢记否，衣香絮点，春影小长干。",
      "吴歈听断，催拍谁点弓弯。雕栊近底，娟娟冻月，还当翠眉看。"
    ]
  },
  {
    "id": "adcfe4db4daafd0a0cbf2df1ba4e839f",
    "title": "甘草子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "秋暮。梦醒残蛩，絮语沉香户。黯墨不成书，天远吹笙路。",
      "今夜漏回镫昏处。问倦客、归程谁数。无限秋心雁将去。付楚天凉雨。"
    ]
  },
  {
    "id": "adcfe4db4daafd0a4e01438866d1062b",
    "title": "虞美人·半塘欲为校梦龛图，偶得明王綦秋林茆屋小帧，因以充之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "江蓠摇落知多少。一卷伤心稿。霜红扫尽见楼台。赢得百年缣素为君开。",
      "赚人词赋哀时泪。迸入回肠碎。墨尘已共劫灰寒。小几秋镫依旧对长安。"
    ]
  },
  {
    "id": "adcfe4db4daafd0adf80f8a484eb4b49",
    "title": "酒泉子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "归燕踏帘。花暗卓香车路。断肠时，携手处。又窥奁。",
      "一春缄泪与江南。撩乱谢娘心曲。玉珰回，银沬蹙。是空函。"
    ]
  },
  {
    "id": "adcfe4db4daafd0afc8c7adab7b6876f",
    "title": "思越人·用冯正中韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "布被心情恶。寒夜耸，作诗肩削。青琴碎却。大招零落。",
      "笑抗疏功名，输纸薄。万感幽单长泪阁。微睡著。有庄舄、吟声依约。"
    ]
  },
  {
    "id": "adcfe4db4daafd0a1f6d95d606c63117",
    "title": "遐方怨",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "官柳绿，水𦾴红。泪睫听莺，谢娘春来归思慵。",
      "不如栀子两心同。夜凉双凤语，蜀弦中。"
    ]
  },
  {
    "id": "adcfe4db4daafd0a0ebc4c4ffdcadf42",
    "title": "梁州令",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "莫怨蓝桥饮。醉歰珊瑚难枕。鹅屏梦隔蜀山青，谁家啼湿江头锦。",
      "金蟾啮锁知谁禁。沟叶残红浸。青娥挥泪因甚。西风瘦却东阳沈。"
    ]
  },
  {
    "id": "adcfe4db4daafd0a57780d0ed854158e",
    "title": "锯解令",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "醉和双燕别西楼，醒不记、当杯泪满。花前空解唱回波，荡一片、旧愁不转。",
      "乱弦辊遍。那是歌头懒换。离筵索性送残春，拚得是、坠红见惯。"
    ]
  },
  {
    "id": "adcfe4db4daafd0a6ffdaf8acb6d06fc",
    "title": "望江南",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "镫下坐，镫外月平西。陪伴闲愁偎幕燕，护持薄睡镇帷犀。才得梦来时。",
      "莺唤起，花絮晚春迷。枕雨有痕潮半袖，镜澜无力熨双眉。不是为单栖。"
    ]
  },
  {
    "id": "adcfe4db4daafd0aa30a1eb94eb2e98f",
    "title": "菊花新",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "粲夜釭花明古巷。骢马连钱骄锦障。一笑试春衫，翻旧绣、天吴花样。",
      "十年身世牵尘网。梦初衣、故山凝望。黄蘖染丝无，须料理、画罗秋桁。"
    ]
  },
  {
    "id": "adcfe4db4daafd0a3eee3f3bbf9a7a16",
    "title": "睿恩新",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "归鸿心事比云冷。残泪点、逝波俱凝。尽霜枫、强弄春红，一叶叶、暗雕心影。",
      "梦里若耶如镜。秋水淬、剑花霜莹。待明朝、归事猿公，更手种、菱丝万顷。"
    ]
  },
  {
    "id": "adcfe4db4daafd0a46408bd968f6a6aa",
    "title": "玉楼春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "银屏梦比游丝短。蝉黛拂梳鸾镜暖。两蛾贪学远山长，多少春愁盛得满。",
      "书来不是欢期晚。萦系愁肠千万遍。相思字字尽无凭，此后南楼休过雁。"
    ]
  },
  {
    "id": "adcfe4db4daafd0a46408bd9b790addd",
    "title": "玉楼春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "分明锦瑟妆台畔。梦醒江南天样远。换成潘鬓镜能知，瘦尽楚腰裙不管。",
      "情多莫恨相逢晚。手撚红香珍重看。明朝刬地有东风，百盏千觞无处劝。"
    ]
  },
  {
    "id": "adcfe4db4daafd0a46408bd920b11727",
    "title": "玉楼春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "金翅峨髻侵晨绾。沈水玉罂嫌绠短。染丝火急上春机，不待洗多红色浅。",
      "掷梭光景催春晚。北斗挂城闻漏板。挑鸾作绶寄桃根，好与君心同冷暖。"
    ]
  },
  {
    "id": "adcfe4db4daafd0a46408bd9bd05cf8b",
    "title": "玉楼春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "妾心宛转机中素。郎意参差筝上柱。机花无蒂断能连，筝雁有情飞不去。",
      "春风未许花闲住。小语牵衣空絮絮。归期早晚问君心，羞拣鬓边双朵觑。"
    ]
  },
  {
    "id": "adcfe4db4daafd0a46408bd9a6935abe",
    "title": "玉楼春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "云屏入夜笙歌静。不许愁人愁里听。燕归花底语言工，酒到月圆时候醒。",
      "盈盈恨靥还窥镜。未信恨多销鬓影。五更帘外又东风，明日南园花落定。"
    ]
  },
  {
    "id": "adcfe4db4daafd0a46408bd9c254dc6d",
    "title": "玉楼春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "恹恹别酒黄昏醒。步绕西池波似镜。弄青梅子雨添酸，辞蒂樱桃风刬净。",
      "蟾华还照深深径。恼乱归期归未定。梦沈双蕊蜡镫红，寒重半床罗被剩。"
    ]
  },
  {
    "id": "adcfe4db4daafd0a46408bd93028398a",
    "title": "玉楼春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "大堤油壁车尘软。双袖越罗春水染。兰丛啼眼几时晴，桂叶妆眉前度浅。",
      "丁丁夜漏侵琼管。微醉归来熏麝晚。小蟾如镜莫窥眠，曲曲屏山亲手展。"
    ]
  },
  {
    "id": "adcfe4db4daafd0a9d6caf176dee5277",
    "title": "秋夜雨",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "角声四起黄云幂。人闲休问何夕。东风轻薄意，恼乱到、飘花词笔。",
      "玉龙怨曲吹香远，甚处探、梅蕊消息。酒罢清泪滴。背烛检、汉家新历。"
    ]
  },
  {
    "id": "adcfe4db4daafd0af0f9322d8c4a7cf3",
    "title": "凤衔杯其一",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "深情只有双双燕。寻梦到、谢家庭馆。难得池头新合吹箫伴。都解惜，斜阳晚。",
      "越山长，楚天远。应拚得、怨红啼断。今日把君细字香笺展。才愧相思浅。"
    ]
  },
  {
    "id": "adcfe4db4daafd0ab88f1c0da3c4210a",
    "title": "一剪梅",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "西北高楼眼倦横。路断凌波，谁唤飞琼。翠禽啼暝小山屏。步玉人稀，一镜尘生。",
      "惟有梅花不世情。梦别江南，泪接春程。犯寒玉笛为飞声。诉与东风，还是飘零。"
    ]
  },
  {
    "id": "adcfe4db4daafd0ada74dedc14ff0689",
    "title": "凤衔杯其二哀山阴王郎中焕",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "斡难河北阵云寒。咽西风、邻笛凄然。说着旧恩新怨总无端。谁与问，九重泉。",
      "悲顾景，悔投笺。断魂招、哀迸朱弦。料得有人收骨夜江边。鹦鹉赋谁怜。"
    ]
  },
  {
    "id": "adcfe4db4daafd0a2445039e3b6f5873",
    "title": "摘红英",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "关云黑。边沙白。金仙一去无消息。谁家唱。筝弦响。敕勒声声，月斜毡帐。",
      "狂踪迹。无人识。行歌带索长安陌。高楼上。凭阑望。皂雕没处，飞狐上党。"
    ]
  },
  {
    "id": "adcfe4db4daafd0a2e013de052c0e98d",
    "title": "茶瓶儿",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "十载轻衫尘涴。逗乡心、玉梅疏朵。花魂谁与招清些，便料理、五湖单舸。",
      "雪窗月明愁卧。梦东风、灞桥春锁。熏笼偎夜培残火。",
      "尚暖得、数椒红破。"
    ]
  },
  {
    "id": "adcfe4db4daafd0a88159a50a9c8f12c",
    "title": "醉垂鞭",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "酒醒冷香侵。西池上，花三两，小萼渐宜簪。一双骄翠禽。",
      "落梅风渐大，匆匆过，又春阴。只有惜春心。比春无浅深。"
    ]
  },
  {
    "id": "adcfe4db4daafd0a556cd9bf92f03b68",
    "title": "浪淘沙·自题庚子秋词后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "何止为飘零。相伴秋镫。念家山破一声声。销尽湘累多少泪，不要人听。",
      "蛩駏若为情。哀乐纵横。十洲残梦未分明。休问恨笺愁墨里，画取芜城。"
    ]
  },
  {
    "id": "adcfe4db4daafd0a884c6f4943e0337a",
    "title": "八声甘州·酬瞻园",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "断西风、破屐故山心，惊寒雁无行。正分携吟笔，金城柳老，玉露枫伤。漫问京华倦客，酒醒是何乡。秋满人闲世，一霎沧桑。",
      "飘尽轻鸥踪迹，甚倚楼看镜，犹费商量。伴江湖残泪，丛菊为谁黄。且临花、危阑高处，有长绳、还是系斜阳。休输与，坐高斋夜，壸箭催忙。"
    ]
  },
  {
    "id": "adcfe4db4daafd0a5587448a1ee10cc0",
    "title": "尉迟杯",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "危阑凭。看一点、南去飘鸿影。秋声万叶霜乾，天角阴云笼暝。孤衾夜拥，残烛飐、参差客愁醒。又争知、痛哭苍烟，野风独树吹定。",
      "应念北斗金华，空肠断妖星，战气犹凝。心定寒灰都无著，将恨与、哀笳乱迸。何时送、云帆海角，更偎傍、天涯泣断梗。问何如、杜曲吞声，紫荆吹老山径。"
    ]
  },
  {
    "id": "adcfe4db4daafd0a71567ff77d0e546a",
    "title": "天香·鹿港香",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "碧鹧收斑，玉龙剪唾，如云细屑谁碾。小炷沈馨，双烟同气荡暖。浅春一线。花风送处，疑悄度、漳兰新畹。著指剩拈银甲，入怀尚温珠串。",
      "蛮薰暗愁涴遍。料西家、翠奁春换。缕缕海东云气，半迷残篆。俊味衣篝宛在，怕难唤、蓬山倩魂返。待寄相思，蘅芜梦远。"
    ]
  },
  {
    "id": "adcfe4db4daafd0a7973464e2293b762",
    "title": "水龙吟·唐花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "梦华不醒愁春，探芳别有千红地。是空是色，瑶姬酒重，维摩病起。羯鼓声中，红幡影外，东风凝睇。笑繁华占否，闲蜂浪蝶，空撩乱，冰霜里。",
      "闻道唐宫剪彩，好帘栊、尽情妆缀。输他烂漫，香云一窖，先春花事。火速年芳，冬烘心性，优昙身世。问高楼怨笛，黄昏叫裂，著梅花未。"
    ]
  },
  {
    "id": "adcfe4db4daafd0a26479b682a62cfc0",
    "title": "摸鱼子冬笋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "怪尊前、食单寥落，蔬香谁侑秋箸。青笼缄恨槎风远，愁说太官宣取。消息误。怕江国、头番春已无寻处。诗馋最苦。任冻圃泥香，烟林雨足，望得燕来否。",
      "乡园梦，咀嚼冰霜几度。樱厨风味输与。蟠胸千亩轮囷甚，根节岁寒休负。苕岸路。问那得、明朝便脱春衫去。天涯寄语。待冰藓亲锄，玉纤细擘，还配鲚鱼煮。"
    ]
  },
  {
    "id": "adcfe4db4daafd0a0421b7f9117410b7",
    "title": "桂枝香银鱼",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "丁沽汛晓。正水市贩鲜，乌板船到。戢戢银刀恣跃，仨抛烟罩。长安近局销寒夜，问尊前、玉涎多少。钑盘催饤，诗馋慰否，漫吟白小。",
      "记乡味、羹调宋嫂。几停箸思量，应是归好。客话娵隅听遍，正悽怀抱。冰鲜梦断天厨赐，检食单、零乱慵草。御笺沫冷，清愁好托，玉鳞缄报。"
    ]
  },
  {
    "id": "adcfe4db4daafd0a6e59c9815d117334",
    "title": "蓦山溪",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "哀弦促拍，衮遍伊州破。谁换小梅花，梦横枝、夜寒香妥。年时风雪，三九最关情，修竹外，绮窗前，几许闲功课。",
      "如今憔悴，花抵人愁么。已办醉如泥，甚尊前、犹分蛉蠃。江南书到，鸥鹭尚平安，双蜡屐，一渔蓑，何日真还我。"
    ]
  },
  {
    "id": "adcfe4db4daafd0accabdbfede2d3d25",
    "title": "绛都春·和日湖",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "东风信转。怪罥香袖薄，怯试馀寒。误了镜华，非花非雾旧情闲。芙蓉不信伤春浅。怨红凄入双弯。梦云回后，慵拈带绣，自剔釭兰。",
      "未料屏山近底，尚支愁、酒力浥泪绡痕。断谱细商，秦筝斜柱雁尘昏。春心一夜无人托。负他明月愁鹃。桂宫羞数年时，露粟半阑。"
    ]
  },
  {
    "id": "adcfe4db4daafd0acb2b2155ca3c99ae",
    "title": "金明池",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "裂帛通波，褰裳唤侣，望极瑶池路近。尘不到、冰奁半展，露微泫、粉靥未褪。是何年、锦幄牵丝，占画里、三十六陂芳讯。看倚盖亭亭，鸳鸯无数，未许凌波人问。",
      "拗折西风丝寸寸。漫觅醉仙浆，碧筒深引。霓裳舞、今宵叠遍，盘泪影、明朝吹尽。尽相思、太液秋容，但坠粉空房，石鳞沈恨。怕玉井峰头，月昏烟淡，翠被馀香愁损。"
    ]
  },
  {
    "id": "adcfe4db4daafd0ae8315166ebf47281",
    "title": "大圣乐法源寺牡丹",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "酣酒妆秾，摸碑廊静，梵天春晚。记旧游、侧帽西阑，自剪露华不负，看花双眼。暖玉倚云娇无力，著人处、天香吹袖满。忘归去，对油幕半开，日斜经院。",
      "莺花正愁梦短。奈一例、华鬘催劫换。傍石幢凉雨，残僧还说，沉香新怨。泪湿洛阳东风谱，怕衔尽、蔫红成鹿苑。倾城恨，也惆怅、避风台浅。"
    ]
  },
  {
    "id": "adcfe4db4daafd0a570cc8cb9a66521d",
    "title": "帝台春丰台芍药",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "方罫曲折，花农旧生活。谷雨半晴，绣槛争移，宫衣微脱。插帽传笺一笑处，尽消遣、谢郎吟箧。甚而今，废绿平烟，只闻鶗鴂。",
      "尘影瞥。迷眼缬。泪点叠。渍鹃血。怕婪尾年芳，近斜阳候，不是等闲离别。何况东风往来路，都换钿辕旧时辙。剩一片琼田，渺春人罗屧。"
    ]
  },
  {
    "id": "adcfe4db4daafd0a66440716a536b173",
    "title": "八犯玉交枝寄园朱藤",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "尘糁荒阑，冻苏香缬，又簇淡阴双架。帘卷交枝红到眼，旧恨沧桑飘惹。年年春晚，为花料理琴尊，题襟还喜依乡社。叶底翠禽听惯，茶香情话。",
      "谁信步屧东风，绿云黯损，蝶蜂重到应诧。俊游换、谁家芳事，浣不尽、蛮薰凝榭。料花外、白题舞罢。牵萝人泣孀娥夜。况酒醒秦郎，玉笺泪湿愁难写。"
    ]
  },
  {
    "id": "adcfe4db4daafd0a3e9e8a8d651b58d3",
    "title": "梦横塘野凫潭芦花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "钓丝秋雪，履迹斜曛，野塘凉意初著。影没凫翁，换蒲稗、春波绵邈。低艇谁移，短簃孤坐，鬓霜惊觉。又迷茫万点，做弄新愁，还飘到、闲池阁。",
      "微波自不通潮，甚惊尘乱飐，冷絮回薄。卷叶西风，轻和入、数声哀角。更休问、江湖雁影，眼底秋心仗谁托。梦里沧洲，一般清浅，有红桑花落。"
    ]
  },
  {
    "id": "adcfe4db4daafd0a40080e17d26f5011",
    "title": "夜飞鹊花之寺海棠",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "东风背人去，邀步婵媛，芳靥浅照禅天。花宫携试，小蛮榼，潮红轻斗酡颜。倾城镇无语，似凝酥妆薄，拥髻啼悭。绿章再乞，背斜阳还护珠幡。",
      "何事万姝娇困，无路问行云，十二巫鬟。说甚平泉如梦，人天一例，劫换华鬘。锦城旧恨，付碧鸡坊底诗颠。剩深宵孤照，铜盘烛泪，凄伴金仙。"
    ]
  },
  {
    "id": "adcfe4db4daafd0ac2ebbe3b68ee8a43",
    "title": "鹧鸪天",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "泪尽东京说梦华。败笺残墨送生涯。沾唇香乞迎年酒，到眼红憎馈岁花。",
      "无一语，但长嗟。短檠挑尽又啼鸦。莫嫌岁事郎当甚，好友同居亦当家。"
    ]
  },
  {
    "id": "adcfe4db4daafd0a40795f85c324400b",
    "title": "玲珑四犯依白石双调，题春明花事词后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "屐齿旧香，尘纱残墨，游蓬芳事如水。故家烟月在，耐得阑干倚。提携自怜影底，有东风、伴人垂泪。梦里婵媛，劫馀莺蝶，知我擘笺意。天涯望春归矣。",
      "问寻香杜曲，新恨谁理。眼看诗酒瘦，应接鹃声里。莫教秉烛西园夜，但攀摘、寻常桃李。须记起。春根在、千红旧地。"
    ]
  },
  {
    "id": "adcfe4db4daafd0a6c6c5f6ac2e2196d",
    "title": "凄凉犯渐西村人富春卧游图，为袁仲默、叔撝兄弟作，用白石韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "清琴怨入西风后，凝尘歰断冰索。大招赋否，江空岁晚，数声哀角。蛟龙气恶。黯千里乡心茧薄。怪飘萧、溪山破墨，一雁度空漠。",
      "肠断桐君未，偶世餐霞，顿更哀乐。故山梦短，迸惊弦、广陵摇落。一苇延缘，料晞发吟魂恋著。听松声、七里濑尾断旧约。"
    ]
  },
  {
    "id": "adcfe4db4daafd0a421d44cbac6b3060",
    "title": "解连环·元夕，用碧山韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "翠屏香寂，又铜壶促晚，妒云慵坼。记夜娥、坊陌年年，换几度风光，暗罗尘额。盼极孀娥，为点逗、六街春色。甚青鸾信渺，钿轴苍空，坠欢轻掷。",
      "沧洲半迷旧国。正铜华写照，天上愁忆。想泪铅、滴尽方诸，也凄对金仙，暂时将息。小影山河，莫唱入、吹梅哀笛。背残镫、有人拥袖，梦寻冷驿。"
    ]
  },
  {
    "id": "adcfe4db4daafd0afb26966ac763477f",
    "title": "玉京秋·用草窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "芳意阔。欢场旧莺燕，舞繁歌切。风怀几许，愁书花叶。一曲红牙妙谱，记当筵催按回雪。倦情别。隔年沈恨，覆杯慵说。",
      "不是清狂重怯。写琴心、六幺渐缺。断梦楼台，中年丝竹，不禁衰歇。头白龟年，尚解怨、天宝凄凉时节。笛声咽。谁傍宫墙暗月。"
    ]
  },
  {
    "id": "adcfe4db4daafd0ab796306644dd61fb",
    "title": "金缕曲·落梅，用竹山韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "冻羽寒窥屋。傍黄昏、声声似诉，麝尘惊扑。飘粉楼台相思夜，销瘦仙姿萼绿。渐泪点、殷沈红菽。满地珊瑚无人扫，占霜天、做弄伤春局。空飐影，对残烛。",
      "苔鬟尚缀交枝玉。问何时、宫妆点额，镜盟重卜。多少飞琼经年恨，写入沧洲剩幅。怕还被、东风拘束。冷落雪香亭前路，换青禽、与听销魂曲。肠断尽，委横竹。"
    ]
  },
  {
    "id": "adcfe4db4daafd0a0b74cb7610eaecb8",
    "title": "月下笛·用玉田韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "废碣栖烟，清钟度暝，旧携筇处。沙禽细响，犹恋东风去来路。平芜先作伤心碧，悄不管、连天恨雨。尽阑干拍遍，孤云一逝，乱山无语。情绪。",
      "斜阳暮。莫轻恼天涯，旧鸥新鹭。经年断旅，再来情味凄苦。花前不是伤春病，问隔座、流莺曾否。待诉与、庾郎心，惟有衰杨一树。"
    ]
  },
  {
    "id": "adcfe4db4daafd0af45802d54cba287d",
    "title": "尾犯·用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一笛落梅风，虚馆夜分，春思飘越。门掩沉香，乱镫花成缬。归燕晚、文梁未扫，断鸿惊、空弦尽折。旧情无据，老去杜郎，惟有吟声咽。",
      "秦筝围绣屋，应未解、恨轻别。乱草昏烟，断相思天阔。数前事、参差流水，拍阑干、清铅暗结。累人愁悴，不是向来团扇月。"
    ]
  },
  {
    "id": "adcfe4db4daafd0adcb1c410dee28766",
    "title": "陌上花用蜕岩韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "笼莺唤起，屏山残睡，眼前春晚。点絮年光，销与谢娘池馆。惜芳笺管成何用，花外东风悽断。占新阴未稳，泪铅无数，梦云飘散。",
      "苦相思瘦损，宫腰几许，宽却罗衣一半。未必天涯，省识忖寒量暖。经年袖损调筝手，尘满十三金雁。劝愁弦漫傍，绿窗残日，旧情真懒。"
    ]
  },
  {
    "id": "adcfe4db4daafd0a38679891fe99d273",
    "title": "念奴娇·二月十二日妙光阁下感赋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "青松冷日，甚推排不去，无情春色。强与风光流转处，依旧清明寒食。戍鼓楼台，佛香尘土，三两初莺识。琴声悽断，断肠花外残客。",
      "天末谁为招魂，薜萝山鬼，哀些空吟得。尽有贞元朝士感，白首同归尤惜。旧顿天寒，新亭日暮，泪尽山阳笛。沧桑何事，出林烟磬初寂。"
    ]
  },
  {
    "id": "adcfe4db4daafd0a1eeb6df6afc59df7",
    "title": "惜秋华西邻海棠盛开，对花醒坐，赋呈主人",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "绣幄春姿，倚东风似惜，伤高心绪。零乱露痕，清宵醉温帘户。银台滟入仙霞，照不稳、倾城眉妩。销春是、秦筝乱咽，新声金缕。花恨寄何许。",
      "酹闲情尚怯，寻常尊俎。短梦殢流，水逝锦悽香苦。相思说与华清，怕夜深、睡魂谁主。无语。拍阑干、自寻愁句。"
    ]
  },
  {
    "id": "adcfe4db4daafd0afb37ffb89a27ecd1",
    "title": "长亭怨慢和忍盦春尽书怀之作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "再休问、愁边鸥鹭，月冷沙昏，梦归何处。故苑沧波，为谁绿到旧游路。石鳞风起，呜咽作、前秋语。流水不参差，莫涴了、一分尘土。",
      "前度。有天风瑟瑟，日夜步虚来去。新蒲细柳，问谁信、好春无主。恨双燕、不把斜阳，细说与、碧窗烟雾。只翳镜飞红，遮断凌波新步。"
    ]
  },
  {
    "id": "adcfe4db4daafd0afd92620a1909b645",
    "title": "三姝媚瞻园约为西山之游，寒阴殢人，屡阻携屐，雪后引眺，赋此代简",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "晴丝横苑路。际林端微明，禁烟犹冱。唤客山禽，荡倦情销得，探春词句。野水棱棱，隔岸引、玉骢新步。旧崦微茫，只有梅花，撩人心绪。",
      "偏是芳游轻负。剩小萼疏簪，冻香谁护。梦熟西峰，又湿云和恨，暗凝春素。淡极愁蛾，还惹起、啼妆人妒。问讯香台消息，风铃细语。"
    ]
  },
  {
    "id": "adcfe4db4daafd0a0dc2c2ea9290ae15",
    "title": "婆罗门引",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "斜桥絮起，乱红牵恨点重茵。慵莺尚语残春。闻说凌波新步，遮断绣漪尘。恣蜡镫罗带，斗取闲身。",
      "长安丽人。算醉醒，总迷津。狼藉东风不管，只避花瞋。波帘翠颦，梦不散、相思堤上云。钗钿约、总是愁根。"
    ]
  },
  {
    "id": "adcfe4db4daafd0a2b317087497287f3",
    "title": "还京乐夜坐，和梦窗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "塞鸿近，着意偎沙，度月成秋响。傍黄昏愁重，旋搀铁马，檐头悲哽。",
      "溅泪花孤坐，屏山背烛幢幢影。倦睡减，遥夜怨起，罗衣新冷。",
      "听壶莲竟。梦沧波残画，风鸦阵黑如尘，垂翅未整。",
      "江湖画角声声，暗惊回、雨凉烟暝。搅愁肠，是按笛人稀，餐霞伴醒。",
      "脉脉窥华发，清霜飞上明镜。"
    ]
  },
  {
    "id": "adcfe4db4daafd0aa4472b193077d7af",
    "title": "绿盖舞风轻遥和鹜翁元武湖逭暑之作，同弁阳老人韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一阕定风波，倦眼登临，危阑对横绮。凉笛延秋，江湖归未得，浅醉慵倚。劫后吟魂，又轻被、蘋丝牵系。正红衣掠岸，西风催堕秋蕊。",
      "杯底。遣得孤欢照影，弄清波、短鬓尘洗。酒入襟痕，好心期、换与故年闲泪。梦里沧洲，更不信、孤根无寄。过江人，销尽看花英气。"
    ]
  },
  {
    "id": "adcfe4db4daafd0a9b02ba6d3ca89379",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "绿云倭堕低鬟重。无端青镜相矜宠。孔雀满东南。水沈中夜添。",
      "有人红烛背。妆淡眉成字。何事种春愁。春休愁未休。"
    ]
  },
  {
    "id": "adcfe4db4daafd0a9b02ba6dd8c24814",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "宜瞋宜喜红双脸。新娇一态无拘检。满镜泪波酸。妒春春向阑。",
      "中塘双燕子。学语差池起。辛苦斗腰肢。累花扶著伊。"
    ]
  },
  {
    "id": "adcfe4db4daafd0a9b02ba6d3f4e1fb6",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "乱莺啼破红云热。误他浓睡花时节。不拆画秋千。春人谁耐闲。",
      "缃桃攀未尽。暗里朱颜损。教合玉韡笙。双成听不听。"
    ]
  },
  {
    "id": "adcfe4db4daafd0a9b02ba6d1240f4ff",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "凤窠长昼蒙头睡。筹花斗草原无意。扶梦下西楼。芙蓉江上愁。",
      "路长双桨促。队队红衣浴。不合住横塘。秋潮日夜忙。"
    ]
  },
  {
    "id": "adcfe4db4daafd0a9b02ba6dc36c657c",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "才调龙饼留人语。旋捐宝玦催人去。去住两朦胧。灵犀无路通。",
      "朝朝翻象局。懒划琼钗卜。不到落花时。春愁君不知。"
    ]
  },
  {
    "id": "adcfe4db4daafd0adab7099fabaf422f",
    "title": "角招怀半塘日下",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "送君后。沧江晚、望风几度搔首。雁边寒讯逗。破驿老枫，游倦时候。",
      "天涯未负。怕负却、十围垂柳。素石清泉尽有。奈今夕，玉关情，祓清愁无酒。",
      "知否。乱尘涨袖。夷歌野哭，销得残阳骤。庚郎魂断久。",
      "迸入江南，玉龙哀奏。冰霜共守。剩一抹、峰眉依旧。",
      "梦咽西窗烛瘦。待商略、白鸥心，回肠又。"
    ]
  },
  {
    "id": "adcfe4db4daafd0a2b24b824994854cb",
    "title": "采绿吟",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "软玉吴波路，画手点笔，分明蘋风。笛外柳烟，舷尾澄镜无声。两山青不断，斜阳晚、数行鸟度空屏。卷回溪、莲歌渺，棱棱湖月又生。",
      "抛断水精宫，天涯梦、菱丝撩乱千顷。三十陂秋，但泪接烟程。甚时真、投老江湖，忘机后、商略白鸥盟。归帆误、牢落鬓霜，残客茂陵。"
    ]
  },
  {
    "id": "adcfe4db4daafd0ae2e9f05bf9dc2223",
    "title": "解蹀躞",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雁声带愁飞转，渐换秦弦柱。似嫌摇落，江蓠旧游误。心事别久谁知，锦笺重叠缄成，梦云无据。",
      "为君诉。依旧差池双羽。东风背帘觑，几曾羞煞，菱花好眉妩。眼看残画沧波，夜阑擘破箜篌，劝公无渡。"
    ]
  },
  {
    "id": "adcfe4db4daafd0a3b133816a73c7a04",
    "title": "兰陵王·芦花，和麟楥",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "竟头白。明镜秋霜共色。荒埼外、摇露荡烟，零乱春丛换凄碧。江湖味惯识。牢落低舷倦笛。黄昏后，无处顿愁，愁似潮来夜风急。伊人旧游历。在买醉鱼天，分社鸥席。",
      "凉花浅濑秋无极。自湿渍衫絮，怨沈笳管，离披天水断梦失。甚身世禁得。江国。待将息。怕如画烟波，皴破铅墨，沈阴断雁声中黑。黯雪片千顷，欲衔无力。菰蒲何处，岁暮约，但睡忆。"
    ]
  },
  {
    "id": "adcfe4db4daafd0a13c97d15b8f95ce9",
    "title": "点绛唇·雁来红其一",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "抬举西风，醉扶一捻鹃魂小。误花疑草。别样伤秋稿。",
      "窥笑东邻，解妒宫妆好。秋娘觉。茜裙颠倒。收拾红情早。"
    ]
  },
  {
    "id": "adcfe4db4daafd0a12d86a8cd6451cd9",
    "title": "花犯·花朝后一日雪中晦鸣见过",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "碾城根、凌波路软，琼妃下清晓。冻禽啼觉。惊素影林亭，芳意娇小。柳丝倦挽清明到。和烟冰断沼。",
      "望里怯、踏青新步，香尘轻换了。拖筇犯寒故人来，梨霙影、乱扑风前衰帽。丝鬓冷，聊温取、冻花香醥。伤春惯、费人泪眼，能几度、歌前同醉倒。问瘦倚、荒阑谁暖，无聊莺燕老。"
    ]
  },
  {
    "id": "adcfe4db4daafd0a82e39390f85a46a6",
    "title": "点绛唇·雁来红其二凤仙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "丹穴春姿，托根翻恋朱阑好。抱香多少。梦稳秦楼晓。",
      "奁史新翻，瘦损麻姑爪。秋妆了。守宫红小。来伴花房捣。"
    ]
  },
  {
    "id": "adcfe4db4daafd0a5e0984ee71bf78d3",
    "title": "抛毬乐书胡仲巽净业湖僦舍",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一架红楼面堞斜。凌波百队气如霞。",
      "滤纱风拥妙香入，上枕山当苏幕遮。解妒栖鸳梦，网取吴魂便作家。"
    ]
  },
  {
    "id": "adcfe4db4daafd0adf2be99c2275a866",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "旧梦吹花著渭桥。新愁封泪问湘皋。永丰坊畔风流极，晚向人前斗舞腰。"
    ]
  },
  {
    "id": "adcfe4db4daafd0adf2be99c3a1f9542",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "无主楼台半夕阳。笛中人去更回肠。东风销尽宫黄点，背定愁鸾理旧妆。"
    ]
  },
  {
    "id": "adcfe4db4daafd0adf2be99c8640a3eb",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "似水鹃声一夕催。青丝骄马断章台。分明摇落江潭路，依旧傞傞软舞来。"
    ]
  },
  {
    "id": "adcfe4db4daafd0adf2be99cb725c743",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "通体当风弱不支。年光销尽断肠丝。不辞身作桓宣武，看到金城日坠时。"
    ]
  },
  {
    "id": "adcfe4db4daafd0a68dce3fcaf21848f",
    "title": "二郎神偕乙盦、晦鸣、悔生步净业湖上",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "泪荷战雨，碎一镜、翠云如泻。渐罥蝶香乾，笼鸳阴减，装就城湾残画。旧是瑶源，凌波路、洗恨入、袜罗尘罅。休更结、冷禅一架。袈裟地、水风无价。",
      "闲话。沧桑事影，玉尊浇罢。问蠹粉诗痕，龛荒苔满，经岁蛮薰尚惹。梦老西涯，冷鸥三两，空怨月明遥夜。听梵外似有，箫声断续，汜人来下。"
    ]
  },
  {
    "id": "adcfe4db4daafd0a4c71d622735db29e",
    "title": "转应曲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "春雨。春雨。飘断碧烟双语。云屏一倍清寒。",
      "独拥罗衣夜阑。阑夜。阑夜。梦到宝钗楼下。"
    ]
  },
  {
    "id": "adcfe4db4daafd0a4c71d6226d1ac0a4",
    "title": "转应曲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "春柳。春柳。昔日青青在否。东风临路千丝。",
      "轻薄看人别离。离别。离别。铅泪单衣时节。"
    ]
  },
  {
    "id": "adcfe4db4daafd0a4c71d6228da5a416",
    "title": "转应曲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "春水。春水。不寄盈盈闲泪。年年流尽年光。",
      "今日闻歌断肠。肠断。肠断。道是病深愁惯。"
    ]
  },
  {
    "id": "adcfe4db4daafd0af137049b2b1278f7",
    "title": "阮郎归",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "飞鸾阔袖舞经年。铜花骄玉颜。秋裳多定昨宵寒。啼蛄金井阑。",
      "挥锦字，掷金钱。稿砧山复山。织成春恨尽无端。残机催下难。"
    ]
  },
  {
    "id": "adcfe4db4daafd0a69c74f567feb8faa",
    "title": "陌上花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "杨花落尽，娟珉苔蚀，粉尘凝处。比翼魂归，冰枕泪绡成缕。落鬟故黛春何在，十九华年空度。最无端万里，椒涂新践，竟沈仙驭。",
      "瘗花铭漫草，凉天断雁，只称听风听雨。倩影高唐，香烬返魂无据。别鸾枉谱千琴曲，梦冷一弦一柱。草离离付与，扬州一样，玉钓斜路。"
    ]
  },
  {
    "id": "adcfe4db4daafd0ad776119d3b033eec",
    "title": "清平乐·南雄试院晚桂深冬始花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蜂黄未斛。香外梅尘扑。碎糁辟寒金簌簌。惊起月中人独。",
      "年年梦冷仙梯。凌寒露粟侵肌。销得钿筐泪点，画阑秋去多时。"
    ]
  },
  {
    "id": "adcfe4db4daafd0ad8514cafba78fee3",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "初日上，水西涯。无人来吊素馨斜。花底教歌江上住。",
      "鸳鸯侣。只向海云红处去。"
    ]
  },
  {
    "id": "adcfe4db4daafd0ad8514caf8676c723",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "云磴滑，雾花晞。西樵山上拣茶归。山下行人偏借问。",
      "朦胧应。半晌脸潮红不定。"
    ]
  },
  {
    "id": "adcfe4db4daafd0ad8514caf91205757",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "三水口，合双江。画轮踏踏碾轻航。舶趠小风来舵尾。",
      "长年喜。白日摊钱波浪里。"
    ]
  },
  {
    "id": "adcfe4db4daafd0ad8514caf6b76624d",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "萝幌合，玉沙清。一峰送过一峰迎。日夕沾裾榕雾湿。",
      "行不得。越鸟声声如劝客。"
    ]
  },
  {
    "id": "adcfe4db4daafd0ad8514caff1d5d089",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "中宿峡，夜钟寒。诃陵环子尚人闲。过客摩挲嵌壁记。",
      "猿归未。雾鬓风鬟明月里。"
    ]
  },
  {
    "id": "adcfe4db4daafd0ad8514cafb05cf85f",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "飞鸟绝，怒涛吞。踏天无路割苍云。竹縆缒厓横板坐。",
      "樵斤和。时有飞霞身畔过。"
    ]
  },
  {
    "id": "adcfe4db4daafd0ad8514caf8a7bc1a4",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "乌石渡，数家横。今年雨少误秋耕。瘦日沈溪饥犊卧。",
      "无功课。夜半烧畬岩际火。"
    ]
  },
  {
    "id": "adcfe4db4daafd0ad8514caf77392f93",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "岩秀发，剩江南。一重鬟髻一重奁。急桨冲波催去箭。",
      "升舻看。诘屈浈流如大篆。"
    ]
  },
  {
    "id": "adcfe4db4daafd0ad8514caf0488cc61",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "支枕后，落帆前。客心孤迥满江天。手叠红笺谁与付。",
      "曹郎句。为客正逢无雁处。"
    ]
  },
  {
    "id": "adcfe4db4daafd0a73baba7162ff5ff9",
    "title": "虞美人·西斋雨夜送客",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "晚莺帘户飞杯罢。檐语鸣风马。天涯春尽雨声中。一寸烛花犹恋绮筵红。",
      "望京楼外浮云满。愁迸看花眼。名台吹冷旧黄金。赚得五陵骄马少年心。"
    ]
  },
  {
    "id": "adcfe4db4daafd0a7a4b1f3d002b6386",
    "title": "高阳台·惠州西湖，朝云墓在其左侧",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "连巘平烟，清波小镜，妆成缩本西湖。语变炎禽，年光细草催徂。分明玉塔红棉路，笑暂来、客意疏芜。太匆匆、拖策天涯，叠鼓城隅。",
      "一杯销与罗浮碧，占清新风日，天与髯苏。片霎鹃声，朝霞飘堕沤珠。丹成不共维摩去，怕散花、人比山孤。熨归魂、小碣蛮花，留偈如如。"
    ]
  },
  {
    "id": "adcfe4db4daafd0ab2935073d3129eb7",
    "title": "鹧鸪天·其一韩江小舟，庳篷狭舷，制如吾乡乌杉，连朝春晴，行潮嘉闲，烟韶月媚，清远山水，恍贡眉睫，悠然空谷之见似人也",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "沙尾风痕约晚凉。雨馀山语响匡床。罗文水比空奁定，品字帆如画扇张。",
      "尘世事，水云乡。鸱夷好计苦参商。梦回月到乌篷罅，便认双溪夜渡航。"
    ]
  },
  {
    "id": "adcfe4db4daafd0a2d7ab27a1fb799e4",
    "title": "点绛唇·舟行荷荡侧，客有话故乡花事者",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "推枕逡巡，打篷几阵临明雨。雨丝才住。山响残鹃语。",
      "为惜江湖，催办鸱夷去。凌波妒。坐中无数。心在青墩路。"
    ]
  },
  {
    "id": "adcfe4db4daafd0a61338d146b9383f9",
    "title": "鹧鸪天·其二威如属和，得远树二语，为足成之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "句里春姿发翠微。拍天新涨曲痕肥。亭亭远树人离立，拂拂轻帆莺乱飞。",
      "移晚棹，占空矶。水窗飘笛细风回。眼中无限沧波意，欲采蘋花一笑非。"
    ]
  },
  {
    "id": "adcfe4db4daafd0ad29abb57a68b9559",
    "title": "声声慢·西园逭暑。园在广州提学廨，余襄公武溪集注所谓庭际罗立九曜石者也",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "新花改岸，颓柳通波，旧家水石依然。小祓闻根，风泉响出琅玕。虚堂嫩凉收雨，引秋心、催占鸥边。供昼永、有分茶火续，选石诗镌。",
      "晼晚年芳空惜，被绿阴狼藉，催熟金丸。几日珍丛，南飞越鸟巢安。沧洲梦痕，何处枕屏拖。一桁青山无路去，傍清阴、敷簟露眠。"
    ]
  },
  {
    "id": "adcfe4db4daafd0ad749187250e16574",
    "title": "采桑子·洪心孺席上赋柠檬汤",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "水精眠梦人消渴，不赐金茎。凭仗纤琼。旋起春雷出素瓶。",
      "一匙还乞蛮姜点，石乳花腾。两腋凉生。风味清于醒酒冰。"
    ]
  },
  {
    "id": "adcfe4db4daafd0a53b6aefe7821f8d3",
    "title": "清商怨·夜泊歧槎",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蛮江呜咽向夕敛。又劲风吹滟。似有归渔，笼镫重系缆。",
      "孤村馀更紞紞。夜渐深、向谁肝胆。沙月冥迷，荒萤三四点。"
    ]
  },
  {
    "id": "adcfe4db4daafd0a82a1d962e200ed8b",
    "title": "抛球乐·鹿步书所见",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "照水孤墟出瘴林。人家三五荔支阴。",
      "网师午散市声减，樵侣夜谈山理深。一叶挐音过，惊起沙头墨色禽。"
    ]
  },
  {
    "id": "adcfe4db4daafd0a76c77dd71b480c7d",
    "title": "婆罗门引·六月既望，水西小榭纳凉，忆己亥是夕龙树寺旧游。用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "纱巾倦整，绕池风起叠奁冰。泠泠雨度高城。帘卷天东娥镜，娟夕素妆成。奈临醒玉艳，尚妒闲情。",
      "南楼翠层。记被酒、踏莎行。未了琴尊短梦，惊散笳声。鸥边社凉，又拖逗、秋心生半庭。芳卷墨、自展罗屏。"
    ]
  },
  {
    "id": "adcfe4db4daafd0ac9ae2a37a4adb1a0",
    "title": "洞仙歌·为张圣雌明经铭匏瓜砚。时君将北归，复媵一解",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "琳腴新摘，剩温岩云片，钓带双文似牵蔓。想松煤销夜，研写羁愁，摩挲处、凝得玉鸲泪眼。",
      "呼童花外洗，小叶幡幡，凉翠漂香墨池满。相伴压归装，象管鸾笺，心心待、秋波一脔。",
      "便料理、疏狂炙红丝，定销与天孙，画眉新怨。"
    ]
  },
  {
    "id": "adcfe4db4daafd0a5cc6ddbad3722902",
    "title": "月华清·中秋对月，怀半塘扬州",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "梦冷瑶华，花凝绛阙，素娥秋思多少。暮合纤云吹，占谢郎悽抱。掩空弦、怨鹤飞回，耿残漏、夜乌啼觉。谁到。小骖鸾旧路，绀尘亲扫。",
      "桂粟阑阴望渺。忆画烛笼秋，别怀钱绕。泪尽铜仙，携得玉盘空好。暂将息、冰镜闲愁，懒斟酌、羽裳新调。留照。为红桥廿四，玉箫亲教。"
    ]
  },
  {
    "id": "adcfe4db4daafd0aa66317865de3d2f3",
    "title": "更漏子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "玉钗风，鸾扇月。闲过穿针时节。笼画烛，待牵牛。无人独上楼。",
      "楼前路，孤帆暮。又送去年人去。将锦字，上金梭。浅秋生曙河。"
    ]
  },
  {
    "id": "adcfe4db4daafd0a6cd128ad78d961fb",
    "title": "水龙吟·其一城西访伯厚坐清佳堂偶述",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雁霜微坏林衣，好山青出无人境。溪流云去，塔邀烟止，秋坰如镜。懒与呼筇，嗒焉隐几，炉薰初定。背阑干一角，枯香冷翠，留不得、惊鸥影。",
      "最忆凌沧佳兴，驻飞仙、亲题吴艇。因依未了，西龛香火，南园觞咏。蛮羽无聊，斜阳不管，荒波变景。漫商量后约，秋心似叶，堕虚帘暝。"
    ]
  },
  {
    "id": "adcfe4db4daafd0a96025e57a3c6414e",
    "title": "哨遍",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "家在半塘，人是半僧，畴识平生事。僧曰嗟，四坐听无哗，老之称实从壮始。礼有之。恒言未容称老，吾今何怙而何恃。空指点杉湖，寒云丙舍，皋鱼清泪如泚。纵不能、誓墓永相依，又焉敢、自尊老鬓髭。朋辈哀焉，呼而不名，用从吾志。嘻。",
      "甚矣吾衰，卅年昏宦诚何味。吾友疑罪死，刻鹄之繇能记。好一笑咨禅，三生证果，天亲无著为兄弟。甚囊粟机缄，欋椎事业，昨非今未必是。剩百年、老屋隔清漓，便投劾、归耕苦无期，办蒲团、又牵身世。呺然哆口瞠目，那辨如如偈。但随挈鹭提鸥伴侣，默以自容而已。副其名者仅如斯，老人之遇可知矣。"
    ]
  },
  {
    "id": "adcfe4db4daafd0a6872971cba27eb96",
    "title": "水龙吟·其二七星岩",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "午禽啼断苍烟，砉然堕地秋星碎。天风四咽，泉飞转侧，云移向背。上界斋钟，初寮佛火，沈沈石气。对诸峰离立，萧寥水槛，浑未觉，鱼龙戏。",
      "一径岩扃溪次。洞云深、孤猿惊睡。导人双炬，砂床绣发，湫奁镜委。欲理元言，锄芝客去，安禅无地。倩僧雏细拨，马蹄歰藓，辨开元字。"
    ]
  },
  {
    "id": "adcfe4db4daafd0a29bfb000264eb75c",
    "title": "浪淘沙·甲辰除夕和宋周晋仙明日新年之作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "何用买春钱。拥褐闲眠。劳生身世蜕中蝉。一枕双溪明月路，三版风船。",
      "愁信到鸥边。云水沿缘。东风有约且欢然。孤竹乱山残酒醒，明日新年。"
    ]
  },
  {
    "id": "adcfe4db4daafd0ada677008c41d7325",
    "title": "高阳台·客有示本事词者，率同其韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "飘箔衰镫，归楼细雨，隔年人换闲愁。红蕊辞春，东风蹀躞荒沟。黄金钿合同心结，梦未阑、燕冷搔头。倚空帘、明镜徘徊，鬓改花羞。",
      "东墙轻送斜阳老，怕三年楚玉，病不禁秋。踯躅吹湍，白騧一逝难留。障花乱笑飞春语，负旧情、丽玉箜篌。算泠泠、几折回波，曾节秦讴。"
    ]
  },
  {
    "id": "adcfe4db4daafd0aff363e628df29fee",
    "title": "琵琶仙送褚孝通移疾归杭州，孝通新悼亡",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "归到西湖，未应误、豆荚樱珠时节。无那孤瑟弦空，春声带愁咽。兰棹涴、残鹃泪点，怕啼湿、故裙尘箧。中酒年光，收帆兴绪，容易华发。",
      "待催办、腰笛单衫，趁苕水、东边旧时月。相送荷花一路，把君恩重说。春渐老、幽单客枕，拚十年、逝水销别。可奈江国漂花，瘴天啼鴂。"
    ]
  },
  {
    "id": "adcfe4db4daafd0aaef679330ccd838b",
    "title": "声声慢·城北一废园新营花树，激流植援，游事甚盛",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "城痕烟结，镜曲香销，巡阑远避尘红。未近黄昏，无人冷翠蒙蒙。西邻旧家双燕，倚娇瞋、新妒雕栊。寻胜处、是檐虚岫纳，屧响廊空。",
      "谁信伤春倦客，费临花娇马，愁对巫峰。多宴心情，飘镫阑夜偏浓。尊前几人，闲泪背东风。浇与珍丛酒醒未，堕娇云、一片梦中。"
    ]
  },
  {
    "id": "adcfe4db4daafd0a16cc9107cbca3e36",
    "title": "暗香·半农诵示苏龛和石帚之作，再踵其韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "露蟾玉色，凝酒边泪点，东风闻笛。梦老石湖，出手高枝未忺摘。临镜伤春几许，愁思托、江关闲笔。唤睡觉、一片仙云，幽语鹤争席。香国。",
      "旧约寂。断瘴海万重，半萼尘积。凤笺误泣，不许相逢许相忆。金屋商量未准，移怨咽、罗亭荒碧。待寄讯、稀翠羽，冷崦耐得。"
    ]
  },
  {
    "id": "adcfe4db4daafd0a04b83dbba8ccfebe",
    "title": "浣溪沙·赠刘语石",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "著酒单衣带眼磨。十年流恨满吴波。秋来独客易悲歌。",
      "烟月怀人词笔瘦，江关费泪笛声多。韩陵无语奈君何。"
    ]
  },
  {
    "id": "adcfe4db4daafd0af32f182ea92a3b64",
    "title": "浣溪沙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "已过荼蘼未艺兰。蝶愁蜂笑两无端。旁人刚道好阑干。",
      "排日清歌巾有泪，凭春短袂手惊寒。早知芳节挽回难。"
    ]
  },
  {
    "id": "adcfe4db4daafd0af32f182e777f3f4f",
    "title": "浣溪沙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "谁辟毬场试马蹄。春坰小队暂提携。横枝冈路野烟迷。",
      "西海有情添漏永，东风无力办花齐。相逢且唱白铜鞮。"
    ]
  },
  {
    "id": "adcfe4db4daafd0af32f182e92047d74",
    "title": "浣溪沙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "日饮无何但举杯。观空一笑醒心飞。扇尘何事点轻衣。",
      "别样云山憎入画，同行凫鹜渐无机。御风跬步是真归。"
    ]
  },
  {
    "id": "adcfe4db4daafd0ab550244035eaa807",
    "title": "声声慢·题叔问戊戌沽上词卷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "伤高中酒，去国行吟，秋风倦旅天涯。落日长安，浮云西望能遮。津楼卧惊凉雨，燕辞巢、客未还家。背镫起，为清愁断水，病眼看花。",
      "醉墨乌丝多感，叹十年尘迹，身世团沙。人事音书，不堪重梦东华。哀时庾郎萧瑟，仗江关、词赋销它。归计晚，倚吴桡、慵和浣沙。"
    ]
  },
  {
    "id": "adcfe4db4daafd0a0a6571810ad3ca2d",
    "title": "探芳信春城连雨，游计因循，叔问拈梦窗雨声楼阁，寂寞收镫之句，切情依黯，约次其韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烛花瘦。问夜吟诗肩，清寒支否。殢剪镫帘幕，浇愁但偎酒。细禽啼湿西崦梦，半落东风后。坐逡巡、泛舸游情，看花芳候。",
      "岩径藓班绣。正撩乱苍鬟，钿尘迷昼。未稳阴晴，探奁卜、欠红豆。翠眉谁惜年芳去，惟有纤纤柳。黯江城、似墨吴云满岫。"
    ]
  },
  {
    "id": "adcfe4db4daafd0a37f543ef8519877a",
    "title": "玲珑四犯城西探梅，笛声起邻舫中，回棹谱之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "压水梦寒，蒙花霜浅，空陂鸥逝何许。数峰青弄影，酒洗吴台古。何郎旧情未赋。又东风、画船烟浦。泪粉春魂，袜尘游事，吹老玉龙苦。",
      "行云满垂虹路。忆疏香步绮，低髻迎户。往来罗袖，尽早蝶冲寒去。清歌自在人闲世，送闲客、幽单春旅。愁寄语。无人问、题裙旧侣。"
    ]
  },
  {
    "id": "adcfe4db4daafd0a5eb1cf7e2fb30bf0",
    "title": "齐天乐·叔问新营樵风别墅，将买春西崦，归补梅竹篱落闲，愁雨兼旬，戒寒不出，见示新作，依韵报之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "酽寒城郭花如睡，连宵但闻凄雨。旧箔飘镫，新泥殢屐，缥缈空山春绪。寻鸥路阻。问荒雪西湾，断盟谁主。歰指霜弦，夜窗愁按去年谱。",
      "垂虹斜畔倦鹤，绕枝千百啭，空怨期误。蔽竹书棂，交枝镜幕，抛却疏香一坞。吴波似语。怕重踏苍岩，麝尘迷步。后约幽邻，梦云分水墅。"
    ]
  },
  {
    "id": "adcfe4db4daafd0a9ae8cc40f9460815",
    "title": "木兰花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "华镫添酒西楼别。酒醒天涯闻语鴂。晓帘隔泪数残葩，夜镜和愁遮满月。",
      "相思画字篝尘灭。缄恨玉珰终不达。一春孤馆雨留人，憔悴东风无处说。"
    ]
  },
  {
    "id": "adcfe4db4daafd0adf2be99c320d672a",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "故苑腰肢掌上轻。花街踏马旧知名。啼莺莫讶成阴早，栽近津桥眼便青。"
    ]
  },
  {
    "id": "adcfe4db4daafd0adf2be99cc7e112b6",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "人道枯稊不作丝。迷离烟雨又龙池。东风吹作流萍去，胜结菖蒲解笑谁。"
    ]
  },
  {
    "id": "adcfe4db4daafd0adf2be99cb553b429",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "横笛吹花出汴州。长条抵死斗风柔。锦帆自解伤离别，无复春波断得愁。"
    ]
  },
  {
    "id": "adcfe4db4daafd0adf2be99c41c18ca0",
    "title": "杨柳枝",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雪絮相和减却春。楼台白日断歌尘。金鞭分道长楸去，莫笑章台旧舞人。"
    ]
  },
  {
    "id": "adcfe4db4daafd0a0e555c43a896c50c",
    "title": "三姝媚",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "江城寒食后。倚深尊难浇，酽愁如酒。梦迹楼台，半柳憔花悴，暗尘春绣。坐暝层帘，重步影、红香三嗅。金缕休催，摘索空枝，玉纤冰透。",
      "天上瑶华别久。料抱得秦筝，艳阳弹瘦。泪雨罗窗，有镜鸾亲见，病云眉岫。讳说春寒，斟酌到、凭高双袖。断送梨花空苑，东风认否。"
    ]
  },
  {
    "id": "adcfe4db4daafd0a0df32b66c7b9e100",
    "title": "庆春宫",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "凫玉封烟，蝉梳抛黛，凤窠旋旋黄昏。流管梅芳，缘屏兰旧，怨蟾不照孤颦。絮繁丝乱，又重叠、清寒著人。宫衣添未，催罢鸾笺，销瘦真真。",
      "相思化作仙云。捐玦中洲，心事虚陈。伤别啼妆，端忧灵体，蘅皋重梦无因。坠欢寻去，镇呵泪、红绵镜尘。回衾镫暗，还数中宵，鹃语残春。"
    ]
  },
  {
    "id": "adcfe4db4daafd0ac2ebbe3bd5ac7285",
    "title": "鹧鸪天",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "作恶东风十日阴。春愁吹雪上疏簪。荒荒白日人闲世，酽酽苍波逝者心。",
      "书易倦，酒慵斟。孤怀无地与登临。江城一夜黄梅雨，不抵虚舟泪点深。"
    ]
  },
  {
    "id": "adcfe4db4daafd0a1e372466543a26b5",
    "title": "木兰花慢·重宿西湖退省庵，时湖上人家杂居，楼阁突起，与十年前风物又异矣",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "赐明湖一曲，认乔木，中兴年。算小队郊坰，中原壁垒，天放身闲。颓阑。旧吟拍处，问月明、元鹤几时还。战舰东风梦断，画奁西子妆寒。无端。",
      "金碧拥檀栾。唐突此湖山。念吴峰立马，荷花桂子，休唱屯田。延缘。钓竿未买，怕鱼龙、风恶搅鸥眠。醉拭西城残泪，衰杨鬓影鬖然。"
    ]
  },
  {
    "id": "adcfe4db4daafd0a40b68a5da2a26dce",
    "title": "阮郎归·其一埭西山行，偶书",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "水墟花濑上彊村。双溪溜竹分。鬓丝供得十年尘。飞泉清角巾。",
      "拖瘦策，理空纶。重寻钓石温。年年含笑待归人。春山清净身。"
    ]
  },
  {
    "id": "adcfe4db4daafd0a427585fcea55e251",
    "title": "二郎神西溪交芦庵为樊榭老人及其姬人月上祠栗主处",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "镜流换眼，避旧约、丳湖叠舸。听水乐空岩，烟禽深竹，如唤缘流客坐。往日词仙寻秋地，有顾影、惊鸿来堕。曾梵夹写名，唐诗摘句，等闲功课。",
      "无那。维摩病侣，松根长卧。问丈室飞花，匆匆何事，收拾人天净果。拥髻因依，倚声幽款，赢得定中香火。残雁外，瑟瑟芦风渐起，送神弦和。"
    ]
  },
  {
    "id": "adcfe4db4daafd0acd5bd0eda79796e8",
    "title": "阮郎归·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "松风夹径响鸣箯。溪云相后先。丁丁啄木似哀弦。居人方掩关。",
      "罗带水，玉屏山。谁家好墓田。野花香绣翠微边。春樵红一肩。"
    ]
  },
  {
    "id": "adcfe4db4daafd0a45710fcfb4a43031",
    "title": "诉衷情·田田榭夜坐",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "并湖亭馆甃波平。屏绮浅藏镫。屋山倚扇孤坐，竹尾看移星。",
      "歧路事，倦游情。梦难成。露姿销尽，玉簟端然，一夜秋生。"
    ]
  },
  {
    "id": "adcfe4db4daafd0a9f10472a3bcb0ac7",
    "title": "采桑子·其一湖上逭暑，日课小词，仿六一",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "人言泛月西湖好，连夕云阴。蕉枥萧森。办得闲房听雨心。",
      "素娥似惜人寥寂，低挂平林。催辔西沈。出意来宵款款临。"
    ]
  },
  {
    "id": "adcfe4db4daafd0ab41a193dbeb10d8a",
    "title": "唐多令·双清馆赋菊，呈苏龛",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "钿阁月初斜。霓裳闲旧家。病西风、还护屏纱。消受伶俜寒蝶意，香不到，鬓边鸦。",
      "衰帽侧霜华。尊前百感加。卷帘人、同是天涯。教理秋妆临镜看，人毕竟，淡于花。"
    ]
  },
  {
    "id": "adcfe4db4daafd0aefff5f2815e08d2c",
    "title": "采桑子·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "三潭月上西湖好，载酒来过。髡柳无多。奈此彭郎白发何。",
      "凭阑才觉秋香重，万笠风荷。万点秋螺。浩翠如潮赴镜窠。"
    ]
  },
  {
    "id": "adcfe4db4daafd0aefff5f28639be196",
    "title": "采桑子·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "看山觅句西湖好，小艓中流。水枕花帱。无数风光点笔收。",
      "暝摇一叶苍茫去，浴鹄湾头。蝉语弦秋。何处诗人黄篾楼。"
    ]
  },
  {
    "id": "adcfe4db4daafd0aefff5f28a82a7fbd",
    "title": "采桑子·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "佛香仙呗西湖好，住近南屏。病耳冥冥。惯数清钟向晚声。",
      "夕阳黄到黄妃塔，草树鬅鬙。照影分明。巾拂颓然一老僧。"
    ]
  },
  {
    "id": "adcfe4db4daafd0aefff5f288b3b3ee2",
    "title": "采桑子·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "闲鸥最识西湖好，肯别青墩。来话君恩。一叶扁舟著岸人。",
      "三旬且住轩中住，潭舫开尊。斗取闲身。明岁花时准到门。"
    ]
  },
  {
    "id": "adcfe4db4daafd0af0d139cba1fcc717",
    "title": "清商怨",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "琤琤凉叶下似雨。飐岸镫三五。怨动西风，昏鸦相尔汝。",
      "轻桡芙蓉别浦。阿那边、画桥朱户。禁断情尘，攓蓬中夜语。"
    ]
  },
  {
    "id": "adcfe4db4daafd0ac5cfb1efe78801af",
    "title": "应天长·衬鹤柴席上送剑丞",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "旋鸦乱叶，驱雁断云，凉秋半剪楼幕。敛避酒场闲局，风床病盘礴。黄花社、催素约，认旧隐、阆风狂鹤。乱襟袖、一嗅寒香，懒问哀乐。",
      "无益是悲歌，向老文园，同调渐寥邈。去去渡江词客，孤吟当狂药。朝衣重知强著。恋梦里、探春双屩。赋归晚、驿路苍烟，须寄梅萼。"
    ]
  },
  {
    "id": "adcfe4db4daafd0adde58dbc22694cb8",
    "title": "鹧鸪天·丙午沪滨除夜",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "莫厌屠苏酒入唇。雪馀帘户转奇温。接天镫色流连夜，照海花光著莫春。",
      "吟鬓短，彩符新。五湖犹是未归人。明年好办扶犁去，为报苕山一㡧云。"
    ]
  },
  {
    "id": "adcfe4db4daafd0a49c88d363e24a31e",
    "title": "被花恼此紫霞翁自度腔也。止莼、叔问一再和之，余效之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "梅风薄扇黯吴天，如墨坐迷窗晓。乱鴂催春去多少。青门白社，销年梦影，镜里逡巡觉。弹剑懒，著书迟，酒杯只称花枝照。",
      "依旧去年人，闲恨萋萋似芳草。烟萝路背，画㡧苕山，倦枕还寻到。是宽鞋瘦策旧经行，又飞絮、飞花故相恼。一叶去，省识临盟鸥渐老。"
    ]
  },
  {
    "id": "adcfe4db4daafd0a9b02ba6d565bec4e",
    "title": "菩萨蛮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "龙钟双袖花前泪。白头聚领残春味。狂走信孤篷。东西南北风。",
      "瞢腾经岁瞥。不见兰芽茁。浇酒背帘阴。梨花寒食心。"
    ]
  },
  {
    "id": "adcfe4db4daafd0acd741df2f0ca0df3",
    "title": "惜红衣·其一中秋踏月，过叔问夜话，兼忆伯宛海滨索居情况，用梦窗韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "度暝随萤，推帘动竹，露庭一白。载酒人来，园苔破荒碧。吴丛桂老，看小叶、娥妆慵约。香陌。皴破长笺，著霜花陈迹。",
      "冥鸿海侧。独卧飘镫，流波涴离色。相思未寄瘦客。耐秋寂。销得石湖鸥伴，闲话水西云北。系故园心事，惟有苍蟾能识。"
    ]
  },
  {
    "id": "adcfe4db4daafd0a4dcc573b92565df6",
    "title": "惜红衣·叔问既示新词，又疏论白石旁谱，稽撰同异，谓次旬日字为韵，证以梦窗、莱老二阕，足破红友疑尘。爰用其说和白石是解其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "倦舸随潮，回筒限日，病销吟力。抱魄江蟾，吹镫半规碧。清弦误转，谁解顾、当筵琴客。春寂。香暗影疏，说梅边声息。",
      "西风满陌。来去吴尘，闲愁乱云藉。沧洲梦在旧国。雁行北。解惜暮年词赋，都是庚郎经历。要旧狂同理，题醉一园枫色。"
    ]
  },
  {
    "id": "adcfe4db4daafd0a98d9fad11db47478",
    "title": "解蹀躞·答叔问",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雁绳仨低江馆，晚背垂虹路。素情题叶，吴波断云聚。依旧一度回肠，引杯笛起西风，送秋何处。",
      "镇吟伫。期共青芝呼棹，仙禽导幽步。梦回萝薜，闲心去来阻。君听空外声声，和人今夜商歌，病螀愁雨。"
    ]
  },
  {
    "id": "adcfe4db4daafd0af1c5c1d2c404a8fb",
    "title": "惜红衣·其三年时与叔问有买邻之约，逡巡未就，今将卜居吴氏听枫园，书报叔问，申以是词，再用姜韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雁老长云，鸦翻去日，断愁无力。未了菟裘，苕山怨凝碧。寒花鼓点，还解笑、庞眉书客。湛寂。西崦老仙，约鸥边将息。",
      "红香旧陌。撩梦铜驼，巢痕半尘藉。三年一觉瘴国。渺南北。好约岁寒胥宇，雪棹五湖吟历。只过墙清饮，轻负落杯山色。"
    ]
  },
  {
    "id": "adcfe4db4daafd0aa31b60f6b333439e",
    "title": "好事近·彭嫣词，为北山楼主人作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "眠雨茂陵秋，曾赋上林游猎。谁乞金茎澄露，疗琴心消渴。",
      "相哀几辈赖云鬟，高楼句愁绝。肯伴鸱夷一舸，胜双清珰札。"
    ]
  },
  {
    "id": "adcfe4db4daafd0a7a9102262e30ae6c",
    "title": "惜红衣·其四伯宛岁晚北游，执别依黯，三叠姜韵送之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "饯梦清杯，催装短日，殢人筋力。转海西风，冲帆破淞碧。高鸿去远，穷望眼、江楼羁客。疏寂。歧路柳条，叠离歌无息。",
      "车尘九陌。人海花场，文梁燕泥藉。平居俊赏故国。五云北。落日古台金冷，吟望白头重历。对五陵年少，愁涴单衣缁色。"
    ]
  },
  {
    "id": "adcfe4db4daafd0a95fe2d82f11aee2f",
    "title": "小重山·答叔问",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "梅润经熏不下衣。闭门三日雨，晚莺稀。东风和絮转晴丝。红芳尽，慵和饯春词。",
      "欢事隔年非。樱桃三见后，剩斜晖。闲愁取次报君知。漂花水，流恨上朱扉。"
    ]
  },
  {
    "id": "adcfe4db4daafd0ab0603686bbc5b047",
    "title": "红林檎近枇杷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "分笼樱初罢，系枝铃仨圆。素手荐新雨，霏香乱瑛盘。东园西园载酒，坐想露嚼风餐。旧约曾骤雕鞍。",
      "花里闭门看。缀蜡书未达，缄别味馀酸。相如赋懒，渴怀愁绝眉山。胜天涯春老，堂阴翠晚，梦魂还泊湖上船。"
    ]
  },
  {
    "id": "adcfe4db4daafd0ada32e5798b2c2919",
    "title": "念奴娇·题秋厓卷子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "曝书人老，好池台都共，画叉飘泊。碧玉通津流客梦，分付雨烘烟托。千首填词，十年磨剑，心决归耕乐。小楼添否，白头依旧牢落。",
      "难得两幅鹅溪，一船虹月，来侑郫筒酌。坐忆承平觞咏事，展对凉堂清幕。灵宝厨空，丰城剑合，此中关丘壑。钱郎句好，须君补上笺角。"
    ]
  },
  {
    "id": "adcfe4db4daafd0afb4264fa91a0c8e4",
    "title": "新雁过妆楼张山荷尝得薛镜于吴市。背錾思娟小印，索书娟镜楼榜，媵之以词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "粉蠹金奁，闲情事、绿窗影出娟娟。舞鸾斜倚，亲见小字连环。越缕披香笼袖角，弁峰添黛晕眉弯。惯温存、夜来茜色，销与华年。",
      "春风盈盈满箧，伴上帘绀玉，浅照低鬟。赋情多丽，空怅翠竹寒天。熏炉半温绣户，问妆靥、何时相向圆。寻芳约，料小菱春影，不隔蓬山。"
    ]
  },
  {
    "id": "adcfe4db4daafd0aab1324c9d3657578",
    "title": "念奴娇·月下过叔问吴小城东墅，乃七夕也。归来始觉之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "樵风溪馆，有吴鸥分席，闲缘潇洒。灭烛自携凉月色，来理茶瓜情话。罢笛鸿归，开帘萤入，一扇风无价。稀星出没，薄罗云意如画。",
      "忘却天上秋期，红墙碧汉，隐隐飙轮驾。功拙未关吾辈事，赢得清凉今夜。针缕闲情，盘花绮梦，老去慵描写。高梧摇露，远空仙羽来下。"
    ]
  },
  {
    "id": "adcfe4db4daafd0afffb521751c74a26",
    "title": "声声慢·酬叔问",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "寒花栖盎，连雨春池，孤吟慵和残蛩。经酒林亭，秋心著处迎逢。江山感时摇落，闭闲门、还对青松。缀新眺、傍清弦静送，天际冥鸿。",
      "梦断芳华骄眼，有西崦老鹤，为导仙踪。素约鸱夷，年年负了吟篷。天涯借人，丛桂漫逡巡。招隐西风倚阑处，看归云、犹恋旧峰。"
    ]
  },
  {
    "id": "adcfe4db4daafd0a9e02eec3457421be",
    "title": "高阳台·再和叔问待月溪堂之作",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "寒玉秋筠，衰丝暝柳，矾头浅画林峦。溪月生迟，低窥不照愁颜。尊空尚恋回肠地，伴怨虫、微语荒阑。最销凝、独梦飘镫，连唱投竿。",
      "鹧鸪啼老江南事，算樵风家世，人外闲闲。卅载吴栖，鹤天长占高寒。乡心历乱趋残夜，有雁行、飞度关山。傍西风、一倍哀时，词客休还。"
    ]
  },
  {
    "id": "adcfe4db4daafd0a8a1518425406c3ee",
    "title": "鹧鸪天·高啸桐病中索赋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "眼底罡风事事新。太虚何用竞浮云。偶然出手从卢雉，未肯低头拾惠文。",
      "忧国病，苦吟身。全家捣药起秋尘。酒船茶具江天好，乞取鸬鹚自在春。"
    ]
  },
  {
    "id": "adcfe4db4daafd0aebcdff62d5c3ceda",
    "title": "琵琶仙张白琴有还湘之赋，索词为别",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "归种桃花，楚云满、故国仙林如缬。林外横笛呼犍，春泥渐啼滑。乡绪引、江关倦客，奈歧路、短丝难折。落手沧洲，当歌白日，珍重华发。",
      "旧题句、银烛西楼，梦尘剪、东风黯销歇。谁遣一艎新水，送飞花如雪。中夜起、吴鸿试数，对月明、酒醒伤别。底事抛得鸱夷，五湖空说。"
    ]
  },
  {
    "id": "adcfe4db4daafd0a4334969f8b4d8b3e",
    "title": "蝶恋花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一院东风莺对语。中酒年光，不定阴晴雨。红萼盈盈谁是主，珠帘锦帐新歌舞。",
      "人事音尘关百虑。坠絮飞丝，都是愁来路。泪眼留春春似许，江湖满地漂花去。"
    ]
  },
  {
    "id": "adcfe4db4daafd0ad29d0c83fee57650",
    "title": "大酺同江韵秋过顾氏园看牡丹",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "背石阑低，花幡定，深锁仙云成簇。凌晨雕玉帔，伫鞓红妆面，弄姿金屋。醉缬吹烟，清阴涨午，抬举东风娇足。玉环三生梦，傍吴娃闲馆，伴春幽独。奈书叶无题，覆杯多恨，鬓丝惊触。欢游须秉烛。",
      "酒边事、光景奔轮速。恼乱是、登楼病眼，断水愁心，卷红芳、泪波盈掬。未信青春掷，凭故国、鹃声催促。况零落、清平曲。栽买无地，归对庭莎闲绿。怨吟为谁更续。"
    ]
  },
  {
    "id": "adcfe4db4daafd0a79c7cc6a4b3dde17",
    "title": "一萼红·花步里回棹，示白琴",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "水西浔。罥蘋波小橹，鸦轧和春禽。江雨黄梅，吴吭白纻，轻送闲醉闲吟。旧游换、平烟废绿，剩燕语、偎定谢堂深。打马情怀，焙蚕天气，经惯销沈。",
      "歧路不禁游冶，甚扁舟俊约，寂寞而今。芳影帘衣，华年瑟柱，愁绪双系疏襟。未须讶、狂酲楚客，对花发、歌底少年心。待说相思又休，月澹楼阴。"
    ]
  },
  {
    "id": "adcfe4db4daafd0aa90bcdc105c5d166",
    "title": "蕙兰芳引",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "吹露晚芳，点妆镜、半鬟云绿。记接坐知香，镫底最嫌曙促。画裀步起，镇对恼、歌梁尘簌。甚泪弹不尽，误落石榴裙幅。",
      "俊约微波，离觞歧路，此恨盈目。怕归马心情，销与素娥夜独。开屏山翠，梦沈小玉，相见难、南雁短封慵属。"
    ]
  },
  {
    "id": "adcfe4db4daafd0a21864190f6df7d36",
    "title": "竹马子送白琴",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "嗟寒雨飘烟，衰兰泫露，故山年晚。向虚楼倦对，城谯角起，霜林屏展。",
      "坐惜独客悲歌，繁弦倦轸，渐催离宴。眼底酒须醒，要看人、一舸秋潮如箭。",
      "为想经行地，帆随雁落，梦先湘转。灵均旧日沈怨。",
      "漠漠波尘吹换。定忆听雨风情，剪镫吟事，人隔吴枫远。",
      "惊飙万叶，黯淡斜阳满。"
    ]
  },
  {
    "id": "adcfe4db4daafd0a600db79245c7403d",
    "title": "卜算子·慢",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "炉烟候暖，帘雨戒寒，倦极拥衾无寐。酒力初销，更听撼林惊吹。引霜天、断角催人起。换向晓、娟娟素景，蟾华潋滟无际。",
      "寂寞凭阑地。渐眼断京尘，梦迷湘水。后约丁宁，坐费翠封传泪。好年光、虚度衰镫底。待与约、江湖送老，怕归鸿憔悴。"
    ]
  },
  {
    "id": "adcfe4db4daafd0aeb3a2144fb615c6c",
    "title": "江南春",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "颓柳敧台，明漪浅甃，青瑶相拱如笏。笼诗壁坏，冷旧家、垂露秋笔。门外稀来辙。沧浪近、步尘更洁。几料理、簃南莳药，池北横书，吴皋占断烟月。",
      "飞仙去，飘绛节。想汗漫青城，梦攀萝葛。山阳剩侣，尚解说、胭脂晴雪。邻笛惊风歇。斜阳外、画阑凭热。归隐几人，秋语泠泠，枫根暗泉呜玦。"
    ]
  },
  {
    "id": "adcfe4db4daafd0a762dc636d1247c14",
    "title": "望海潮",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "长风吹雁，飞云横鹢，浮天万里无休。独夜梦魂，千山鳞甲，繁笳暗入边愁。来作步虚游。正月明湘佩，霜拭吴钩。元鹤声声，十三屏外，唳清秋。",
      "狂吟击楫中流。问蓬莱左股，残画谁收。挥扇顾荣，登楼王粲，兹行不为封侯。吹笛唤潜虬。要赌将黄海，还与沧洲。甚日鸱夷共君，晞发五湖舟。"
    ]
  },
  {
    "id": "adcfe4db4daafd0ae08ce43939574e75",
    "title": "浣溪沙·曩阅都肆丛册中，见桂未谷寄内诗笺，有帷月镫花二语。吟讽辄上口，或谓未谷集中无此诗也，词以纪之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "笔诀依微蠹粉流。江湖书客苦吟秋。小笺传恨与妆楼。",
      "帷月皎于新镜面，镫花歧似古钗头。复丁老去转工愁。"
    ]
  },
  {
    "id": "adcfe4db4daafd0a7674bf6d8a97af63",
    "title": "木兰花慢·庚戌岁除",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "闭门春未觉，又莺语，报芳期。恁寂寞心情，酥花旧影，蜜苣新啼。惊窥。镜霜鬓缕，负邻家、折赠古梅枝。老鹤枫窗去久，等闲苔竹凄迷。天涯。",
      "病枕未成归。醒到晓钟时。笑东风故国，红情绿意，都被愁欺。支离。岁朝倦笔，算一年、芳物不堪题。待理中园步屧，廉纤小湿春姿。"
    ]
  },
  {
    "id": "adcfe4db4daafd0af47c8a78f7429258",
    "title": "鹧鸪天·人日泛舟花步里",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "市尽官河得雪清。孤游移舸避妍晴。春愁似水连鸥起，山色通桥与雁平。",
      "年事换，雨香零。题诗谁寄草堂灵。酒醒寺寺钟声发，仿佛江船夜半听。"
    ]
  },
  {
    "id": "adcfe4db4daafd0a633dea6290bed05f",
    "title": "石州慢·听成竹山谈香雪海之游",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "客里光阴，啼过翠禽，春到南国。云凹小萼缄红，涧曲玉姿凝白。寻香一舸，际晚棹入空冥，湖烟销尽双崦碧。斜月独逡巡，料芳心难觅。",
      "休忆。两京梅讯，羌管惊尘，未堪栖息。惯住天涯，换梦东风能识。伤春泪尽，可奈岁晚何郎，江城还听黄昏笛。唤起五湖心，仗尊前吟力。"
    ]
  },
  {
    "id": "adcfe4db4daafd0a3129fa5b94a05e77",
    "title": "烛影摇红·寓园海棠，一株亭亭，独上出楼甍丈许。今年作花最繁，一夕为风雨所损，词以惜之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "倾坐东风，画楼天半仙云起。照妆微晕泪胭脂，明镜交枝倚。绣屋秦筝梦底。按梁州、催吟殢醉。乱莺啼罢，换尽斜阳，香红尘世。",
      "无定阴晴，苍茫不解东君意。眼前何地着春光，颠倒闲桃李。欲赋华清旧事。衍波尘、寒凄蠹纸。睡魂不返，烛爓屏山，相思独自。"
    ]
  },
  {
    "id": "adcfe4db4daafd0a36bc16c89f64ea58",
    "title": "八声甘州·五日饮花步市楼，买棹而返",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "算年年、五日太凄凉，今年且为欢。正梅风薄扇，蘋烟卷幕，水阁虚寒。胜剪塘蒲渐老，香噀酒杯宽。未会行吟意，醒醉都难。",
      "多事荒唐呵壁，把兰荃章句，抛恨湘沅。笑江南倦客，闲恋橛头船。待流连。钗符节物，又河桥、飞雨暮催还。垂杨外，散迎神鼓，叠棹轻澜。"
    ]
  },
  {
    "id": "adcfe4db4daafd0a5e0578299d6f2799",
    "title": "临江仙·沈子封将之官滇中，与兄乙盦暂客沪上，偶有感于东坡谓子由宦游相别之日浅，退休相从之日长二语，以日长榜其寓楼，乙盦有词，依调和之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "风雨十年孤旧约，高楼一夕秋清。碧天如水雁行成。飘萧梧竹底，便有对床声。",
      "可惜荒溪撩梦起，简书猿鸟犹惊。急呼明月送杯行。扫除心眼事，双笑送平生。"
    ]
  },
  {
    "id": "adcfe4db4daafd0ae670bf7d3941cb64",
    "title": "渔家傲·送赵尧生",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "几日寻秋双画橹。闹红闲了横塘路。梦落西湾香屧步。呼酒处。荒波怪石犹堪语。",
      "容易新凉生碧树。离心却趁高鸿去。一叶井梧飘蜡苣。须念取。江南今夜潇潇雨。"
    ]
  },
  {
    "id": "adcfe4db4daafd0ae37fc05aef0ae39e",
    "title": "暗香疏影·秋晚过樵风别墅，分残菊一丛，归以梦窗谱写之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "露黄一襭。向故人帽底，翻窥飞雪。病起重阳，帘卷西风晚寒结。愁味伤秋更苦，惜缥壶、家泉冰洁。记冷香、呼取馀杯，清事隔篱说。",
      "休道柴桑路远，小城正岁晚，人事凄绝。独坐遗芳，便有东风，不改漂摇柯叶。枝头甘抱枯香死，有霜后、伶俜孤蝶。愿此花、从此休开，占断义熙烟月。"
    ]
  },
  {
    "id": "adcfe4db4daafd0adbe78456af72538b",
    "title": "倒犯辛亥岁除",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "泪眼看新桃，旧符岁华如扫。闲门闭早。黏鸡画燕都删了。谁家竞弄，箫鼓新声林鸦闹。剩炷火星寒，不放东风觉。漏壶乾，未霜晓。",
      "呵手梅窗，翠管银罂，前尘如过鸟。梦起睇故国，又春绿，将年到。怕只益、花枝恼。苦低垂、白头吟望杳。算百计谁如，日饮无何好。独醒人已老。"
    ]
  },
  {
    "id": "adcfe4db4daafd0a755605dd0739a128",
    "title": "买陂塘题夏悔生同年山塘秋泛图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "夕阳边、几千年事，惊鸦和叶零乱。画船自荡无情水，不管伤秋人换。■■■。谁记得、碧城天样阑干远。蓬莱更浅。剩语石花凉，埋香藓坏，浇酒问吴苑。",
      "樽前意，疏了燕台笑伴。故人吟帻慵岸。风情薄到如云叶，多事双鬟还劝。君不见。才一角、微波断送江南晚。玉箫休按。便虎气腾■，澹烟衰草，一味助凄怨。"
    ]
  },
  {
    "id": "adcfe4db4daafd0a0c5c2e7d5dca94c9",
    "title": "念奴娇",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "半奁残雪，有闲鸥、解讶讨春幽侣。寒勒野梅开未遍，醉缬香屏无数。曲岸连桡，短亭呼酒，多事闲风雨。鹤天烟暝，晓窗来看题句。",
      "朝暮。黄阁前尘，青芝旧诺，梦与荒波去。凄咽虎山桥畔笛，还为吹香别浦。琼蕊重攀，翠禽如唤，投老双𡹮住。轻阴无际，坠红休点帆路。"
    ]
  },
  {
    "id": "adcfe4db4daafd0a0ad3cc45963ea974",
    "title": "八声甘州·甲寅闰端阳",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "要今年、沉醉到湘累，更番酹觞蒲。甚骚心满纸，兰衰蕙变，章句荒芜。照眼丹榴依旧，霜鬓与花疏。陈似三年艾，人意何如。",
      "湘水无情谁吊，又凄凉节物，流恨江鱼。笑南风不竞，夺得锦标无。问辟兵、赤灵谁画，剩小窗、儿女闹钗符。■■■，■■■■，■■■■。"
    ]
  },
  {
    "id": "adcfe4db4daafd0af7df0f8cba952298",
    "title": "烛影摇红·止翁招集乙盦斋中，率赋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "飘断春镫，酒卮不抵残寒酽。借人篱落酹横枝，消与流年感。客意飞花共减。费天涯、清铅数点。画堂双燕，飞傍谁家，雕梁新占。",
      "独卧沧江，旧盟寻到鸥群淡。莫凭回雁诉乡心，满地惊波撼。生茶春盘未餍。两京梅、凝尘半糁。岁寒情味，肯被邻家，东风轻赚。"
    ]
  },
  {
    "id": "adcfe4db4daafd0a4334969f2ecfa18e",
    "title": "蝶恋花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "飘酒繁英如雪片。摇荡游丝，那系流光转。未必清歌弹指散。急觞催拍谁能限。",
      "涴地花尘生对面。步障重重，未省春深浅。烟语隔窗人不见。解红新曲空排遍。"
    ]
  },
  {
    "id": "adcfe4db4daafd0ac887f0895f1993bb",
    "title": "高山流水宋徽宗松风琴",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "故宫法曲冷朱弦。倚龙吟、风雨潸然。开宴记芳时，南薰韵入流泉。河清慢、徵角重翻。宸游处，仙籁层霄遍彻，仗合苍官。和春雷别殿，笃耨御香前。",
      "无端。青城几千里，黄鹄谱、应指秋寒。零乱杏花词，梦落万水千山。问霓裳、几度飘烟。知音少、枨触孤臣老泪，怨拨哀弹。恨宫声不返，凄绝陇禽言。"
    ]
  },
  {
    "id": "adcfe4db4daafd0a0b5696d1842d8882",
    "title": "还京乐其一和庞檗子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "断魂事，说与残笺，倦墨能惆怅。念鬓羞尘镜，泪灰蜡炬，吹箫谁唱。",
      "记影娥池上，长条带月和烟荡。倩素手，扶醉唤取，柔波双桨。",
      "伫高楼望。剩狂花歧路，飞莺未惜声声，芳草又长。",
      "东风换绿林亭，暗梨云、慊梦来往。费销凝，是急雨弦声，明霞佩响。",
      "怨色西阑月，窥人昨夜薇帐。"
    ]
  },
  {
    "id": "adcfe4db4daafd0ae111a77278000c91",
    "title": "鹧鸪天·立秋夕同瞿庵过君直家饮海淀莲花白，元遗山有饮倪文仲家莲花白醉中之作，率同其调",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "呜咽丹棱水不波。拍浮来赴小红螺。临风坐接秋香近，擎露凉分太乙多。",
      "从汗漫，日亡何。霸陵醉尉不须诃。白头野史亭前客，消得平生老茗柯。"
    ]
  },
  {
    "id": "adcfe4db4daafd0a0f9bbb8f0887b880",
    "title": "还京乐其二题况夔笙餐樱词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "倦怀抱，阅尽斜阳，稍觅微波语。任坠香迷燕，乱红踏马，缄情无据。",
      "问绛都花事，伤春泪泼闲风雨。并万感，吟夜醉晓，蛮芳成谱。",
      "旧销魂处。傍珍丛千绕，而今涨笔狂尘，弦外调苦。",
      "沉吟又拍阑干，荡云愁、海思如许。坐沧洲，还赚得天涯，文章羁旅。",
      "半箧秋萧瑟，兰成身世重赋。"
    ]
  },
  {
    "id": "adcfe4db4daafd0a0e1675cfb5109c5c",
    "title": "虞美人·八月十四夕，同吴瞿庵赋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "常娥不悔偷灵药。碧海孤秋约。宝奁犹未是圆时。谁唤风前乱笛起参差。",
      "纤云卷尽金波冷。破碎山河影。言愁真欲问青天。可许今年明月复明年。"
    ]
  },
  {
    "id": "adcfe4db4daafd0a6fac68cf1130780a",
    "title": "水调歌头·寿沈子培七十",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "风力与吹垢，海日总明楼。危阑笼袖无边，景物座中收。变灭白衣苍狗，寂寞寒山虚牖，心定与天游。吟望依南斗，吾道讵沧洲。",
      "白符芝，碧筒酒，若为酬。双声笛奏翩然，一鹤此衔筹。早是夔龙耆旧，况复刘樊嘉耦，仙籍本双修。佳语持相寿，羲驭伫回辀。"
    ]
  },
  {
    "id": "adcfe4db4daafd0af29ff18e434909e6",
    "title": "点绛唇",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "镫黯春阴，瘗花铭罢空瑶想。佩环无恙。梦结归风响。",
      "十载江春，与忆桃根桨。仙云往。费人惆怅。多事千丝网。"
    ]
  },
  {
    "id": "adcfe4db4daafd0a4975112417327bac",
    "title": "念奴娇·题蒋孟蘋写书图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "渊源蜀学，问灵衿谁托，鹤山一叟。巨集觥觥天水刻，艺苑珍逾琼玖。三箧云亡，一瓻许借，善本蕲无负。元亭油素，古香擩染衫袖。",
      "前事十七遗篇，纷纶要义，三写流传久。说似芳椒排日课，几辈姜芽敛手。金薤端书，瑶华副墨，操劵名山寿。卮言日出，坠传期与宗守。"
    ]
  },
  {
    "id": "adcfe4db4daafd0a36f0988430c26e6f",
    "title": "金缕曲",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "惯醉长生酒。是前身、安期飞舄，浮丘挹袖。鼎鼎百年皆寂寞，肯负持螯双手。问蛉蠃、二豪知否。不喻茗柯微妙理，便三杯、两盏终多又。持此意，为君寿。",
      "羡君无事如犀首。尽随宜、千场盘礴，月天花候。此乐未须儿辈觉，此事今人稀有。恁日涉、园林如绣。四海子由真健者，定白须、红颊长厮守。还起舞，对花侑。"
    ]
  },
  {
    "id": "adcfe4db4daafd0a03684ed136405983",
    "title": "浣溪沙·其一西溪泛舟，同病山、仁先、贞壮、吷盦、愔仲、伯完",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "又是寻秋一度来。十年城郭半蒿莱。眼明屈曲镜流开。",
      "出骨微嫌山偃蹇，折腰犹舞柳毰毸。荻花抛雪点行杯。"
    ]
  },
  {
    "id": "adcfe4db4daafd0aa73b89a33699ac52",
    "title": "水调歌头·壬戌七月十六日甘翰臣招同王息存、王病山、况夔笙、潘饼庵、劳敬修及令弟璧生、子季、闰生非园秋禊，赋此纪事",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "今岁不闰夏，昨夕已中秋。但期风月佳耳，何地不清游。尽有婵娟花竹，难得肝肠冰雪，尔汝狎盟鸥。胸次几丘壑，老子已菟裘。",
      "我知君，君傲我，醉乡侯。掀髯一笑，纵非吾土且登楼。有弟相非食肉，有妇相呼谋酒，客至亦浮休。扬觯论齐物，何必问黄州。"
    ]
  },
  {
    "id": "adcfe4db4daafd0a86a9a579ea08375b",
    "title": "百字令题余尧衢倦知山庐图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "角巾投老，依然是、抟控人生骨肉。造化小儿空簸弄，随分寻得归宿。老层三椽，良田二顷，高卧清湘曲。荒湾织屦，老仙来伴幽独。",
      "谁道倦羽安巢，惊尘连海，哀郢歌相续。多难万方同一概，目断乡园松菊。故国青山，沧洲白发，归梦愁成斛。何年畏垒，大穰珍重遗祝。"
    ]
  },
  {
    "id": "adcfe4db4daafd0a4334969fba55e85e",
    "title": "蝶恋花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "带雨孤花支薄暮。天际朱阑，隔著蒙蒙雾。刻骨相思侬与汝。东风计较闲言语。",
      "得意红襟穿绣户。但解呢喃，不省谁为主。影事零星从细诉。千头万绪君休误。"
    ]
  },
  {
    "id": "adcfe4db4daafd0abb3d65b70fe6a11d",
    "title": "帝台春寿词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "冈上竹黄，祥云绚南国。瀛海秋澄，闻道今年，蟠桃初实。好是金英浥露处，劝觅醉、郦乡泉洁。话春晖，子舍心情，云帆催发。",
      "堂锦幂，萓翠茁。驻凤翼，粲鲛额。正紫禁仙郎，彩衣归也，亲祝春慈南极。料得瑶台谱家庆，香入金觞暖仙液。拜寿母年年，认幔纱霞赩。"
    ]
  },
  {
    "id": "adcfe4db4daafd0a81e098a3b964f8bb",
    "title": "醉蓬莱·寿词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "望南云似盖，簇翠萱丛，亭亭堂北。家庆屏开，㬉琼枝瑶席。东海桑柔，南阳菊滟，万景澄秋夕。寸草心情，瓣香亲拜，明星南极。",
      "粉署仙郎，彩帆归去，桑浦山前，版舆登历。乐府新声，下青鸾仙翼。缥桂香浓，仙厨麟脯，有麻姑亲擘。一曲陔兰，传觞遥羡，陶家宾客。"
    ]
  },
  {
    "id": "adcfe4db4daafd0ac1df438ce8b46e85",
    "title": "风入松·寿词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "祥云如盖簇南州。双鹤更添筹。遥知家庆屏开处，有新声、乐府相酬。潋滟郦潭菊秀，葳蕤东海桑柔。",
      "仙翁衿佩水云秋。吟绪渺沧洲。数椒梅蕊巡檐笑，盎洞天、春入琼瓯。来岁鹊峰胜处，彩衣绕膝香浮。"
    ]
  },
  {
    "id": "adcfe4db4daafd0af572c10c70cfc5f8",
    "title": "烛影摇红·寿词，集梦窗句",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "玉树悬秋，蜜沈烬暖馀香袅。银台双引绕花行，宿宴连清晓。数点官梅信早。占年光、琼箫缥缈。春风无定，过却重阳，蟠桃正饱。",
      "野阔天宽，赋情合载鸱夷棹。身闲犹耿寸心丹，阆苑芝仙猊。同抚云根一笑。彩毫飞、朱弦古调。双鸾共跨，已㬉天香，红萸乌帽。"
    ]
  },
  {
    "id": "adcfe4db4daafd0a57ce4a4fa00b0cf6",
    "title": "玉楼春·寿词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "南云似盖笼澄晓。簇翠萱丛春暗袅。郦潭斟过菊花期，庾岭香迎梅蕊好。",
      "佳儿整顿诗篇了。瀛海归艎秋满抱。■■■■■■■，■■■■■■■。"
    ]
  },
  {
    "id": "adcfe4db4daafd0a64a8d8b66204a8cd",
    "title": "虞美人·题费晓楼秋镫忆梦图，和渔川",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "井梧一夜惊秋早。月底南鸿少。金猊香篆不禁风。遮得天涯路断画屏中。",
      "帕罗费尽年时泪。欢怨浑忘记。秋更二十五声长。谁伴不眠人背合欢床。"
    ]
  },
  {
    "id": "adcfe4db4daafd0aecc156173240c885",
    "title": "好事近·题前溪散牧图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "扣角发高歌，谁把道书同读。不作羡鱼痴计，对溪光如玉。",
      "江湖犹是未归人，亡羊笑臧谷。早晚上彊山下，买春蓑黄犊。"
    ]
  },
  {
    "id": "adcfe4db4daafd0a2f746b619411e35b",
    "title": "满江红·其一为病山、梦湘题匡庐笠屐图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "放杖翩然，问谁是、高霞真逸。有尘外、浮丘袖把，洪厓肩拍。隔郡笺筒分日递，连峰屏障排云出。信肝肠、如雪两诗翁，机同息。",
      "浔阳郭，香炉色。记曾挂，西风席。老生涯只欠，苍烟双屐。出世扁舟谁净侣，入山他日犹生客。剩岁寒、风雪梦匡君，空头白。"
    ]
  },
  {
    "id": "adcfe4db4daafd0ae692d59fb1ab921c",
    "title": "柳梢青·题韵香道女画兰，儗厉樊榭",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "小熨芳笺。烟根露蕊，倩影亲传。粉本双身，黄絁一梦，薄负婵娟。",
      "年年听雨空山。消不得、天花妙鬘。休问东风，色香多少，叶叶情禅。"
    ]
  },
  {
    "id": "adcfe4db4daafd0a9613c0c91375ba90",
    "title": "满江红·其二赋吴伯宛甘遁村居，时君将之官北行",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "门对青山，称旧隐、东皋亭馆。临玩有、绯桃黦浪，缃梅连岸。小筑最宜鸿案隐，十年未结鸥波券。问何时、著论效潜夫，先生懒。",
      "胸磊块，愁湔盥。销磨与，书千卷。笑修椽空寄，年年海燕。长策无如河朔饮，短歌休和南山矸。好趋班、青琐莫从容，沧江晚。"
    ]
  },
  {
    "id": "adcfe4db4daafd0a05e59455d31b0ebd",
    "title": "减字木兰花·送黄小鲁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "无情湘水。摇落芳蓠秋色里。冷月回桡。自倚清琴谱大招。",
      "平生风义。江汉愁心成屑涕。雪鬓霜髯。胸次先收一华山。"
    ]
  },
  {
    "id": "adcfe4db4daafd0a53dd8b681b6a30af",
    "title": "好事近·和梅缘韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "飘簟烛花凉，阑外水荭风急。箫罢忽催归去，有万千怜惜。",
      "铭心百遍许云英，料理寸肠直。别有当筵廋语，是红鹅不食。"
    ]
  },
  {
    "id": "adcfe4db4daafd0ac6a8f17ff2d6672c",
    "title": "减字木兰花·题辛仿苏青衫捧砚图，集迦陵句",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "黄金台古。百不怜人游猎赋。醉帽攲斜。忍看灵均九畹花。",
      "玉箫风起。小展簟纹融似水。咄汝青衫。夜冷春葱下几签。"
    ]
  },
  {
    "id": "adcfe4db4daafd0ad9bdd94f9fecfe2d",
    "title": "鹊桥仙·次珊席上戏示白琴",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "五陵旧梦，五湖新约，并作天涯流浪。尊前点检去年人，半经卷、药炉供养。",
      "先生有道，隐囊纱帽，一笑都无我相。翠眉新作捧心颦，漫描得、远山相向。"
    ]
  },
  {
    "id": "adcfe4db4daafd0a285292c33bf90127",
    "title": "思佳客代赠",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蝉翼单绡不道轻。粉清朱薄转盈盈。唤来羞障垂鸾扇，别去佯抛小雁筝。",
      "云护惜，月将迎。众中最得可怜名。花花相对相当惯，未要尊前意不平。"
    ]
  },
  {
    "id": "adcfe4db4daafd0a85c74b3aa466ea91",
    "title": "水龙吟·展重阳，虎阜李公祠小集，呈子异",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "画帘官舫清秋，五湖对酒平如掌。簪萸节过，觞梅信远，溪山无恙。金虎荒烟，紫鸿新驾，连情散赏。问荒池剑气，消沈何处，一泓底，笙竽响。",
      "谁酹祠堂丞相，费勾留、中兴怀想。东风战鼓，匆匆换与，西塘菱唱。一局沧桑，九能词赋，几回怊怅。愿明年更健，重摩翠壁，倒黄花酿。"
    ]
  },
  {
    "id": "adcfe4db4daafd0a4334969f5520ae94",
    "title": "蝶恋花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "役眼红芳容易歇。风雨沉沉，送了清明节。添尽罗衣寒更怯。旋灰香印无人爇。",
      "短睡却偎山枕热。梦里愁心，不放双眉缬。漏水半干街鼓绝。夜鹃啼上梨花月。"
    ]
  },
  {
    "id": "adcfe4db4daafd0a34f2ee539d51f349",
    "title": "西子妆题张白琴侬汀宴月图，用君特韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "驱马烛斜，背沤笛起，半罥空波花雾。被霜黄柳著愁多，绾离情、卧桥沙堍。闻鸡漫舞。尽商略、闲云去住。梦封侯，是锦鞯茸帽，玉箫亲许。",
      "英游误。岁晚瞢腾，射虎荒山去。几回酾酒拭吴钩，夜沈沈、照残乡树。萧关健句，换江表、登楼一赋。黯襟痕，不负当筵泪雨。"
    ]
  },
  {
    "id": "adcfe4db4daafd0aca1e3a64b0ddad28",
    "title": "谒金门·题张■■■■图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "留不住。簇蝶仙裙微步。滴断巫峰天外路。画帘连夜雨。",
      "泪点黄花新谱。写作婵嫣忆语。待唤仙山双翠羽。深情凭寄与。"
    ]
  },
  {
    "id": "adcfe4db4daafd0ad14726aa0e93d7a3",
    "title": "满庭芳·赋刘聚卿所藏大小忽雷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蜀国冰弦，胡沙尘柱，双檀离合千场。春风几曲，乐府小沧桑。内宴倾杯趁拍，亲曾傍、红袖眧阳。伤心是，玉宸零落，一例委霓裳。",
      "东塘。曾识曲，六幺按出，孤咽清商。又比翼鹍鸡，飞下雕堂。安得双声绛树，琉璃甲、对拨龙香。人间世，惊雷破柱，重与话兴亡。"
    ]
  },
  {
    "id": "adcfe4db4daafd0a446e90d25bc9a82c",
    "title": "金缕曲·其一寿恽澹翁六十",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一澹从天放。尽区中、秕糠尘垢，了无我相。身是凤皇池上客，彩笔曾干气象。但赢得、白头吟望。世变轮云千万态，算故山、猿鹤犹无恙。资格称，五湖长。",
      "森森风骨长松样。羡今朝、紫芝餐罢，葳蕤自养。谁奏鹤南飞一曲，神与臞仙俱王。似行入、玉山朗朗。此老胸中无块磊，笑谈闲、况有高歌荡。浑不用，瓮头酿。"
    ]
  },
  {
    "id": "adcfe4db4daafd0a45f415e112077942",
    "title": "金缕曲·其二芸巢病起，赋此柬之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "未是师种放。更休休、松风满听，山中宰相。兴到试拈如神笔，悟入渡河香象。正不免、高丘怅望。小示维摩居士疾，要众生、与我俱无恙。闲问讯，药苗长。",
      "休嫌枯木形骸样。总不消、嵇生高论，道机能养。说到补天填海事，泽雉依然神王。问何日、三光重朗。半醉每依南斗看，酒波中、那得西风荡。愁尽扫，抵千酿。"
    ]
  },
  {
    "id": "adcfe4db4daafd0ac9b4f9846abd5533",
    "title": "金缕曲·其三题中吴吴老行看子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "自解嫌疏放。尽安排、黄齑注籍，酸寒骨相。此子最宜丘壑置，不称凌烟画象。有散髻、斜簪相望。同拜散人新封号，要江湖、终古长无恙。沧洲趣，日应长。",
      "头巾懒学周家样。伴诸公、吟尊料理，炉烟供养。手把离骚须痛饮，耳热酒酣神王。更难得、风云开朗。任尔安期灵气尽，武陵源、何物能摇荡。行荷锸，坐倾酿。"
    ]
  },
  {
    "id": "adcfe4db4daafd0a03decb3135131ad0",
    "title": "金缕曲·其四三和",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "赤手龙蛇放。痛陆沈、神州现出，天魔变相。劝汝长星一杯酒，起视青冥何象。有贯索、欃枪弥望。多少新亭闲涕泪，问河山、风景谁无恙。愁似草，刬还长。",
      "壶卢到处翻新样。漫平章、伯夷盗蹠，才人厮养。谁要卿来相料理，各约三章而王。盼不到、天清日朗。大好家居谁撞坏，是金银、气与天潢荡。消日计，仗醇酿。"
    ]
  },
  {
    "id": "adcfe4db4daafd0a90bdbd828cc410b6",
    "title": "满江红",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "积古斋空，谁与问、吉金祥器。粲然对、判悬半堵，土花凝素。三寿奚斯工作颂，一篇融扁新诠字。伴归装、虹月米家船，沧江涘。",
      "高文擅，嫏嬛秘。前尘渺，金銮记。问沈沦九鼎，人闲何世。小筑都含山泽趣，新诗定有云雷气。只夜深、长乐梦回时，潸然涕。"
    ]
  },
  {
    "id": "adcfe4db4daafd0a5816698d908cc706",
    "title": "金缕曲·其五四和，病中校梦窗词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一箭漳兰放。透筠帘、幽芬占断，酴醾宝相。欲写情芳无闲笔，空谷久消心象。展湘簟、波纹盈望。听雨独眠忘忧馆，正药烟、风定人微恙。壶漏水，几消长。",
      "闲愁依旧年时样。任输他、道书开阖，井华供养。归本欣然留亦好，何必丹砂气王。剩两眼、观书雪朗。一卷霜腴丛残谱，付人闲、秋士肠回荡。重按拍，试呼酿。"
    ]
  },
  {
    "id": "adcfe4db4daafd0a858b57d452455df5",
    "title": "寿楼春·题陈仁先南湖寿母图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "云英英溪堂。正兰馨夕膳，梅点春觞。几度招邀山意，吸嘘湖光。佳处占，鸥凫乡。看婺星、连宵荧煌。况鱼脍双供，鹿车共挽，膝下有仙郎。",
      "年年祝，慈晖长。看双堤缋幅，淡抹浓妆。最好掬波涤研，临池题香。还整顿、闲篇章。趁柳阴、篮舆扶将。看家庆屏开，瑶池绮窗春未央。"
    ]
  },
  {
    "id": "adcfe4db4daafd0a6269dd5a00dbc29d",
    "title": "金缕曲·其六寿曹邃庵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "一疏扁舟放。便安排、膏肓泉石，缁尘卿相。元是玉堂挥翰手，三策居然贾让。正雕缋、宣房景象。巨浪掀天风怒吼，把布帆、收定浑无恙。归去领，水云长。",
      "庭阶和气春醪样。更谁如、棣华交韡，芝兰竞爽。不问传家灵素诀，驻得朱颜长王。定忘却、趋班仙仗。牵率门生儿子辈，有篮舆、不用青藤杖。南飞鹤，为君唱。"
    ]
  },
  {
    "id": "adcfe4db4daafd0ae99faba7554cae0c",
    "title": "鹧鸪天·寿吴子修",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "隐几高楼送夕阳。天教晚节伴寒香。彩衣扶杖呼文度，椎髻新舂有孟光。",
      "秋潋滟，日舒长。三年海上看红桑。西湖归棹寻鸥约，好为梅花进一觞。"
    ]
  },
  {
    "id": "adcfe4db4daafd0a504d4f7c42c4d9ce",
    "title": "减字木兰花·其一题李云谷先生残研拓本",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "英英光气。磊落半规三十字。旧学江门。一样深衣皂帽人。",
      "韩陵谁语。填海补天无用处。一片苍云。中有灵均旧泪痕。"
    ]
  },
  {
    "id": "adcfe4db4daafd0a5485711e962e0259",
    "title": "定风波·寿陈小石",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "花近楼头书眼明。水云矜佩本来清。一院双成诗伴侣。天许。谪仙人是老人星。",
      "往事北门严筦钥。忘却。好从南极驻箳篂。更进菖蒲觞面酒。为寿。与君沉醉梦觚棱。"
    ]
  },
  {
    "id": "adcfe4db4daafd0aa25fc05e8f4e3f29",
    "title": "减字木兰花·其二为潘弱海题画松",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "苍虬根干。不管人间风日换。龙性谁驯。貌此嵚崎历落人。",
      "含豪犹怒。那便蜿蜒霄汉去。规作新图。待访家山第四株。"
    ]
  },
  {
    "id": "adcfe4db4daafd0a31e2692c6fd3a20d",
    "title": "寿楼春·题葛毓山词集",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "鸳鸯湖词乡。有金风俊拍，黑蝶新腔。几辈同音笙磬，振镳词场。纫楚佩，兰情芳。嗣雅音、曾推丹阳。想浣笔闽涛，呼笺澉月，料理酒边狂。",
      "燕台梦，飞花忙。拥青绫觅句，憔悴星郎。同是承平年少，大罗霓裳。桑海换、人琴亡。忆旧游、惊秋沧江。对箧底蟫尘，江关鬓霜愁庾郎。"
    ]
  },
  {
    "id": "adcfe4db4daafd0a805950dfef53fccd",
    "title": "清平乐·赵芝山属题其夫人遗照",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "步虚环佩。画里屏山地。落叶哀弦秋字字。证取彩鸾身世。",
      "竟床凉簟潺潺。麻源梦断空坛。不看十洲兵火，戴花人较平安。"
    ]
  },
  {
    "id": "adcfe4db4daafd0a2436ee832fcca4ec",
    "title": "满江红·题杭州岳忠武庙精忠柏，用忠武韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "大木无阴，浑不似、众芳雕歇。相望处、灵旗风雨，于今为烈。终古心坚如铁石，何人手植无年月。向南枝、应有旧啼鹃，伤情切。",
      "奸桧铸，沈冤雪。幽兰瘗，仇雠灭。问乔柯几见，金瓯圆缺。朱鸟定飘枋得泪，碧苔疑渍苌宏血。更空山、玉骨冷冬青，悲陵阙。"
    ]
  },
  {
    "id": "adcfe4db4daafd0aba51eddd7d5e792d",
    "title": "浣溪沙·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "溪水何缘也姓西。淡妆浓抹更相宜。几堆红树压芦埼。",
      "大好年光须酒送，小颓风范与鸥期。西湖虽好不须题。"
    ]
  },
  {
    "id": "adcfe4db4daafd0aba51edddd218c240",
    "title": "浣溪沙·其二",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "作队凫翁导桨行。招提取次出花塍。一龛香火草堂灵。",
      "太息声家无记莂，因依佛界即传镫。我来分作打包僧。"
    ]
  },
  {
    "id": "adcfe4db4daafd0a9f43ee6a5c4e1103",
    "title": "眉妩·题河东君妆镜",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "认文回蟠凤，影落惊鸿，秋水半规晓。篆取相怜意，菱花瘦、娉婷妆伴巾帽。秀眉倦扫。映涧东、红豆枝小。忏情是、一片沧桑影，带风絮愁袅。",
      "谁料玉台人老。剩故山蘼冷，铜晕孤照。稠发抛残后，诸天泪、春来肠断花貌。绛云恨绕。费麝奁、红翠多少。记亲见圆姿，和月满媚赪笑。"
    ]
  },
  {
    "id": "adcfe4db4daafd0a7530b1613cdb9f2d",
    "title": "踏莎行·题徐积馀小檀栾室勘词图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "锦字香名，琴弦妙解。鬘花十二锵琼佩。风来应有凤笙和，月明定下蛾眉拜。",
      "苍雪清阴，白云仙籁。玉台家法千春在。江南谁解唱流波，共君绮语消吟债。"
    ]
  },
  {
    "id": "adcfe4db4daafd0a712c9d2760426f0a",
    "title": "清平乐·集玉田句，赋芜园归思图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "旧家池沼。镜里芙蓉老。满院飞花休要扫。过了一番残照。",
      "人生苦恋天涯。此时那处堪归。不道江空岁晚，白鸥尚识天随。"
    ]
  },
  {
    "id": "adcfe4db4daafd0a6b5e343188c845ce",
    "title": "百字令寿词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "良医良相，记邦贤名论，千秋相属。仁术一身都是德，看取门庭雍睦。红杏家林，白华陬萼，趋步锵泉玉。恩言三接，上池曾效芹曝。",
      "嘉耦七十平头，桂芳相引，绕膝台莱祝。才调邺唐推玉季，为谱鹤南飞曲。万千欢悦，锦制花团簇，遐算筹添屋。双扶鸠杖，小园春在新绿。"
    ]
  },
  {
    "id": "adcfe4db4daafd0a15c26696119f7b8d",
    "title": "瑶华水仙",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "湘烟泛瑟，一笑迎风，是玉人归日。缄情未诉，荒翠冷、旧恨瑶宫消得。袜罗新步，肯轻放、凌波尘入。看等闲、京洛相逢，不坠素琼标格。",
      "年年鹅筦吹春，只冰折瑶簪，应未吹湿。沙清月冷心事，在矾弟梅兄能识。一杯谁属，望渺渺、江天无极。■■■、■■■■，■■■■■■。"
    ]
  },
  {
    "id": "adcfe4db4daafd0a220597523df165b5",
    "title": "侧犯·送林铁尊之毗陵，即题其词卷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "壮游易倦，廿年客味消吟卷。谁遣。是转烛秾华、酒边换。江湖梦觉后，始信文章贱。流转。",
      "甚翠墨、红牙尚堪伴。蘋洲旧月，笛韵和天远。料理到、顾塘秋，归鹤未嫌晚。倦拍霓裳，急觞慵劝。一曲樵歌，待君排遍。"
    ]
  },
  {
    "id": "adcfe4db4daafd0ab0f95cd8b4888aef",
    "title": "减字木兰花·题老燕恋雏图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "几双玉剪。掠地风捎珠蕊乱。晕入生绡。珍重金奁付左娇。",
      "青春彩服。一霎霜摧萱草绿。衣线侵寻。省识寒泉一片心。"
    ]
  },
  {
    "id": "adcfe4db4daafd0a4a217fed6be7aec0",
    "title": "齐天乐·刘体乾奉所藏蜀石经残拓，上呈乙览，蒙御题孟蜀石经四篆文，以示孝臧，敬书其后",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "西川残霸鹃啼歇，江山未销文藻。正始青珉，开成翠墨，毡蜡流馨多少。遗经独抱。对厨几虹辉，楬橥鸿宝。善本摩挲，大峨一片绛云绕。",
      "天章休气倬汉，是鸾回凤舞，飞下蓬岛。秘笈镌华，奇觚悟诀，家法珠林能绍。微臣颂祷。念游艺冲龄，中兴祯兆。十碣摹刊，右文看再造。"
    ]
  },
  {
    "id": "adcfe4db4daafd0ab76a213be80d6926",
    "title": "百字令其一沈石田三桧图卷，郭季仁藏",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蟠根阙里，怅古尘脉断，三千年物。乔木苍烟新画本，翠满嵚崎岩壁。鹤去云孤，虬飞月冷，挥洒吴缯雪。东阳大笔，是何意态雄杰。",
      "为问并世钱尤，沉吟绕树，孰敢为先发。想见解衣盘礴，赢柯干之而变灭。今昔风流，丹青文采，何遽争毫发。熟参画理，信君双眼如月。"
    ]
  },
  {
    "id": "adcfe4db4daafd0a04e4c3559f62e579",
    "title": "减字木兰花·题颜使君牡丹扇",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "半规清影。中有天香相比并。遗爱湖湘。留得仁风好奉扬。",
      "读书有种。岳岳文孙能洛诵。一笏棠甘。莫作人闲富贵看。"
    ]
  },
  {
    "id": "adcfe4db4daafd0a428d868560c04bde",
    "title": "百字令其二题郭起庭盆柏图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "柏因社冷，郁虬枝犹结，蓊厓昔梦。厚地高天无著处，来作闲堂清供。大谷霜姿，平泉珠实，伟质宜梁栋。杜陵一喟，古来才大难用。",
      "珍重此叟支离，托根咫尺，一样巢鸾凤。柯叶四时长不改，未要东皇矜宠。五粒松蟠，双甀梅格，岁晚寒交共。满堂动色，河阳有笔天纵。"
    ]
  },
  {
    "id": "adcfe4db4daafd0aa0bdaaf0d469102d",
    "title": "好事近·题族叔半亭寒泉阁印谱",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "游刃入斯冰，笔与蛟螭蟠曲。把臂二金蝶馆，有臣家痴叔。",
      "廿年郁郁勒铭才，雕龙手长缩。此事倘关兵象，抵鲁戈追逐。"
    ]
  },
  {
    "id": "adcfe4db4daafd0a2cdde33cd6c5673a",
    "title": "祝英台近·有赠",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "髻新兴，妆闹扫，微步戛环佩。走上红裀，倾座尽回睐。香檀拍过惊鸿，春莺休啭，要聆取、迦陵仙籁。",
      "更多态。步虚两袖天风，解脱总无碍。是李和南，还是李波妹。有时卸却歌衫，安花对镜，拣一朵、小南强戴。"
    ]
  },
  {
    "id": "adcfe4db4daafd0aece5e199f1141338",
    "title": "柳梢青",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "阑夜镫青。玉箫仨冷，锦瑟无声。坠月孤楼，行云半峡，谁唤愁醒。",
      "缠绵未卜他生。凭叩取、西厢玉扃。为报青鸾，影梅庵底，忆语分明。"
    ]
  },
  {
    "id": "adcfe4db4daafd0a70fb709d96548c83",
    "title": "减字木兰花·题刘蘅庄藏唐人写涅槃经卷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "等闲文字。直证人天堪涕泪。千偈澜翻。大笑吹镫受涅槃。",
      "杀机天发。猿鹤沙虫同一劫。香发旃檀。想见金刚涌笔端。"
    ]
  },
  {
    "id": "adcfe4db4daafd0ab95aa1dfe3f58933",
    "title": "浣溪沙·题雷峰塔经卷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "龙象销沈几杵钟。诸天无路问青峰。庄严输与画图工。",
      "天水荒凉依旧碧，劫灰生灭可怜红。散花香处万缘空。"
    ]
  },
  {
    "id": "adcfe4db4daafd0a73f485366c46d4fe",
    "title": "水调歌头",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "香梦堕槐国，林语咽新蝉。澡兰时节无恙，催彻小游仙。不分巫云一段，几误黎涡双靥，遗恨满瑶天。续命费红缕，■■与缠绵。",
      "画屏角，风雨恶，惜芳妍。低鬟辟兵符袅，钗约误经年。侥幸小怜玉体，辛苦汉宫珊步，犹自斗婵娟。寄语玳梁燕，珍重旧堂前。"
    ]
  },
  {
    "id": "adcfe4db4daafd0aadf9d8b7c28080e5",
    "title": "寿楼春·社集赋查楼菊部",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "嘶香骢铜街。有筝琶夜月，箫鼓春雷。说似清时歌舞，旧家楼台。桑海后，仍崔嵬。怡近依、方壶蓬莱。只币地花钿，齐云榜篆，零乱劫馀灰。",
      "觚棱梦，愁天涯。早霓裳曲怨，湘瑟弦哀。底事燕兰芳约，渺兮予怀。今昔感、成低徊。唱渭城、何戡重来。问凄断云韶，青霜鬓催知几回。"
    ]
  },
  {
    "id": "adcfe4db4daafd0abded10399ecea25b",
    "title": "沁园春·八徽图题词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "德象女师，有炜管、彤思贻令名。缅蘧缋姜嫄，稚图孟母，甄慈鞶帨，益誉丹青。四德倍之，群伦仰止，为烈于今有典型。瑶源远，溯双江毓秀，蕙洁兰馨。",
      "金闺弁冕贤英，衍孝友、宗风雅泳徵。审经以行权，积而能散，音流太似，传续更生。两佩纫芳，六珈式度，例以须眉亦老更。钟馀庆，也抗颜厨及，雏凤声清。"
    ]
  },
  {
    "id": "adcfe4db4daafd0ad9a1a9c65f470506",
    "title": "清平乐·题赵叔雍高梧轩图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "龙门百尺。罨画明秋色。南北两峰相映碧。看取朝阳凤立。",
      "开轩满目烟霞。软红不到云涯。著个仙源居士，湖山越恁清嘉。"
    ]
  },
  {
    "id": "adcfe4db4daafd0a2bfcf2d0ee9c46d2",
    "title": "减字木兰花·题黄九烟为李元白藏周江左书离骚经跋",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "沈湘古恨。文字造哀天倘问。悬圃陈词。异代萧条又一时。",
      "骚心不死。滩艇行吟声变徵。招手彭咸。依样伤心史一函。"
    ]
  },
  {
    "id": "adcfe4db4daafd0a4b507b12c9c54bf2",
    "title": "朝中措",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "锄犁身手拙于鸠。老去有菟裘。留得子春家法，不知冠带昆丘。",
      "东林下噀，廿年旧梦，莫莫休休。抛尽山田十棱，无缘部曲黄牛。"
    ]
  },
  {
    "id": "adcfe4db4daafd0a12d232d5aacb7d21",
    "title": "减字木兰花·其一赋苏文忠铁如意",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "雷雹班驳。八百年来谈柄握。散发桄榔。携向南天舞一场。",
      "指挥无定。箕口难回磨蠍命。犹胜西台。朱鸟声中击节来。"
    ]
  },
  {
    "id": "adcfe4db4daafd0a9c70a6d8d6bf28e9",
    "title": "踏莎行",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "花胜年光，籸盆情话。峥嵘冰雪柴门夜。欃枪天末阵云多，先生岂是闲吟者。",
      "短褐风流，长城声价。松壶诗老应同社。衔杯舞剑岁朝图，争悭一幅烟绡写。"
    ]
  },
  {
    "id": "adcfe4db4daafd0a2e70b84853046d1b",
    "title": "减字木兰花·其二刁遵墓志",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蝉嫣华裔。秉节诸州流泳美。长掞清芬。妙绝潜研跋尾文。",
      "黝然毡蜡。难得碣阴双璧合。辟咡咨碑。怆念东华撰杖时。"
    ]
  },
  {
    "id": "adcfe4db4daafd0a26f3e87d7f894a36",
    "title": "减字木兰花·题某君寿藏",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "■■■■。■■■■■■■。笑揖青山。身是龙荒劫外仙。",
      "感深屺岵。料理首丘莱子舞。风引回舟。那便修文白玉楼。"
    ]
  },
  {
    "id": "adcfe4db4daafd0a56e33a83f4f4b830",
    "title": "减字木兰花·其三题陈蓝洲纪游诗刻",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "云关投老。把臂入林成一笑。笠屐逢迎。赢得青山养伯龄。",
      "流传烟楮。诗笔如神心画古。辽鹤归来。剩与残僧话劫灰。"
    ]
  },
  {
    "id": "adcfe4db4daafd0a4af31cec821f498c",
    "title": "清平乐·钟馗",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "人闲何世。魑魅听然喜。三字头衔唐进士。消得阎浮游戏。",
      "纷纷艾子萧郎。招邀袍笏登场。笑问三阊角黍，何如一醉蒲觞。"
    ]
  },
  {
    "id": "adcfe4db4daafd0add4d0bf89429ca67",
    "title": "沁园春·寿郭翁",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "开遍梅花，昼锦屏风，春风画堂。说德乡铜钵，家声金穴，刘樊眷属，蓬阆班行。东海桑柔，南阳菊滟，云满丹丘日月长。琼筵启，傍九芝眉采，一瓣心香。",
      "馀庆双凤高翔。知保障功留在梓桑。操奇赢蛮舶，函珠怀玉，劳来鸿泽，义粟仁浆。横舍弦歌，高楣绰楔，通德门多吉事祥。轩眉笑，先东坡一日，腰笛称觞。"
    ]
  },
  {
    "id": "adcfe4db4daafd0afdb12216427f54e6",
    "title": "清平乐·题高颖生环翠楼图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "傍家亭沼。倚杖容舒啸。天与围屏新画稿。换了几番残照。",
      "廿年旧梦青墩。荷花也是君恩。一觉江空岁晚，山中自有闲云。"
    ]
  },
  {
    "id": "adcfe4db4daafd0a8bbc2cdeacee4834",
    "title": "定风波·寿钱新甫七十",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "记罢金銮笔一枝。坐看蓬岛绿尘飞。天上春愁消白发。亲撷。白苻花浸紫霞卮。",
      "一院双成诗伴侣。天许。酩然重到太平时。袖了东坡三制手。搔首。却填风雨放鱼词。"
    ]
  },
  {
    "id": "adcfe4db4daafd0a49b9a8c0799990a3",
    "title": "寿楼春·寿词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "称眉筵金瓯。是刘樊美眷，蓬阆仙俦。得似木公金母，紫芝丹丘。知福慧，曾双修。鼓瑟琴、同心赓酬。又桂子传芳，桐枝茁秀，花甲庆初周。",
      "蟠桃熟，瑶池头。趁堂开昼锦，笺写银钩。为祝灵椿齐寿，八千春秋。招海鹤，来衔筹。恰近来、移家瀛洲。待花烛重辉，双扶杖鸠歌好逑。"
    ]
  },
  {
    "id": "adcfe4db4daafd0ac0c27f6d91c2d4c5",
    "title": "疏影·题陈叔通百梅书屋图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "南枝旧约，惬素心得似，何逊东阁。彩笔禅仙，玉貌臞仙，天涯已忍沦落。劫灰一度春消息，省缟袂、丰姿如昨。尽海桑、着意迁流，不改绿华红萼。",
      "遥忆前芳晚晼，故园伫翠羽，初别黄鹤。泛雪重湖，锄月空山，底事烟霞孤却。溪藤百幅恁珍重，问冷艳、幽香谁托。待料量、物外琴书，占取幼舆丘壑。"
    ]
  },
  {
    "id": "adcfe4db4daafd0a50bf9c7d93ec6566",
    "title": "百字令题松月居士印集",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "蕊书琅简，溯高矩、卓越嬴刘而上。四集飞鸿何足数，艺苑独标真赏。鼎足螭盘，钗头凤立，妙迹冰斯仿。一珠一字，效珍都入珊网。",
      "当日诒晋高斋，铁书精鉴，别空诸筌象。好古河闲惟求是，何似风流宏奖。照眼芝泥，惊心桑海，文物翻无恙。松声月色，为君特地疏朗。"
    ]
  },
  {
    "id": "adcfe4db4daafd0a8fd1d8ac246b6320",
    "title": "摸鱼子题许玉年先生孤山补梅图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "问西湖、湖山信美，此中谁是和靖。梅花眷属千年梦，处士家风栖冷。空念省。荐一掬寒泉，从剔荒碑认。烟锄雨艇。更带月移根，依岩卜筑，料理到香影。",
      "丹青事，一例沧桑无定。吟魂花下惊醒。翻新祠宇成唐突，何处巢居堪证。高阁凭。便谱出、玉龙哀曲无人听。横峰侧岭。剩红萼无言，缟衣飞下，清唳远相应。"
    ]
  },
  {
    "id": "adcfe4db4daafd0aa2d534f6d44bcd5b",
    "title": "减字木兰花",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "婆娑二老。负手招邀成一笑。香讯冥蒙。春在诗人杖履中。",
      "令威重到。风物依稀花事了。鼓角春城。不是高楼玉笛声。"
    ]
  },
  {
    "id": "adcfe4db4daafd0a03cd33f5e8a464d6",
    "title": "黑漆弩题汉建安铜弩机拓本",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "双牙苔洗铜华古。是当涂省括尚方铸。恨炎精、荡作寒灰，挂壁大弨安取。",
      "细书十九勒工名，点缀宣和图谱。问谁能、手殪天狼，重鼓吹曲中朱鹭。"
    ]
  },
  {
    "id": "adcfe4db4daafd0ad8514cafff36baa9",
    "title": "南乡子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "吾道有真如。掉臂能同霹雳居。竞把浮沤当溟渤，粗疏。中有全潮认得无。",
      "露电一身馀。殇子彭铿了不殊。随受罡风谁转得，须臾。大笑携镫照暗衢。"
    ]
  },
  {
    "id": "adcfe4db4daafd0a76ce8b176d5b7382",
    "title": "采桑子·和琴缘本事词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "辞巢婉娈低飞燕，总道无情。泪眼盈盈。苦讳雕梁住不成。",
      "回廊缥缈经行地，烟月逢迎。梦里商声。一夜秋苔步步生。"
    ]
  },
  {
    "id": "adcfe4db4daafd0a76ce8b1712aca840",
    "title": "采桑子·和琴缘本事词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "情知飘泊残春有，自惜年光。不换炉香。坐定愁心小字旁。",
      "闲情那及楼东水，凝瞰明妆。琐户文窗。赢得多生梦一场。"
    ]
  },
  {
    "id": "adcfe4db4daafd0a76ce8b17450eb5b1",
    "title": "采桑子·和琴缘本事词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "浮生天与羁孤分，不许缠绵。薄酝枯弦。尽是秋人自在缘。",
      "影娥池上当时月，双照婵娟。一别如烟。过眼风花十九年。"
    ]
  },
  {
    "id": "adcfe4db4daafd0a76ce8b1739123a78",
    "title": "采桑子·和琴缘本事词",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "而今省识刘郎恨，泊凤飘鸾。不在蓬山。只在低帘小扇间。",
      "揽衣中夜徘徊惯，月好谁看。哀乐无端。未止高丘旧梦寒。"
    ]
  },
  {
    "id": "adcfe4db4daafd0af02891a43133f914",
    "title": "采桑子",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "今宵莫惜无明月，回避姮娥。酒满香螺。好夜看人梦里过。",
      "归来独卧西窗雨，闲泪无多。不为闻歌。早自安排唤奈何。"
    ]
  },
  {
    "id": "adcfe4db4daafd0a3e4a760d014ae12c",
    "title": "永遇乐·题章价人铜管感旧图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "斜日河山，惊风草木，故垒何处。铁戟沙腥，戈船燐闪，肠断征南路。灵旗甲马，居人指点，犹识当年荒戍。记压城、颓云似墨，乱鸦解道悽苦。",
      "参军老矣，扁舟重舣，书剑萧憀谁与。湘水无情，巫阳有恨，只觅归鸿语。擎天身手，封侯骨相，都付怒涛东去。问一堤、寒鸦败柳，替人怨否。"
    ]
  },
  {
    "id": "adcfe4db4daafd0a9c5a4e74a790b1cb",
    "title": "恋绣衾",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "红鳞吹动酒面香。倚金船、孤送夜长。寻梦到，蓬山底，问阑心、罗袖露凉。",
      "雁程不带相思去，听空楼、秋镜倦妆。料锦字，稀能会，负年年、江水寄将。"
    ]
  },
  {
    "id": "adcfe4db4daafd0a5ee4f338723b74aa",
    "title": "寿楼春·送潘幼畲出守西川",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "金沙酴醾薰。有风花堕帻，雪絮飘茵。催赋将离词句，曲波微尘。圆月晕，如金盆。照别筵、匆匆黄昏。料栈路蕉红，巴丘树绿，输与凤城春。",
      "筹边路，荒烟屯。况横流恨满，清酒盟新。说甚瀛洲风月，草堂琴尊。明日是，阳关人。一万重、清猿寒云。便梦绕觚棱，天涯断魂襟上痕。"
    ]
  },
  {
    "id": "adcfe4db4daafd0a9fffce862cd71481",
    "title": "齐天乐·集草窗句",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "翠微缥缈楼台亚，霜华锦空洲渚。山护云衣，波涵月彩，梦到隔花窗户。芳期暗数。怕水叶沈红，去年心绪。旧隐谁招，东堂松桂尽吟趣。",
      "一襟清致谁识，软尘飞不到，苒苒诗句。怨笛吟商，闲箫横玉，惟有盟鸥堪语。西风倦旅。怅望极归舟，一闲天付。立尽斜阳，花深连别墅。"
    ]
  },
  {
    "id": "adcfe4db4daafd0ad9493462b64508cb",
    "title": "水调歌头·其一题冯君木逃空图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "逼塞人间世，何处足音跫。逍遥云将东指，一笑谢鸿蒙。多少寿陵学步，却曲楚狂迷路，不出雉樊中。颠倒百年事，坐误主人翁。",
      "拍洪厓，招若士，枵猿公。不如打扫心地，坐断四山空。一任虚舟流止，芟尽诸方藤葛，末后句参通。送者自厓返，谁蹑白云踪。"
    ]
  },
  {
    "id": "adcfe4db4daafd0a6e9e421ac5029308",
    "title": "采桑子·题看云觅句图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "闲云未必关才思，题遍蛮笺。缥缈游仙。输尔清吟一辈贤。",
      "老来搜句浑无力，坐惜徂年。逝雁行边。魂断西堂白日眠。"
    ]
  },
  {
    "id": "adcfe4db4daafd0a096e53ab8746b488",
    "title": "水调歌头·其二题王蓬心三吾图卷，卷有东洲题句",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "白发永州守，开口说潇湘。一官十年不调，丘壑满诗肠。百折浯溪清驶，百尺浯台突起，亭子与轩昂。发兴簿书底，协趣水云乡。",
      "莞然笑，师北苑，仿香光。就中家法不失，烟麓故相望。窈窕次山铭句，兀傲柳州游记，画笔足攀翔。心折到猿叟，一幅倒千觞。"
    ]
  },
  {
    "id": "adcfe4db4daafd0aa3d7b0c597e562e2",
    "title": "减字木兰花·题梁庄会葬图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "冬青泪洒。九死攀髯终未悔。日降天临。不负青山独往心。",
      "使君风义。易水波寒吹不起。高阁葵霜。终古相望一柳堂。"
    ]
  },
  {
    "id": "adcfe4db4daafd0a2e1b1ed14c7d264f",
    "title": "减字木兰花·题倪鸿宝诗画卷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "平生风义。把臂吴桥双国士。天路飞攀。收拾光芒入小言。",
      "雯华月渍。一段苍烟飞不起。拈笔如神。馀兴能为石写真。"
    ]
  },
  {
    "id": "adcfe4db4daafd0a2e1b1ed1cfe82463",
    "title": "减字木兰花·题倪鸿宝诗画卷",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "烟萝猗靡。意外荒寒生笔底。眯目黄尘。谁是青山独往人。",
      "无多茅屋。风味举家清似鹄。鞍马平生。老作江南粥饭僧。"
    ]
  },
  {
    "id": "adcfe4db4daafd0a721fa6d784e9b609",
    "title": "暗香疏影·湖帆静淑夫妇属题宋本梅花喜神谱，用觉翁自制夹钟宫调",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "碎珠一一，借粉函敛取，家林冰雪。笺管留珍，不待良金铸花骨。劫后人天岁晚，莫尽愁、灵芬销歇。算几生、风味依然，流藻入词笔。",
      "何况都房旖旎，瓣香致叩叩，薰遍芸叶。展取镫宵，与媵芳尊，恰称宜春奁帖。罗浮新月关同梦，愿双化、书丛仙蝶。倘数将、滂喜家珍，定有外孙能说。"
    ]
  },
  {
    "id": "adcfe4db4daafd0a3a008ed1487c8b92",
    "title": "熙州慢湖帆属题七姬权厝志",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "诔秋鹃，剩片石花铭，瘗恨终古。旧劫华鬘，渺后宫烟草，东风无主。怕作换巢鸾凤，夜半同蹑飞凫。休问艳影，长桥玩月，那时情素。谁写眉庵乐府。",
      "仗牙拍，谱出红儿新句。杯酒话旧，齐云白杨天暮。荒原遍寻故阡，问拾翠人归知否。砑光抚。春愁尽付尘土。"
    ]
  },
  {
    "id": "adcfe4db4daafd0af439c5e88045bde8",
    "title": "清平乐·为湖帆题所南翁画兰，用玉田韵",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "劫馀花叶。楚畹容光别。露泣烟啼那可说。不受等闲风月。",
      "芳魂零落荒山。根荄终古相关。好伴一编心史，长留沈恨人闲。"
    ]
  },
  {
    "id": "adcfe4db4daafd0a787fc54f946abc64",
    "title": "烛影摇红·题拔可令妹李稚青花影吹笙室填词图，即用其原作集成一解",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "几日诗魂，不知燕子归何处。止多落絮与飞花，换了门前路。",
      "曾采幽芳题句，况湖山，顿伤心素。娉婷一笛，解诉清愁，沉吟渐苦。"
    ]
  },
  {
    "id": "adcfe4db4daafd0afc3d70293dade6df",
    "title": "减字木兰花·题董浔阳尚书董伯念光禄祖孙书扇册",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "丹梯拾级。接武蓬池贻厥力。抗疏批鳞。成就清门两逐臣。",
      "朝衫脱了。赢得祖庭开口笑。深闭柴关。将取清风满故山。"
    ]
  },
  {
    "id": "adcfe4db4daafd0a9248fd0bc7d136cf",
    "title": "浣溪沙·梦坡德配张夫人六十寿，作放生会于西溪，为赋此阕",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "黾采澄鲜片玉词。春波溶漾放生池。延年美意嗣萱闱。",
      "佳谶旧溪龟左顾，长生新曲鹤南飞。鸳鸯遐福本相宜。"
    ]
  },
  {
    "id": "adcfe4db4daafd0a18fbf70ca187bd14",
    "title": "减字木兰花·题明遗老顺德薛剑公画丛兰竹石册",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "人间何世。老去丹青馀涕泪。肝肺槎牙。不写诸天称意花。",
      "孤芳直节。长恨补天身手拙。坐抚吴钩。高馆何时访蒯缑。"
    ]
  },
  {
    "id": "adcfe4db4daafd0abb59a8b960d79852",
    "title": "减字木兰花·吴昌硕为祖谋画彊村校词图",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "金风嫡派。一世词流甘下拜。馀事丹黄。远接虞山近半塘。",
      "故山浮玉。梦里消磨文字福。何日归篷。和尔樵歌一笛风。"
    ]
  },
  {
    "id": "adcfe4db4daafd0ab63b9a4915d01dde",
    "title": "长亭怨慢苇湾重到，红香顿稀，和半塘老人",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "尽消尽、涉江情绪。风露年年，国西门路。绀海凉云，昨宵飞浣石亭暑。乱蝉高柳，凄咽断、蘋洲谱。莫唱惜红衣，算一例、飘零如雨。",
      "迟暮。隔微波不恨，恨别旧家鸥侣。青墩梦断，枉赢得、去留无据。试巡遍、往日阑干，总无著、鸳鸯眠处。剩翠盖亭亭，消受斜阳如许。"
    ]
  },
  {
    "id": "adcfe4db4daafd0a72fe67556f385f54",
    "title": "塞翁吟·苇湾泛秋，晚莲向尽，以美成涩体写之",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "乱笛回塘路，催换野色珑璁。故情断，坠衣红。涴急雨阑东。",
      "客怀未耐秋摇兀，慵对艳锦屏空。暗里忆，旧珍丛。",
      "负一舸匆匆。",
      "花宫。星期近，南飞倦翼，憔悴与、津梁梦中。料今夜、西池露下，盼不到、太乙仙槎，怨入高鸿。",
      "鸳鸯最苦，睡稳荒波，犹梦薰风。"
    ]
  },
  {
    "id": "adcfe4db4daafd0a0c81296d9be22a06",
    "title": "鹧鸪天·庚子岁除",
    "authorName": "朱祖谋",
    "authorId": "adcfe4db4daafd0adaca2a2e7c7f84a2",
    "dynasty": "清",
    "content": [
      "似水清尊照鬓华，尊前人易老天涯。酒肠芒角森如戟，吟笔冰霜惨不花。",
      "抛枕坐，卷书嗟，莫嫌啼煞后栖鸦。烛花红换人间世，山色青回梦里家。"
    ]
  },
  {
    "id": "adcfe4db4dae87fc9c70a6d8dfa80ac1",
    "title": "踏莎行",
    "authorName": "冒文蘅",
    "authorId": "adcfe4db4dae87fcd1457b72d1457b72",
    "dynasty": "清",
    "content": [
      "浣月亭高，映江楼古。湖山蕴籍供裁句。欲寻陈迹认南朝，新词吟到西泠路。",
      "香润兰丛，影留桐絮。联吟更有神仙侣。玉窗想得静拈毫，浓青不卷疏帘雨。"
    ]
  },
  {
    "id": "adcfe4db4dec32819cbe1e690713af10",
    "title": "采莲词四首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "两桨桥头心事违，门前乌桕伯劳飞。西洲风月无人管，暮雨催归金缕衣。"
    ]
  },
  {
    "id": "adcfe4db4dec32819cbe1e69e1724f06",
    "title": "采莲词四首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "南塘秋色照人颜，香重和烟压鬓鬟。作意低头弄莲子，好将心苦寄人间。"
    ]
  },
  {
    "id": "adcfe4db4dec32819cbe1e69b7733335",
    "title": "采莲词四首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "生小湖滨不解颦，淩波罗袜暗生尘。花深却被旁人妒，荡入湖心不见人。"
    ]
  },
  {
    "id": "adcfe4db4dec32819cbe1e695312c5c6",
    "title": "采莲词四首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "兜搭沿堤不自由，肯将杜若采芳洲。去时频作回眸盼，贪看鸳鸯浴渡头。"
    ]
  },
  {
    "id": "adcfe4db4dec32813031a629ce789457",
    "title": "杨柳枝·词六首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "袅袅垂垂罨御沟，春明门外不胜愁。相思怕被青丝绾，尽日东风莫倚楼。"
    ]
  },
  {
    "id": "adcfe4db4dec32813031a629e83e9baa",
    "title": "杨柳枝·词六首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "一掬风花付曲尘，江头无恙别来津。可怜攀折长条尽，才送行人又送春。"
    ]
  },
  {
    "id": "adcfe4db4dec32813031a629879cafc3",
    "title": "杨柳枝·词六首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "不胜幽怨只垂头，镇日风光水上楼。却为渔洋感摇落，秣陵烟景似残秋。"
    ]
  },
  {
    "id": "adcfe4db4dec32813031a629678e0263",
    "title": "杨柳枝·词六首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "眉样临风画不齐，溪光烟景总凄迷。江南风日清明好，少多行人唱大堤。"
    ]
  },
  {
    "id": "adcfe4db4dec32813031a629771c2e20",
    "title": "杨柳枝·词六首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "体态苗条不自持，春来瘦损旧腰肢。谁怜飞絮娇无力，缓带斜阳上酒旗。"
    ]
  },
  {
    "id": "adcfe4db4dec32813031a6295e39d716",
    "title": "杨柳枝·词六首",
    "authorName": "曹家达",
    "authorId": "adcfe4db4dec3281d1457b72d1457b72",
    "dynasty": "清",
    "content": [
      "短长堤外短长条，新绿随风软浪摇。终是乳鸦啼不住，一春烟雨几魂销。"
    ]
  },
  {
    "id": "adcfe4db4e1cc7fe3c5a7fca0f6d7313",
    "title": "点绛唇·题便面杏花燕子",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "一夜东风，雨霏烟淡催芳草。春光渐好。红杏枝头早。",
      "燕子归来，香径芹泥小。营巢了。画梁晴晓。对语呢喃巧。"
    ]
  },
  {
    "id": "adcfe4db4e1cc7fe89480bea2a794531",
    "title": "浣溪沙·金凤花",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "妆晚云鬟短短梳。小庭凉胜碧窗多。摘来娇瓣簇轻罗。",
      "夜月捣残红玉杵，春纤并缀紫珊瑚。试簪茉莉点猩无。"
    ]
  },
  {
    "id": "adcfe4db4e1cc7feca92bad6800dd318",
    "title": "菩萨蛮·秋溪返棹",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "芦花漾白波浪浅。秋鸿斜带秋云展。竹里隐茅堂。篱边晚菊黄。",
      "野烟添树色。叶叶红如拭。处处砻歌声。霜清月倍明。"
    ]
  },
  {
    "id": "adcfe4db4e1cc7fe564fecd5d12bc22f",
    "title": "菩萨蛮·咏蛱蝶花上蛱蝶",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "春深庭院浓荫绿。翩跹巧幻芳蕤簇。娇瓣染轻黄。檀须逗粉妆。",
      "蝶疑双宿影。梦入幽香稳。花作并头开。盈盈绕露台。"
    ]
  },
  {
    "id": "adcfe4db4e1cc7fed180569f286e1afe",
    "title": "眼儿媚·玉簪花",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "金风作意碾琼英。点缀满秋庭。石畔娟娟，花边冉冉，月底亭亭。",
      "绿云堆上■残雪，常共露华擎。惹袂偏香，簪鬟多韵，堕地无声。"
    ]
  },
  {
    "id": "adcfe4db4e1cc7fef8daad1d94315cfa",
    "title": "踏莎行·题画",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "暖翠浮烟，寒泉漱玉。依稀樵径松阴曲。白云深处有人家，一声短笛归黄犊。",
      "远嶂栖霞，晴溪泛绿。小桥垂柳纶竿独。柴门半启掩疏篱，落花阵阵飞茅屋。"
    ]
  },
  {
    "id": "adcfe4db4e1cc7fe1887a07e4d21281b",
    "title": "临江仙·咏帘",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "妩媚风光须掩映，琼轩画舫朱楼。湘波荡漾翠波流。只怜妨燕子，常卷上金钩。",
      "宛罥游丝粘弱絮，最相宜、烛影红幽。藏宜仿佛暗香浮。月分千片雪，雨隔一重秋。"
    ]
  },
  {
    "id": "adcfe4db4e1cc7fef675c7f5cb8ab23e",
    "title": "剔银灯夜雨",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "夜半空阶细雨。牵引出、千思万虑。尘满空厨，烟虚瘦突，巧妇难将字煮。几声琼语。如向我、愁人悲诉。",
      "庭竹飕飕碧聚。幽草助愁难去。未补敝裘，穿残破絮，还在子钱家住。萍踪何处。恨不向、西风化羽。"
    ]
  },
  {
    "id": "adcfe4db4e1cc7fe35b55e222b27e90a",
    "title": "满江红·甲寅春日雪窗书怀",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "劲骨天成，又恰遇、劫馀时候。经几多、涛惊浪怒，风狂雨骤。侠概自夸巾帼少，高怀肯让须眉有。耐冰霜，六十四回春，人依旧。",
      "强与健，凭天佑。富与贵，谁能久。更柏叶添香，梅花酿酒。稚子庭前斑戏彩，老亲堂上庞眉寿。听风雷，早动蛰龙孙，欢春昼。"
    ]
  },
  {
    "id": "adcfe4db4e1cc7feb84f1d98d1b4b2c9",
    "title": "满庭芳·丁巳端阳过春晖阁述怀",
    "authorName": "陈璘（兰修）",
    "authorId": "adcfe4db4e1cc7fed1457b72d1457b72",
    "dynasty": "清",
    "content": [
      "红绽葵榴，翠添榆柳，佳节喜遇新晴。清幽池馆，一棹小舟轻。坐看新荷泛水，蓦忽地、娇啭流莺。间关舌，醒人心目，欲去又迟行。",
      "喧声。来隔浦，龙舟竞渡，锦夺标争。看时妆艳丽，画舫鲜明。追想当年此景，西子湖、泣荐离觥。伤心事，沉湘殉粤，今古恨难平。"
    ]
  },
  {
    "id": "adcfe4db4e4679c59b02ba6d5b6111e2",
    "title": "菩萨蛮",
    "authorName": "成岫",
    "authorId": "adcfe4db4e4679c5d1457b72d1457b72",
    "dynasty": "清",
    "content": [
      "绿杨深处黄鹂坐。苍苔门巷无人过。帘卷接湖光。六桥车马忙。",
      "锦塘花历乱。云拥雷峰暗。触绪抚瑶琴。澄怀一寄心。"
    ]
  },
  {
    "id": "adcfe4db4e4679c52b5625694d353702",
    "title": "醉花阴·题画",
    "authorName": "成岫",
    "authorId": "adcfe4db4e4679c5d1457b72d1457b72",
    "dynasty": "清",
    "content": [
      "风送琅玕声簌簌。四月林齐绿。纵目寄湖山，惆怅今春，只是莺声熟。",
      "自嗟锦瑟年华促。日对生绡彀。点染似迂痴，幽涧寒藤，疏树黄茅屋。"
    ]
  },
  {
    "id": "adcfe4db4e4679c5f11665dd7323e916",
    "title": "虞美人·春闺雨中",
    "authorName": "成岫",
    "authorId": "adcfe4db4e4679c5d1457b72d1457b72",
    "dynasty": "清",
    "content": [
      "一春花事多催挫。怪杀连连雨。梅羞杏泣海棠愁。愁绝桃花含怨、放楼头。",
      "嗔他鸠妇相呼闹。睍睆莺声巧。听他溜滴滴阑干。滴破阶心只是、怯春寒。"
    ]
  },
  {
    "id": "adcfe4db4e56d334bfdeb89b4456b082",
    "title": "长相思·题美人斜倚薰笼图",
    "authorName": "吴麟珠",
    "authorId": "adcfe4db4e56d334d1457b72d1457b72",
    "dynasty": "清",
    "content": [
      "镜慵窥。枕慵欹。正是香温锦幄时。含颦如有思。",
      "夜何其，漏频移。冷暖年来只自知。不眠犹待谁。"
    ]
  },
  {
    "id": "adcfe4db4ee1bf73e429ae79b0d1c274",
    "title": "如梦令",
    "authorName": "刘云琼",
    "authorId": "adcfe4db4ee1bf73d1457b72d1457b72",
    "dynasty": "清",
    "content": [
      "山树重重鸦裹。石窦微微云躲。细雨湿蓬窗，红洗秋棠半朵。",
      "萤火。萤火。飞去飞来伴我。"
    ]
  },
  {
    "id": "adcfe4db4ee1bf73e429ae7915a78922",
    "title": "如梦令",
    "authorName": "刘云琼",
    "authorId": "adcfe4db4ee1bf73d1457b72d1457b72",
    "dynasty": "清",
    "content": [
      "花滴雨香莺啄。波皱云纤鱼掠。谁动护花铃，宝弹暗敲金箔。",
      "轻薄。轻薄。人被柳丝兜着。"
    ]
  },
  {
    "id": "adcfe4db4ee1bf73d4596419543e5092",
    "title": "踏莎行·秋夜",
    "authorName": "刘云琼",
    "authorId": "adcfe4db4ee1bf73d1457b72d1457b72",
    "dynasty": "清",
    "content": [
      "独伴孤灯，紧攒翠黛。雕阑倚遍无聊赖。闲添宫饼篆烟微，一轮霁月悬窗外。",
      "彩笔拈来，花笺重载。玉人此夜知何在。空教清泪洗残妆，那堪今夜愁如海。"
    ]
  },
  {
    "id": "adcfe4db4efe32bbe429ae79cdaf9bff",
    "title": "如梦令",
    "authorName": "查慧",
    "authorId": "adcfe4db4efe32bbd1457b72d1457b72",
    "dynasty": "清",
    "content": [
      "篱外一痕残雪。池上一丸明月。新种白藤花，不许小鬟轻折。",
      "休折。休折。个个养成蝴蝶。"
    ]
  },
  {
    "id": "adcfe4db4efe32bb415d41bdcd7f9f7d",
    "title": "谒金门",
    "authorName": "查慧",
    "authorId": "adcfe4db4efe32bbd1457b72d1457b72",
    "dynasty": "清",
    "content": [
      "莺去矣。抛下青梅又几。戏语小鬟来拾起。晶盘同燕喜。",
      "这在秋千架底。那在牡丹丛里。半晌功夫寻见未。拈毫闲画你。"
    ]
  },
  {
    "id": "adcfe4db4efe32bb0b24a8b5039c3c7c",
    "title": "南乡子·壬寅春日登阳羡凝秀阁",
    "authorName": "查慧",
    "authorId": "adcfe4db4efe32bbd1457b72d1457b72",
    "dynasty": "清",
    "content": [
      "箫语唤新晴。小滴珍珠酿欲成。偏是他乡饶节物，清明。已见筠篮卖紫樱。",
      "准拟放船行。罨画溪头縠浪生。争说夕阳红处好，零星。一树梨花一水亭。"
    ]
  },
  {
    "id": "adcfe4db4efe32bb248a501c18d6366d",
    "title": "清平乐·湖上泛月",
    "authorName": "查慧",
    "authorId": "adcfe4db4efe32bbd1457b72d1457b72",
    "dynasty": "清",
    "content": [
      "新凉似曲。酿就西湖绿。醉后尚堪斟百斛。飞下一瓯寒玉。",
      "月华小驻桥东。萧萧几阵微风。趁著采莲人去，不知身在秋中。"
    ]
  },
  {
    "id": "adcfe4db4efe32bb8bbed9d10786f440",
    "title": "捣练子",
    "authorName": "查慧",
    "authorId": "adcfe4db4efe32bbd1457b72d1457b72",
    "dynasty": "清",
    "content": [
      "香黯黯，漏盈盈。水仙风里试春灯。翠帘卷后珊窗掩，不怕今宵月太明。"
    ]
  },
  {
    "id": "adcfe4db4f2df2271f03e4dee6ce630e",
    "title": "上元竹枝词",
    "authorName": "符曾",
    "authorId": "adcfe4db4f2df227d1457b72d1457b72",
    "dynasty": "清",
    "content": [
      "桂花香馅裹胡桃，江米如珠井水淘。",
      "见说马家滴粉好，试灯风里卖元宵。"
    ]
  },
  {
    "id": "adcfe4db4fa414c39b02ba6de0021660",
    "title": "菩萨蛮",
    "authorName": "张素秋",
    "authorId": "adcfe4db4fa414c3d1457b72d1457b72",
    "dynasty": "清",
    "content": [
      "风前别泪淹红袖。秋来人比黄花瘦。几日过重阳，离人易断肠。",
      "暮云空漾碧。征雁飞鸣急。何处寄相思，长亭柳万丝。"
    ]
  },
  {
    "id": "adcfe4db4fa7d32d2eabdb0f6b5a8bf2",
    "title": "忆秦娥",
    "authorName": "储氏（成学室）",
    "authorId": "adcfe4db4fa7d32dd1457b72d1457b72",
    "dynasty": "清",
    "content": [
      "窗儿白。一轮霁月明如玉。明如玉。瑶阶闲步，梅枝芳馥。",
      "灯前才把离骚读。深文惹得双蛾蹙。双蛾蹙。多因往事，苦萦心曲。"
    ]
  },
  {
    "id": "adcfe4db4fa7d32d60c4b9fcb13d6753",
    "title": "浣溪沙·暮春",
    "authorName": "储氏（成学室）",
    "authorId": "adcfe4db4fa7d32dd1457b72d1457b72",
    "dynasty": "清",
    "content": [
      "紫燕双双绕画梁。重重朱户锁斜阳。深闺独坐绣鸳鸯。",
      "芳草盈阶侵砌绿，落花满院隔帘香。小园寂寞日偏长。"
    ]
  },
  {
    "id": "adcfe4db503e5ac925eb6af76e7d750c",
    "title": "清平乐",
    "authorName": "金庄",
    "authorId": "adcfe4db503e5ac9d1457b72d1457b72",
    "dynasty": "清",
    "content": [
      "凄凉晚色。丝雨和愁织。梦到楚江行不得，一片湿云空隔。",
      "年时曾忆城东。杏花点点飞红。门外凭他寒食，玉阑自有春风。"
    ]
  },
  {
    "id": "adcfe4db503e5ac96ff01cb8c79be1cf",
    "title": "玉楼春·春晓",
    "authorName": "金庄",
    "authorId": "adcfe4db503e5ac9d1457b72d1457b72",
    "dynasty": "清",
    "content": [
      "早乌啼起银蟾落。锦帐春寒春意薄。天涯路远几曾经，莫怪梦中常是错。",
      "起来小婢催梳掠，拈着青丝心绪恶。无情镜子不怜人，暗把红颜都换却。"
    ]
  },
  {
    "id": "adcfe4db503e5ac933b88de96ba4c14e",
    "title": "归字谣·莺",
    "authorName": "金庄",
    "authorId": "adcfe4db503e5ac9d1457b72d1457b72",
    "dynasty": "清",
    "content": [
      "莺。叶底枝头睍睆鸣。",
      "凭谁听。诉尽惜春情。"
    ]
  },
  {
    "id": "adcfe4db5114d10ef32f182e9892dd16",
    "title": "浣溪沙",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "小阁红箫韵未休。碧烟狼藉百花洲。春阴暗暗梦悠悠。",
      "蝴蝶路迷芳草远，黄鹂声住水东流。古来谁得倩春留。"
    ]
  },
  {
    "id": "adcfe4db5114d10e0041cb950c58ca7c",
    "title": "临江仙·丁酉之秋，云史赴金陵，填",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "一寸离愁千里梦，近来梦也无踪。清秋凉意入房栊。片云来月地，疏雨落晴空。",
      "云鬓清凉花气淡，夜深独听梧桐。下帘声在雨声中。一腔离别意，料得与君同。"
    ]
  },
  {
    "id": "adcfe4db5114d10ea4fa51463d2b37d9",
    "title": "忆王孙·丁酉七夕，云史将有秣陵之行，原调和之",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "坐听烟露下丛兰。秋月今宵共指看。",
      "明知小别总难欢。已秋寒，别后君休独倚栏。"
    ]
  },
  {
    "id": "adcfe4db5114d10e5cf7181b8b1312c9",
    "title": "浪淘沙·春闺",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "柳叶淡如烟。柳絮如棉。黄莺紫燕共缠绵。一片飞花斜日里，红过秋千。",
      "无语下珠帘。怕听啼鹃。闲愁枨触上眉尖。一曲琵琶浑不是，廿五冰弦。"
    ]
  },
  {
    "id": "adcfe4db5114d10ef32f182ee6493d42",
    "title": "浣溪沙",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "促织悽呜月亦秋。兰桡轻泊藕花洲。碧梧梢影小楼头。",
      "阶下绿芜留别梦，陌头杨柳系离愁。金风时动玉帘钩。"
    ]
  },
  {
    "id": "adcfe4db5114d10ef32f182ed0fb2907",
    "title": "浣溪沙",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "春水悠悠淡远空。无言闲立画桥东。夕阳影里落花中。",
      "有恨门开千岭绿，无情帘卷一庭红。黄昏怊怅雨和风。"
    ]
  },
  {
    "id": "adcfe4db5114d10e4f776e6ab1853958",
    "title": "青玉案·暮春",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "海棠淡白胭脂褪。更寂寞、无人问。九曲回肠君莫讯。如今猜透，春愁离恨。总是词人分。",
      "博山一线春寒紧。侍女初将翠裘进。何处销魂销不尽。碧纱帘外，飞花成阵。又是黄昏近。"
    ]
  },
  {
    "id": "adcfe4db5114d10ea2d534f6068fbb94",
    "title": "减字木兰花",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "孤城云外。当日楼台今何在。细雨红楼。一夜江声枕上愁。",
      "山川如许。彩笔题诗深夜语。入耳砧声。扬子江头月自明。"
    ]
  },
  {
    "id": "adcfe4db5114d10ef77df964b2f700bf",
    "title": "更漏子·秋思",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "菡萏香，龙须冷。帘子风摇难定。还对镜，更添衣，玉墀清漏稀。",
      "画楼近，天涯远，梦里醉中恩怨。无可奈，不堪寻，小庭秋雨深。"
    ]
  },
  {
    "id": "adcfe4db5114d10e1368c914612f040b",
    "title": "临江仙",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "锦帐香微云鬓揾，春肌沁暖瑶簪。残宵有梦待重寻。人归还有恨，春去未关心。",
      "休说从前多少事，从前怎及如今。小桥流水暗沈沈。月明人弄笛，青琐杏花深。"
    ]
  },
  {
    "id": "adcfe4db5114d10e5ab97d7e8bf69f59",
    "title": "少年游",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "遥波无际，片帆不动，烟雨绕江楼。洞房春晓，珠帘半卷，人在柳梢头。",
      "桃花浪涨春愁远，此意倩谁留。诉与春庭落花知，道又恐、落花愁。"
    ]
  },
  {
    "id": "adcfe4db5114d10e4726f1b4d02f564c",
    "title": "浣溪沙·秋夕夜起纳凉和云史",
    "authorName": "李道清",
    "authorId": "adcfe4db5114d10ed1457b72d1457b72",
    "dynasty": "清",
    "content": [
      "露脚无声云髻拖。银床低吹玉笙和。藕风一线晃帘波。",
      "近水阑干人坐处，满身明月望秋河。此间清影纳凉多。"
    ]
  }
]