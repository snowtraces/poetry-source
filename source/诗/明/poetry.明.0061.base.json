[
  {
    "id": "e647d10f5bb2978cad3c5b60a6c8b93b",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "酒肠比沧海，醉骨像邱山。",
      "山水仁知徒，醉醒何足言。",
      "中山千日醉，一饮当三年。",
      "借问蜉蝣世，深杯能几传。"
    ]
  },
  {
    "id": "e647d10f5bb2978cad3c5b60e89620aa",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "醉翁不在酒，而得酒中情。",
      "达士逃于酒，而争酒中名。",
      "我亦两置之，陶陶乐其生。",
      "醉吟泣风雨，落笔鬼神惊。",
      "古来才仙者，多以酒而成。"
    ]
  },
  {
    "id": "e647d10f5bb2978cad3c5b602c345be7",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "鸠鴳附鹏背，我姑从汝飞。",
      "风高不得下，魄丧神亦悲。",
      "茑萝与松语，毕世为君依。",
      "长松摧为薪，问茑将安归。",
      "欢轮有时竭，爱席有时衰。",
      "当其欢爱时，尊酒莫相违。"
    ]
  },
  {
    "id": "e647d10f5bb2978cad3c5b60852f22ec",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "梦中闻檐溜，恍惚江浪喧。",
      "醉里下阶除，有似乘舟偏。",
      "好语不相投，觌面隔邱山。",
      "劝君但饮酒，世上少往还。",
      "醒来莫输心，醉后莫献言。"
    ]
  },
  {
    "id": "e647d10f5bb2978cad3c5b60aed7c178",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "五十觉前非，过此仍非是。",
      "身如衣绣刍，巫觋任赞毁。",
      "我固自为我，尔亦自为尔。",
      "从教麻与枲，不羡缟与绮。"
    ]
  },
  {
    "id": "e647d10f5bb2978cad3c5b6077fedfb6",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "少年从我饮，照座亦英英。",
      "与语人间世，一往有快情。",
      "何必胜公荣，当杯便可倾。",
      "枝头有黄鸟，嘤嘤求匹鸣。",
      "繄我独无徒，悠然念友生。"
    ]
  },
  {
    "id": "e647d10f5bb2978cad3c5b60282af899",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "海滨逢一叟，翛翛云鹤姿。",
      "终日自行歌，手执青松枝。",
      "世人莫知识，但讶行径奇。",
      "笑指海东云，子能从我为。",
      "举头欲问之，摇手去莫羁。"
    ]
  },
  {
    "id": "e647d10f5bb2978cad3c5b6013dc4cdc",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "谷以春而获，花逢腊亦开。",
      "海上真仙都，其俗号无怀。",
      "我欲受一廛，乘桴志靡乖。",
      "勺水亦可饮，支林亦可栖。",
      "鸿雁遵沙渚，宁顾指爪泥。",
      "自来生分薄，良愿不我谐。",
      "今是昨诚非，一悟了不迷。",
      "茫茫泛苦海，是岸我即回。"
    ]
  },
  {
    "id": "e647d10f5bb2978cad3c5b6000ffc615",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "遵驾古城麓，路转东北隅。",
      "前冈车骑盛，蹲沓隘道途。",
      "是身如车轮，终日受人驱。",
      "从来名利场，所得孰留馀。",
      "饮酒读离骚，百城南面居。"
    ]
  },
  {
    "id": "e647d10f5bb2978cad3c5b600b63d77a",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "造化本无私，朝廷今有道。",
      "禽鸣桑柘间，鸡豚醉父老。",
      "炎洲气如煦，经冬苗不槁。",
      "三登嘉谷熟，四季春华好。",
      "海内未休兵，圣人方却宝。",
      "水国有波臣，拟贺平奴表。"
    ]
  },
  {
    "id": "e647d10f5bb2978cad3c5b60052cba0e",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "乘箄入鼠穴，大梦颠倒时。",
      "人间醉所言，俱是醒中辞。",
      "谓梦而非觉，觉亦在于兹。",
      "朝闻夕可死，尼父岂吾欺。",
      "形神将接间，请君一问之。"
    ]
  },
  {
    "id": "e647d10f5bb2978cad3c5b608a35bc08",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "天地一生灭，何处是真境。",
      "偶然幻作人，幻醉仍幻醒。",
      "呼我为马牛，我亦从人领。",
      "但得处于囊，不必露其颖。",
      "玄豹隐雾中，奚羡文之炳。"
    ]
  },
  {
    "id": "e647d10f5bb2978cad3c5b60673a5908",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "伊人各有品，贵自成其至。",
      "莫以我之醒，而笑彼之醉。",
      "醉醒一瞬间，循还以其次。",
      "辟如巢许清，不碍夔龙贵。",
      "云壑别有缘，清朝亦有味。"
    ]
  },
  {
    "id": "e647d10f5bb2978cad3c5b6036da9197",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "瀛海几由旬，中区浮为宅。",
      "我亦云水居，一官徒寄迹。",
      "山经岛有三，福地洞逾百。",
      "蜃嘘幻楼红，鳌涌雪山白。",
      "不作海上游，醯鸡亦可惜。"
    ]
  },
  {
    "id": "e647d10f5bb2978cad3c5b602e131463",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "家世学为儒，传家只一经。",
      "砚田粗有获，不必计其成。",
      "先人叨俎豆，子孙兑践更。",
      "少小习文翰，微名达天庭。",
      "清时靡所竖，何用经术鸣。",
      "举杯浮苍天，孰测余中情。"
    ]
  },
  {
    "id": "e647d10f5bb2978cad3c5b60b0c6ff94",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "屋瓦飞欲尽，沙石走狂风。",
      "海水如沸羹，大地簸其中。",
      "但愁坤轴拆，遂与河伯通。",
      "半酣逐奔潮，手挽二石弓。"
    ]
  },
  {
    "id": "e647d10f5bb2978cad3c5b607d5d440e",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "倚杖听鸣泉，欣然若有得。",
      "十年尘土梦，一洗耳根惑。",
      "洞然镜古初，兹理无通塞。",
      "何事繁音聒，嘈嘈满蛙蝈。",
      "对酒弄无弦，冥心返于嘿。"
    ]
  },
  {
    "id": "e647d10f5bb2978cad3c5b60ea6365d6",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "陶公无宦情，饥乃驱之仕。",
      "行藏不问天，卷舒惟任己。",
      "荣膴非所钦，薄禄非所耻。",
      "束带见督邮，不必问乡里。",
      "自我浮于海，悠悠历星纪。",
      "卑疏虽易容，迂薄亦可止。",
      "白发已盈冠，青尊尚足恃。"
    ]
  },
  {
    "id": "e647d10f5bb2978cad3c5b60af1bdce4",
    "title": "和饮酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "与我周旋者，何物最为真。",
      "惟此坏尊内，陶然太古醇。",
      "气味久不渝，一挹一清新。",
      "悠悠交中人，肝胆为越秦。",
      "流光泛酒海，大地扬曲尘。",
      "古人百不恋，惟于此物勤。",
      "我量不能胜，要令风谊亲。",
      "天上有酒星，乘槎一问津。",
      "地下有酒泉，可以漉我巾。",
      "聊和饮中诗，窃比于酒人。"
    ]
  },
  {
    "id": "e647d10f5bb2978cd086b34c76514c17",
    "title": "读书柳子厚牛赋有感效坡公体",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "琼土恬杀牛，食之以当粟。",
      "吉凶昏丧事，杀牛媚亲族。",
      "家大视牛多，宴颁皆取足。",
      "上以荐祖祢，下以饫僮仆。",
      "牛自海渡来，头头皆就戮。",
      "有牛不以耕，但用恣口腹。",
      "又有生黎种，嗜牛尤太酷。",
      "杀牛不用刀，毙之仅一镞。",
      "剥皮以当锅，燔烧取半熟。",
      "入口尚闻腥，鸾刀带血漉。",
      "毛骨委山野，肠胄弃深谷。",
      "厥地产沉香，还以生牛鬻。",
      "以此腥膻禽，易此芳馨木。",
      "灾木与刑禽，其理等笺僇。",
      "牛鸣泻厥悲，香泪亦当哭。",
      "胡为东坡老，忍木而仁畜。",
      "热喝醒沈梦，痛棒创狂俗。",
      "供佛以沉香，即是烧牛肉。",
      "余性酷烧香，不忍牛觳觫。",
      "二者讼于中，曷以平兹狱。",
      "空香入斧斤，有斫而非触。",
      "我即罢购香，牛命不可赎。",
      "不若勤烧香，为牛姿冥福。"
    ]
  },
  {
    "id": "e647d10f5bb2978c8350671d00bcee7c",
    "title": "怀息庐和坡翁息轩",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "吾家有息庐，息身未有日。",
      "古人悼无闻，四十而五十。",
      "百年可例推，想亦无间隙。",
      "莫若早回头，可以息则息。",
      "果腹惟三餐，容身只一席。",
      "古昔有良训，归当书之壁。"
    ]
  },
  {
    "id": "e647d10f5bb2978c3d0984ef3414bc38",
    "title": "食南椰面和坡翁意苡",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "南中少霜霰，麦性不淳良。",
      "惟此南椰面，饱食胄不伤。",
      "我亦核其性，山经早已亡。",
      "但闻产黎落，其树径丈长。",
      "胡天有嘉植，偏厚于遐荒。",
      "始疑椰实粉，或曰捣桄榔。",
      "登筵贶佳客，讵云俭岁粮。",
      "搜和净且滑，作饵亦馨香。",
      "乃知膻食者，徒以饫肥肠。",
      "温冰与软玉，翠盘别有光。"
    ]
  },
  {
    "id": "e647d10f5bb2978c5b1cfc85d7fd7c39",
    "title": "羽甫家兄招游石涧同区茂对区君玉犹子仲昭流连迨暮归途狼藉赋此纪兴",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "山水本相须，往往不相假。",
      "孰若兹山奇，石泉两绝也。",
      "石自泉中出，泉自石中泻。",
      "泉味既甘寒，石貌亦萧野。",
      "点缀俱玲珑，布置极幽雅。",
      "平者如匡床，窔者如广厦。",
      "艳如青莲蕊，古如紫芝把。",
      "如蟾复如蛛，如狮复如马。",
      "此是石恢奇，请说泉潇洒。",
      "或飘如曳帛，或纷如掷瓦。",
      "或沸如茶铛，或镕如金冶。",
      "如鱼张口吸，如沫齿缝下。",
      "有响击空山，无声走石罅。",
      "泉石既相遇，相聒不肯舍。",
      "流来经委折，转入更虚閜。",
      "连峰列如屏，其下荫松槚。",
      "有草碧如染，有花鲜如楮。",
      "是石皆可憩，是林皆可藉。",
      "逢岩可安灶，遇坎可泛斝。",
      "坞可名藏春，湾可题销夏。",
      "水从岩际度，人向石上跨。",
      "悬厓时戟面，淙流或没踝。",
      "磴苔置屐滑，箭风当面打。",
      "恋赏成久淹，入暝转惊讶。",
      "昏黑度前冈，迷路穿樵舍。",
      "鬼灯光如漆，的的照篱笆。",
      "咒力厌怖魂，齐声诵般若。",
      "溪回路忽断，危桥独木槎。",
      "游人颠坠厓，坭泞交喧咤。",
      "衣帻不及顾，时时伤髀胯。",
      "溪山到处有，好事人恒寡。",
      "堕崄与啼厓，胜事古来诧。",
      "我欲纪兹游，钝笔不堪写。",
      "一死博河豚，戏语同游者。"
    ]
  },
  {
    "id": "e647d10f5bb2978cbc784c5129540a0e",
    "title": "羽甫兄采松花和茯苓作饼饵见贻诗以酬答",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "并刀剪龙髯，长镵斫木瘿。",
      "蝶粉糁玄霜，撚作松苓饼。",
      "石臼碾轻尘，冰纨筛枯梗。",
      "和以蜜脾脂，清沁灌肺冷。",
      "微黄似鸦雏，丹的点妆靓。",
      "又如累滇棋，数十不盈皿。",
      "萧斋苦宿霜，午睡方才醒。",
      "竹扉犹未启，墙外闻人警。",
      "贻来金盒儿，颗颗周完净。",
      "初观委难辨，小咀亦深省。",
      "问渠来何方，松花撷山顶。",
      "间渠和何味，茯苓收药箵。",
      "道人戴竹冠，羽扇临丹鼎。",
      "少妇纤手调，玉童汲阶井。",
      "念彼百艰成，供我一馋领。",
      "顿嚼三十九，似砾投深井。",
      "石火试陶铛，沃以松萝茗。",
      "轻松乍迸牙，香韵才灌顶。",
      "冷然两腋风，谡谡吹松影。",
      "枵腹藉一充，饕涎欲再逞。",
      "呼童走药肆，为买茯苓莛。",
      "百钱刚一斤，铢两犹未整。",
      "二月松树花，开遍闲冈岭。",
      "长竿打一遭，粉腻沾衣领。",
      "谁云解疗饥，如虎得蚱蜢。",
      "闻君山厨内，采摘盈筐秉。",
      "愿作拷栳团，一餍淘河颈。"
    ]
  },
  {
    "id": "e647d10f5bb2978ca41eee1b46a1e9e9",
    "title": "岭上逢何文起",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "相逢梅岭上，问我何时归。",
      "休问我来归，看我去时衣。",
      "我衣去时新，归来化淄尘。",
      "岂但化淄尘，点点渍泪痕。",
      "男儿志四方，非我恋乡里。",
      "我病日缠绵，我归良有以。",
      "问我病中情，我病难取譬。",
      "一日复一日，但觉形神瘁。",
      "君语曰无损，强饭善自将。",
      "去路与来程，一一为我详。",
      "自从十一月，辛苦离家乡。",
      "是月廿九日，办装发五羊。",
      "陆路殊劳顿，雨雪又难当。",
      "沾病抵蒙里，信宿驿馆旁。",
      "馆舍荒凉甚，居人逐虎狼。",
      "病间礼南华，催程过黄塘。",
      "是时有一仆，苦病泪汪汪。",
      "初十度梅岭，就买南安船。",
      "舟次善将息，稍觉体气痊。",
      "立春到赣州，吉安过小年。",
      "一程到市汊，前病又复然。",
      "阻风彭蠡口，归心日日煎。",
      "却与舍弟别，涕泗交潺湲。",
      "元旦又五日，买舟始言旋。",
      "屡屡写家书，无人寄一字。",
      "时时望家乡，无由缩地至。",
      "今朝逢故人，恍如隔世事。",
      "我有家中人，大小平安否。",
      "君言俱平安，我恐顺应口。",
      "我有中怀绪，仓卒难记忆。",
      "就中所记者，略语难周悉。",
      "君行年初四，我返年初五。",
      "两行皆逆水，舟行那得驶。",
      "来时乡中事，约略为我陈。",
      "乡景想如昨，乡情果日新。",
      "浓淡园中景，聚散社中人。",
      "那处过从数，那个来往亲。",
      "扶留青叶翠，新鲜槟榔核。",
      "持出共对嚼，珍重故乡物。",
      "家僮来问讯，软语相宽慰。",
      "还顾波涛侣，唧唧复娓娓。",
      "大小各情亲，人情亦复尔。",
      "离合见悲欢，所贵同臭味。",
      "君今荣趋府，我独倦垂翅。",
      "浮沉各异路，浊水清尘比。",
      "前村笳鼓闹，人来迓车骑。",
      "旌旄蔽崇冈，蹲蹲走官吏。",
      "登车君于迈，策蹇我回避。"
    ]
  },
  {
    "id": "e647d10f5bb2978cc4dfb77078f5285e",
    "title": "打鱼歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "清江八月潮头涨，渔父拦江呼举网。",
      "江头少妇趁潮归，觅得鲤鱼置兰桨。",
      "提刀欲剖且踟蹰，中有情人锦字书。",
      "绛鳞赪尾蠕蠕动，投向江波信所如。"
    ]
  },
  {
    "id": "e647d10f5bb2978cc4dfb77075869d82",
    "title": "打鱼歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "渔人使船如使犊，出没波心似平陆。",
      "船头抛网如抛梭，往来欸乃唱渔歌。",
      "江潭黝杳不见底，网入如胶提不起。",
      "投竿掷网撇波去，恍见仙人骑赤鲤。"
    ]
  },
  {
    "id": "e647d10f5bb2978cc4dfb77063b7fef0",
    "title": "打鱼歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "小鱼掇荇带，翻与大鱼会。大鱼啖小鱼，跳入罟中居。",
      "渔人得鱼换酒沽，一饱旋复弃其馀。白浪如山罟如簇，竭泽穷源探水族。",
      "樯倾柁折须臾事，渔子亦饱江鱼腹。赢输物理皆自然，弱肉谁司造化权。"
    ]
  },
  {
    "id": "e647d10f5bb2978c4a3b7f9b6670e9dc",
    "title": "青镜引",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "妾有七宝青铜之古镜，重之不减青琅玕。香罗绣帕鸳鸯结，碧玉妆台龙凤蟠。",
      "流光团团似明月，清辉烱烱鉴毛发。规影微含翠羽斑，钮环半蚀虫文绝。",
      "芙蓉帐暖睡迟迟，夫婿临妆对画眉。兰房昼永垂珠幕，宝靥香凝透玉肌。",
      "朱颜冉冉岂相待，青镜迢迢看渐改。憔悴芳心不自持，凄迷春梦知谁在。",
      "孤鸾惊影日光沈，镜能照貌不照心。君心安得长如镜，妾貌难于镜里寻。",
      "沉吟抚镜三叹息，香帕玉台长拂拭。愿持明镜赠夫君，留与后人照颜色。"
    ]
  },
  {
    "id": "e647d10f5bb2978c270ed000e2c3439f",
    "title": "叹落花",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "花开花更落，花落花更开。便是春风多翻覆，那得君心无去来。",
      "红颜楼上探春女，看花摘尽春花蕊。管取新妆斗丽华，宁论憔悴委泥沙。",
      "南邻思妇当阶坐，手撚残花泪交堕。"
    ]
  },
  {
    "id": "e647d10f5bb2978c103be0cdbcb6a839",
    "title": "送春吟同社中诸子赋",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "惜春春不留，送春春自愁。春愁荏苒春风起，春草春花总相似。",
      "残云澹月吐春华，曳絮游丝乱春渚。春渚迢迢连春郊，春禽队队归春巢。",
      "此时思妇上春楼，此时游子折春梢。春梢何袅袅，春楼何杳杳。",
      "垂杨蔽日结春丛，飞骑如云簇春晓。万户千门春鸟啼，九衢八道春气迷。",
      "有钱便可买春酒，无钱何须踏春堤。春堤一带浮春水，水逝花飘春不语。",
      "朝泻红妆春黛残，暮浣绣裙春溅驶。春流九派长，春花百和香。",
      "春眠春梦短，春望春思忙。春眠春望春萧索，春草春花春冷落。",
      "春游公子跃归鞭，春尽佳人深闭阁。东邻少妇春思阑，行春拾得双玉环。",
      "持环往问春闺女，春色如环可待汝。"
    ]
  },
  {
    "id": "e647d10f5bb2978c6409963e95df0bf2",
    "title": "官仓行",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "官仓近在东城下，颓垣断壁连四野。",
      "芃芃白草没行人，屋鼠清晨窜古瓦。",
      "去年乡落多流民，富者给糜啖四邻。",
      "邻人得糜仰大屋，官仓都无半粒粟。",
      "富儿入粟并入官，稛载车量几万斛。",
      "此粟应从何处支，此仓之发几经时。",
      "县官何繇徵子粒，仓吏或窃饱妻儿。",
      "旦暮周身元草草，当年官吏且不保。"
    ]
  },
  {
    "id": "e647d10f5bb2978c225a293f7cecbca9",
    "title": "徐济伯画白鹰歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "徐郎写白鹰，肃肃毛欲动。铁爪盘挐大石间，其下冲波万丈涌。",
      "素波霓裳一色明，照见愁眉双目睛。长天远浦云飞断，老树一枝纵复横。",
      "徐郎真好手，胸中别作禽兽囿。摩挲落笔分翅翎，烂熳临池开花柳。",
      "曾扫上林春曙图，骨相形神色色殊。信手招云雾，决眦入毫铢。",
      "扶桑半映万林西，孤凤初鸣百鸟啼。菰蒲菡萏泛泛出，荆棘橐梨隐隐栖。",
      "此鹰一出众禽避，半空袅袅流云气。垂头一叫众鸟号，奔涛破山风动地。",
      "顿觉四壁间，滴沥水花起。阳侯入户鲛人笑，松窗漂入风湍里。",
      "水声嘈嘈下碧滩，回看却在几席间。莫是天河决，将无地轴翻。",
      "吾闻鹰是搏击鸟，此鹰此画得其妙。当日临风刷羽翰，一举万里绝云峤。",
      "即今孤崖栖，侧目江天渺。吁嗟夫威鸟文鹓世所稀，鸱鸮乱啅稻梁肥。",
      "深山大泽吾能到，尽斩蓬麻任尔飞。"
    ]
  },
  {
    "id": "e647d10f5bb2978ca744b256becf6f3a",
    "title": "送方上舍还江右",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "方郎手提三尺剑，云是延津跃出双龙子。自言此物信有神，水斩蛟龙陆豹兕。",
      "张华去后少人知，匣里寒光漾秋水。君曾携之燕市头，醉来拂拭声啾啾。",
      "秋风走猎上林苑，月明高宴娼家楼。秋风明月自年年，半生行乐马蹄烟。",
      "縢囊时出济人药，藜杖空馀沽酒钱。我政逢君君欲别，对酒无欢共呜咽。",
      "驿亭春尽柳花斑，莺语鹃啼草树间。兰桡晓趁三江水，马首晴开五岭山。",
      "兴来倘上滕王阁，好寄音书双鲤还。"
    ]
  },
  {
    "id": "e647d10f5bb2978c82e711a5e6c5b3f0",
    "title": "送阮生游琼海",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "海树郁青青，人烟白浩浩，乃是琼厓中州之别岛。",
      "东来巨浸碧蒙蒙，欱沓似与元气通。水底神鱼或作雨，溪边种草能知风。",
      "怜君万里穷名胜，狂来气与波涛猛。鼓柁遥临黎母江，垂纶欲钓鱼爷井。",
      "朝来海气蒸成霞，扶桑高傍岭云赊。河源杳杳知何许，转忆张骞八月槎。"
    ]
  },
  {
    "id": "e647d10f5bb2978caac899a72efb9fd5",
    "title": "勾漏歌赠高山人",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "我闻勾漏之峰亘万里，丹梯碧落浮云气。山人家住彩云西，荷锸被云斫石髓。",
      "千壑万壑云冥冥，云里依稀鸡犬声。曾是葛洪飞度处，至今丹灶留翠屏。",
      "翠屏黝窱连石屋，山人夜傍绳床宿。云磴崔嵬斸玉芝，瑶函缥缈开金箓。",
      "山人出入云气随，山人放歌铁笛吹。鸾璈凤管世不识，别有霓裳羽衣词。",
      "醉来拓笔扫丹嶂，倏忽烟霞开万状。解衣遥临磅礴前，传神偏在阿堵上。",
      "自从浪迹遍江山，转觉壶中日月闲。漫说鸱夷浮海外，那知方朔在人间。",
      "我是玉皇香案吏，一谪泥涂今若此。自分宜置丘壑中，烦君貌我丹青里。"
    ]
  },
  {
    "id": "e647d10f5bb2978cc894cf06a4e768ba",
    "title": "醉中题壁",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "读书破万卷，拈笔无一字。结客近三千，缓急不可恃。",
      "闭门谢客客从呼，焚书烧笔坐虚无。饱饭三时无一事，坦腹击缶歌乌乌。"
    ]
  },
  {
    "id": "e647d10f5bb2978c64861ce50476c0d7",
    "title": "蟠木几歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "千盘万盘互紏纷，嵚巇历落可笑人。",
      "下垂两股蹋至地，宛似踯躅兽蹄奔。",
      "左撞右突相撑拄，其上衍平无削痕。",
      "玩之疑石又疑铁，乃是槎枒老树根。",
      "此树蟠根几许年，此根入土沦黄泉。",
      "未睹繁阴碍白日，定有偃盖摩苍天。",
      "霜餐雨蚀干柯尽，根含神理郁缠绵。",
      "天翻地转如驱毂，深谷为陵陵为谷。",
      "淘沙汨浪孤根出，尘埃谁识真面目。",
      "水石樵人太好事，移我中林之幽屋。",
      "自来野性百不爱，爱此离奇伴幽独。",
      "蓬头坦腹据豪吟，偃仰摩挲看不足。",
      "我闻汉时有古桐，中郎拔之煨烬中。",
      "深山大泽宁无此，斧斤狼藉恣蕴崇。",
      "孤性不随劫火尽，出世或凭神鬼工。",
      "轮囷堪为万乘器，雕锼无人谁先容。",
      "吁嗟无人谁先容，且置中林幽屋中。"
    ]
  },
  {
    "id": "e647d10f5bb2978c36d700ad946fbf9d",
    "title": "宝剑篇赠陈子明",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "吁嗟宝剑何神异，莫是鬼国之铁、昆吾之炭铸炼而成此。",
      "请看龟文与缦理，色与青蛇差相似。灵气莽莽含天晴，混元太如合流形。",
      "阴阳媾交五行会，神工鬼哲殚经营。尘埃安得此奇物，白虹赤电降其精。",
      "世人见此三尺铁，看与铅刀差无别。即看铅刀居然别，就中神异不可说。",
      "鸊鹈模糊血花明，一种霜风寒冽冽。千年玉匣秘不开，龙虎盘拿蛟螭结。",
      "此剑一出无所藏，直之无上横无旁。左熻右㸌不可当。",
      "划然天地倏低昂，中宵北斗悬清光。含辉遁景无人见，此物由来镇非常。"
    ]
  },
  {
    "id": "e647d10f5bb2978c3ea09afa094ad619",
    "title": "题何文起云卧轩",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "何人高敞苾云堂，云窗雾栋驾虹梁。",
      "白目看云卧不足，晴天云景悬清光。",
      "团云隐隐如倾盖，飞甍直豁翔云外。",
      "谁向云林种白榆，谁引云槎泛碧海。",
      "朝朝暮暮云重重，云来云去杳无踪。",
      "白云时或化苍狗，黑云时或乘赤龙。",
      "世间万事浮云变，心似闲云任舒卷。",
      "主人雅得看云趣，云卧忘机自仰偃。",
      "问君云卧几经时，看君年少青云姿。",
      "万里云衢争蹀躞，百尺云柯光陆离。",
      "休讶无心云出岫，暂尔云栖依泽薮。",
      "懒云高处枕书眠，云关静掩无人叩。",
      "瑶函金歼盛云缃，丹梯碧戺缭云房。",
      "云岩露滴茶烟冷，云阁霞分藜焰光。",
      "侍童双双傍云宿，时拥云车骖白鹿。",
      "闲持玉锸斫云根，拾得灵芝莳云谷。",
      "鸡犬云中寂不闻，云璈翠管杂缤纷。",
      "过逢半是云仙侣，多暇时删云笈文。",
      "君住云西我云北，披云一见增颜色。",
      "何当理棹水云边，与尔烂醉卧云石。"
    ]
  },
  {
    "id": "e647d10f5bb2978c6be0473e2288ca40",
    "title": "长歌寄赠苏汝载",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "苏郎意气落落谁与俦，自言欲托放浪游。出门东西南北无一可，而况六合与九州。",
      "嗟哉世途倾仄不自由，何必太行百折之峻阪，与夫瞿塘万叠之洪流。",
      "蓦然平地风涛起，雨覆云翻掌上收。弓蛇往往分杯影，谈笑之下藏戈矛。",
      "君今欲度而无楫，欲济又无舟。酌君酒，劝君留。胡不回车辍棹且夷犹，卧游八索并九丘。",
      "此地中藏十千界，延览大可豁心眸。一人知己无不足，万事杜门死即休。",
      "得句还应自唱酬，疑处须与古人谋。沈冥可以周八极，瞬息可以穷千秋。",
      "不然扁舟棹入水竹洞，与尔散发垂钓终日坐溪头。"
    ]
  },
  {
    "id": "e647d10f5bb2978c71b0d2a103b0f305",
    "title": "尔汝行赠陈子明",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "陈郎听我击节歌尔汝，古人结交重意气。呜呼覆雨复翻云，此道于今已扫地。",
      "鸢肩鹤膝蛇为行，百态千容工巧媚。由来木疆性所宜，随俗纤趋我不为。",
      "相逢一笑惟尔汝，世上悠悠那得知。"
    ]
  },
  {
    "id": "e647d10f5bb2978c7530981bc69a9f8e",
    "title": "矞云轩为鲁子湛题",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "黄云城边云气流，千朵万朵压城头。",
      "中有蜃楼驾雾阁，青天幻出昆仑邱。",
      "瑞云一道腾腾起，其色内青外复紫。",
      "青者如蓝半拂烟，紫处流霞初散绮。",
      "非烟非雾碧冥蒙，如囷如轮满太空。",
      "宛凝湛露金茎晓，忽洒轻埃玉树笼。",
      "曦阳隐隐纡丹毂，注景含辉并纷郁。",
      "缥缈长依天际浮，氤氲自抱重岩宿。",
      "翠微深锁读书台，暮霭朝霞去复来。",
      "即看清夜燃藜处，定有祥光烛上台。"
    ]
  },
  {
    "id": "e647d10f5bb2978ccde183493ab82ea8",
    "title": "秋夜泛舟有约不至",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "月上未上半衔烟，与客携壶舣舸船。乍看潮涨流涓涓，倏忽汪洋溢百川。",
      "须臾雾散进婵娟，金波荡漾不成圆。疏篱茆屋两三椽，野人濯足临溪边。",
      "冷然一棹去如仙，中流击楫更扣舷。放歌宛转酒杯传，半酣白眼望青天。",
      "美人家住城之偏，重门关钥信杳然。思而不见空回旋，沈竿没缆水溅溅。",
      "入竹穿萝袅袅牵，主人呼酒尚流连，客子披襟拥露眠。",
      "此中胜事难尽宣，人生行乐须少年。"
    ]
  },
  {
    "id": "e647d10f5bb2978c761107ac48f24261",
    "title": "代柬答梁叔熹",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "去年南浦南，珠江北，送子惨澹无颜色。九江冥冥庐山远，岭树迢遥望不极。",
      "两年不见定何如，赖尔鸿书报消息。新诗往往堪解颐，无乃偏得江山力。",
      "我有闲吟数百篇，非子之好谁记忆。自从一病掩柴扉，镇日沉吟卧枕席。",
      "向来促膝谈诗伴，经月何曾通一刺。偶然思子但寄诗，从今亦懒拈笔墨。"
    ]
  },
  {
    "id": "e647d10f5bb2978cc3018154cc60220c",
    "title": "过采石吊李太白",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "长江碧潆洄，青山莽明灭。采石流朱英，灿烂瑶台阙。",
      "忆昔夜郎初度时，宫锦袍鲜湛羽卮。一杯浊酒一篇诗，忽然骑鲸蹑斗箕。",
      "迩来不知千百载，但见文采照江湄。冯夷宫，鲛人窟，奔涛逆浪不能平。",
      "万顷烟波沈海月，月沈犹可掇，水逝无还期。孤云叆叇晴天没，与尔停杯一问之。",
      "阳乌何东升，玉兔何西驰。纵有长生药，那管鬓边丝。",
      "贤达既寂寞，饮者谁留名。吸尽长江水，不能实瓶罂。",
      "升沉贵贱何曾定，请看离离水上萍。险莫险兮马嵬之回湍，难莫难兮蜀道之七盘。",
      "人情倾仄与波澜，谁将一日醉，易此供奉班。长安市上红尘满，归来沧海弄潺湲。",
      "沉香亭，金銮殿，伊昔豪华不可见。蛾眉翠黛波盈盈，仿佛太真擎玉砚。",
      "我来访古不胜愁，缥缈长空倚暮楼。澄波一抹飞云尽，三山点点若浮沤。"
    ]
  },
  {
    "id": "e647d10f5bb2978c3f3e0b5c4623e6f8",
    "title": "戏赠医士从戎限韵",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "梁生家世八闽人，少小学书并学剑。",
      "近得龙宫不死方，炼就昆吾跃冶焰。",
      "朝寻山顶采黄精，夜倚旄头看紫电。",
      "匣里龙蛇或一吼，袖中黄白将九转。",
      "逃名岂学吴门隐，排难儗飞聊城箭。",
      "朅来海上请缨去，漫尔壶中施药遍。",
      "芙蓉七宝冲星孤，芝草三花带露碾。",
      "隔垣且窥越人脏，射生须溥单于面。",
      "功成铸剑来种药，海外三山任游衍。"
    ]
  },
  {
    "id": "e647d10f5bb2978cd992dd056c56197a",
    "title": "过孟尝君食客处",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "齐王昔全盛，公子擅豪华。三千食客今何在，此地空馀弹铗嗟。",
      "猿啼露白自黄昏，月印苍苔疑履痕。空山隐隐闻鸡犬，犹是当年侠客魂。"
    ]
  },
  {
    "id": "e647d10f5bb2978cf22be041e2c1c138",
    "title": "赋得望罗浮寄赠尼邱山司理",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "罗浮四百七十峰，峰峰秀结青芙蓉。",
      "璇房瑶室纷窈窕，金书瑶检秘奇踪。",
      "石楼夐出绛霄上，铁桥迤逦屼相向。",
      "竹叶长含鸟篆文，昙花似擘仙人掌。",
      "何处仙人去不还，空馀流水声潺潺。",
      "丹灶烟笼绛幕冷，石林苔蚀紫衣班。",
      "武夷仙子风流客，近署罗浮列仙籍。",
      "笛吹梅花五岭春，笔染明霞千嶂色。",
      "日观峰头贮彩云，朱明洞中凌紫氛。",
      "因风为招洪崖侣，授我长生玉笈文。"
    ]
  },
  {
    "id": "e647d10f5bb2978c66766d0379fe3650",
    "title": "赋得楚天春雁送友人",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "春雁南归何迢迢，家在衡阳万里遥。衡岳去天不盈尺，上有回雁之高标。",
      "行行刷羽摩青霄，家山云树郁岧峣。潇湘夜雨寒芦暗，黄陵苦竹垂新条。",
      "九疑九曲纷相似，此中零雨暮仍朝。云梦平吞若八九，君山一点似萍飘。",
      "大王雄风起天末，神女行云漾翠翘。送君行，行且谣。",
      "人生可似随阳雁，相看南浦别魂销。今日南浦头，明日湘江渚。",
      "苍梧云去湘水深，犹记啼痕染竹处。断行且莫怨离群，缄书为寄洞庭君。",
      "黄鹤楼空山月白，好去吹箫弄彩云。"
    ]
  },
  {
    "id": "e647d10f5bb2978c7773c15bedf00d97",
    "title": "南山樵客歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "朝采南山樵，暮采南山樵。南山高高，白石嶕峣。黝壑无人，阴风飂𩙚。",
      "风飂𩙚，多古木。云里缀荷衣，岩际搆萝屋。渴饮沆瀣，饥餐玉禾。",
      "朝朝暮暮，南山嵯峨。灵风吹我襟，甘露洒我发。薄暮采樵归，肩头两明月。",
      "采樵复采樵人，间方外共逍遥。世间甲子何曾记，洞口碧桃花自飘。"
    ]
  },
  {
    "id": "e647d10f5bb2978c9a523df64827f903",
    "title": "庐江叟",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "庐江叟，庐江叟。扁舟横竹竿，得鱼且沽酒。朝钓庐江浔，暮宿庐江口。",
      "秋晚庐江木落时，风袅垂杨扬钓丝。绿蓑细雨归何处，炊烟一缕傍江湄。"
    ]
  },
  {
    "id": "e647d10f5bb2978c6fbe777846bfe8ed",
    "title": "余彩震斋中古瓦盘歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "兀兀棱棱一古瓦，是谁良工范而冶。塼沙摸土近千年，可惜沈霾尘土下。",
      "怜君清高雅相宜，中庭贮水漾沦漪。浇花芳径添新润，洗砚闲斋澹古姿。",
      "世人贵耳不贵目，纷纷好古翻成俗。不见魏朝宫寝久无踪，后人埴瓦犹炫鬻。"
    ]
  },
  {
    "id": "e647d10f5bb2978c7c38cbf56030c34e",
    "title": "赋得钱塘歌送张仪吉",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "君不见钱塘波浪动地来，奔流喷薄共潆洄。张郎笔底驱河岳，气与秋涛争喧豗。",
      "当年早谢儒冠累，耻学低头事权贵。漫尔江湖作浪游，亦向云山称典记。",
      "以此蹉跎秋复春，棕袍布袜忘其贫。袖中虽有龙蛇璧，世上徒逢按剑人。",
      "君今倦游归闾里，锦帆欲指三江水。杖履晴霞岭外春，烟花夜月吴门市。",
      "吴山一片石峨峨，西湖绿水漾微波。他时兑得馀杭酒，与汝同醉金叵罗。"
    ]
  },
  {
    "id": "e647d10f5bb2978c99091b522649cd47",
    "title": "赠医士王明心",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "城中十室五药肆，朱牌粉额纷相向。",
      "十指茫茫看病人，恰似捉月虾蟆状。",
      "我爱山人王明心，指头了了现诸相。",
      "为悯众生受病多，不辞身寄江湖上。",
      "平头童子负奚囊，到处名山一相访。",
      "曾从庐顶掘仙茅，今在岭南食蒟酱。",
      "中林亦有餐霞人，时时相过问无恙。"
    ]
  },
  {
    "id": "e647d10f5bb2978cd3611be7a431776c",
    "title": "刘仲安以青山草堂诗见贻寄题一首",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "城里有佳山，沈霾如许久。浑沦气色疑未分，恰似精华今始剖。",
      "刘郎本自天台流，今来却是云山友。城郭劳劳到者稀，扪历方知岩岫陡。",
      "前山如揖复如趋，中岭峨然似拱受。万瓦鳞鳞睥睨间，炊烟几缕萦林薮。",
      "峰头古木不知年，阴森或有精灵守。閟林黝壑悄无人，偕游必与烟霞耦。",
      "刊木随方借卜居，小构茆亭仅数肘。镌石磨崖记岁年，我与山灵良匪偶。",
      "岭上白云堪赠谁，缄题为寄中林某。剩水溪头侬是家，薄有园庐宽似斗。",
      "非无圭山一片翠，望里迢迢隔窗牖。君今振衣千仞岗，笑我红尘地下走。",
      "纸上分明寄卧游，云关有路何时叩。看君不是山泽癯，广额棱棱河似口。",
      "暂尔云山狎主盟，它日移文君讶否。"
    ]
  },
  {
    "id": "e647d10f5bb2978cf8856a64b1f2aefa",
    "title": "赠琴僧",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "古桐斑驳冰纹断，雪色湖丝七缕绊。",
      "凭将指下悟禅机，轻霜拂林秋籁微。",
      "梵语清圆呗音细，吾师传琴即传偈。",
      "身如槁木心如灰，一派清声空里曳。"
    ]
  },
  {
    "id": "e647d10f5bb2978c0424ee8fb00591ed",
    "title": "余以怪石两枚赠平子五年于兹矣今来过访袖出相示摩弄之馀辄赋短章",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "长河淘出璚砂粒，纤指螺纹绾细发。",
      "琉璃潋滟珠光明，净滑擘开安榴核。",
      "绀绿铜盘贮碧漪，照胆光丝凛寒骨。",
      "青逼摩尼映法筵，借与刘郎供古佛。",
      "乞来圣水浴云根，散香多在维摩室。",
      "休言超劫出污坭，前身恰是中林物。",
      "五年重饮剩溪水，石共点头私作语。",
      "分明记得旧精魂，前度刘郎从此去。"
    ]
  },
  {
    "id": "e647d10f5bb2978cfd1fd686c87a2135",
    "title": "戏作调文起兼以自嘲",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "银蒜押帘镇绣箔，宝篆烟馩罩翠幕。",
      "公子兰房深又深，玉绨半臂犹嫌薄。",
      "屏外酸风刮刮寒，玉围遮暖排香阁。",
      "蜃窗光送日曈曈，梦中犹抱玉玲珑。",
      "美人香额初描黛，何郎粉面半流红。",
      "热情偎得如炽炭，仙袖飘来尚倚风。",
      "中林措大竹方床，梅花帐里伴蟾光。",
      "休云冷落鸳鸯债，省得金钱买药王。"
    ]
  },
  {
    "id": "e647d10f5bb2978ca4170f6e2435c75d",
    "title": "高台古树行为区茂对昆玉作其树先大夫手植也",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "此树生来如许久，闻道台成树已有。",
      "树根入土知几深，土面蟠根已半朽。",
      "暗想累台覆土时，根株著土一齐移。",
      "台高不改旧规格，树古年年发新枝。",
      "五马门前一径深，森森台畔表乔林。",
      "为言世远思培植，更筑崇基护绿阴。"
    ]
  },
  {
    "id": "e647d10f5bb2978c853eb5921994e0f9",
    "title": "江上观野烧",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "黑云叆叇天模糊，火龙衔烛照幽衢。",
      "却讶蚩尤喷紫雾，翻疑鲛室弄明珠。",
      "卓起弥天锦步障，撒开大地红氍毹。",
      "螺髻新妆初洗黛，峨眉淡晕亦施朱。",
      "映日扶桑高万丈，红楼十二遥相向。",
      "浮来金海漾荣光，影入银河添新浪。",
      "惊起天鸡五夜啼，银蟾半落玉绳低。",
      "江静老骊眠不稳，露寒惊鹊夜难栖。",
      "带陇连岗同一色，此时目断思乡客。",
      "渔火疑萤望不分，空月如霜照愈白。",
      "沙雁嘹嘹向夜鸣，舟人火里认山城。",
      "残叶原头卷欲尽，湿云洞口烧无声。",
      "孤蓬飘荡无南北，可似游人江上迹。",
      "已将凉燠付浮烟，还悟生身同火宅。",
      "浩劫炎炎烬亦寒，世界应同幻影观。",
      "侵晓推篷试一望，青山依旧郁巑岏。"
    ]
  },
  {
    "id": "e647d10f5bb2978c5676a8b80db3f5ae",
    "title": "卖花郎",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "卖花郎，卖花郎，年年月月为花忙。",
      "六时灌溉无停手，一岁能得几春光。",
      "男叫女啼俱不理，惜花胜于惜儿子。",
      "花正笑时尔独颦，花睡浓时尔先起。",
      "满园烂熳为谁春，花何富贵尔何贫。",
      "漫道主人爱花好，奈何花开别主人。",
      "城中日日看花醉，谁念种花人苦辛。"
    ]
  },
  {
    "id": "e647d10f5bb2978c0616ee18972fabba",
    "title": "观鸬鹚",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "渔翁手撚一竿竹，和烟夜傍鸬鹚宿。",
      "编橛为槎水面浮，朝放鸬鹚下沙洲。",
      "鸬鹚渺渺随波去，渔翁却立在槎头。",
      "沙浅日明鱼出曝，呼群引类相追逐。",
      "大鱼背负小鱼衔，总得鱼来不入腹。",
      "渔翁袖手鱼满筐，鸬鹚水底为谁忙。",
      "儿童但笑鸬鹚拙，我独临流暗自伤。"
    ]
  },
  {
    "id": "e647d10f5bb2978c0e7c36f6b4432d4d",
    "title": "游月华寺",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "跋陀坛边悬表志，留下菩提真种子。",
      "百七十年似弹指，袈裟罩却坟前垒。",
      "谁将一滴遍河沙，二叶依然结五蕊。",
      "至今人饮曹溪沚，尽是吾师功德水。",
      "石龛閟骨一千祀，劫火烧空永不燬。",
      "有口无言坐堆堆，落叶归恨水见底。",
      "瓦澄如漆绛罗委，行人瞻拜泪弥弥。"
    ]
  },
  {
    "id": "e647d10f5bb2978cbfa7e88401dbb7f1",
    "title": "游阳历岩观瀑布",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "阳历山前巉削壁。倒挂云岩石洞黑。未解源泉何处寻，但见长空一道白。",
      "远望还同玉柱观。近看却似泻冰盘。旋和甘露灌僧顶，忽傍飘风洒客冠。",
      "崩崖陡下数千级。石面苔花泫泫湿。曳来云脚共斜飞，迸出山腰还倒立。",
      "山腰云脚路重重。小桥转过碧冥蒙。珠幕光中开古殿，雷声吼处度遥钟。",
      "二十琉璃鉴石室。绛帏閟护金仙骨。却从瀑里现龛灯，仿佛银河吐海日。",
      "半空分沥入山厨。竹笕探来石臼储。敲火石头自战茗，咒泉钵底乱喷珠。",
      "千奇百幻看难尽，闪日摇山目乍瞬。赴壑迢迢知几深，攒峰窅窅望逾峻。",
      "夜半磬声窟里传。游人惊立暝林烟。山僧却道耳根熟，偏向岩端结静缘。"
    ]
  },
  {
    "id": "e647d10f5bb2978c1c8195d57c3ff49e",
    "title": "读陈使君赠梁山人歌因作继赠",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "二十年前同学易。露珠细点虫文迹。我犹章句守训诂，君悟无言静钩索。",
      "离离数画玄中玄。北窗梦到羲皇前。叩响无声尝味淡，个中安得落言诠。",
      "黾文点里参性命，枯草茎中决兆先。夜半无眠升屋脊。",
      "步景窥躔罔差忒。却从星宿想河源，暗向昆仑觇地脉。",
      "须弥西向舒一臂。天下名山尽迤逦。我读内经半信疑，凭君指出真图势。",
      "恒持此术去救贫。君今数口犹依人。始知负穷亦有命，遵坎乘流是易因。",
      "境内山川行欲半。岳游尚为婚嫁绊。穗石城边僦舍居，儿自执经僮执爨。",
      "从来术高和者稀。满腹经书不疗饥。教儿只有床头易，日午垂帘对下帷。"
    ]
  },
  {
    "id": "e647d10f5bb2978c19cfa3d87880e9e2",
    "title": "葵叶蒲团歌赠叶世美",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "江南六月火云卷。家家人制蒲葵扇。馀叶留将缉绿蓑，山僧巧设闲方便。",
      "规成璧月影团团，堪作蒲团堪作簟。碧眼胡僧航海来，手里摩挲目未见。",
      "有时胡跪白真言，有时趺坐拈珠串。茆檐向月转经残。",
      "一片琉璃挂壁寒。中林借作常供具，棐几明窗静处安。",
      "闲阶净扫明如拭，剥啄无人户返关。泉声战茗来松阁，花影移阴过药栏。",
      "携将芳径衬苔滑，藉向花茵点蕊斑。青蒲叶叶具禅意。",
      "输与中林识真味。销金帐里红氍毹，几人抹杀闲风致。",
      "虚白道人口谈天。方床木板坐无毡。寄与中林栲栳物，倦时好枕石头眠。"
    ]
  },
  {
    "id": "e647d10f5bb2978cc79f15c52b1cfd4d",
    "title": "送玄阳道人",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "玄阳道人冰雪姿，铜冠羽扇鹤氅衣。",
      "庞眉斑鬓貌婴儿，三花聚顶施华滋。",
      "庐中丹阙白玉墀，骖驾素鸾驭赤螭。",
      "昔在终南采蕨薇，今向罗浮撷紫芝。",
      "相逢石上歌竹枝，挥手云山从此辞。"
    ]
  },
  {
    "id": "e647d10f5bb2978cd5c33f62dc969976",
    "title": "病中承王侍御老师分惠药金赋此奉谢",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "五羊城中地一片。轻车沓沓游尘卷。柏府门前对巷居，镇掩双扉人不见。",
      "十日九日雨迷离。乞火不来朝烟迟。或过禅堂趁净饭，有时淅米寄邻炊。",
      "坊头酒价亦不贵。病眼年来没兴味。箧中剩有鹔鹴裘，不兑酒钱兑药费。",
      "茆檐向日曝芝苓。手掬清泉注瓦瓶。按图且学轩辕势，无事但看神农经。",
      "残方屡试效难取。走向街头寻药谱。可奈囊空无一钱，措大文章贱于土。",
      "低头不肯向时人。绣衣使者惠金频。谁云霜威凛如许，吹入寒崖便是春。"
    ]
  },
  {
    "id": "e647d10f5bb2978c980623511be643f2",
    "title": "小雨池上同韩孟郁对酌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "夜听滴沥溜檐响。纸窗划电明如晃。朝来积水漫平池，萍叶离离沿阶上。",
      "我家剩水绕门前。绿筱丛中泊钓船。湘帘卷练平如席，梦里潮声到枕边。",
      "朅来市上红尘走。僦居徒傍官衢口。半亩方池澹不流，更无隙地栽花柳。",
      "今朝疑对辋川图。曲阑干外看模糊。强将芥子投杯沼，陆地岂必非江湖。",
      "乡心对此全消遣，况有高人问酒沽。"
    ]
  },
  {
    "id": "e647d10f5bb2978c3f81f53e53af31e5",
    "title": "梁国桢寄曹溪露茶兼订住山之约答之",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "曹溪老僧斫石骨。种得芽茶细似发。白露才过三两日，青布裹头笼焙出。",
      "嗅香果足醒心魂。郑重封函远记存。我曾一饮曹溪水。",
      "中泠惠山只如此。城中止数蟹眼潭。三十铜钱买一墰。",
      "我对佳茶想佳水，今年定住曹溪庵。"
    ]
  },
  {
    "id": "e647d10f5bb2978c96fb5e2c5c7ca0e9",
    "title": "一拂道人夜话",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "世事茫茫无定所。昨日阴晴今日雨。几场春梦梦中参，一盏青灯灯下语。",
      "怀中心事口中言。欲吐不吐耳属垣。殷勤赠君一片铁。",
      "袖里摩挲肝胆裂。"
    ]
  },
  {
    "id": "e647d10f5bb2978c464a28e46aa0fd59",
    "title": "长歌赠李嗣良",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "吾家嗣良青莲后。新诗百篇酒数斗。自言诗与酒相成，混沌元从醉梦剖。",
      "瞹瞹玄黄窅未分，尔时一线灵光浏。隍中之鹿甑边人，醒来摸捉原无有。",
      "刮面旋风入耳轮，急沈松煤挥秃帚。诗喉涩处酒灌浇，酒兴慵时诗擞抖。",
      "万斛明珠似涌泉，通体琉璃含锦绣。来游五岭不知年，酒伴诗朋靡不叩。",
      "时过白社必攒眉，或醉红裙辄濡首。高谈每动公卿坐，里巷酸儒或掩口。",
      "暇叩中林手一编，顾谓髯公首肯否。髯公亦是一酸儒，称诗只解陈窠臼。",
      "勺酒入唇便倾倒，眼花落井扶墙走。嗣良笑我非丈夫，我言醉醒不在酒。",
      "譬如诗趣非关诗，千古几人露眼手。曲栏花下写乌丝，一片斜阳挂户牖。"
    ]
  },
  {
    "id": "e647d10f5bb2978c1e5d63ab78ac7c16",
    "title": "曾文卿见赠诗扇辄答",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "耳君香名业已久。卢生向我大夸口。掌珠怀月底般明。",
      "争似曾郎标格清。曾郎与我才相识。纨扇缄题劳寄忆。",
      "诗比飞泉一派清，流出禺山千仞碧。挹君风度读君诗。",
      "转忆临流挥洒时。"
    ]
  },
  {
    "id": "e647d10f5bb2978c94f0effd02255e8b",
    "title": "赋得衡山送张明府还龙门",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "望衡山，衡山高不极。七十二峰头，峰峰如列戟。三十八洞泉，泉泉通地脉。",
      "祝融崚嶒倚天外，芙蓉石廪势如掷。瑶函漶没几千秋，中馀玉宇不可识。",
      "非但列宿应机衡。人文往往发休徵。伊山古屋读书处，至今紫雾屯青冥。",
      "我公早毓衡山秀。气吞云梦常八九。探奇欲蒐洪荒前。",
      "文雅直追宋屈后。登坛一啸雄风来。化为云雨遍苍垓。",
      "天南两地行云过，次第薰风桃李开。回风披拂甘棠树。",
      "昼永鸣琴坐清署。彩笔雄驱七泽涛，翰墨淡扫潇湘雨。",
      "花前小队缓辔行，章缝竹马杂交道。不独解推怜赤子。",
      "也能吐握下儒士。江南二月春和煦。星轺卑发邮亭路。",
      "不尽扳辕卧辙情，空馀下榻鸣琴处。岭云楚水望迢迢，中天衡岳倚晴霄。",
      "缄情惟有衡阳雁，翘首龙门天路遥。"
    ]
  },
  {
    "id": "e647d10f5bb2978cb8323f61b015c05c",
    "title": "酒保",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "侬家老店驰名久。坊市人家侬居首。千金不与瓮头方，百钱只沽壶中酒。",
      "底须铺上悬空尊。更深人尚打柴门。大墰小盎搬不尽，楼头瓮底醉昏昏。",
      "从来卖酒卖风趣。本多利少平平兑。海内闻名远见寻，上客嗅香旋已醉。",
      "劝君买酒细细尝，坊头坊尾卖清水。"
    ]
  },
  {
    "id": "e647d10f5bb2978ca2d69920a7d647ac",
    "title": "即事",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "十八滩头滩浪高。雨声滴滴水嘈嘈。万丈巉崖挽不上，漩涡一拄没长篙。",
      "舟人相顾戒舟楫，小港洄波冲舟入。息棹惟闻蛙蝇鸣，篝灯自检琴书湿。",
      "朝来拥被正高眠。直至亭午突无烟。儿童报道籯粮尽，野旷无人青草连。",
      "思向邻舟贷馀粒。欲语不语还羞涩。林生佞佛持清斋，自啖齑盐倾米汁。",
      "扬郎数米供晨炊，顾见釜中已生鱼。当年不索长安米，穷途往往叹居诸。"
    ]
  },
  {
    "id": "e647d10f5bb2978c8e3c0524c7a8bb69",
    "title": "汉阙双凫卷送周明府入计",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "客星迢迢度南越。化作双凫傍双阙。乍看流影入彤霄，忽曳清声破晓月。",
      "月色胧胧启曙辉。九重端御正垂衣。龙鳞光绕翠华仗，鹓侣齐趋青琐闱。",
      "夹城日高未下殿。离宫别馆罗清宴。玉宇遥瞻五位尊，金茎特赐群臣遍。",
      "周侯为政古循良。舄影高悬紫极光。到日定知扳睿作，会有赓歌续柏梁。"
    ]
  },
  {
    "id": "e647d10f5bb2978cac619efa27cd7a0a",
    "title": "有客携风木遗思卷索题时午月朔次日为先子讳辰余恫焉有感挥泪书之",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "白日堕西山，流波到东海。人寿亦如斯，奄忽不相待。",
      "岂曰无亲亲莫留。树兮欲静风不休。孤儿独洒终宵泪，苍天漠漠白云悠。"
    ]
  },
  {
    "id": "e647d10f5bb2978c7367675a6898b517",
    "title": "徐生",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "徐生七尺躯，少小轻投笔。自言亲授异人编，妙精玉女及符术。",
      "此中千年秘不传。风云遘会岂徒然。男儿致身须及早，毋令祖生先著鞭。"
    ]
  },
  {
    "id": "e647d10f5bb2978c5d627a015fc1fbb7",
    "title": "有剖蛤蜊者满腹皆虫蛆再剖亦尔莫测其故余作歌示之",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "阎浮世界大海水，泡影光中化百族。",
      "皮毛齿角及鳞介，下至有头若无足。",
      "莫不含灵具至性，其中一一有佛慈。",
      "佛慈众生无差别，佛相遍现亦如之。",
      "应缘度生垂化迹，不争其类争其时。",
      "迷人不解佛真性，敢向众生笺慧命。",
      "鸾刀一启性命悲，一日不启馋难支。",
      "弥天杀网张沙界，万劫相寻无尽期。",
      "诸佛名为可悯者，以杀止杀应难化。",
      "殷勤摘叶付儿啼，方便菩提证刀下。",
      "枯壳相中转法轮，俨然大士现化身。",
      "河目珠眉光满月，璎珞伽黎妙入神。",
      "竖儒不察其中义，只道形模偶相似。",
      "肯信文殊累劫因，前身曾脱蛤蜊蜕。",
      "云何馋腹竞啖吞，依然蜷壳食蛤蜊。",
      "菩萨如来大悯伤，不示慈容示丑类。",
      "双壳才开百蛆攒，细似牛毛簇似猬。",
      "投之以水蠕蠕活，谛视良久生寒悸。",
      "须臾更剖亦如斯，倾筐一掷沟与隧。",
      "此段因缘讵偶然，我云是佛显教权。",
      "众生业轻犹可度，一凛慈容信且坚。",
      "辟如刽子逞刀手，见其父母刀亦捐。",
      "迷人业重佛不转，枉教善巧行方便。",
      "咽喉火起业生贪，夺其所夺业不现。",
      "蚖蛔钻额蛆腐肠，对此何如尚敢尝。",
      "翠盘有箸不能下，何用鸾刀重创伤。",
      "罪性空时莫问果，佛佛圆明珠颗颗。",
      "就将蛤蜊比莲台，颗颗中具如来座。",
      "佛遍恒河沙界中，物物应与蛤蜊同。",
      "乍然悲喜生畏抑，是物皆现圣慈容。",
      "有如贪喙恣豪嚼，钵盂净饭亦生虫。",
      "此是如来秘密藏，芥子须弥纳万象。",
      "提出吹毛颔下刀，抉去空华目里障。",
      "不然枯骨有何灵，猪齿白骨现佛形。",
      "狞犬衔来不敢食，难道畜生不爱腥。",
      "狗子有无佛性也，且扫涂抹几剡藤。"
    ]
  },
  {
    "id": "e647d10f5bb2978c0d0e745c7b5fbea5",
    "title": "古研歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "古砖何年入古穴，穿井出之土脉裂。十丈寒泉閟不泄，冷光一道吹阴雪。",
      "金石匪儗色则铁，擘处恰似神工掣。有渍蚀痕蘸鬼血，其纹错缀细如缬。",
      "面稍平之微凹凸，凹者似藏轻沈涅。以手揩摩气尚馝，锐首丰下存朴拙。",
      "天然制与雕锼别，前人作事多不劣。不取其全因其缺，孤赏肯留耳目亵。",
      "誓与重泉共封闭，神气澌尽土气歇。岂料终为后人窃，穴之所有化尘屑。",
      "砖立其中神孑孑。或言文士精所结，毕竟难将物理洁。",
      "奇物从来运世阅，一砖可悟恒沙劫。"
    ]
  },
  {
    "id": "e647d10f5bb2978ccc198fdf92115889",
    "title": "赠周明府复任",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "周侯挺秀自贵竹，英姿皎皎湛瑶玉。早穷学海障回澜，上陵班马掩张陆。",
      "九苞霅煜含灵文，万里骁腾看逸足。当年射策谒明光，我侯弱冠何昂藏。",
      "金镳玉勒桃花骑，横行帝里晔生光。驰过金马门突入，麒麟殿，鸣珂散。",
      "紫宸扬鞭挥赤电。意气凭陵跨五侯，文采风流至尊羡。",
      "铜章墨绶竹为符，出领专城宰大都。排棼解错利器别，坐理弹琴古所无。",
      "冈城亦是先儒地，衣冠礼乐号名区。比年水旱驱盗贼，况乃榷算太烦荼。",
      "孤城嵲嵲谁安堵，百口嗷嗷思待哺。我侯呕喔若慈母，拔冤起殢同焦枯。",
      "是时封狐当路衢，磨牙吮血恣所娱。薰孤掷鼠自不惜，直探虎穴捋其须。",
      "忠诚可以回日月，子惠宁论遍里闾。三年治行冠南海，卓异循良汉茂宰。",
      "忽讶王乔舄影飞，更留召伯甘棠在。十里壶浆拥道周，万人伏阙竞遮留。",
      "圣主独廑南顾虑，诏从借寇解民忧。进贤之冠紫貂裘，是日承恩出凤楼。",
      "香含玉座烟独满，露浥金茎泫未收。看花上林苑，折柳大江头。",
      "自从折柳度江越，清梦迢迢悬魏阙。凫影晨飞碧海霞，琴声夜傍黄云月。",
      "黄云佳气郁崔嵬，到日襜帷首重回。横波旧识鲸鲵净，夹径依然桃李开。",
      "吏人肃候干旄返，父老重迎竹马来。余也蓬蒿一贱士，剪拂曾蒙伯乐顾。",
      "空衔一寸明月珠，欲报深恩无处所。去年送送出河关，双凫可望不可攀。",
      "今日江凫下江北，扶摇更待凌风翼。南国苍生一解颜，宣室求贤正侧席。",
      "只恐徵书下九重，虽欲借寇借不得。噫嘻虽欲借寇借不得，为侯歌德铭金石。"
    ]
  },
  {
    "id": "e647d10f5bb2978c638b6ded178e0f67",
    "title": "题舍弟浣句池",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "吾家仲子差不俗，斗如一室罗花木。",
      "当门嵂屼对南山，白日云阴溅飞瀑。",
      "穿云入洞几逶迤，疏脉通泉贮作池。",
      "我有旧题浣句字，移来恰好稳置之。",
      "此池不深亦不浅，其中可畜数鱼儿。",
      "漱流洗耳古人事，取名浣句夫何为。",
      "浣之又浣无不可，其句伊何文与诗。",
      "一字经营堪呕血，片言悟心差解颐。",
      "匡床木榻堆湘帙，倦即高眠醒即披。",
      "我来扼腕论今古，偲偲切切复怡怡。",
      "此道由来有宗统，譬如大海汇流澌。",
      "狂澜一柱任颠倒，东西南北纷如驰。",
      "何当一挽天河水，洗涤日月净昏霾。",
      "雕虫呫哔竖儒事，千秋之业宁在兹。",
      "高歌一曲卧池上，梦入池塘春草时。"
    ]
  },
  {
    "id": "e647d10f5bb2978c5fa7b097f77b57ed",
    "title": "玉漱云牙卷",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "云有根兮玉有乳，昆邱渺渺蓬瀛渚。",
      "三花树上素鸾栖，五色霞中丹凤驻。",
      "谁餐玉液炼青精，谁拥云裾驾彩骈。",
      "左拉云君右玉女，手握芙蕖觐玉京。",
      "为君一奏霓裳曲，曲绕行云声戛玉。",
      "天上云璈十二徽，世间弦管空局促。"
    ]
  },
  {
    "id": "e647d10f5bb2978c889ef0d34aae34e9",
    "title": "醉歌走笔示胡伯连",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "孤剑迢迢望都门，鹴裘敝尽客衣单。",
      "清时儒冠不抵事，掷去长安博一官。",
      "肝胆摩来手尚热，须眉向处面常寒。",
      "昨冬驴蹶余伤手，此时肯归归已久。",
      "南都不住北都住，满面红尘路上走。",
      "当时射策尔如虹，胡为一堕云雾中。",
      "同是天涯无根草，吹落沙尘任转蓬。",
      "我昨青袍持一刺，三走朱门投不得。",
      "恨不相携胡伯连，急向红槽占一席。",
      "鼻头火出气如蒸，却敲铜盘呼卖冰。",
      "呷来五内战寒热，归卧两日不能兴。",
      "今朝强起头未栉，手持竹帚打苍蝇。",
      "东邻彼美邀余饮，索余艳语写徐陵。",
      "胡郎痛饮能数石，笑我量不如瓶罂。",
      "三杯入口颓然醉，须臾一觉辄成醒。",
      "案头残墨濡濡湿，信手狂涂几剡藤。"
    ]
  },
  {
    "id": "e647d10f5bb2978c7dc816c866f1596a",
    "title": "送吴将军良卿就试大司马",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "燕山九月飞阴雪，画角城头声咽咽。",
      "司马辕门牙帐开，十万材官分队列。",
      "令旗卓处鼓三严，马首嘶澌蹄超忽。",
      "朱缨皑甲晃寒光，满臂骍弓如抱月。",
      "万人丛中逞好手，目快意迟惜始发。",
      "飕飕鸣镝贯垂杨，盾鼻濡毫奏策章。",
      "宫花插鬓袍如血，五凤楼前谒君王。"
    ]
  },
  {
    "id": "e647d10f5bb2978c0fde5e2a5bdcf1a5",
    "title": "送蛾眉山僧",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "君不见蛾眉山高高，一抹入云霄。紫雾蒙蒙暮复朝。",
      "下视尘界千万里，宛如沧海一萍飘。上有玉芙蓉，瓣瓣插太清。",
      "问师何赤脚，曾踏莲花顶上行。问师何所有，一锡并一盂。",
      "锡底飞空常不住，盂里藏龙蜿蜿舒。朅来行脚遍尘寰，恍如身坐蛾眉山。",
      "火里青莲长不灭，风中幡影任飞翻。瞿塘滟滪何壮哉，不用折芦与渡杯。",
      "一盂𣂏尽锦江水，卓锡横空是归来。"
    ]
  },
  {
    "id": "e647d10f5bb2978cd17c3928d9233def",
    "title": "岁暮放歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "著书十万付名山，何如抱策叩燕关。",
      "浮名千秋俱等闲，但取黄金系肘后。",
      "还留白眼向人间，蔡公一言夺封侯。",
      "苏生十上仍不收，世间巧拙皆自谋。",
      "生憎子云老执戟，草玄卧阁风飕飕。"
    ]
  },
  {
    "id": "e647d10f5bb2978cf431ce41cc08826b",
    "title": "羽甫家兄斋中曲木几歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "离奇古木不中绳，以之为器器不平。",
      "吁嗟岂是樵爨物，高人一见眼自明。",
      "登君之堂作君几，我取离奇不取平。",
      "古之奇人多礧砢，其貌嵚巇而可惊。",
      "始知世俗称平者，乃是钝滞之别名。",
      "山不奇兮不肯高，水不奇兮不肯清。",
      "平莫平于案与椅，终日对之有何情。",
      "请君相士如相几，但见离奇切莫轻。"
    ]
  },
  {
    "id": "e647d10f5bb2978c74840cb8b12170b4",
    "title": "羽甫家兄池上白鹇歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "世间不独少闲人，人间亦复少闲鸟。",
      "白鹇为性本幽闲，行步纡徐翮夭矫。",
      "如今世上少闲林，不如敛翮向君沼。",
      "君之池沼最清闲，主人与鸟立池间。",
      "若个闲人肯伴鹇，我即开门问往还。"
    ]
  },
  {
    "id": "e647d10f5bb2978c976437260681a97c",
    "title": "再题金粟泉书苏公祠壁",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "茫茫大海泛玻瓈，奇甸波心一叶挈。",
      "中有寒泉漾碧光，宛如荷面珠明灭。",
      "谁云海眼与潮通，泉味夐与咸潮别。",
      "石缝澄澄几许深，飘来金粟纷如屑。",
      "山上常闻产玉禾，井中谁解有金埒。",
      "僧雏夸语未足信，居人拾得为余说。",
      "我来窥井窅无见，恰如贫子思金穴。",
      "何须海外觅黄芽，一歃神瀵甘且冽。",
      "曾浮杨子饮中泠，此泉堪与相颃颉。",
      "天荒海阔无人到，羽也泉经安得列。",
      "前余饮者苏端明，冷庙颓垣碑孑孑。",
      "入门见像不肯拜，手自扪萝看古碣。",
      "佳水佳山信有缘，要待奇人成三绝。",
      "二十年前我梦游，光景明明目所阅。",
      "却恨端明不我见，江山千古留馀缺。",
      "今来挥手与山辞，泉声为我增幽咽。",
      "流波滚滚送游人，五百年后何人啜。"
    ]
  },
  {
    "id": "e647d10f5bb2978ce14369e4768ae863",
    "title": "二一斋歌为俞季郎作",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "浊醑一觞歌一曲，人生两事亦云足。来日苦短去日多，有酒不饮欢不歌。",
      "吁嗟人生奈乐何。床头有金瓶有粟，终日忧生犹不足。",
      "侬今不饮有何欢，侬若不歌便当哭。生不必逢李太白，亦不必逢贺知章。",
      "今人岂必古人让，不见西良俞季郎。季郎胸中一物无，斋头黄卷与青壶。",
      "闲来对酒发长咏，歌罢墙头又自沽。不署苦吟先生，不狎高阳酒徒。",
      "季郎自用季郎法，咽喉长润腹不枯。长鲸一吸千江水，老蚌一喷万斛珠。",
      "醉来不蘸张颠发，百番溪藤信手涂。季郎不苦胡为乎，世间清福须人享，瓶罂有材亦有量。",
      "老而材寿酒性悭，我对季郎空技痒。冷斋无事学枯禅，冻盎梅花兀相向。"
    ]
  },
  {
    "id": "e647d10f5bb2978c46b8c6bcf2d22ab9",
    "title": "题羽甫小影",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "昔别江头看晓晖，君从江北望余归。琼海迢迢音信稀，思而不见重依依。",
      "见君纸上是耶非，须眉欲动韵霏霏。迫而叩之声息希，无言无语自按徽。",
      "如何觌面乃相违，徙倚沉吟兴遄飞。七弦在手倩君挥。",
      "君如顾我笑微微，我已潸然泪满衣。"
    ]
  },
  {
    "id": "e647d10f5bb2978c4371e74781fc5943",
    "title": "题高公先画",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "昔我骑秃驴，关山几万里。当时只叹行旅苦，岂知身在画图中。",
      "览图始知行旅好，在家宁免絷樊笼。木叶落，小亭空，短桥东复东。",
      "霜凄露正浓，敲诗谁是骑驴翁。"
    ]
  },
  {
    "id": "e647d10f5bb2978c425595699752477b",
    "title": "大方伯王公平寇歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "枭雏叫风古木恶，火光迸地贼星落。",
      "高牙卓处斗帐悬，八面旗门仗鼓角。",
      "炮声一响贼移营，贼酋早向营前缚。",
      "零星部落半无主，羁鸟吊巢鱼泣釜。",
      "一阵风吹栅烬灰，化作营前乾白土。",
      "马前将吏走如飞，急传令箭解重围。",
      "村村擂鼓赛神酒，驮著牛车牵犬归。"
    ]
  },
  {
    "id": "e647d10f5bb2978c816b5b9fc6bfafe7",
    "title": "过石门访王尧韭新居",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "钟鼓楼前吹画角，烟火家家遍城廓。",
      "太守祠荒径草深，居士披裘恒带索。",
      "数武方塘接敝庐，相过不用唤篮舆。",
      "登堂把臂忘宾主，楸局桐徽问古书。",
      "未论胜具雅非一，交情不与流莺匹。",
      "懒将笑语媚时人，生成一片崚嶒骨。",
      "素业难凭清吏遗，青缃自是侬家物。",
      "环堵萧然不是贫，布袜方袍野葛巾。",
      "移泉不问晴和雨，听鸟常同昏与晨。",
      "老子生来有洁癖，海南独恨少茶宾。",
      "三日门前无履迹，便遣平头走通刺。",
      "先生蓬巷雀张罗，居士萝轩门是席。",
      "我从挟策望燕阍，君亦移家向石门。",
      "石门确确石径滑，虚庭无瓦草依垣。",
      "匡床只有残书帙，客来何处话琴尊。",
      "问君扩落胡为尔，吞声嘿嘿不敢言。",
      "自古世途多偪窄，劝君舒眉莫戚戚。",
      "沧海有日碾成尘，深谷须臾变邱垤。",
      "胡为坠地七尺身，不寄四方寄四壁。",
      "我今浮海即为家，君今无家亦似客。",
      "大地何分南北居，我身仍是去留宅。",
      "世情厌故不厌新，贺君且结石门邻。",
      "蜗牛行处头戴屋，人生随寓可安身。",
      "石门石门何嶙峋，门前沙井清粼粼。",
      "愿将一掬清泠水，且浣舍田耳畔尘。"
    ]
  },
  {
    "id": "e647d10f5bb2978cd87a84c99438cb75",
    "title": "九莲歌赠冯载赓",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "我闻西方极乐天，九品莲台九品莲。",
      "栏楯七重围宝树，重重帝网空中悬。",
      "西方极乐真难状，苦海众生尽回向。",
      "识风鼓浪欲河深，谁向龙宫窥海藏。",
      "龙宫金阙贝为楼，斮鳌四足奠中流。",
      "神洲列岛琼居一，缥缈随波海面浮。",
      "一片红轮挂树上，八面无风摇碧浪。",
      "五指嵬嵬高戟天，捧出玉毫真佛相。",
      "瓶持甘露洒琉璃，手翳芙蕖跨白象。",
      "我曾折芦一问津，彼岸茫茫隔世尘。",
      "偶逢居士掀髯笑，笑指莲花是夙因。",
      "精庐也傍莲庵侧，滴翠门前摇冷碧。",
      "维摩斗室一匡床，藏尽世界人不识。",
      "度世缘深入世闲，浴日扶天手一只。",
      "暂将高韵寄琴书，雅有闲情课水石。",
      "昙花如掌卜成林，酌水餐霞养道心。",
      "我来不语拈花笑，君抚无弦七尺琴。",
      "落日衔山风在牖，竹里茶香烟缕缕。",
      "雨觥我筹忘主宾，抹月批风笔如帚。",
      "隔壁分来是佛灯，昏衢一点明于昼。",
      "海潮三丈梵流音，破云隐隐木鱼吼。",
      "滴翠山房九莲庵，截断芘刍未许谈。",
      "同君共拈无言偈，胡床静里且须参。"
    ]
  },
  {
    "id": "e647d10f5bb2978c06c2cb03049b04ca",
    "title": "题昌化令张侯瑞应册",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "大明天子坐明堂，山陬海澨遐哉荒。悲翠珠贝走上方，有邑淳简儋之昌。",
      "厥侯为政古循良，则壤惟赋均且详。鞭笞不事民乐将，桄榔树下课农桑。",
      "有雨随车濡瀼瀼，散之原野尽天浆。禾登于垄谷盈厢，民之乐只帝力忘。",
      "槟榔椰实树千章，更于其下牧牛羊。使君何必下琴堂，八风六律调宫商。",
      "雁鸿中泽鸣载翔，鸮食其葚音则臧。草不知风波不扬，三秀晔晔产芝房。",
      "金砂淘粒蚌舒光，丰碑洗出峻灵王。再拜稽首神固藏，公无渡河河汤汤。",
      "须臾汔济河断梁，民加其额公寿康，公曰偶尔未为祥。",
      "即今奏最上岩廊，天子曰嗟尔化昌，御屏定书昌化张。"
    ]
  },
  {
    "id": "e647d10f5bb2978cbb065f44264e99a1",
    "title": "解嘲和坡公夜梦",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "旁人笑我士不如，终日諵諵一卷书。龛灯常过午夜馀，是起刚及晓钟初。",
      "胡为局局不自舒，前身定是一蠹鱼。我言万族皆有缘，诗书于我真奇偏。",
      "带经而仕又三年，依然旧习相搆缠。较之博奕此为贤。",
      "匪余癖也古有然，大圣三绝易韦编。"
    ]
  },
  {
    "id": "e647d10f5bb2978cdaa89378ffee88ea",
    "title": "因病闲居和闻子由瘦",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "近服黄连稍断肉，顿顿只啖黄粱粥。",
      "窗灯眼缬未成眠，入作蚊声逐蝙蝠。",
      "朝来投牒乞移疴，刚得闭门一避俗。",
      "氍毹半拥绛帐明，冷衾未许偎红玉。",
      "风敲短檐落叶乾，寒肌隐隐生金粟。",
      "强调中气守黄庭，心花瞀眩奔狂鹿。",
      "印锁空庭鸟雀哗，山厨黠鼠欺童仆。",
      "才梳短发帽宽欹，带孔移腰形似鹄。"
    ]
  },
  {
    "id": "e647d10f5bb2978c59d686a42db89529",
    "title": "摘荔枝和谢欧阳晦夫",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "往来四海五经年，制得沉香黑角冠。",
      "土人笑指私相诧，赠我抺额青花缦。",
      "白藤细笠黄皮屐，我今暂与俗相安。",
      "从来入俗须从俗，且与扬波泛其澜。",
      "万安藤枕细且滑，定安草簟冰纹寒。",
      "携之花阴供午睡，要与家山一样看。",
      "海风啸林夏不热，荔枝五月遍冈峦。",
      "脱冠戴笠游其下，新衣黎葛轻如纨。",
      "三杯粘酒颓然醉，先生颜赛荔枝丹。",
      "倾筐倒来携满袖，饱啖还解带围宽。",
      "东坡韶腹佞其舌，作词翻笑海翁酸。"
    ]
  },
  {
    "id": "e647d10f5bb2978c96ad9f2b7fcc75d3",
    "title": "王际明以藤枕见贻拈韵答之和坡翁琴枕",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "七尺匡床置草屋，展开冰簟蕲州竹。",
      "副以万州细藤枕，一生闲具亦云足。",
      "朝来解带倦将迎，重衫脱下汗如漉。",
      "凭君相引入华胥，钧天一鼓双门曲。"
    ]
  },
  {
    "id": "e647d10f5bb2978cca8c81a79b11fb1f",
    "title": "过越王故苑",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "废苑郁迢迢，霸图尚未销。",
      "落花如有恨，片片度溪桥。",
      "鸟学歌声涩，云疑舞袖飘。",
      "谁将千古意，指点认前朝。"
    ]
  },
  {
    "id": "e647d10f5bb2978cba476df2d7d89804",
    "title": "初发湴湖与仲昭侄别",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "暂尔离乡井，暮行投远村。",
      "驿亭无长吏，稚子候柴门。",
      "平明驱马去，露白岸微昏。",
      "严程自兹始，羁思更何言。"
    ]
  },
  {
    "id": "e647d10f5bb2978c952ffc07f0cbc96e",
    "title": "望曹溪",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "招提不可到，樵径一僧逢。",
      "问询前山路，翠微知几重。",
      "林光浮舍利，水香藏钵龙。",
      "居然灵境隔，立马听遥钟。"
    ]
  },
  {
    "id": "e647d10f5bb2978c72267a2b722421f2",
    "title": "别邓黄二生",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "一尊临水曲，露白蒹葭秋。",
      "扬舲不可住，之子去悠悠。",
      "蝉声在乔木，雁影度江楼。",
      "含情各分手，离思满芳洲。"
    ]
  },
  {
    "id": "e647d10f5bb2978ce09e3c896801df1a",
    "title": "道士山房",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "结庐在山顶，高高傍斗坛。",
      "夜来风飘瓦，吹雪满霞冠。",
      "汲泉留洗药，养火为烧丹。",
      "怕有俗人溷，书符贴板门。"
    ]
  },
  {
    "id": "e647d10f5bb2978c877dec5d96eea26a",
    "title": "除夕",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "耿耿达长夜，悠悠逼岁除。",
      "时序不相待，头颅变故吾。",
      "生涯看潦倒，礼法任粗疏。",
      "即此销馀日，千秋将焉如。"
    ]
  },
  {
    "id": "e647d10f5bb2978ca1f972bbb097f01a",
    "title": "次和尹世立夜过口占",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "潮响刚到门，客屐临溪驻。",
      "登台目稍宽，倚树得新句。",
      "朦胧月始华，澹宕林多趣。",
      "语罢出林垌，笑指客来处。"
    ]
  },
  {
    "id": "e647d10f5bb2978c8f344df8cfc02d96",
    "title": "早起",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "严冬似早春，时物多暄煦。",
      "崇朝澹晦阴，花径冥蒙雨。",
      "垂柳助芳柔，繁英亦增妩。",
      "悄然人虑清，屋角流莺语。"
    ]
  },
  {
    "id": "e647d10f5bb2978c8989c8dcdd263a91",
    "title": "挽王师祖我希公",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "万里携家瘴疠俱，一官牢落寄江隅。魂归华表人疑鹤。",
      "梦绕云霄舄是凫。尚有生祠遗海峤，谁传哀讯入皇都。",
      "独怜宦况清如水，悬橐萧萧此问途。"
    ]
  },
  {
    "id": "e647d10f5bb2978c88e981d8cacfb2df",
    "title": "寄贺李本宁先生起南太常",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "中朝方系望，宁许赋鸿冥。卿月临淮甸，春风过洞庭。",
      "千秋垂信史，七郡戴祥星。礼乐窥元始，英髦属典刑。",
      "宫悬今待奏，国牒已镌铭。旧好仙曹接，新题御藻馨。",
      "钟山登霁色，湖水贴天青。草莽忻殊遇，曾邀笔墨灵。",
      "先生己未春曾为余叙拙稿，故结中致感云。"
    ]
  },
  {
    "id": "e647d10f5bb2978ca75af77a1b4fdcdc",
    "title": "溪云",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "溪云薄如纸，拖水三千丈。",
      "安得一丈笔，横波写秋涨。"
    ]
  },
  {
    "id": "e647d10f5bb2978c1a60792b6db246ac",
    "title": "惜别",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "有美一人兮，羌姱修而独处。扈芝兰以为裾兮，曳明珰之累累。",
      "排风云而遐览兮，抗埃𡏖而遥举。瞻修涂之纡阻兮，思蹇产乎延伫。",
      "夫既眷余以惠好兮，又申之以芳期。时冉冉其将届兮，风波忽而间之。",
      "仰明月之皎皎兮，纷独鉴余罗帏。众星俨其历历兮，白露湛而未稀。",
      "步长廊以徙倚兮，迷不知其所为。昔交甫之奇逢兮，解明珠于汉浦。",
      "若洛嫔与神女兮，固余心之所慕。余既抱此■𢥞兮，汨临风而罔诉。",
      "余令灵氛司筮兮，令蹇修以通情。曰两美其必合兮，两爱其必成。",
      "驾云軿与星幄兮，摩阊阖乎余上征。饮余马于天津兮，撷桂华于月窟。",
      "玉皇悯余之幽衷兮，亦缔之以灵匹。羌明眸与皓齿兮，焉蕙心与兰质。",
      "欢婉娈之绸缪兮，要余盟乎皎日。余结以罗带兮，又袭之以蕙裳。",
      "遗余以佩褋兮，汨期焉而吾以行。情连蜷而不舍兮，余亦黯黯其惨怆。",
      "块余独罹此暌隔兮，渺不知夫天路之茫茫。青鸟遗余鸾笺兮，既订之密约。",
      "夫何告余以不闲兮，步邅回而反却。余欲度而无车兮，欲逝而无航。",
      "苟余情之可质兮，虽阒寂夫何伤。彼天高犹可越兮，路远亦可即恐迟回而不吾顾兮，余怀怅其靡极。",
      "兽踯躅犹思求群兮，鸟孤栖而鼓翼。纷余独索居而孑处兮，恍屏营而陫恻。",
      "星歘歘而欲稀兮，月黮黮而将匿。溘时序之播迁兮，既零露而霣霜。",
      "木叶萎而辞干兮，众草萋其烟黄。何草木之摇落兮，睇松柏而劲好。",
      "谅美人之姱信兮，曰岁寒其永保。怀朕情而不发兮，羌独悲此远道也。",
      "长憯怛以增欷，孰云察余之中抱也。余纫秋兰以继佩兮，集申椒其纷罗。",
      "余情虽惝恍兮，顾余心实靡他。昔尾生之抱柱兮，宁徇义而沈波。",
      "翻雨云于掌上兮，固薄俗之所讹。结幽盟于金石兮，槛明月而长歌。",
      "歌曰：皓魄盈盈，流光烂兮。彼美者谁，姿容婉兮。横调玉箫，吹参差兮。",
      "手撚璚华，寄远思兮。思而不见，泪欲颓兮。愿方惠好，永矢不堕兮。"
    ]
  },
  {
    "id": "e647d10f5bb2978c01cda2f6e616809c",
    "title": "思远篇",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "望美人兮隔云山，被白縠兮跨紫鸾。紫鸾兮上下，我思君兮延伫。",
      "延伫兮奈何，君不见兮愁苦。山有阿兮云有端。路险难兮愁攀缘。",
      "情不真兮期不专。去不顾兮来不言。怊怅兮大息，欲往从兮迍邅。"
    ]
  },
  {
    "id": "e647d10f5bb2978c01cda2f60ef01350",
    "title": "思远篇",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "望美人兮隔江浔，河汉迥兮邈以深。霜高兮窅窅，月永兮沈沈。",
      "沉吟兮未极。泪潺湲兮沾臆。江有沚兮又有蓠。我思君兮君自知。",
      "心不同兮情易携。不敢怨兮私自悲。桂棹兮鼓兰枻，中流兮吹参差。",
      "君不听兮愁绝，欲往渡兮逶迤。"
    ]
  },
  {
    "id": "e647d10f5bb2978c313a4182ea52d9f3",
    "title": "石芝歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "山中多白石，灵岩閟幽迹。山中多白石，灵岩閟幽迹。",
      "和云捣玉浆，炼作仙家食。仙家食，驻童颜，生羽翼。",
      "出入参寥，无穷无极。欲以言志，山中多白石。"
    ]
  },
  {
    "id": "e647d10f5bb2978c313a4182d0640c83",
    "title": "石芝歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "芝生亿万龄，朱华冒紫茎。芝生亿万龄，朱华冒紫茎。",
      "仙人结作佩，服之觐帝庭。觐帝庭，载云軿，御霓旌。",
      "吐纳元气，游于杳冥。欲以言志，芝生亿万龄。"
    ]
  },
  {
    "id": "e647d10f5bb2978c548cc638cfe956cb",
    "title": "覆水篇",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "覆水置地中，不能收涓滴。请看大道旁，有时生荆棘。",
      "偶然杯酒结绸缪，宁知肝胆成抛掷。君不见馀桃在口尚津津。",
      "昨朝感惠今则嗔。世间安得一心人。"
    ]
  },
  {
    "id": "e647d10f5bb2978cd9fab6a65aeb3a09",
    "title": "赋月",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "月，如圭，又如玦。河汉迢迢，关山不可越。清光两地谁同，怀人空望瑶台阙。",
      "难把寸心诉与嫦娥，相思一夜搔首迟明发。"
    ]
  },
  {
    "id": "e647d10f5bb2978c16a6cf108aef617f",
    "title": "赋草",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "草，如烟，复浸潦。如缕如丝，闲愁堆不扫。十里平芜远青，断肠偏在章华道。",
      "王孙一去兮归未归，河畔萋萋却讶霜华早。"
    ]
  },
  {
    "id": "e647d10f5bb2978cea0834cb1a2e3cc4",
    "title": "禽言",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "南山张缴北山罗，行不得哥哥。东家树篱西家棘，哥哥行不得。"
    ]
  },
  {
    "id": "e647d10f5bb2978cea0834cba925fe2a",
    "title": "禽言",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "归去好，归去好。在家起常迟，离家饭常早。戴星骑秃驴，昏黑随山跑。"
    ]
  },
  {
    "id": "e647d10f5bb2978cea0834cb0946bc6b",
    "title": "禽言",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "坭滑滑，何时乾，行路千难与万难。"
    ]
  },
  {
    "id": "e647d10f5bb2978cea0834cb0336287c",
    "title": "禽言",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "提壶提壶沽美酒，不饮香醪辜负口。钱到有，酒没沽。",
      "胡卢提，提胡卢。"
    ]
  },
  {
    "id": "e647d10f5bb2978cea0834cb5db8e041",
    "title": "禽言",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "坭漉漉，沙簇簇，卖却黄牛去买犊。",
      "有田无力赁人耕，布谷布谷布布谷。"
    ]
  },
  {
    "id": "e647d10f5bb2978cea0834cb0459ae6c",
    "title": "禽言",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "姑恶夫恶，红颜命薄。新人入门，故人出阁。新人笑，故人啼。",
      "宁为恶姑妇，莫作恶夫妻。"
    ]
  },
  {
    "id": "e647d10f5bb2978c33f4410c1f0a15ad",
    "title": "社中观餐霞王叟塑佛赋赠",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "观世尽虚假，痴人妄认真。",
      "偶然拈一土，捏作大圣神。",
      "金碧与丹艧，涂抹及污漫。",
      "体魄俨然具，姿容眇若新。",
      "观者诧奇绝，悲仰极欢忻。",
      "回看一块土，丹垩众具陈。",
      "土木何情者，胡然忽现身。",
      "凭君双手眼，变幻殊绝伦。",
      "千人千手眼，观者如一人。",
      "君岂普眼佛，能摄众眼根。",
      "君岂兜罗手，而转大法轮。",
      "天地一幻师，万类属陶甄。",
      "君巧侔造物，玄玄众妙门。",
      "工技信无匹，风期亦可亲。",
      "瘿钵樛藤杖，青袍白帻巾。",
      "矫矫云中鹤，飘飘岭上云。",
      "长揖归匡庐，五老斗嶙峋。"
    ]
  },
  {
    "id": "e647d10f5bb2978c91576d962adb756f",
    "title": "何澹公草堂留题",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "红尘市上纷相逐，挥汗霪霪如新沐。",
      "陡觉门开景色幽，中有天然图一幅。",
      "乍疑摩诘辋川居，致态不殊景差缩。",
      "拈墨和烟粗点缀，脱尽蹊畦与甜俗。",
      "闲斋窄窄澹生姿，虚牖茏茏映修竹。",
      "石片萦阶龟壳文，瓦块叠屋鱼鳞簇。",
      "墙如端木不遮肩，巷似柴桑讵容毂。",
      "仄径才穿枝碍眉，荒畦移步莎霾足。",
      "阶前贮月兼酿流，凿渠磬折盘三曲。",
      "潮筋海眼何曾透，潴得天泉清可掬。",
      "石床不斫亦不磨，移来尚带苔纹绿。",
      "断处凭将一线通，波心石罅如蠹木。",
      "墨沈时翻絮絮烟，镜光净抹澄澄谷。",
      "平头童子置芳饵，跃出锦鳞鬐鬣秃。",
      "擎来掌上不惊人，宛如荷叶龟儿宿。",
      "须臾掷放撇波去，又似排风纵巨渎。",
      "山间移药不知名，花底来禽不辨族。",
      "绮石养蒲滴滴滋，陶鎗剪蕙旎旎郁。",
      "疏姿疏韵大宜人，柔绿柔香饱心目。",
      "尝恨山家篱落幽，好景不入村人腹。",
      "城中半是富人居，拚金买埒犹嫌促。",
      "石室藏身患不牢，铁关拄户囚如梏。",
      "谁知澹远饶古趣，坳土芥舟随意覆。",
      "睫里焦明隐置巢，头上蜗牛行戴屋。",
      "闲诵南华齐物篇，更披叔夜养生牍。",
      "笑我劳劳尘鞅人，问君有邻卜一卜。"
    ]
  },
  {
    "id": "e647d10f5bb2978c35dc12907c3dd3ad",
    "title": "题松柏同春卷",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "陟彼高冈，松柏楚楚。",
      "于日于朝，以风以雨。",
      "日月之行，荡乎其中。",
      "山川喷薄，不出其所。",
      "根盘太古，苍鬣虬枝。",
      "洗髓泬漻，濯魄玄夷。",
      "白云在天，红日在地。",
      "精灵出没，与之游戏。",
      "二仪一象，四气唯春。",
      "松耶柏耶，后众卉存。"
    ]
  },
  {
    "id": "e647d10f5bb2978c27bd08749147a5db",
    "title": "和泂酌亭诗",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "往来井井，于彼于兹。",
      "众口如瓶，曷辨渑淄。",
      "一土攸生，厥味莫齐。",
      "舌司鉴衡，匪曰泉私。",
      "清圣浊贤，君子是仪。",
      "既好其辨，爰系之诗。"
    ]
  },
  {
    "id": "e647d10f5bb2978cc0d83a1433d2968e",
    "title": "和观棋",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "登岸造极，筑基累址。",
      "义取其争，和不为美。",
      "设险似兵，坐隐若士。",
      "雌雄未分，黑白唯二。",
      "投鞭断流，探穴取子。",
      "袖手徒观，当局忘味。",
      "惊矢落雕，游丝系鲤。",
      "制胜以谋，纵擒在指。",
      "败还自葺，胜勿浪喜。",
      "艺之云乎，道如斯耳。"
    ]
  },
  {
    "id": "e647d10f5bb2978c263ae6cc67ca39a9",
    "title": "久旱悯农因和停云",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "停云薄空，有风无雨。",
      "欲叩帝阍，祝融伊阻。",
      "三春云迈，良辰空抚。",
      "孰捣龙宫，操豚是伫。"
    ]
  },
  {
    "id": "e647d10f5bb2978c263ae6cc3a05fd98",
    "title": "久旱悯农因和停云",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "西郊作云，厥气冥蒙。",
      "有赫震雷，倒岳掀江。",
      "掩耳避之，闭户塞窗。",
      "天意叵测，莫之适从。"
    ]
  },
  {
    "id": "e647d10f5bb2978c263ae6cc8d3455aa",
    "title": "久旱悯农因和停云",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "眷彼良苗，悴不再荣。",
      "哀哀孑遗，嘿轸余情。",
      "祠川祷岳，岂惮宵征。",
      "昊天不恤，不如靡生。"
    ]
  },
  {
    "id": "e647d10f5bb2978c263ae6cc9e50e718",
    "title": "久旱悯农因和停云",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "液不荣根，叶辞其柯。",
      "民之不禄，孰沴天和。",
      "及此降霖，获少丧多。",
      "其复不尔，嗟嗟民何。"
    ]
  },
  {
    "id": "e647d10f5bb2978cfdcb6674d7343d92",
    "title": "和劝农",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "天沃尔土，不敕尔民。",
      "一耕三食，劳逸谁真。",
      "三时弗若，兵馑相因。",
      "劝尔务农，自利利人。"
    ]
  },
  {
    "id": "e647d10f5bb2978cfdcb667493addea8",
    "title": "和劝农",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "市利莫争，艺我黍稷。",
      "金贱谷贵，贷不可殖。",
      "驱此劳民，以稼以穑。",
      "地产明珠，饥不可食。"
    ]
  },
  {
    "id": "e647d10f5bb2978cfdcb6674ce9daac2",
    "title": "和劝农",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "天祻尔琼，珍饶川陆。",
      "地发秘奇，民破淳穆。",
      "惰农弗耕，奸贾利逐。",
      "环琼百室，舂粮不宿。"
    ]
  },
  {
    "id": "e647d10f5bb2978cfdcb667484432931",
    "title": "和劝农",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "积玉堆金，家弗可久。",
      "上智明农，相戒其偶。",
      "坊市勿嬉，并力南亩。",
      "农亦有闲，不为游手。"
    ]
  },
  {
    "id": "e647d10f5bb2978cfdcb66740f2eb0e1",
    "title": "和劝农",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "谋食有方，务本不匮。",
      "纵不逢年，勤则有冀。",
      "物岂余悭，唯力弗至。",
      "耕凿嬉游，帝力何愧。"
    ]
  },
  {
    "id": "e647d10f5bb2978cfdcb6674ac6b41fd",
    "title": "和劝农",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "垦我疆场，拓我边鄙。",
      "无地不毛，唯亩是履。",
      "既登嘉谷，盈箱溢轨。",
      "伏腊鸡豚，酒浓肴美。"
    ]
  },
  {
    "id": "e647d10f5bb2978c62ed0fc3cb07b57e",
    "title": "戏和陈子明自嘲",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "叱咤如醉如梦，沈冥非佛非仙。",
      "半褐闲寘一榻，百钱且挂两肩。",
      "逢人只合拚饮，醉中自爱逃禅。",
      "胡奴不用送米，支遁何须索钱。",
      "以马喻指是马，草玄尚白非玄。",
      "闲思日月过隙，恰似箭括离弦。",
      "漫尔烟霞痼疾，真成湖海痴颠。",
      "老去空馀侠骨，生来不受人怜。",
      "毕竟宜寘何地，自断休问皇天。"
    ]
  },
  {
    "id": "e647d10f5bb2978ceb8bebf7056bcba2",
    "title": "次和韩孟郁拈得也字二十八韵解嘲示苏汝载",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "一邱一壑过之，适来适去顺也。",
      "何须饰蚓招龙，大都指鹿为马。",
      "三生辗转尘劳，四大形骸浸假。",
      "荣华霎似风灯，弃置瞥同掌瓦。",
      "长平朽骨已灰，秦宫燬搆如赭。",
      "世间万劫消沈，自在一切割舍。",
      "谁非逐响吠声，我贵知希和寡。",
      "雌黄颠倒未真，幻影虚空漫把。",
      "狡兔三窟巧逃，冥鸿一网尽打。",
      "我生之初胡为，人寿几何姑且。",
      "游心邃古玄夷，睁目大空𧮳閜。",
      "有酒但呼公荣，无弦安辨贺若。",
      "那堪傀儡灌浇，政赖丝竹陶写。",
      "青黄自断沟中，煨烬谁收爨下。",
      "斩钉凿铁扫除，沓水拖坭沾惹。",
      "寻仙莫问桃源，耦耕且傍榆社。",
      "闲来扪腹笥经，漫尔当炉涤斝。",
      "碧盏时倾蔗浆，清斋日啖菔鲊。",
      "曲肱木榻蘧蘧，露顶松风洒洒。",
      "寄霾天地忧愁，灭裂古今风雅。",
      "高谈解跨连环，雄辩疑驱炙輠。",
      "浮生石火电光，大道秕糠土苴。",
      "豕孚蹢躅负涂，龙战玄黄在野。",
      "乾坤瞬息沧桑，吴越兴亡墓槚。",
      "有时端坐书空，镇日闭关结夏。",
      "杀人岂是曾参，非罪谁明公冶。",
      "从他熟视耽耽，我自笑言哑哑。",
      "素位何怨天乎，卜居聊问日者。"
    ]
  },
  {
    "id": "e647d10f5bb2978c4c9ea31768be025f",
    "title": "山斋",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "自是嵇康懒出，非关刘尹频来。",
      "阶前一堆黄叶，户外三尺苍苔。"
    ]
  },
  {
    "id": "e647d10f5bb2978c4ca77db2dcd60598",
    "title": "闲居",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "寻常都忘盥栉，宾客不习衣冠。",
      "帙散云霞生座，尊开苜蓿在盘。"
    ]
  },
  {
    "id": "e647d10f5bb2978c5047bc5aac445dd5",
    "title": "长门怨",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "妾命真成薄，君恩未是疏。",
      "玉楼闻玉漏，金殿度金舆。",
      "长乐歌钟歇，长门夜月虚。",
      "愁颜无复少，传语谢相如。"
    ]
  },
  {
    "id": "e647d10f5bb2978cf3c0fb2e843602ca",
    "title": "巫山高",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "云雨暮仍朝。阳台入望遥。时时横翠馆，往往堕金翘。",
      "乍拂霞裾动，还承羽盖飘。凄凉千古梦，无语对空寥。"
    ]
  },
  {
    "id": "e647d10f5bb2978cd964b558a639dd53",
    "title": "虾䱇篇",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "白龙化为鱼，乃在网中居。",
      "寄书与豫且，何乃亟相屠。",
      "豫且语白龙，时命固所造。",
      "不见虾与䱇，日日游潢潦。"
    ]
  },
  {
    "id": "e647d10f5bb2978c5bde7c611c8dc982",
    "title": "广独漉篇",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "独漉独漉，富人买田不买屋。",
      "盈箱盈囷谷累累，譬如触目皆珠玉。",
      "世间何事不求人，囊里有钱瓶有粟。",
      "卖谷又得钱，将钱复买田。",
      "操豚祝天公，但愿禾苗被垄，南亩连阡。",
      "纵有馀钱起大屋，不是载人但载谷。",
      "三级高圌品字安，臂大麻绳拦腰束。",
      "堂前幻出九疑山，厅心路转三巴曲。",
      "庭内舂声庭外闻，旧禾未打新禾续。",
      "平明张𥐊雀窥仓，半夜捶床鼠啮椟。",
      "宾来窗畔叙琴尊，仆从请过禾堂宿。",
      "昨日雌鸡已抱卵，今朝共牛又生犊。",
      "南村庄客输乾租，东堡佃郎送赆肉。",
      "墙隈列盎酿醋酱，厨下炊烟酒正熟。",
      "平头童子鼓风轮，白日黄尘不见人。",
      "乍疑雨打鸳鸯瓦，又惊屋角春雷震。",
      "随风糠粺翩翩舞，匝地明珠颗颗匀。",
      "校晴校雨干和湿，征贵征贱旧还新。",
      "门外健儿势似虎，农夫俯首遭棰楚。",
      "去年尚欠草鞋钱，今年七月无新忝。",
      "全凭杯酒解争嗔，更回悲脸陪笑语。",
      "便便坦腹坐中堂，睁眉瞋目气昂昂。",
      "漆黑乌纱充约正，朱红扁额榜勤王。",
      "案头笔架三山立，座右牙筹一尺长。",
      "天地玄黄编租簿，上中下则别田庄。",
      "花阑票子催科急，朱笔横斜批两行。",
      "独漉还独漉，苦苦卖田来买屋。",
      "破钱坏钞殚经营，不知费谷几多斛。",
      "其屋日袤其田缩。啮墙不充饥，啖柱不入腹。",
      "君不见贫人起屋富人住，后车不戒前车覆。"
    ]
  },
  {
    "id": "e647d10f5bb2978c83d93e5482a3b8dc",
    "title": "升天行",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "龙游云雾中，飞空杳无迹。众口递交嘘，无风生羽翼。",
      "富贵信有阶，贫贱岂无极。神龙失水而陆居，虽欲升天升不得。"
    ]
  },
  {
    "id": "e647d10f5bb2978c1815f1ff6074145f",
    "title": "结交行",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "结交重同心，结客重黄金。愿君金多如季子，请君报仇为君死。",
      "君不见春申门下皆珠履，结交莫结贫贱士。"
    ]
  },
  {
    "id": "e647d10f5bb2978c6d2e4b7d498e9c75",
    "title": "侠客行",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "骢马玉连钱，银鞍光烨烨。昔日羽林儿，今为亡命侠。",
      "平原一望草连空，手提千石之雕弓。回身一发堕双鸿，鸣镝尚在飞云中。",
      "归来椎牛复挝鼓，万金不惜酬壮士。朅来四海任横行，眼中不肯容睚眦。",
      "荆卿小儿剑术疏，轵深里人翻自屠。男儿七尺乃浪掷，何足道哉小丈夫。"
    ]
  },
  {
    "id": "e647d10f5bb2978cc1eefc5cd6886c37",
    "title": "少年行",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "出入羽卫承华轩，追游尽是七贵门。丝绳宛转提玉尊，醉来深入胡姬宿，手撚花枝笑不言。"
    ]
  },
  {
    "id": "e647d10f5bb2978c740cef3ae0368753",
    "title": "酌君酒",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "酌君酒，劝君歌，人生不饮如乐何。来日苦短今日多，君不见黄河之水万里一折无回波。",
      "我无安期不死之大药，又无鲁阳却日之长戈。白日忽西倾，朱颜岂未酡。",
      "愿君剧饮勿蹉跎，酌君酒，劝君歌。"
    ]
  },
  {
    "id": "e647d10f5bb2978c079344097f6faef3",
    "title": "歌声长",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "歌声长，叹声短，人生意愿苦不满。鼎鼎百年会将半，来日之日岂长算。",
      "赠君七宝琼瑶之素琴，盛以九华葡萄之绣段。一弹再三弹，拂拭冰弦断。",
      "为君宛转柔肠乱，歌声长，叹声短。"
    ]
  },
  {
    "id": "e647d10f5bb2978ca0b448a4221dc0f5",
    "title": "子夜歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "美人玉簪长，绾著蓬松髻。",
      "低头坠玉簪，散发垂至地。"
    ]
  },
  {
    "id": "e647d10f5bb2978ca0b448a4762c5371",
    "title": "子夜歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "罗裙十二褶，褶褶绣鸳鸯。",
      "不知侬腰小，全讶罗带长。"
    ]
  },
  {
    "id": "e647d10f5bb2978ca0b448a43c7092cd",
    "title": "子夜歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "侬有一寸心，在郎心里许。",
      "郎有一寸心，教侬无觅处。"
    ]
  },
  {
    "id": "e647d10f5bb2978ca0b448a4e160786b",
    "title": "子夜歌",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "不惜千金躯，奉郎一夕欢。",
      "欢了三更去，妾梦三更长。"
    ]
  },
  {
    "id": "e647d10f5bb2978cf3c0fb2e775abead",
    "title": "巫山高",
    "authorName": "李之世",
    "authorId": "e647d10f5bb2978cd1457b72d1457b72",
    "dynasty": "明",
    "content": [
      "巫山高，高不极，琳宫贝阙造中天。云环玉佩无消息，阳台台畔碧氤氲。",
      "朝为行云暮行雨，雨散云摇不知处，暮暮朝朝空忆君。"
    ]
  },
  {
    "id": "e647d10f5bc6ce98061e964a2fbe9ab7",
    "title": "阙题",
    "authorName": "李滨",
    "authorId": "e647d10f5bc6ce98d1457b72d1457b72",
    "dynasty": "明",
    "content": [
      "盛世投闲脱俗嚣，惯来岩畔濯诗瓢。",
      "清秋雨过层峦合，万壑涛飞匹练飘。",
      "石室坐忘参上乘，荒碑重洗认前朝。",
      "采奇直欲穷天际，回首峰头月色骄。"
    ]
  },
  {
    "id": "e647d10f5bcae5ca675161b6396bfb95",
    "title": "王忠臣鈇墓",
    "authorName": "桑孝光",
    "authorId": "e647d10f5bcae5cad1457b72d1457b72",
    "dynasty": "明",
    "content": [
      "眼见横戈靖海洋，仓皇一夕具金汤。",
      "乘城顿息千家哭，追寇宁辞七尺僵。",
      "泪堕残碑同岘首，骨留荒冢亦桐乡。",
      "忠魂寂寞凭谁吊，凄断悲风撼白杨。"
    ]
  },
  {
    "id": "e647d10f5bccb58b59a6f1773fb939c2",
    "title": "朱明洞怀葛稚川",
    "authorName": "曾迁",
    "authorId": "e647d10f5bccb58bd1457b72d1457b72",
    "dynasty": "明",
    "content": [
      "云萝寂寂倚苍苍，古洞犹传不死乡。",
      "丹灶夜留明月鍊，金泥春带落花香。",
      "骖鸾月下三山近，化蝶岩前一梦长。",
      "我亦狂游勾漏令，玄珠何处更求方。"
    ]
  },
  {
    "id": "e647d10f5c20c9f83173bdfdb85e4d4f",
    "title": "飞来寺",
    "authorName": "郭光宇",
    "authorId": "e647d10f5c20c9f8d1457b72d1457b72",
    "dynasty": "明",
    "content": [
      "一水横流千里碧，双峰高插半云偏。",
      "疏疏岸竹千秋律，故故榴花几度禅。",
      "尘世樊笼俱幻迹，山中采药自忘年。",
      "望穷岛外风帆远，矫首云霄羽欲骞。"
    ]
  },
  {
    "id": "e647d10f5c28e0c69205a73929d03932",
    "title": "送徐石东佥宪潮南分韵得潇湘",
    "authorName": "杭都淮",
    "authorId": "e647d10f5c28e0c6d1457b72d1457b72",
    "dynasty": "明",
    "content": [
      "潇湘他日梦，今上合江亭。",
      "天阔浮吴楚，山青入洞庭。",
      "鹧鸪春渺渺，斑竹雨冥冥。",
      "舟楫云中见，依稀帝子灵。"
    ]
  },
  {
    "id": "e647d10f5c3de5f2b343abe8ab945ee3",
    "title": "送吴布政致政还毗陵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "盛满心知足，归休志已伸。",
      "乐天陪九老，莱子慰双亲。",
      "风月开三径，山林见几人。",
      "西江有棠树，千载忆斯民。"
    ]
  },
  {
    "id": "e647d10f5c3de5f2b329836defb43d9a",
    "title": "题齐氏族谱",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "营丘宗法废，今喜子孙贤。",
      "世系千年定，亲疏一本传。",
      "载歌頍弁句，不诵角弓篇。",
      "珍重藏诗谱，家声继郑玄。"
    ]
  },
  {
    "id": "e647d10f5c3de5f228a22719e872684f",
    "title": "寿大司寇杨公二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "身荷三朝宠，官联八座荣。",
      "提兵不妄杀，谳狱只求生。",
      "龟鹤应无算，熊罴定有徵。",
      "宾筵多祝颂，谁似故人情。"
    ]
  },
  {
    "id": "e647d10f5c3de5f228a227199327cf0a",
    "title": "寿大司寇杨公二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "当代推人物，惟公独占魁。",
      "清才多裨益，阴德久栽培。",
      "应得明珠晚，何妨白发催。",
      "佳辰隔千里，无计劝霞杯。"
    ]
  },
  {
    "id": "e647d10f5c3de5f2ac59db73ed8b424f",
    "title": "赠李伯颙下第",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "穷达皆由命，愁颜且暂开。",
      "君宜登此选，天欲老其才。",
      "旧学还加勉，初心慎莫灰。",
      "东风云路阔，还拟占春魁。"
    ]
  },
  {
    "id": "e647d10f5c3de5f2b6651290bdd35d3e",
    "title": "夜访李少卿回至莲塘寺同宿次少陵韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "官道千山迥，禅宫一径幽。",
      "故人远相送，邀我试同游。",
      "野烧随明灭，空云任去留。",
      "老僧惟面壁，不解利名愁。"
    ]
  },
  {
    "id": "e647d10f5c3de5f2b6651290c04c2575",
    "title": "夜访李少卿回至莲塘寺同宿次少陵韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "招提薄暮至，夹道树重重。",
      "枝缀青猿果，巢深白鹤松。",
      "因闻禅语秘，顿使宦情慵。",
      "清绝题诗处，山寒雪满峰。"
    ]
  },
  {
    "id": "e647d10f5c3de5f2300ff12b7a6b21bc",
    "title": "挽成规御史",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "投簪拂袖还，清望重于山。",
      "举世有公论，知君无厚颜。",
      "高风今寂寞，流水自潺湲。",
      "千载看青史，台臣第一班。"
    ]
  },
  {
    "id": "e647d10f5c3de5f272e138d7d5658f50",
    "title": "偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "二旬登上第，十载位都堂。",
      "遭遇古来少，感恩何日忘。",
      "不须论毁誉，焉用卜行藏。",
      "誓竭驽骀力，终身报圣皇。"
    ]
  },
  {
    "id": "e647d10f5c3de5f225b3f563309e8f6c",
    "title": "酬德诗谢乡友徐文辉以仆书童见遗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "与君交十载，德义重雷陈。",
      "分取文房仆，相资客路人。",
      "随车春护节，扫榻夜铺茵。",
      "愧乏琼瑶报，题诗播缙绅。"
    ]
  },
  {
    "id": "e647d10f5c3de5f27d8d954d9539c6eb",
    "title": "山家",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "级级山田畔，农家住不移。",
      "增茆苫破屋，编竹补残篱。",
      "日暖开蚕早，云深放犊迟。",
      "年年了租税，免得吏人欺。"
    ]
  },
  {
    "id": "e647d10f5c3de5f226f4323c9bec140b",
    "title": "寄梅贡士鼎",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "青春人共夸，文彩玉无瑕。",
      "笔扫龙蛇阵，胸蟠锦绣车。",
      "月宫曾折桂，杏苑拟探花。",
      "迟尔云霄上，同心佐帝家。"
    ]
  },
  {
    "id": "e647d10f5c3de5f269174fea6a6e5a4f",
    "title": "山行即事有感二首寄李九川",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远涉登登路，愁冲活活泥。",
      "云遮山脊断，雨助水声凄。",
      "村火青烟湿，林花翠雾迷。",
      "谁怜宦游客，骢马不停蹄。"
    ]
  },
  {
    "id": "e647d10f5c3de5f269174feac052e239",
    "title": "山行即事有感二首寄李九川",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "草暗原头路，花粘屐齿泥。",
      "农家一村聚，牧笛数声凄。",
      "旅馆时时盻，乡山望望迷。",
      "东林有归客，怪底厌轮蹄。"
    ]
  },
  {
    "id": "e647d10f5c3de5f27a62b86ab844019d",
    "title": "寄陆尚文",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东郭一尊酒，西江千里程。",
      "故人不可即，孤客若为情。",
      "秋近天风厚，时来羽翮轻。",
      "扶摇九万里，洗耳听蜚声。"
    ]
  },
  {
    "id": "e647d10f5c3de5f2be687433c2f5be77",
    "title": "寄秦以忠",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "宿别城东寺，参商岁月长。",
      "天涯怀故旧，客况最凄凉。",
      "大器晚方就，寸阴今正忙。",
      "西风动寥廓，期尔快翱翔。"
    ]
  },
  {
    "id": "e647d10f5c3de5f2e76597efbe53dcb3",
    "title": "寄张维本阴阳官兼管医学",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "残雪江村晓，维舟曾访君。",
      "颜华嗟久别，消息喜相闻。",
      "步野寻春药，登台望夜氛。",
      "此中有真乐，应笑独纷纷。"
    ]
  },
  {
    "id": "e647d10f5c3de5f2624f6e3a51060f34",
    "title": "寿蕳庵王先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "中年增一算，八月庆初辰。",
      "黄鹤山头日，紫薇堂上人。",
      "恩添江水远，香发桂枝新。",
      "无限殷勤祝，楚天南望频。"
    ]
  },
  {
    "id": "e647d10f5c3de5f2d6e861c6ba2f1949",
    "title": "宿戈阳山家将明怅然兼忆李少卿二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远路倦行迈，山家宿渐明。",
      "催衣勤漏鼓，聒枕乱鸡声。",
      "树杪摇风向，檐头溜雨鸣。",
      "故乡在何处，展转不胜情。"
    ]
  },
  {
    "id": "e647d10f5c3de5f2d6e861c6e6f50148",
    "title": "宿戈阳山家将明怅然兼忆李少卿二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "达人林下卧，春梦最分明。",
      "不设重门险，何须击柝声。",
      "曲肱如尺稳，鼾鼻似雷鸣。",
      "任尔朝慵起，都无尘世情。"
    ]
  },
  {
    "id": "e647d10f5c3de5f284d7b217238aa530",
    "title": "项荩臣宪副曾与予同除广东兹闻擢陕西宪使寄诗为贺",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "同捧外台檄，怜君独滞留。",
      "清才不可掩，高位岂须求。",
      "马度函关晓，云开华岳秋。",
      "相期守初志，联步凤池头。"
    ]
  },
  {
    "id": "e647d10f5c3de5f2f105afe52373e5f6",
    "title": "疮疾在告蒙恩命医调治既痊入谢赋诗志感",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "移病闭闲门，矜怜感至尊。",
      "上医调善药，衰疾去深根。",
      "蒲柳重荣日，乾坤再造恩。",
      "时平无可报，空有赤心存。"
    ]
  },
  {
    "id": "e647d10f5c3de5f281e4cbe340d97b29",
    "title": "题邵真人画赠唐廷璋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仙子写山川，风标自入玄。",
      "草堂芳树里，萧寺碧云边。",
      "钓叟方移棹，行人未息肩。",
      "平生出尘想，对此一凄然。"
    ]
  },
  {
    "id": "e647d10f5c3de5f2a767db4d092f9a18",
    "title": "辛巳四月自大同宣府还朝议政五月八日陛辞还镇蒙恩赐酒饭赐钞千贯且命中官谕旨慰勉赋此志感",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "付托惭无效，趋朝不自安。",
      "恐干天宪重，翻拜圣恩宽。",
      "楮币来中使，琼筵出大官。",
      "重还何以报，惟有一心丹。"
    ]
  },
  {
    "id": "e647d10f5c3de5f2754f205fc331f2ca",
    "title": "寿张同年都宪",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "老我同年友，相逢总异乡。",
      "一尊初庆度，七夕喜新凉。",
      "抚镇勋劳大，驱驰道路长。",
      "无能遥附骥，凝睇海茫茫。"
    ]
  },
  {
    "id": "e647d10f5c3de5f266b0d913d35a2753",
    "title": "寿詹事府唐录事先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "满袖天香午退朝，华堂开宴沸云韶。",
      "青田白鹤仙风在，绣绂苍麟瑞应昭。",
      "事业终期齐广受，寿龄还拟等松乔。",
      "酒酣试倚阑干望，南极文星映九霄。"
    ]
  },
  {
    "id": "e647d10f5c3de5f2787105eff4badb74",
    "title": "题聚奎楼",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "腰横博带气横秋，仿古抡材共倚楼。",
      "杨子从来识词赋，魏公元薄快恩雠。",
      "疏帘秀卷青山入，高栋光依白日浮。",
      "闻道边尘犹未洗，欲升豪杰挽河流。"
    ]
  },
  {
    "id": "e647d10f5c3de5f2787105ef5dad058b",
    "title": "题聚奎楼",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "楼成星聚兆文明，此日登临客况清。",
      "报国未能酬素志，兴贤深望济苍生。",
      "云开南浦双眸豁，月照东湖一掌平。",
      "寄语苏公好珍重，莫教方叔误时名。"
    ]
  },
  {
    "id": "e647d10f5c3de5f217b66669a22e9785",
    "title": "重庆堂为贡士顾祯题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "可乐无如具庆心，君家重庆乐尤深。",
      "报刘殊胜陈情密，事点还同养志参。",
      "百岁奉萱培二本，一生爱日惜分阴。",
      "高堂华扁须珍重，早晚恩光拟照临。"
    ]
  },
  {
    "id": "e647d10f5c3de5f2b659c57a440d653a",
    "title": "题尘清亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "亭上花枝覆草塘，亭前流水引源长。",
      "移来湘浦千竿雨，分得濂溪十里香。",
      "吟到碧天明月上，醉眠白石晚风凉。",
      "太平自有无穷乐，不为吹笙杂鼓篁。"
    ]
  },
  {
    "id": "e647d10f5c3de5f2b659c57a0a7621e1",
    "title": "题尘清亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一尘不到草亭深，雅称秋台铁石心。",
      "星聚衣冠占太史，风流觞咏继山阴。",
      "柑分低树和烟摘，酒出行厨带月斟。",
      "宾主淹留归路晚，满天风露夜沈沈。"
    ]
  },
  {
    "id": "e647d10f5c3de5f2b6f089e8c6adecb0",
    "title": "营建纪成陈都堂命为阮太监题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "内相承宣下玉阶，经营殊不费民财。",
      "圣明仁化如天覆，黎庶欢心若子来。",
      "洛水功成光镐邑，斯干诗咏继灵台。",
      "有周俪美逢今日，欲献赓歌愧菲才。"
    ]
  },
  {
    "id": "e647d10f5c3de5f25c8831af46fbda6d",
    "title": "挽道士陈缉熙求",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "九转丹成生羽翰，烟霞拂袖出尘寰。",
      "壶中演秘龙初伏，岛外寻真鹤未还。",
      "松径净迷苍雪冷，竹窗空锁白云间。",
      "洞庭凉夜吹箫过，水满江天月满山。"
    ]
  },
  {
    "id": "e647d10f5c3de5f2c7520712d4bd06f3",
    "title": "长洲张医士妻葬青龙坞陈都堂命作挽诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "瑶池会看舞山香，尘满芙芙月满堂。",
      "乌鹊桥空红雨乱，青龙坞远白云荒。",
      "医传上国思贤助，学富东吴慕义方。",
      "嬴得乡评重潜德，为题诗句共揄扬。"
    ]
  },
  {
    "id": "e647d10f5c3de5f2f921c661e2682b97",
    "title": "挽薛亚卿父",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "词翰兼优绝代无，养高不受俗尘污。",
      "忽从瑶水群仙会，遂判香山九老图。",
      "丹凤衔书恩礼重，苍龙解绂泪痕枯。",
      "传家幸有皋陶子，大展经纶弼圣谟。"
    ]
  },
  {
    "id": "e647d10f5c3de5f21f7f2e77f724957e",
    "title": "送杨练师受度牒还山陈缉熙求",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "早闻学道出尘寰，今喜观光觐圣颜。",
      "黄石素书传圯上，青牛紫气度函关。",
      "九重帝泽千年遇，万里仙槎八月还。",
      "此去知君招不得，想应跨鹤入茅山。"
    ]
  },
  {
    "id": "e647d10f5c3de5f2a1e9e9e269d63c86",
    "title": "题吴御史昌衍所藏先世菊隐卷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "三径黄花事退休，故家诗画几时留。",
      "满笺香墨腾风露，万斛明珠缀冕旒。",
      "流落久嗟遗泽泯，来归深喜后人求。",
      "珍藏莫道凋零尽，尚有文光射斗牛。"
    ]
  },
  {
    "id": "e647d10f5c3de5f23871e68ecd00e441",
    "title": "挽姑苏张医士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "遁迹吴山世业医，家声高与古人期。",
      "杏栽董奉空千树，鹤驾苏耽去几时。",
      "松柏寒云愁满地，梧桐秋雨泪连枝。",
      "百年馀庆今何在，嬴得诸郎有白眉。"
    ]
  },
  {
    "id": "e647d10f5c3de5f278eb389b72ab1993",
    "title": "题顾仲礼藏春楼",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "香满吴山总是春，楼中春意浩无垠。",
      "暖风入座鸟声细，晴雨卷帘花气新。",
      "万物均含形色性，一腔同寓发生仁。",
      "何当袖拂烟霞去，卜筑相依养道真。"
    ]
  },
  {
    "id": "e647d10f5c3de5f2da710c03591b9659",
    "title": "屏山楼胡御史拱辰为舒安求",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "名山相对搆层楼，山势如平翠欲流。",
      "云卷半帘天影近，风来满座雨声浮。",
      "羊元独卧筠床晚，苏轼重游赤壁秋。",
      "千载芳名今并美，好传家业振箕裘。"
    ]
  },
  {
    "id": "e647d10f5c3de5f2f9cec94dcb083e91",
    "title": "松轩为乡人题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "百亩田园万树松，结轩相对日从容。",
      "天风夜半来鸣鹤，雷雨春深起蛰龙。",
      "香入吟窗钩翡翠，清分坐榻湿芙蓉。",
      "几回乡梦曾相过，身在徂徕第一峰。"
    ]
  },
  {
    "id": "e647d10f5c3de5f2939b099c2291fa74",
    "title": "文会堂为姑苏唐以敏题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "新筑茅堂傍竹林，茅堂隐隐竹森森。",
      "朋簪累盍薰陶久，丽泽相资造诣深。",
      "明月半窗无俗侣，清风一曲有知音。",
      "何时归棹吴江上，共挹沧浪洗渴心。"
    ]
  },
  {
    "id": "e647d10f5c3de5f2ed0a4d573e7a6e6a",
    "title": "仁化草堂为曲江黄御史父处士题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "为爱茅堂近曲江，云山叠叠水淙淙。",
      "一筇晴雨行南亩，半榻清风卧北窗。",
      "少室山人今有几，杜陵野老古无双。",
      "传家又得宁馨子，衣绣乘骢在帝邦。"
    ]
  },
  {
    "id": "e647d10f5c3de5f24ae21ee48ba68f77",
    "title": "恬澹轩为大德观王道士题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "昔年欲问参同契，暇日曾过恬澹轩。",
      "羽客相逢应悟道，黄庭诵罢竟忘言。",
      "宾墀苔老稀人迹，仙丈云深绝市諠。",
      "身世飘然如物外，何须更懝访桃源。"
    ]
  },
  {
    "id": "e647d10f5c3de5f201c200e30811ac7e",
    "title": "都门别意送陈都宪从子佶省都宪毕归吴",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "鸟啼花发媚皇州，袖拂东风去莫留。",
      "客计不知归路倦，乡心应念倚闾愁。",
      "百年门第天伦重，万卷诗书世德修。",
      "闻道严君思仲父，看云白昼卧江头。"
    ]
  },
  {
    "id": "e647d10f5c3de5f2d90f98e49cbaa45e",
    "title": "河阳亭为吴兴潘用中题其孙景善登太学岳之裔也",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "潘氏园亭桃李盛，栽培先德动遐思。",
      "好花不异河阳县，明世应非典午时。",
      "尊俎当筵留野客，溪山入座助新诗。",
      "贤孙早晚腾霄汉，枯槁行沾雨露滋。"
    ]
  },
  {
    "id": "e647d10f5c3de5f2b62c648bed819118",
    "title": "题沈进士纪松月扇面",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "谁将轻箑图松月，一握双清惬素心。",
      "云净九霄仙兔出，风生万壑老龙吟。",
      "庙堂大用期登进，海宇馀光仰照临。",
      "珍重乌台挥动处，红尘相避不相侵。"
    ]
  },
  {
    "id": "e647d10f5c3de5f2d497787009bc065c",
    "title": "都门别意为曲江黄御史父作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "冠盖如云出帝都，送君何处是归途。",
      "曲江秋水鸥寻侣，丹穴朝阳凤忆雏。",
      "双屐行探春信早，一尊吟对月明孤。",
      "草堂到日多耆旧，重画香山九老图。"
    ]
  },
  {
    "id": "e647d10f5c3de5f28aaf167d83807ddd",
    "title": "送上虞罗御史澄使闽中",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "使者新裁豸锦衣，故乡便道喜荣归。",
      "九重严命龙章宠，七帙慈亲鹤发稀。",
      "堂北花香秋正好，越南山色昼生辉。",
      "闽天后夜人瞻处，执法星光映太微。"
    ]
  },
  {
    "id": "e647d10f5c3de5f2592d37375c54a30c",
    "title": "交代芮御史钊按治江西诗送还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "同年同志复同官，客里相逢握手欢。",
      "千里归心辞我易，一年新政继君难。",
      "鄱湖水落清秋度，庐阜峰高后夜看。",
      "朝退金门如有暇，老亲烦为报平安。"
    ]
  },
  {
    "id": "e647d10f5c3de5f27f8e90f329ce286c",
    "title": "赠刘状元代祀舜帝便道故乡展焚黄礼",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远将玉帛祀先皇，秋雁寒云满路香。",
      "白发喜归梁颢第，锦衣荣过魏公乡。",
      "书衔彩凤光松梓，梦绕飞龙在庙堂。",
      "忧国忧民丈夫事，回轩莫待菊花黄。"
    ]
  },
  {
    "id": "e647d10f5c3de5f2cf1935fc017db905",
    "title": "闻杨亚卿弟宜有御史之擢",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "郡博先生庆泽深，传家昆季更谁伦。",
      "难兄久佐秋台政，阿弟新迁宪府臣。",
      "五色云中双凤鸟，九重天上对麒麟。",
      "匡时更有经纶事，不数三苏与二陈。"
    ]
  },
  {
    "id": "e647d10f5c3de5f280862c10b0c55770",
    "title": "送胡御史渊还京次留别韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "手持玉斧靖三边，人颂清名继四贤。",
      "恋阙久知心捧日，封章几见力回天。",
      "云开庐岳迎归旆，水满鄱湖送去船。",
      "万里同来不同往，江亭绿酒兴悽然。"
    ]
  },
  {
    "id": "e647d10f5c3de5f216126b3ba173a185",
    "title": "送姑苏潘进士暄淮府造坟事竣还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南浦西风酒一尊，乡情分袂暗销魂。",
      "成功已副贤王意，奏绩应沾圣主恩。",
      "家近松陵山有色，舟经杨子水无痕。",
      "欲知后夜相思处，月满霜台独倚门。"
    ]
  },
  {
    "id": "e647d10f5c3de5f2f97bf9023013f94a",
    "title": "景泰改元正月一日王潘二进士赍敕奖劳亚卿杨公有清勤公正之褒且有金帛之赐诗以贺之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "中兴圣主重贤劳，衮冕临轩遣俊髦。",
      "宠遇共夸金帛赐，清勤无忝玺书褒。",
      "九霄雨露新春被，一代君臣此日遭。",
      "江石苍生望风采，庐山光价两相高。"
    ]
  },
  {
    "id": "e647d10f5c3de5f2310a34d4d3178b2a",
    "title": "正统己巳秋客中闻大驾北狩未还惊号赋此",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "翠华北狩正侵彊，未报归期重感伤。",
      "百辟有谁能扈跸，一身无计可勤王。",
      "龙沙碛里秋容惨，羌笛声中夜漏长。",
      "怅望何时遂迎复，西风吹泪洒苍苍。"
    ]
  },
  {
    "id": "e647d10f5c3de5f2e6d7e8c31b6bd764",
    "title": "琴鹤轩为王仪宾题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "承运朝回脱锦衣，瑶琴白鹤两忘机。",
      "弦中一曲成连至，天外数声和靖归。",
      "台榭月明迷素羽，琅玕风动杂金徽。",
      "纷纷尘事浑忘却，歌舞何曾满绣帏。"
    ]
  },
  {
    "id": "e647d10f5c3de5f2ff634a275ed75f7a",
    "title": "冰壶为前人题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "幽人常在雪轩居，恍若清冰置玉壶。",
      "昼静一尘无处著，岁寒三友隔帘呼。",
      "间从芳沼寻鸥侣，睡起开笼放鹤雏。",
      "闻道丹青尤绝笔，时时写拟辋川图。"
    ]
  },
  {
    "id": "e647d10f5c3de5f2dc10c7846902e9aa",
    "title": "次韵题李主事叔玉使节还京卷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一点丹心忆翠华，无边风景送星槎。",
      "寒云渺渺随秋雁，孤鹜翩翩带落霞。",
      "自信穷经能致用，谁知忧国总忘家。",
      "何当拂袖同归去，十二街头扫雪花。"
    ]
  },
  {
    "id": "e647d10f5c3de5f2904b01db8d2b0545",
    "title": "次李主事过惶恐滩韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "锦缆牙樯江上过，滔天烟焰起风波。",
      "欲将一臂扶周鼎，可奈三军作楚歌。",
      "誓死不依元日月，精忠独照宋山河。",
      "试听惶恐滩头水，犹似当年呜咽多。"
    ]
  },
  {
    "id": "e647d10f5c3de5f250ea82f9007f96e4",
    "title": "景泰庚午客中中秋有感去岁此日有土木之变鸾舆未复",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "客里中秋忆去年，望云遥拜泪潸然。",
      "唐人未睹朝仪复，汉将谁扶国步颠。",
      "借问几人随幸辇，空传一雁到冰天。",
      "凄凉最是今宵月，莫向千门万户圆。"
    ]
  },
  {
    "id": "e647d10f5c3de5f23bf902795b0b42c5",
    "title": "谒鄂王祠",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南渡君臣社稷轻，独将大义振孤兵。",
      "两行泪滴中原地，一点心悬五国城。",
      "竹帛芳名今照古，庙堂遗像死犹生。",
      "九原若遇秦奸贼，为问谁家父子荣。"
    ]
  },
  {
    "id": "e647d10f5c3de5f2a11fd8d322f99164",
    "title": "送朱御史骥出使淮楚",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "面带霜威出内台，光腾执法射三台。",
      "观风久熟宜民政，按部今施济世才。",
      "当道豺狼何日遁，朝阳凤鸟几时来。",
      "知君素有澄清志，一点丹心莫暂灰。"
    ]
  },
  {
    "id": "e647d10f5c3de5f2a2853f525d02722f",
    "title": "张评事柷坐累出为处州知事暨丁内艰服阙朝京赋诗留别次韵奉赠",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "早岁香名禁籍收，腰横博带气横秋。",
      "平反有誉传中外，谪宦无惭任去留。",
      "鸾凤终非鹰隼类，江湖须抱庙堂忧。",
      "朝天此去沾恩宠，肯使潮阳困白头。"
    ]
  },
  {
    "id": "e647d10f5c3de5f23203532803906cf0",
    "title": "鸳湖归棹为姑苏屯田张指挥作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "九重宵旰重兵农，阅稼将军已建功。",
      "万顷垂花田似锦，一帆归棹气如虹。",
      "牙旗光射鸳湖水，鼓角声传虎帐风。",
      "自古忠臣报明主，济川勋业是英雄。"
    ]
  },
  {
    "id": "e647d10f5c3de5f2f733f4a3297ea0eb",
    "title": "拜都御史之命留别广东诸同寅",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "相亲未久即相知，忍向江头话别离。",
      "明主恩深无可报，苍生望重有何为。",
      "舟移南海乘潮发，帆挂东风带雨吹。",
      "明到梅关重回首，天南天北几相思。"
    ]
  },
  {
    "id": "e647d10f5c3de5f2704fe931e8bb0a5f",
    "title": "寄赠吴中诸友",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "皇华使者日边来，叨拜纶音总内台。",
      "四海澄清元有志，百寮表率愧非才。",
      "风霜敢谓摇山岳，雨露终期振草莱。",
      "却叹君恩无可报，惟将三尺效涓埃。"
    ]
  },
  {
    "id": "e647d10f5c3de5f262d87a486d5fd273",
    "title": "赠杨佥宪焕进表之京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "清白声华重外台，化行雨露令风雷。",
      "远将臣子千秋录，欲献君王万寿杯。",
      "紫禁嵩呼欢拜舞，黄封宴锡喜追陪。",
      "却惭无计相随去，梦绕飞龙日几回。"
    ]
  },
  {
    "id": "e647d10f5c3de5f2017482d1c5d4c524",
    "title": "久旱得雨忧民之怀顿释赋一诗志喜",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "亢阳且久田将芜，三农老稚皆号呼。",
      "帝德广运化工妙，天瓢一洒雨泽敷。",
      "岂但炎蒸已尽濯，坐令枯槁能还苏。",
      "安得九州总若此，苍生有望饥寒无。"
    ]
  },
  {
    "id": "e647d10f5c3de5f2dcaa8d818f3ee3b3",
    "title": "寿简庵王先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "五年不预庆长生，遐想高堂喜更荣。",
      "酒出黄封留客醉，袍裁赐锦照人明。",
      "算齐龟鹤应无限，梦叶熊罴定有徵。",
      "昨夜关心望南极，衣冠遥拜不胜情。"
    ]
  },
  {
    "id": "e647d10f5c3de5f2e019b92d3efdb949",
    "title": "挽大宗伯王文安公",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "四朝东阁掌丝纶，八座南宫领缙绅。",
      "词苑文章称独步，兰亭翰墨更谁伦。",
      "夜阑忽见星沉壁，梦里惊闻岁在辰。",
      "一卷泉坡吾道在，里人休解绂麒麟。"
    ]
  },
  {
    "id": "e647d10f5c3de5f21e182fd11a282f9f",
    "title": "送洛阳严进士宪来江西劳功因便道故乡还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "口衔天语临江右，劳却功臣便问津。",
      "画舫轻摇彭蠡曙，锦衣归看洛阳春。",
      "从来科目贤才盛，况际朝廷治化新。",
      "去去若承前席问，好攎忠赤献经纶。"
    ]
  },
  {
    "id": "e647d10f5c3de5f25781023819f3a150",
    "title": "寄乡郡朱太守",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一郡黎元仰福星，已魁循吏传中名。",
      "爱民不数刘宽恕，律已还高伯起清。",
      "莫叹长才淹白发，终期入相慰苍生。",
      "独惭浅薄登清要，补报无能负圣明。"
    ]
  },
  {
    "id": "e647d10f5c3de5f26ae8adc54be791f6",
    "title": "寄内叔金上舍",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "牛眠冈上雨初收，著却儒衣泮水游。",
      "头上焰光高几尺，笔端文彩焕三秋。",
      "登科肯落王曾后，对策还轻贾谊流。",
      "来岁乡闱文字录，先烦归雁寄洪州。"
    ]
  },
  {
    "id": "e647d10f5c3de5f28cf6933c5924abf6",
    "title": "挽胡知县以子贵封御史致政",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "擢第推封荷宠荣，宦途虽好倦逢迎。",
      "归来彭泽心方逸，飞去旌阳骨已轻。",
      "三径菊荒谁送酒，十洲云杳自吹笙。",
      "百年遗德今何在，试听朝阳彩凤鸣。"
    ]
  },
  {
    "id": "e647d10f5c3de5f2ff376dd70a43b8be",
    "title": "题节亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南曹司寇旧园亭，窗户玲珑昼不扃。",
      "新水一池金作队，繁花满障锦为屏。",
      "非因玩物移心志，且欲偷闲养性灵。",
      "有客相过莫相诮，古人忧乐是仪刑。"
    ]
  },
  {
    "id": "e647d10f5c3de5f2ff376dd7439010b0",
    "title": "题节亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "为民为国日劳勤，公暇园亭暂息纷。",
      "只是片时能适兴，谁言一饭敢忘君。",
      "雨荒阶藓堆苍雪，风约池萍破绿云。",
      "安得关西夫子至，看花对酒细论文。"
    ]
  },
  {
    "id": "e647d10f5c3de5f25b07b1d446db6e4d",
    "title": "送同年卢黄门祥起复之京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "十年禁闼著贤声，三载终堂尽孝情。",
      "黪服著来痕血泪，画船乘去挂风旌。",
      "丈夫大志图忠节，圣主中兴重老成。",
      "莫叹前程遭遇晚，金瓯已复子龚名。"
    ]
  },
  {
    "id": "e647d10f5c3de5f2a1aa32e1c51058c2",
    "title": "巡部道上清就中一宿因登草亭次松雪翁韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仙子飞升在此亭，几多仙迹写丹青。",
      "旌阳蛟斩非无术，勾漏丹成信有灵。",
      "引凤尚传吹紫竹，笼鹅曾请写黄庭。",
      "至今谈起成真诀，龙化人来侧耳听。"
    ]
  },
  {
    "id": "e647d10f5c3de5f2a1aa32e1dbb39383",
    "title": "巡部道上清就中一宿因登草亭次松雪翁韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "龙虎山东一幔亭，昔人曾此礼空青。",
      "寻真不用穷三岛，演法频烦拱百灵。",
      "炼就丹砂出尘世，已骑黄鹤上天庭。",
      "我来假榻清无限，万壑松风枕上听。"
    ]
  },
  {
    "id": "e647d10f5c3de5f247cccfcdb69452a3",
    "title": "寿渔乐先生七十一",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "绣绂苍麟在练川，狐南光彩照华颠。",
      "天孙佳节迟三日，莱子遐龄过一年。",
      "江上昔曾徵钓叟，山中今见有神仙。",
      "锦袍庆罢长生会，明月清风伴醉眠。"
    ]
  },
  {
    "id": "e647d10f5c3de5f278724916e48d5c88",
    "title": "送陈汝善还姑苏",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "相门才子吴中彦，袖挟天风遍九围。",
      "万里好山吟不尽，满船明月载将归。",
      "陶潜径里香醪熟，张翰江头晚稻肥。",
      "君去养亲吾未得，葑城空望白云飞。"
    ]
  },
  {
    "id": "e647d10f5c3de5f25f0f80c96a4ad2f7",
    "title": "倚韵奉答赵中书昂二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "卓荦才华迈子云，紫薇花底散清芬。",
      "一池墨水时相近，满案芭蕉日更勤。",
      "金匮夜抽书总秘，玉堂昼直漏稀闻。",
      "宦情莫叹遭逢晚，圣主于今正右文。"
    ]
  },
  {
    "id": "e647d10f5c3de5f25f0f80c9c3e63334",
    "title": "倚韵奉答赵中书昂二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "松雪仙翁非世人，玉为肌骨水为神。",
      "挥毫每见烟生纸，题璧曾烦袖拂尘。",
      "霄汉十年明圣宠，风云千载壮图伸。",
      "古来书法多名世，独数公权是谏臣。"
    ]
  },
  {
    "id": "e647d10f5c3de5f27ddaa6988a2daaa4",
    "title": "寿简庵王黄门先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "亲荷推封职再迁，皇都昼锦似神仙。",
      "堂开王母蟠桃宴，人庆尧夫得子年。",
      "松柏从来迟涧畔，芝兰终见秀庭前。",
      "昨宵遥望燕山拜，一点狐南照九天。"
    ]
  },
  {
    "id": "e647d10f5c3de5f295fdd84253208340",
    "title": "赠何太守盛之高州七月四日",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "面奉纶音下日边，高凉千里去承宣。",
      "华风满地回枯草，霖雨随车洗瘴烟。",
      "泉落龙湫双木屐，香凝燕寝一蒲鞭。",
      "古来黄霸功成后，便有徵书到颖川。"
    ]
  },
  {
    "id": "e647d10f5c3de5f28013e3a945d23ba4",
    "title": "挽浮梁戴布政母恭人",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "懿德徽音世范模，忽捐荣养入蓬壶。",
      "八旬四岁古稀有，七子廿孙今更无。",
      "返哺空闻啼宰木，伤心不忍致生刍。",
      "牛眠冈上埋朱翟，一道龙光夜月孤。"
    ]
  },
  {
    "id": "e647d10f5c3de5f22736111e4498d127",
    "title": "送刘黄门华甫起复之京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "读礼堂中骖服更，龙泉江上画船行。",
      "封章曾效回天力，簪笔难忘爱日诚。",
      "水落三秋孤月送，山横万岁五云迎。",
      "金瓯已覆香名久，好献经纶佐太平。"
    ]
  },
  {
    "id": "e647d10f5c3de5f25b43f0f6e654e41e",
    "title": "次韵酬乡人王畏斋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "江上风高一雁来，文光烨烨照行台。",
      "龙珠自有千金价，骥足终非百里才。",
      "望重诗坛苏内翰，心涵秘学吕东莱。",
      "相逢莫叹知音少，题壁曾烦袖拂埃。"
    ]
  },
  {
    "id": "e647d10f5c3de5f27c08e1a6354d629c",
    "title": "次韵寄乡人陆务轩",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "不随令尹赋归来，独向烟波筑钓台。",
      "乔木故家推世德，明珠沧海叹遗才。",
      "鲈鱼正美陪张翰，彩服初成学老莱。",
      "却愧宦途空窃禄，未能甘雨洗黄埃。"
    ]
  },
  {
    "id": "e647d10f5c3de5f2bd2f4a3f5077e528",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "江上新成第一楼，楼中胜概冠南州。",
      "图分太极乾坤定，水接扶桑日月浮。",
      "歌舞萧条千古叹，经纶虚薄半生忧。",
      "登临却益君亲念，欲报深恩未肯休。"
    ]
  },
  {
    "id": "e647d10f5c3de5f2bd2f4a3f56fc04e1",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "江南佳丽满楼台，一度登临一快哉。",
      "云母屏开凉雨过，水晶帘动暖风来。",
      "弦歌广被明时化，文献多生济世才。",
      "惟我致身霄汉上，廌袍端不惹尘埃。"
    ]
  },
  {
    "id": "e647d10f5c3de5f2bd2f4a3fc0bc7bdf",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "重屋临江此日登，风光满眼感怀增。",
      "好山一带同今古，胜地千年几废兴。",
      "已乏文章追吏部，且无德化继中丞。",
      "凭高恨不生双翼，飞傍红云捧日升。"
    ]
  },
  {
    "id": "e647d10f5c3de5f2bd2f4a3f18459678",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "山形西峙水流东，高架危楼映碧空。",
      "双燕舞穿珠箔雨，群鸥飞散锦帆风。",
      "朝廷有道三才顺，海宇无尘一望通。",
      "莫倚清秋玩明月，错教人讶广寒宫。"
    ]
  },
  {
    "id": "e647d10f5c3de5f2bd2f4a3fa3e8c230",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "袖拂云霞览下方，地灵人杰异他乡。",
      "剑江迹化龙光迥，铁柱功成蜃气荒。",
      "高节千年扶世教，精忠万古正天常。",
      "楼中怀感休长叹，为我吹箫引凤凰。"
    ]
  },
  {
    "id": "e647d10f5c3de5f2bd2f4a3f6040ad5a",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "层檐矗矗枕沧波，势入空青欲荡摩。",
      "赞化却堪旋斗柄，洗兵还可挽银河。",
      "山形薄暮双螺出，野气经春万马过。",
      "王事关心归未得，倚阑东望白云多。"
    ]
  },
  {
    "id": "e647d10f5c3de5f2bd2f4a3f85c7d5d2",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "杰构初成绝点氛，佳名新扁重高文。",
      "风窗月槛凌千尺，水色山光占十分。",
      "京口不须夸望海，吴门何用数齐云。",
      "太平无事群生乐，得遂清游感圣君。"
    ]
  },
  {
    "id": "e647d10f5c3de5f2bd2f4a3f701db127",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "缥缈江楼十二阑，常无溽暑有清寒。",
      "闲来独伴水云坐，长啸一声天地宽。",
      "庐岳烟开明返照，宫亭风静息狂澜。",
      "非才却系苍生望，且莫留连尽日欢。"
    ]
  },
  {
    "id": "e647d10f5c3de5f2bd2f4a3f91519191",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "独倚层楼玩物华，十三侯郡信无加。",
      "海天空阔吟怀壮，吴楚微茫望眼赊。",
      "下饮双虹垂远浦，高飞百雉起平沙。",
      "频来莫道荒游乐，一点丹心在帝家。"
    ]
  },
  {
    "id": "e647d10f5c3de5f2bd2f4a3f6ec26bb7",
    "title": "西江第一楼诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "飞楼雄冠大江西，公暇娱情此一跻。",
      "随水落花红滚滚，连天芳草碧萋萋。",
      "光生旸谷三山近，气散炎荒五岭低。",
      "兴发诗成豪未尽，更挥铁柱倚云题。"
    ]
  },
  {
    "id": "e647d10f5c3de5f245a68757469de3f9",
    "title": "次韵寄乡人严友兰",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "不羡侯门势绝伦，草堂住近绿杨津。",
      "气充牛斗三千丈，身卧烟霞五十春。",
      "酒肆风流豪李白，诗坛光价美苏卿。",
      "却惭浅薄浑无补，空有丹心恋紫宸。"
    ]
  },
  {
    "id": "e647d10f5c3de5f2586cda33fbd0a378",
    "title": "题徐高士祠诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一束生刍吊古人，荒凉陈迹竟谁伦。",
      "南州堂上空悬榻，北岳山中总滥巾。",
      "传列逸民风世教，坊题高士式儒绅。",
      "夜来间向东湖望，几许清光接富春。"
    ]
  },
  {
    "id": "e647d10f5c3de5f2586cda33bc4e3126",
    "title": "题徐高士祠诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "青云梦里谢夔皋，懒受玄纁制锦袍。",
      "贫贱不荒三径业，轻肥应薄五陵豪。",
      "江湖寂寞流风远，光岳晶荧间气高。",
      "过客纷纷吊遗迹，谁轻名利等鸿毛。"
    ]
  },
  {
    "id": "e647d10f5c3de5f2586cda330ad77dda",
    "title": "题徐高士祠诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "市隐何曾去买山，草堂元在水云间。",
      "绝怜巢父能相让，翻笑林宗不自闲。",
      "泰华高名藏玉检，斗牛精气接银湾。",
      "我来吊古裴回久，带得清风满袖还。"
    ]
  },
  {
    "id": "e647d10f5c3de5f2586cda33009261c7",
    "title": "题徐高士祠诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "思贤亭上咏缁衣，云满江天隐少微。",
      "济世有心非矫俗，伤时无道却知几。",
      "碧潭长夜苍龙卧，丹穴何年彩凤飞。",
      "千古地灵人杰颂，西山南浦也光辉。"
    ]
  },
  {
    "id": "e647d10f5c3de5f24fea25bda3965b50",
    "title": "赠致政李少卿",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "□□才华李杜同，人夸诗酒有遗风。",
      "碧山修竹□□□，东阁官梅兴未穷。",
      "花下徘徊邀皓月，篱□□□对邻翁。",
      "相逢谩写耆英会，四海苍王仰□□。"
    ]
  },
  {
    "id": "e647d10f5c3de5f20aa950a10dfd6854",
    "title": "挽丰城静庵杨先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "栽成桃李满门墙，师道儒名继紫阳。",
      "黉舍总思瞻北斗，绛帷独梦讲东堂。",
      "剑江光燄愁将敛，学海波澜苦不扬。",
      "愧我感恩空抆泪，无缘负土服心丧。"
    ]
  },
  {
    "id": "e647d10f5c3de5f2e6933ce003a237cc",
    "title": "挽乐佥宪父受封宪幕",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高洁无心钓万钟，烟霞深处寄行踪。",
      "义方成效门初表，家学能传诰已封。",
      "霜重墨池凋碧草，云昏笔冢翳苍松。",
      "穹碑树德当周道，多少行人为改容。"
    ]
  },
  {
    "id": "e647d10f5c3de5f2f114f82ff9806aa3",
    "title": "和酬杨司寇",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "愁来无事忽登楼，独倚阑干瞻帝州。",
      "宫阙岧峣王气合，海天空阔行云收。",
      "故人有道掌邦禁，愧我无能空宦游。",
      "允矣大音振治世，词林孰敢鸣相酬。"
    ]
  },
  {
    "id": "e647d10f5c3de5f2de146318a91d5f14",
    "title": "赠陈佥宪濓进表之京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南薰江上浪花飞，使者扬帆向帝畿。",
      "长剑倚云横壮气，行囊载月露清辉。",
      "封人仰圣虔三祝，游子宁亲喜一归。",
      "忠孝同心不同迹，海天凝望欲沾衣。"
    ]
  },
  {
    "id": "e647d10f5c3de5f2b888e1079552e236",
    "title": "送刘主事昌奉使还京便道归故乡",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高第虽登不燕安，写骚亭上日忘餐。",
      "文章渐入欧苏室，风雅将登李杜坛。",
      "庐岳云开瞻秀爽，吴江月满照清寒。",
      "思家无计相从去，东望空劳一永叹。"
    ]
  },
  {
    "id": "e647d10f5c3de5f298c31f59edd58cf5",
    "title": "四月望日驻节分宜晚眺有感",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "山县萧条近水㘭，民风淳朴静呼詨。",
      "荒村日落笛初歇，古寺月来钟乱敲。",
      "聚草群哇喧鼓吹，栖林双鹊竞枝巢。",
      "不堪便起怀归念，顿尔欲将名利抛。"
    ]
  },
  {
    "id": "e647d10f5c3de5f2502c6e7c49d56af2",
    "title": "庆阳司寇八月十六日得子",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "中秋华月始流辉，便毓明珠产绣帷。",
      "共喜仁人还有后，谁云天道竟无知。",
      "闻啼已识真英物，作颂惭非绝妙辞。",
      "仙种从来好花发，天香吹到凤凰池。"
    ]
  },
  {
    "id": "e647d10f5c3de5f235ef80fed8939f5c",
    "title": "庆张维学擢乡郡阴阳正术",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "家世儒医四海闻，兼通造化独超群。",
      "公心荐剡资贤守，清职居乡感圣君。",
      "步出杏林观地理，坐依橘井玩天文。",
      "惠庵庆泽传来久，济美行看振二勋。"
    ]
  },
  {
    "id": "e647d10f5c3de5f22cebba0148ec8221",
    "title": "庆陆务轩纳谷冠带",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "凶年输谷匪求恩，为济饥荒报至尊。",
      "国典却须旌大义，宠章自是及高门。",
      "峨冠博带乡闾羡，伟迹丰功竹帛存。",
      "从此光前还裕后，清风千古动乾坤。"
    ]
  },
  {
    "id": "e647d10f5c3de5f2130d1276f915abe1",
    "title": "挽鄱阳王府丞父",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "泗水行歌久断音，传经有子戴朝簪。",
      "共夸身后推恩重，应报生前积庆深。",
      "就养不回千古梦，流芳却慰九原心。",
      "穹碑树德当周道，太史文章耀古今。"
    ]
  },
  {
    "id": "e647d10f5c3de5f2ac68a5dcd84dbc6c",
    "title": "挽鄱阳王府丞母",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "霜居教子已登庸，节义何惭举世宗。",
      "大史传书青汗简，君王诰赐紫泥封。",
      "无端婺女天边坠，有约良人地下逢。",
      "昨向凤冈冈上吊，堂空惟有一孤松。"
    ]
  },
  {
    "id": "e647d10f5c3de5f27541b9c994426da7",
    "title": "赠渔隐李先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "白发苍颜享寿龄，幅巾黎杖适吟情。",
      "价高未起蒲轮聘，望重频魁月旦评。",
      "西涧松筠同晚节，北山猿鹤结深盟。",
      "自惭薄宦浑无补，何日相从共濯缨。"
    ]
  },
  {
    "id": "e647d10f5c3de5f28815802384e91e5d",
    "title": "荣寿堂为昆山项御史璁题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "碧玉峰前荣寿堂，高年慈母被恩光。",
      "霞文帔映童颜润，珠翟冠笼鹤发长。",
      "天禄分来春酿酒，锦衣归去昼称觞。",
      "应知罔极真难报，孝道相期更显扬。"
    ]
  },
  {
    "id": "e647d10f5c3de5f2d36e08fd4ab7babf",
    "title": "送昆山赵进士博还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "画舫南游始盍簪，锦衣东望又分襟。",
      "一天风月供清操，满目江山伴醉吟。",
      "归路不辜题柱志，到家应慰倚闾心。",
      "吾乡自古多豪杰，接武相期振好音。"
    ]
  },
  {
    "id": "e647d10f5c3de5f2131289089f693fdc",
    "title": "送姚子大佥宪致仕回",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "早登丈席晚登台，流得芳声遍九垓。",
      "化雨春风胡瑗教，秋霜烈日马周才。",
      "数茎白发老将至，三径黄花归去来。",
      "却恐蒲轮还有召，爱葵心志莫先灰。"
    ]
  },
  {
    "id": "e647d10f5c3de5f22dd01b73b720c4ea",
    "title": "挽永新左御史父",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "奔走功名性不堪，远将踪迹寄烟岚。",
      "诗朋才散苦吟歇，仙侣忽招清梦酣。",
      "十载义方真有效，一生德望信无惭。",
      "流芳最羡追封事，遗向禾川作美谈。"
    ]
  },
  {
    "id": "e647d10f5c3de5f2a988bafa38c7c486",
    "title": "左都御史萧公以诗见寄依韵奉酬二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "清才落落世称稀，传得声华海内思。",
      "平法独持因爱物，谠言频进为忧时。",
      "霜飞北阙趋朝早，日昃中台退食迟。",
      "闻道天恩今益眷，应知心与古人期。"
    ]
  },
  {
    "id": "e647d10f5c3de5f2a988bafaba8ce536",
    "title": "左都御史萧公以诗见寄依韵奉酬二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "西江江上雁声稀，为感交情到处思。",
      "满路风尘行部日，一天星月倚阑时。",
      "君恩欲拜归心急，王事图成去计迟。",
      "终拟秋高遂深愿，相从待漏话襟期。"
    ]
  },
  {
    "id": "e647d10f5c3de5f254db310934381e02",
    "title": "挽永新左御史母",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "不饰金钿与凤钗，自甘勤苦作生涯。",
      "孟光配德年相若，柳母收功愿已谐。",
      "禾水风飘花乱落，枫塘烟锁玉深埋。",
      "徽名有赠加身后，万古千秋第一侪。"
    ]
  },
  {
    "id": "e647d10f5c3de5f250bec3c4d669fc1b",
    "title": "挽钱塘郑佥都父师善翁",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "白发朱衣耀宠光，化工独报行非常。",
      "善从伊水天民训，义本燕山窦氏方。",
      "云外忽传黄鹤去，江头空见白鸥翔。",
      "于今泉夜真含笑，有子才高总宪纲。"
    ]
  },
  {
    "id": "e647d10f5c3de5f219ad483b87bb81d8",
    "title": "忠武堂为苏卫张指挥题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "留侯世业在平江，忠武名堂世莫双。",
      "效力已膺三圣宠，宣威曾受万人降。",
      "葵心向暖瞻天阙，剑气生寒镇海邦。",
      "我欲题诗扬盛烈，却惭未有笔如杠。"
    ]
  },
  {
    "id": "e647d10f5c3de5f2278193c6d4b1234a",
    "title": "环翠轩苏卫张指挥别墅作轩环植万柳故名",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "最爱将军别墅间，一轩万柳翠相环。",
      "风翻密叶惊春浪，烟锁重阴讶晓山。",
      "赏节弯弓曾独射，赠人分袂亦同攀。",
      "登高若见闲松竹，还为移栽虎豹关。"
    ]
  },
  {
    "id": "e647d10f5c3de5f2b2b9b73f49c05ff8",
    "title": "寄镇守宣府李执中佥都",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "彭城分手六年馀，远道何由问起居。",
      "夜月空流千里梦，秋鸿闲寄数行书。",
      "安边勋业今无忝，盖世声华古不如。",
      "圣主忧民望康济，好宣仁化遍寰区。"
    ]
  },
  {
    "id": "e647d10f5c3de5f23f2fff80af519e71",
    "title": "送黄给事中晖使满刺加国",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "圣主当天恤远人，分封有诏选能臣。",
      "锦衣荣动江南昼，玉节光摇海外春。",
      "定使百蛮皆感化，从今重译尽来宾。",
      "古来豪杰多名世，接武相期继后尘。"
    ]
  },
  {
    "id": "e647d10f5c3de5f2165cf1317854bd2f",
    "title": "送同年朱佥宪骥之广西",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "青年雅望冠中台，荷宠归宁亦快哉。",
      "亲舍暂分游子去，蛮邦久迓使君来。",
      "林深丹桂行双节，野近苍梧奠一杯。",
      "道路逢人莫长叹，庙堂方拣栋梁才。"
    ]
  },
  {
    "id": "e647d10f5c3de5f2374be48716e7b788",
    "title": "送同年杨主事益苏松蹈勘旱灾事竣还京意有所讽",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "传得纶音自帝都，东南凋瘵顿然苏。",
      "忧勤已辩崔峣树，忠节还陈郑侠图。",
      "满路欢声喧鼓吹，逼人清气湛冰壶。",
      "回辕莫向关河滞，延伫方期赞大谟。"
    ]
  },
  {
    "id": "e647d10f5c3de5f2a2e99271e828b26f",
    "title": "题寿星庆琴川松溪陈宗盛乃尊竹轩翁",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "小春望日启华筵，初度逢君寿福全。",
      "花甲数周才过一，椿龄算永定逾千。",
      "雨滋轩竹枝方盛，霜老溪松节愈坚。",
      "昨夜行台悬北望，狐南星彩照琴川。"
    ]
  },
  {
    "id": "e647d10f5c3de5f221cdbc09bd5e5b98",
    "title": "辛卯午日小宴追忆先朝苏颋人日应制韵录似游击从事诸君",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "午节随銮曾几回，六龙亲御五华台。",
      "惊看羽骑绯衣度，细睹天颜宝扇开。",
      "朝退声移苍玉佩，步归心醉紫霞杯。",
      "金舆一去无消息，此日重逢百感来。"
    ]
  },
  {
    "id": "e647d10f5c3de5f2e33a9d288327b1d5",
    "title": "正月十九日寄弋阳李少卿三首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远道輶车日日牵，羡君踪迹似神仙。",
      "白云万顷陪深隐，红日三竿任晏眠。",
      "绕座埙篪声迭和，满堂绣彩业相传。",
      "菲才亦有山林志，未报君恩空怅然。"
    ]
  },
  {
    "id": "e647d10f5c3de5f2e33a9d28a5ad328b",
    "title": "正月十九日寄弋阳李少卿三首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "功成不被利名牵，人慕高风迈谪仙。",
      "松径昼开教鹤舞，桑林春老看蚕眠。",
      "一生勋业三朝录，千古文章四海传。",
      "愧我同心不同迹，弋山东望思悠然。"
    ]
  },
  {
    "id": "e647d10f5c3de5f2e33a9d280331ea2a",
    "title": "正月十九日寄弋阳李少卿三首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "情绪游丝袅袅牵，错教人望似登仙。",
      "关山道远何时歇，风雨衾寒到处眠。",
      "乡梦却嫌鸡唤醒，客愁偏厌漏声传。",
      "知君此夜浑无此，高拥青绫足宴然。"
    ]
  },
  {
    "id": "e647d10f5c3de5f2bc649c27908d49e4",
    "title": "送杨宪副宜之广东",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "持节南巡久擅名，拜官重去副群情。",
      "五羊城下新恩至，驷马车前故吏迎。",
      "青草瘴消风渐转，黄梅雨歇日初明。",
      "台端见我同寅旧，为道相思远寄声。"
    ]
  },
  {
    "id": "e647d10f5c3de5f20f71c500bcca58d4",
    "title": "赠李少卿兄渔隐先生二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高卧烟霞一布衣，平生踪迹似君稀。",
      "邑门无事不曾到，乡社有情常醉归。",
      "荷斧斫来林笋嫩，引泉灌得药苗肥。",
      "山中修养年年好，焉得相从便息机。"
    ]
  },
  {
    "id": "e647d10f5c3de5f20f71c500933d45ad",
    "title": "赠李少卿兄渔隐先生二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "松花为食草为衣，养道延年过古稀。",
      "留客必须春色去，登山常伴月明归。",
      "偏怜野水群鸥好，不羡侯门驷马肥。",
      "更喜追陪有难弟，晚年投老最知机。"
    ]
  },
  {
    "id": "e647d10f5c3de5f2ebbc8ffce0ffecdc",
    "title": "送松江黄郎中琮广西审刑竣事还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "持节平反遵圣谟，远人处处动欢呼。",
      "波吞瘴海穷鳞起，风转炎荒腐草苏。",
      "归路总夸空薏苡，过乡莫待饱莼鲈。",
      "好思南顾忧民切，早献当年郑侠图。"
    ]
  },
  {
    "id": "e647d10f5c3de5f27b446479f24c5cd6",
    "title": "同李少卿游龟峰寺次其韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "系却兰舟弋水滨，乱云堆里访山门。",
      "年深古柏多仍在，春后残梅半不存。",
      "燕尾溪流斜断岸，羊肠路绕曲通村。",
      "徘徊更爱群峰好，一洗平生两目昏。"
    ]
  },
  {
    "id": "e647d10f5c3de5f27b44647922e1390c",
    "title": "同李少卿游龟峰寺次其韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "洞天深处远江滨，路入烟霞是洞门。",
      "环座好峰千状出，满潭清溜四时存。",
      "曾磨厓石疑元结，欲咏梅花愧后村。",
      "搔首何堪自东望，亲闱久矣旷晨昏。"
    ]
  },
  {
    "id": "e647d10f5c3de5f2502b36b9be9897d1",
    "title": "送王府丞弼起服之京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "垄树啼残谢豹声，麻衣人换锦衣行。",
      "连天水上春帆度，捧日云边晓佩鸣。",
      "京郡齐民怀父母，庙廊虚位选公卿。",
      "知君此去应遭遇，好罄丹心佐太平。"
    ]
  },
  {
    "id": "e647d10f5c3de5f2b7340fe4ded26f64",
    "title": "西轩诗为泰和萧孟廉题少师孟勤先生兄也",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "筑得高轩配颖滨，轩中人物异常伦。",
      "一生义气甘韦布，四海清风动缙绅。",
      "柱倚残阳吟到景，帘钩新月醉芳辰。",
      "武山遥背还多趣，太史文章已具陈。"
    ]
  },
  {
    "id": "e647d10f5c3de5f27c85a97ee28bff32",
    "title": "题松泉图寿大司寇杨公",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "涧畔孤松涧下泉，清流高节自年年。",
      "飞空作雨流偏急，向晚凌霜节愈坚。",
      "一派源源方赴海，千寻郁郁定参天。",
      "苍生膏泽明堂栋，都望君家祝寿筵。"
    ]
  },
  {
    "id": "e647d10f5c3de5f2fad8b6d5e9cf57a4",
    "title": "题松鹤寿渔乐陈先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "鸡群独立昂藏鹤，涧畔孤撑偃蹇松。",
      "声动九皋风露夜，节凌三径雪霜冬。",
      "顶深丹后色应变，脂化苓时阴更浓。",
      "长岁云林有馀庆，桑轩还进大夫封。"
    ]
  },
  {
    "id": "e647d10f5c3de5f23bf353ea064347c4",
    "title": "送陈御史述审刑事竣还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南浦楼前鼓角鸣，朝天人着绣衣行。",
      "晴波浩荡鱼龙舞，迟日光华草木荣。",
      "一载平反无愧色，千年遗爱有贤声。",
      "同乡未得同归去，目送征帆过葑城。"
    ]
  },
  {
    "id": "e647d10f5c3de5f2b063389c6fc27621",
    "title": "裕轩为乡人徐文辉题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "最爱高轩境界幽，轩中人物异常流。",
      "丰标秀倚灵岩晓，雅量宏吞震泽秋。",
      "万顷烟霞吟不尽，四时风月醉还留。",
      "何当拂袖归山去，过此陪君日唱酬。"
    ]
  },
  {
    "id": "e647d10f5c3de5f2cdd874f2bdc64e9e",
    "title": "午日寄杨司寇诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "陪观竞渡倚高楼，冉冉流光又六秋。",
      "为客到今空自感，何人来此可同游。",
      "蒲觞满引终难醉，萧鼓喧闻未破愁。",
      "聊写新诗寄知己，江东云树重回头。"
    ]
  },
  {
    "id": "e647d10f5c3de5f208b8ae9b583a3819",
    "title": "宁波周御史父母双挽",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "士行无亏女德充，笃生佳器见登庸。",
      "人夸偕老同观化，帝念齐贤并锡封。",
      "七尺冢棺埋对玉，一抔新土种双松。",
      "幽光更有铭文发，长夜神游总笑容。"
    ]
  },
  {
    "id": "e647d10f5c3de5f2b53a9201e1c13a1d",
    "title": "宿东山寺和九川李少卿韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "山可闲登水可临，禅家胜景动长吟。",
      "水花初摘香移沼，山木渐除风满林。",
      "海内有人愁盛暑，云中无路散清阴。",
      "相逢最感频相勉，报国终期罄赤心。"
    ]
  },
  {
    "id": "e647d10f5c3de5f2505fbbcc1b993400",
    "title": "重游临川疏山寺次旧韵留题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一点丹心万斛愁，登山消遣记重游。",
      "满怀冰雪空三伏，屈指光阴近八秋。",
      "海内未瞻云气合，天中渐见火星流。",
      "清风凉雨苏炎旱，我为苍生叩蓐收。"
    ]
  },
  {
    "id": "e647d10f5c3de5f29846fab4a5d43d10",
    "title": "送南城贡士左赞再赴春闱",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "笔阵词锋六馆推，南宫两战未登魁。",
      "何蕃再省名逾重，维翰重升志不灰。",
      "飞鹢秋分滕阁雨，化龙春听禹门雷。",
      "太平桥上乡人众，望尔高车驷马回。"
    ]
  },
  {
    "id": "e647d10f5c3de5f249e5c3dd1ef991e1",
    "title": "景泰丙子六月十七日便道与大理少卿弋阳李公游上清明日游仙岩皆赋七言近体诗一章书之翛然亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "九载名山五度过，山容霭霭势峨峨。",
      "洞穿海外飞仙岛，水接天中织女河。",
      "白鹤盘风秋气近，紫箫吹月夜凉多。",
      "宦情也动幽栖念，可奈深恩未报何。"
    ]
  },
  {
    "id": "e647d10f5c3de5f249e5c3ddc6a85daf",
    "title": "景泰丙子六月十七日便道与大理少卿弋阳李公游上清明日游仙岩皆赋七言近体诗一章书之翛然亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "扁舟览胜故人同，胜境分明似画中。",
      "阴洞满厓无路到，晴岩一窍与天通。",
      "留传剩见神仙迹，开辟冥思造化功。",
      "我有乡山归未得，不堪回首白云东。"
    ]
  },
  {
    "id": "e647d10f5c3de5f2111c7b068e899673",
    "title": "寄乡友徐文辉",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "家林幽僻远尘阛，世事浮沉总不关。",
      "下榻有时延上客，东楼终日望西山。",
      "醉乡风月情偏好，静里乾坤意自闲。",
      "独我相思未相见，海天云树锁愁颜。"
    ]
  },
  {
    "id": "e647d10f5c3de5f2f488cf075a107ca3",
    "title": "延常山杨医师炙火诗以酬之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "浙水西头积庆堂，堂中人物异寻常。",
      "轩岐妙术传三世，泰华高名动四方。",
      "丹火暖时薰艾剂，橘泉清处淬针芒。",
      "相逢莫厌频频疗，海内苍生多病伤。"
    ]
  },
  {
    "id": "e647d10f5c3de5f2c37ed1179cfa2599",
    "title": "张式之佥都致政既归四明以诗寄予依韵奉酬",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "社稷功成归鉴湖，卧龙踪迹孰能屠。",
      "自怜投老入佳境，应笑时人行畏途。",
      "鸣世有声惊墨客，平蛮无愧忆征夫。",
      "烦君谩赴耆英会，恐有徵书出帝都。"
    ]
  },
  {
    "id": "e647d10f5c3de5f2868b3ee70c6ad2c3",
    "title": "挽宁波王司空母张夫人",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高寿荣恩享北堂，平生德善总非常。",
      "花封遗爱思贤助，柏府传声颂义方。",
      "瑶水夜深仙乐动，家园春静板舆荒。",
      "牛眠冈上新埋玉，多少行人起赞扬。"
    ]
  },
  {
    "id": "e647d10f5c3de5f261d3b596318ef068",
    "title": "寄嘉兴延太守同年",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "共羡嘉兴太守贤，清风善政路人传。",
      "连城白璧无瑕玷，合郡苍生解倒悬。",
      "西浙分襟惊数载，南州回首忆同年。",
      "烦君此去尤珍重，莫让龚黄美自专。"
    ]
  },
  {
    "id": "e647d10f5c3de5f22a00365ca47a8b3d",
    "title": "题湖口上钟岩寺",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "上方风景最清幽，驻却双旌试一游。",
      "绝壁有岩皆起阁，归僧无路只乘舟。",
      "天垂庐岳擎孤柱，湖落湘江界合流。",
      "翘首不堪东北望，思乡又感庙堂忧。"
    ]
  },
  {
    "id": "e647d10f5c3de5f266b0d9139f0ed034",
    "title": "寿詹事府唐录事先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "经纬文章海内传，才名不数两疏贤。",
      "青宫初喜承三接，紫诰行看拜九迁。",
      "墨色帐前罗士子，蟠桃花底醉神仙。",
      "佳辰不预长生会，山斗遥瞻祝寿筵。"
    ]
  },
  {
    "id": "e647d10f5c3de5f23b41f376d7fb5f5e",
    "title": "送李咸章贤良奉使还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "相门有客清如玉，圣世徵贤喜得人。",
      "岭海一麾宣宠命，乡园五彩慰慈亲。",
      "星河夜静仙槎稳，江月秋高素练新。",
      "去去青春莫虚负，丈夫功业在经纶。"
    ]
  },
  {
    "id": "e647d10f5c3de5f23b41f376eb238563",
    "title": "送李咸章贤良奉使还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "白云飞送上青云，仙子才华信不群。",
      "双璧已生烟自润，九苞初振锦成文。",
      "从来豪杰多名世，此去勋劳在致君。",
      "廊庙忧民如见问，博施无计愧忠勤。"
    ]
  },
  {
    "id": "e647d10f5c3de5f283d784a7898823a3",
    "title": "寿徐裕轩诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "玉雪风姿照美髯，太平初度乐无边。",
      "天开令节才三日，人祝遐龄又一年。",
      "自古中原有麟凤，于今平地见神仙。",
      "知君已得长生术，岁岁歌诗庆寿筵。"
    ]
  },
  {
    "id": "e647d10f5c3de5f260b9bbe5eb125f68",
    "title": "同弋阳李少卿宿莲塘寺次古诗韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "小小禅房似画船，连床风雨拥寒毡。",
      "几年受任惭无补，千里论交幸有缘。",
      "松径云深迷晚鹤，槐庭霜重断秋蝉。",
      "留题最羡文章伯，嬴得芳名后世传。"
    ]
  },
  {
    "id": "e647d10f5c3de5f260b9bbe59e378164",
    "title": "同弋阳李少卿宿莲塘寺次古诗韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "山寺岧峣倚碧峰，偶来假榻快心胸。",
      "行营漏起三吹角，古殿香然一扣钟。",
      "故旧情深欢会合，圣明恩重幸遭逢。",
      "素餐却念农家苦，烟火东林尚夕舂。"
    ]
  },
  {
    "id": "e647d10f5c3de5f2171a554557f95701",
    "title": "送胡共之参政赴广东",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "江头樽酒话襟期，君欲南征我北驰。",
      "十载交游恒间阔，一时相见又分离。",
      "海天绿树春云望，台阁清灯夜雨思。",
      "此后重逢问何日，鹍鹏应不久藩篱。"
    ]
  },
  {
    "id": "e647d10f5c3de5f2ee48aac0f4e0fb51",
    "title": "送佥都御史余公奉使还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "久司风纪位都堂，近拜天恩使故乡。",
      "玉斧飞霜无玷缺，锦衣行昼有辉光。",
      "思家梦叶才温席，恋阙情悬又促装。",
      "奈我同心不同迹，五云翘首思茫茫。"
    ]
  },
  {
    "id": "e647d10f5c3de5f2ee48aac06700e0c2",
    "title": "送佥都御史余公奉使还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "夜雨西窗始盍簪，春风南浦又分襟。",
      "论交久契芝兰味，图报相期铁石心。",
      "桃浪一江行色壮，锦云千里故情深。",
      "君才自是人中杰，入相行看拜玉音。"
    ]
  },
  {
    "id": "e647d10f5c3de5f2ee48aac0db2d76aa",
    "title": "送佥都御史余公奉使还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "水满春江燕子飞，喧天鼓吹送君归。",
      "许身报国今谁并，持节还乡古亦稀。",
      "龙虎风云欣际会，山光草木剩光辉。",
      "相思后夜瞻霄汉，执法星芒耀太微。"
    ]
  },
  {
    "id": "e647d10f5c3de5f2ee48aac0d2a588e6",
    "title": "送佥都御史余公奉使还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "酒罢西江第一楼，还朝人物异常流。",
      "作官最重乡邦羡，奉使能分社稷忧。",
      "此去横班须独对，遥知前席定三留。",
      "好将民隐条陈尽，为报皇情宠眷优。"
    ]
  },
  {
    "id": "e647d10f5c3de5f2d720f75aadfaa5ff",
    "title": "挽刘司寇广衡",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高步云霄近上台，司刑司宪展多才。",
      "调元未副苍生望，观化何堪白发催。",
      "双履无声趋晓禁，五花有迹在秋台。",
      "东风执绋都门道，目断天南不尽哀。"
    ]
  },
  {
    "id": "e647d10f5c3de5f21e547a093a5edf3c",
    "title": "赠璇上人南归",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "脱却尘凡守寂寥，远公门下特高标。",
      "锡飞已占吴山胜，杯度何妨楚水遥。",
      "南垄蘋蘩春自荐，北堂甘旨昼亲调。",
      "怜君独遂还乡愿，梦绕江天恨未消。"
    ]
  },
  {
    "id": "e647d10f5c3de5f21837aa1aa1b3a7aa",
    "title": "清明谒三陵道宿僧寺次姚亚卿韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东行联辔扣禅关，楼阁孤撑返照间。",
      "抚景渐看三月近，寻芳聊趁一时闲。",
      "风翻冻柳莺声怯，云薄空山雨意悭。",
      "何事匆匆不遑乐，九重咫尺是天颜。"
    ]
  },
  {
    "id": "e647d10f5c3de5f21837aa1afc6c7b0f",
    "title": "清明谒三陵道宿僧寺次姚亚卿韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "多年荒寺枕山肩，人厌萧条我独怜。",
      "市语不喧春鸟哢，梵音初动晚香然。",
      "数杯浊酒催诗饮，一榻清风伴月眠。",
      "翘首不堪心事切，红云高处白云边。"
    ]
  },
  {
    "id": "e647d10f5c3de5f279752448a951ac7a",
    "title": "送叶佥都与中巡抚两广",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东山强起副皇情，荣拜都堂暂远行。",
      "重寄一麾兼两镇，先声万里慰群生。",
      "风恬沧海鲸波净，雨洗黄尘鸟道清。",
      "自古安边重韩范，终归黄阁佐承平。"
    ]
  },
  {
    "id": "e647d10f5c3de5f2d3b7860da7169352",
    "title": "挽刘詹事宗器",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "词林璧水久蜚英，晚辅春宫重老成。",
      "操履一生行古道，文章千载占时名。",
      "调元未见登黄阁，观化俄闻上玉京。",
      "惆怅东风招不起，懒挥铁笔写乡评。"
    ]
  },
  {
    "id": "e647d10f5c3de5f2f4cb4f26d1e04f19",
    "title": "松轩为陈詹事安简乃弟题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "双树亭亭荫荜门，隐君难与世人论。",
      "七松处士遗风在，五柳先生旧业存。",
      "洗耳静闻清籁响，科头坐爱碧云屯。",
      "休徵已叶难兄梦，位接三台拜宠恩。"
    ]
  },
  {
    "id": "e647d10f5c3de5f217129a392ba19ca7",
    "title": "送张进士养病回苏州",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "琼林深处正翱翔，忽拜殊恩望故乡。",
      "桃叶波平归棹稳，柳花风细赐衣香。",
      "参苓调养回元气，甘旨欢娱慰断肠。",
      "独我分携重惆怅，海天翘首白云翔。"
    ]
  },
  {
    "id": "e647d10f5c3de5f2cb7a509bf9a96324",
    "title": "高邮吴司训升原武教谕乡人也诗以送之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "手栽桃李满盂城，献绩金门荷宠荣。",
      "百里儒官司教化，一方人物赖陶成。",
      "研朱点易芹香暖，卷幔观澜雨气清。",
      "此去休言官独冷，显扬还儗振家声。"
    ]
  },
  {
    "id": "e647d10f5c3de5f2d44a1d67abbae055",
    "title": "挽佥都御史左周器",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "为民为国一生心，晚进中台感激深。",
      "明主有恩方倚重，怜君无命忽销沉。",
      "斗山光价流中外，墓道铭章耀古今。",
      "我有深情招不起，禾川南望引长吟。"
    ]
  },
  {
    "id": "e647d10f5c3de5f28ad5be5caf7b606d",
    "title": "挽国子邹检讨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "栽成桃李满皇都，懒逐风尘走宦途。",
      "林下一人方入会，山中九老不成图。",
      "鸟呼笔冢云烟起，□□诗坛草木枯。",
      "欲问流芳在何处，高冈真有凤凰雏。"
    ]
  },
  {
    "id": "e647d10f5c3de5f21f858dd5efb18612",
    "title": "庆左进士赞擢稽勋主事",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "羲献书名屈宋文，春雷声里上青云。",
      "天官分职非常选，圣主抡才喜出群。",
      "鸣佩晓听双阙漏，挥毫时叙百僚勋。",
      "烦君莫负平生志，留取芳名后世闻。"
    ]
  },
  {
    "id": "e647d10f5c3de5f296801cd3485c0f98",
    "title": "寄乡友沈文用",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "沈家林馆最清幽，曾伴相知载酒游。",
      "宦迹北驰才隔岁，乡心南望几经秋。",
      "芳春桃李开花未，深夜壶觞醉客不。",
      "羁绊无能寻旧约，题诗聊为主人酬。"
    ]
  },
  {
    "id": "e647d10f5c3de5f252301f96dafa35a2",
    "title": "寄乡友陈宗盛",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "客况乡情正不禁，远劳一价送佳音。",
      "开缄快睹龙蛇字，念旧深知铁石心。",
      "万里海天春渺渺，半窗风雨夜沉沉。",
      "相思苦被浮名绊，尊酒何时更盍簪。"
    ]
  },
  {
    "id": "e647d10f5c3de5f21b74ad527c71e4f8",
    "title": "奉送尊师唐先生判金华",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "驿亭清酒泛黄花，旧馆诸生满路遮。",
      "亲炙久期联玉笋，分违遥送判金华。",
      "从来儒术堪经世，此去乡心莫恋家。",
      "早使提封遂康济，趋朝终儗拜黄麻。"
    ]
  },
  {
    "id": "e647d10f5c3de5f2f1e1b2ba5229e1bf",
    "title": "挽徐给事中父太学生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "花落梅窗香不闻，中年观化出尘氛。",
      "眉山苏老能传业，太学何蕃未策勋。",
      "玉洞露寒闲点易，琼楼月满静修文。",
      "流芳却有推封诏，夜夜龙光照古坟。"
    ]
  },
  {
    "id": "e647d10f5c3de5f29ad74d5885d1427d",
    "title": "庆陈梅轩封御史",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "鸾书飞舞下天阍，光射东吴孝义门。",
      "七品一官封子职，十年两世拜皇恩。",
      "湖山草木增新彩，乡里衣冠庆达尊。",
      "我有深情不能预，海天空望白云屯。"
    ]
  },
  {
    "id": "e647d10f5c3de5f205240bbbaccbe392",
    "title": "具庆堂为程员外宗题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "秋台绩奏称才良，宠命新颁具庆堂。",
      "数朵彩云将雨露，两簪苍雪耐风霜。",
      "光摇金翠瞻天近，景驻桑榆爱日长。",
      "移孝为忠丈夫事，好摅忠荩答君王。"
    ]
  },
  {
    "id": "e647d10f5c3de5f240370a19d88ee4d1",
    "title": "寄题何挥使西轩",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "最爱西轩称此心，分明城市有山林。",
      "石潭倒浸芙蓉朵，竹径斜穿玳瑁簪。",
      "尘印荒苔人迹少，歌传丛树鸟声深。",
      "宦游未得陪佳赏，翘首江天想像吟。"
    ]
  },
  {
    "id": "e647d10f5c3de5f2daa380e905c31cfd",
    "title": "重庆堂为御史郑时题时伯父为秋官亚卿父与大父皆受封",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "世父登朝犹子继，推封共喜拜恩频。",
      "几函诰敕来双凤，三代簪缨见四人。",
      "桥梓清阴高覆下，芝兰香气旧和新。",
      "光荣今古谁能及，图报应须作荩臣。"
    ]
  },
  {
    "id": "e647d10f5c3de5f28b8e397f274cda4a",
    "title": "寿黄亚卿母八十初度值清明",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "八旬初度逢佳节，有子登朝喜气偏。",
      "九鼎味烹新赐火，一炉香袅旧藏烟。",
      "门迎化日恩光近，身带晴霞命服鲜。",
      "从此遐龄应不老，愿陪冠盖庆年年。"
    ]
  },
  {
    "id": "e647d10f5c3de5f266246c7e35db0e84",
    "title": "贺黄侍郎",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高年就养值生辰，千载光荣萃一门。",
      "满座公卿齐再拜，独披冠服受双尊。",
      "也知祖考平生德，真是君王旷世恩。",
      "愧我有亲如不得，醉归惆怅几销魂。"
    ]
  },
  {
    "id": "e647d10f5c3de5f276463975e8f90b39",
    "title": "送周亚卿乃子经赴试山西",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "过庭争羡白眉良，暂假晨昏归故乡。",
      "天上祥麟元有种，月中仙桂岂无香。",
      "关山夜静书声远，场屋秋高笔阵忙。",
      "去去初心莫荒怠，早期步武谒明光。"
    ]
  },
  {
    "id": "e647d10f5c3de5f2a4be146f70eab635",
    "title": "挽郑侍郎父九十物故",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "子荣孙显拜恩殊，耄耋年来万事虚。",
      "卫国空传武公颂，济南间却伏生书。",
      "宝函光锁双龙诰，深院尘封驷马车。",
      "太史文章发潜德，美谈千载播乡闾。"
    ]
  },
  {
    "id": "e647d10f5c3de5f27efe2425db3b5107",
    "title": "海宁伯受诰劵程佥都贺之以诗予亦次韵以贺",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "铁劵金书赐重臣，勋劳名世有谁伦。",
      "宝刀曾斩南溟蜃，铁骑常清北塞尘。",
      "带砺河山盟誓重，丹青台阁像图新。",
      "威名从此传边朔，应羡中朝有凤麟。"
    ]
  },
  {
    "id": "e647d10f5c3de5f27bb4a59b6e8f347b",
    "title": "挽戴处士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "早携书剑住皇都，绝笔丹青近世无。",
      "春苑池边曾待诏，辋川庄上自成图。",
      "半窗归梦随春断，八极游魂入夜孤。",
      "多少新诗述潜德，应怜振后有双雏。"
    ]
  },
  {
    "id": "e647d10f5c3de5f29199f7839eb616c3",
    "title": "谢夏季爵惠大摺扇",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "三伏炎蒸似甑炊，故人巨箑喜相遗。",
      "垂天云翅鹏初下，午夜潮声月半亏。",
      "诸葛谩劳麾白羽，谢安何用取蒲葵。",
      "仁风日日宣扬处，欲谢惭无绝妙辞。"
    ]
  },
  {
    "id": "e647d10f5c3de5f29059cb1e7b0bea15",
    "title": "挽礼部尚书掌太常事蒋公",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "出俗离尘荷简知，历登清选事神祇。",
      "衣冠八座联宗伯，礼乐三班属后夔。",
      "仙蜕已轻蝉脱尽，洞箫初远鹤归迟。",
      "剡川一曲遗声在，不似人间薤露悲。"
    ]
  },
  {
    "id": "e647d10f5c3de5f282b75d91c636fae1",
    "title": "次韵书感酬夏季爵大理",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "素餐空费馆人炊，报国无能效拾遗。",
      "黑发任从愁里变，丹心忍向闇中亏。",
      "十年宦海惊风浪，千里吴淞忆露葵。",
      "怅望云山归未得，且将幽兴寄新辞。"
    ]
  },
  {
    "id": "e647d10f5c3de5f2c8da50848bb38b32",
    "title": "送太常陈少卿致政还钱塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "宦成有子继书香，恩许辞荣赴草堂。",
      "直道一生无愧怍，斯文千载有辉光。",
      "秋江白鸟迎书舫，晚径黄花伴酒觞。",
      "招起坡仙与逋老，醉吟风月共徜徉。"
    ]
  },
  {
    "id": "e647d10f5c3de5f2f496595ff938d66b",
    "title": "锡老堂为陈太常题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "草堂旧筑傍吴山，恩许仙翁此燕安。",
      "白发光阴闲里度，红尘踪迹静中看。",
      "赐金散出供春酿，世禄分来荐晓餐。",
      "一枕南窗高卧稳，可应飞梦到金銮。"
    ]
  },
  {
    "id": "e647d10f5c3de5f27f5c043f82a0a478",
    "title": "送陆司寇乃兄还四明",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "平生不识利名途，手足情牵到帝都。",
      "棠棣有诗方燕乐，菊花无主恐荒芜。",
      "霜催断雁离秦塞，潮引归鸥入鉴湖。",
      "可奈季方留不住，秋台目送海云孤。"
    ]
  },
  {
    "id": "e647d10f5c3de5f22c4f2369dc3bc81a",
    "title": "挽嘉定陈参政父",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "衍庆亲承圣主恩，紫薇仙馆度朝昏。",
      "荣身自寤卢生梦，观化谁招邵子魂。",
      "千载风流云水逝，一生心事菊松存。",
      "穹窿山下虹光起，应有崇碑表达尊。"
    ]
  },
  {
    "id": "e647d10f5c3de5f2fc6a2fc7d17c2bd4",
    "title": "送王黄门汝霖使占城",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "纶音面奉出肜闱，封建蛮邦剩有辉。",
      "文采惊人丹凤下，词章华国庆云飞。",
      "风恬海道春帆度，花满乡山昼锦归。",
      "宣布皇威光宠命，趍朝真儗赐牙绯。"
    ]
  },
  {
    "id": "e647d10f5c3de5f2e94faa920d1a8caf",
    "title": "二月二十九日蒙恩赐椰子三枚赋此志感",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "海邦佳品贡来新，中使传宣使近臣。",
      "金母仙瓜差可儗，楚江萍实岂堪伦。",
      "剖开玉碗光偏润，泻出琼浆味独真。",
      "千载深恩无可报，拜瞻嵩岳颂严宸。"
    ]
  },
  {
    "id": "e647d10f5c3de5f238b8be9df872c5fd",
    "title": "挽薛司寇",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "历转华阶三十春，可堪倏忽谢昌辰。",
      "两京无复司邦禁，四海空期秉国钧。",
      "彝鼎勋名成往事，斗山光采忆斯人。",
      "同朝未致生刍奠，满眼西风倍怆神。"
    ]
  },
  {
    "id": "e647d10f5c3de5f2d7870754ab73babd",
    "title": "庚辰十一月五日喜雪有作录呈同寅林公",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "冻云初合晓阴阴，和气融成瑞雪深。",
      "寒压宫墙分玉垒，轻沾台树作琼林。",
      "燮调岂但元臣力，感召真由圣主心。",
      "预喜明年兆丰稔，有渰三诵引清吟。"
    ]
  },
  {
    "id": "e647d10f5c3de5f2f6562cf3ea69eaab",
    "title": "挽崔亚卿父",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "孝廉为行义为方，衍庆生贤入庙廊。",
      "天上锡封恩愈厚，玄中观化梦何长。",
      "武陵溪杳迷尘世，少室山空闭草堂。",
      "数尺高坟三酹酒，千年宠渥有馀光。"
    ]
  },
  {
    "id": "e647d10f5c3de5f2c5c21fee997a9283",
    "title": "送常熟章主事律归省",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一门荣显世称良，拜宠宁亲更有光。",
      "海上卧龙犹未起，天边鸣凤忽来翔。",
      "花迎宫锦秋容好，人醉黄封暮景长。",
      "我亦怀归归莫遂，不堪回首白云乡。"
    ]
  },
  {
    "id": "e647d10f5c3de5f2d310ff7f38e0a0f1",
    "title": "挽内阁吕逢原学士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "赞化调元未尽才，哭亲声里动悲哀。",
      "九重深悼宣公逝，四海空期圣相来。",
      "华国有文藏玉署，捧天无梦起芸台。",
      "不堪泪眼频南望，几见红云掩上台。"
    ]
  },
  {
    "id": "e647d10f5c3de5f281e3aa37f71edeac",
    "title": "挽大理王卿仲宏",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "风节如君世所难，功名未竟忽凋残。",
      "徒闻清议推杨震，不遂苍生望谢安。",
      "棘署鸟呼人已远，玉壶冰尽月空寒。",
      "怜才独我相知久，一睹遗容泪一弹。"
    ]
  },
  {
    "id": "e647d10f5c3de5f2b9efb037de7efc25",
    "title": "天顺癸未夏大司空南宫白公省堂之后以盆池植莲数本六月中旬有花亭亭出水间世传植莲须谷雨前过此而植则无花惟此莲五月才植今已相次盛发而初发一朵尤高洁可爱异于常品他公馆寓第虽先谷雨而植者犹未有花是诚司空公之贤超越群辈故造物者先时发此以彰美之况公以忠清刚正简在圣衷年逾强仕已峻擢柄用若此异时进台衡掌钧轴展大谋猷建大勋业以俪美古之大贤君子不卜可知是又必宰造化者预以此而示兆也前监察御史孟端之子公乘暇具酒肴延太子少保大司马马公亚卿薛公王公霍公同赏雍沗年末亦获滥预用赋七言近体诗二章纪一时之盛且留为他日之美谈",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "中台台下石池莲，偏得纯阳气脉先。",
      "开出好花香十里，留为清赏集群贤。",
      "风摇翠盖斜擎露，水护红幢细引泉。",
      "宾主相忘看不厌，酬杯犹儗碧筒传。"
    ]
  },
  {
    "id": "e647d10f5c3de5f2b9efb037ad4cfb14",
    "title": "天顺癸未夏大司空南宫白公省堂之后以盆池植莲数本六月中旬有花亭亭出水间世传植莲须谷雨前过此而植则无花惟此莲五月才植今已相次盛发而初发一朵尤高洁可爱异于常品他公馆寓第虽先谷雨而植者犹未有花是诚司空公之贤超越群辈故造物者先时发此以彰美之况公以忠清刚正简在圣衷年逾强仕已峻擢柄用若此异时进台衡掌钧轴展大谋猷建大勋业以俪美古之大贤君子不卜可知是又必宰造化者预以此而示兆也前监察御史孟端之子公乘暇具酒肴延太子少保大司马马公亚卿薛公王公霍公同赏雍沗年末亦获滥预用赋七言近体诗二章纪一时之盛且留为他日之美谈",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "把酒临池共赏莲，主宾尽美更谁先。",
      "东朝少保人中杰，南省司空天下贤。",
      "十丈漫劳夸玉井，双头不用数天泉。",
      "何如此会真难得，应与濂溪迹并传。"
    ]
  },
  {
    "id": "e647d10f5c3de5f2ff8df0b48a5c40d5",
    "title": "隆恩堂为魏中书题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "衍庆垂休荷宠褒，孝思端可答劬劳。",
      "旋除宿草焚黄纸，重写遗容换锦袍。",
      "帝德有光天地大，贤名无玷日星高。",
      "华堂从此乡人羡，应睹朝阳彩凤毛。"
    ]
  },
  {
    "id": "e647d10f5c3de5f2353a6665290e32c2",
    "title": "送王评事还乡展墓乃翁尚书公先以王事殁于边",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "久承勋荫列清班，终慕情深诏许还。",
      "寒雁伴人投故国，西风吹泪落空山。",
      "椒浆难起忠臣梦，霜露应雕孝子颜。",
      "得遂哀衷谢明主，早来图报济时艰。"
    ]
  },
  {
    "id": "e647d10f5c3de5f29e3d7ea80ce9812b",
    "title": "挽刘宗文",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "处士星沉山月高，江湖处处哭诗豪。",
      "义声曾济乡人患，命服亲承圣主褒。",
      "晚翠亭荒松自偃，漕溪原冷鸟空号。",
      "斯文从此成长恨，懒对西风读楚骚。"
    ]
  },
  {
    "id": "e647d10f5c3de5f2feda270e9493663d",
    "title": "寿荣诗沈希仁为徐观求",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "并享遐龄并受封，佳辰常集寿筵中。",
      "共夸秀气钟贤子，齐着绯袍作醉翁。",
      "蔗境光阴应自喜，华亭风月许谁同。",
      "千年盛事君恩重，好语诸郎早效忠。"
    ]
  },
  {
    "id": "e647d10f5c3de5f29c8b7ee5f7b7f155",
    "title": "送刘节落第还吉水状元文介公之子",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一经已喜捷京闱，暂屈南宫志未灰。",
      "不学孟郊空堕泪，应知苏轼甚怜才。",
      "朝廷正尔崇科目，家世从来作大魁。",
      "好向芸窗加百倍，他年洗耳听春雷。"
    ]
  },
  {
    "id": "e647d10f5c3de5f2c6f28ed5d7046d5a",
    "title": "天顺庚辰十一月十八日承巡抚大同宣府之命闰月七日陛辞蒙恩赐敕赐酒饭既退朝蒙召至文华殿天颜咫尺褒谕再四复蒙赐谕中官赐酒饭赐宝钞三千贯皆前此所无归而戒行赋此书感且以言志",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "浅薄深惭禄久叨，忽承嘉命敢辞劳。",
      "玺书付托兼强镇，天语丁宁特宠褒。",
      "宴赏频烦真异数，风云庆会幸相遭。",
      "感恩欲问何由报，誓使豺狼远遁逃。"
    ]
  },
  {
    "id": "e647d10f5c3de5f25d011b17d6826f10",
    "title": "谢刘廷振员外刻图书",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "谁镌玄璧巧成章，工部才优笔力苍。",
      "鼎足钗头无玷缺，垂金屈玉有辉光。",
      "应时文字凭私记，遗后诗书赖永藏。",
      "感荷高情未能报，且烦毛颖一揄扬。"
    ]
  },
  {
    "id": "e647d10f5c3de5f25d011b17466f18e0",
    "title": "谢刘廷振员外刻图书",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "同着宫袍谒建章，怜君久滞鬓毛苍。",
      "凤巢阿阁终呈瑞，玉蕴昆山已露光。",
      "当道岂能私用舍，老天先自定行藏。",
      "圣明早晚求恬退，高步岩扉重显扬。"
    ]
  },
  {
    "id": "e647d10f5c3de5f249a91411e9613b7c",
    "title": "是日启行六卿台长诸公祖饯德胜门外既晚宿弥陀寺明旦别去酬寺主衍公一律",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "塞外一麾兼两镇，抚巡叨拜圣恩优。",
      "同朝诸老联镳送，古寺高僧扫榻留。",
      "剪烛夜谈乡思好，膏车明发宦情忧。",
      "来年奏捷应归觐，还儗停骖此地游。"
    ]
  },
  {
    "id": "e647d10f5c3de5f252ef28b99515b9d0",
    "title": "酬同年白亚卿宗玉",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "三边多事客忧深，天上东风送好音。",
      "念我有情如对语，喜君无恙欲狂吟。",
      "万金肯易平安字，四海谁同故旧心。",
      "南望燕山隔千里，未知何日会朝簪。"
    ]
  },
  {
    "id": "e647d10f5c3de5f217e3893433f5eb82",
    "title": "送夏大理归省其母寿九十六月二十一初度明日立秋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "彩衣仙子下青云，拜舞萱堂喜气新。",
      "时近新秋先一日，岁周花甲又三旬。",
      "罗轻叠雪恩袍丽，杯满流霞寿酒醇。",
      "积善从来享遐福，加封还儗荷丝纶。"
    ]
  },
  {
    "id": "e647d10f5c3de5f2f5ac0f12c9e78e81",
    "title": "宜轩诗为乡人郭士忠题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一门和气致丰盈，筑得幽轩分外清。",
      "诗酒琴棋皆适意，风花雪月总忘情。",
      "世间尘事随时应，林下高踪信步行。",
      "何日投簪归旧隐，扁舟来此濯尘缨。"
    ]
  },
  {
    "id": "e647d10f5c3de5f26e0d5c0baa4b544c",
    "title": "辛已五月望日与宣府镇守太监王公受总戎都督陈公友西出巡边有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "晓分旗鼓向边陲，路转羊肠信马驰。",
      "烽堠千寻明远近，塞垣一道界华夷。",
      "崇山峻岭藩屏固，良将雄兵阵势奇。",
      "已喜皇威振沙漠，天骄宁敢更南窥。"
    ]
  },
  {
    "id": "e647d10f5c3de5f2bf00b4a3fbfae829",
    "title": "双节堂为御史朱铉题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "同挥清泪落重泉，荀采中情晚不迁。",
      "湘水未沉因有子，首阳终饿为无天。",
      "雁鸿叫雨离群远，松柏凌霜出类坚。",
      "节义从来关世教，愿将女范续新编。"
    ]
  },
  {
    "id": "e647d10f5c3de5f2d624e8d5c17c19f9",
    "title": "五月二十九日登镇朔楼避暑",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "镇朔楼高壮国威，偶来避暑驻骖騑。",
      "万家矮屋棋分局，四面崇山翠作围。",
      "风引云霞常入座，天生冰雪便侵衣。",
      "狼烟已息边尘远，王化于今远近归。"
    ]
  },
  {
    "id": "e647d10f5c3de5f2447258527e8cf4e6",
    "title": "登云中城西北楼次古诗韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "天风吹我上层檐，望入中边逸兴添。",
      "草暗黄沙迷远近，山连紫塞见毫纤。",
      "筹边自愧李德裕，忧国谁如范仲淹。",
      "耐此高寒属吾辈，不须重挂却寒帘。"
    ]
  },
  {
    "id": "e647d10f5c3de5f246a124ecf10b8dec",
    "title": "褒旌堂为朱御史题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "孀居教子已登庸，白发光华宠数重。",
      "龙绕朱门初表异，鸾回紫诰复推封。",
      "共姜自古传贞节，孟母于今见德容。",
      "二美能全天下少，为题诗句劝三从。"
    ]
  },
  {
    "id": "e647d10f5c3de5f2b5f4ec7f52615ad2",
    "title": "游云中下寺",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "边庭无事简书稀，偶到僧房暂息机。",
      "残雪江山惊岁暮，红尘踪迹与心违。",
      "且倾尊酒消愁闷，莫向群公论是非。",
      "自古忠臣报明主，只将三尺播皇威。"
    ]
  },
  {
    "id": "e647d10f5c3de5f22222f7b3ee34fb1a",
    "title": "寄谢抚宁伯惠弓兼颂德美寓怀思三律",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "良弓新赐专征伐，分惠书生意最优。",
      "称手开弦秋月满，向空发矢曙星流。",
      "贯雕敢在辕门射，破敌期随骥尾游。",
      "白璧黄金酬未得，题诗遥寄重回头。"
    ]
  },
  {
    "id": "e647d10f5c3de5f22222f7b3392b6c3c",
    "title": "寄谢抚宁伯惠弓兼颂德美寓怀思三律",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "将略家传能不忝，貂蝉行里羡君优。",
      "忠勋信是无双士，才望何惭第一流。",
      "中外传闻常共仰，君臣行见庆同游。",
      "好将一段匡时策，归去敷陈玉殿头。"
    ]
  },
  {
    "id": "e647d10f5c3de5f22222f7b335a0506a",
    "title": "寄谢抚宁伯惠弓兼颂德美寓怀思三律",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "分手宣城才几日，暮云西望客情优。",
      "异乡况是参商隔，两地空嗟岁月流。",
      "此际题诗天外寄，何时秉烛夜中游。",
      "丈夫遭际应图报，莫遣相思变黑头。"
    ]
  },
  {
    "id": "e647d10f5c3de5f2742fb82e6b25f95a",
    "title": "春日与一二知己小酌次赵倚楼忆山阳诗韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "忽传春信到天边，犹见河山积雪连。",
      "赏节已开钤阁燕，怀人休棹剡溪船。",
      "词翻彩笔倾三峡，酒泛瑶杯吸百川。",
      "暂解羁愁莫相笑，东风回首又新年。"
    ]
  },
  {
    "id": "e647d10f5c3de5f27d44d547f5de5588",
    "title": "迎春有感",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "箫鼓迎春春意嘉，偶闻春至却咨嗟。",
      "空看臈雪呈新瑞，不见寒梅放好花。",
      "乡信何曾来雁足，萍踪尤自在天涯。",
      "且𢬵杯酒消愁闷，自古忠臣不顾家。"
    ]
  },
  {
    "id": "e647d10f5c3de5f2604d4eadbcfba564",
    "title": "解嘲寄林同寅",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "欲将直道辅明时，谁信公行反作私。",
      "薄行任从群小谤，素心应有鬼神知。",
      "宦途岁月空衰老，乡国风光苦梦思。",
      "何日酬恩便归去，天伦堂上聚金卮。"
    ]
  },
  {
    "id": "e647d10f5c3de5f24528844f1f1e4e02",
    "title": "两使云中为秦行人民悦题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "芳年登第列清班，每诵皇华不少闲。",
      "藩府再衔纶綍至，平城重送旆旌还。",
      "谩嗟出塞劳王事，便喜趋朝觐圣颜。",
      "我亦怀归归未得，临风谁忍唱阳关。"
    ]
  },
  {
    "id": "e647d10f5c3de5f29c995d1a8719daea",
    "title": "春日小酌和杜荀鹤雪韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "塞外逢春春意生，江山风景最分明。",
      "半消残雪腾寒气，将泮流凘露水声。",
      "壮志肯教孤宠眷，菲才何以佐承平。",
      "人生嘉会从来少，莫厌尊前酒再行。"
    ]
  },
  {
    "id": "e647d10f5c3de5f29c995d1a674fa9bc",
    "title": "春日小酌和杜荀鹤雪韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "自怜昏瞆度浮生，忽报春来觉渐明。",
      "雪压乱山秦塞影，风传刁斗戍楼声。",
      "每怀南国愁无限，未灭西戎恨不平。",
      "浅薄将何报明德，愿骑骢马谩巡行。"
    ]
  },
  {
    "id": "e647d10f5c3de5f2543bf09c9d31a210",
    "title": "紫薇精舍为陆主事孟昭题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "精舍初开近寿藏，就中风景有红芳。",
      "丝纶阁下传来种，虚白堂前醉后妆。",
      "宿草一杯侵艳色，真檀几炷和清香。",
      "名山从此增光价，应赖宣公为显扬。"
    ]
  },
  {
    "id": "e647d10f5c3de5f243740463aec4738b",
    "title": "挽杨尚书",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "滇南江右著华勋，八座连登不愧心。",
      "叔达谠言扶社稷，乐天高节在山林。",
      "一簪白发俄观化，四海苍生绝望霖。",
      "我沗相知重伤感，紫阳南望泪沾襟。"
    ]
  },
  {
    "id": "e647d10f5c3de5f224306e8bb80981bb",
    "title": "春日与总兵杨公谒玄帝庙因散步玉虚观杨具酒小酌和杜工部早朝诗韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "寻春驻马玄都观，不见当年千树桃。",
      "满地松阴随日转，绕楼山色入云高。",
      "筹边正儗行多算，壮国宁容挫一毫。",
      "有待天风起鹏鹄，也陪霄汉展鸿毛。"
    ]
  },
  {
    "id": "e647d10f5c3de5f23f646961bdd7b302",
    "title": "赠杨总兵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "今代勋臣谁第一，征西才略古人同。",
      "名闻中外裴丞相，身系安危郭令公。",
      "万里长城恒庇国，千寻孤柱独擎空。",
      "天骄从此无南下，还儗趋朝总八戎。"
    ]
  },
  {
    "id": "e647d10f5c3de5f2f963dad37abf277a",
    "title": "发云中将之宣城至阳和奉敕送敌使出境因复回辕怅然有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "漠漠平沙路几程，东行未远又西行。",
      "马头山雀飞还落，云外边烽晦复明。",
      "宦海萍踪何日定，吴江鸥侣几时盟。",
      "愁来苦忆陶彭泽，得向田园老此生。"
    ]
  },
  {
    "id": "e647d10f5c3de5f298a96595c54be14d",
    "title": "昨与镇守总戎诸公访学士倪先生言及被诬往事诸公为之一嘅因奉近体一诗慰之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "欲将直道塞权门，岂意豺狼即噬吞。",
      "白璧苍蝇虽少玷，皇天后土也知冤。",
      "风霜正是成高节，日月终须照覆盆。",
      "善恶于今报尤速，好开怀抱迓殊恩。"
    ]
  },
  {
    "id": "e647d10f5c3de5f29316646a7d59a0ad",
    "title": "次韵酬倪学士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "穷鳞点额下龙门，归怨河神恨欲吞。",
      "群党忍心平嫁祸，斯文挥泪惜衔冤。",
      "长沙才子谩题赋，东坡道人休照盆。",
      "四海苍生正翘首，还朝端儗拜王恩。"
    ]
  },
  {
    "id": "e647d10f5c3de5f29316646a6f42798b",
    "title": "次韵酬倪学士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "曾挥彩笔历金门，蓬岛云霞恣吐吞。",
      "自负直诚无愧怍，谁知奸恶致雠冤。",
      "漫嗟鸣凤空巢阁，未许降龙久在盆。",
      "天意怜才故劳困，儗成大器晚承恩。"
    ]
  },
  {
    "id": "e647d10f5c3de5f29316646a6a912461",
    "title": "次韵酬倪学士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "叨陪介胄坐辕门，壮气思将瀚海吞。",
      "已喜三军皆乐业，忍看孤客独含冤。",
      "未承京国徵贤诏，且饮田家老瓦盆。",
      "自古名流遭横逆，几多垂老复沾恩。"
    ]
  },
  {
    "id": "e647d10f5c3de5f24c92d5db3c601f3f",
    "title": "送王进士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "布得新恩到朔方，匆匆归去别情长。",
      "喜君操行真无玷，老我斯文重有光。",
      "满路霜风吹客旆，一天寒月照诗囊。",
      "从来科目多豪杰，好罄忠诚答圣皇。"
    ]
  },
  {
    "id": "e647d10f5c3de5f2469a2d86ea6affcf",
    "title": "暇日与倪学士罗郎中饮萧寺中和李白诗韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "幽堂宴集谢东君，文字欢娱世䍐闻。",
      "彩笔每挥华翰出，新诗不用旧题分。",
      "巢归宿鸟喧秋树，山没斜阳起暮云。",
      "美景良辰莫虚负，行人明日又离群。"
    ]
  },
  {
    "id": "e647d10f5c3de5f2469a2d862224c70c",
    "title": "暇日与倪学士罗郎中饮萧寺中和李白诗韵二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "两镇旬宣荷圣君，却惭勋业老无闻。",
      "边烽烟火犹相接，宵旰忧勤未得分。",
      "鲁酒几巡催落日，商歌一调遏行云。",
      "座中狂客休夸大，学士才华自不群。"
    ]
  },
  {
    "id": "e647d10f5c3de5f27e5cb537b13d3bea",
    "title": "天顺八年春正月晦日予被人倾挤出为浙藩参政脱险途迁美秩又得便道归觐老亲心甚乐焉遂买舟南行二月望日舟次砖河阻风偶成书感一律奉寄同窗师友山东大参简庵王先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "出参行省百忧宽，笑解金鱼上木兰。",
      "半世萍踪才定迹，八旬椿寿得承欢。",
      "不愁月暗趋朝晚，纵使风狂到处安。",
      "独坐蓬窗自深感，报君惟有一心丹。"
    ]
  },
  {
    "id": "e647d10f5c3de5f26a74dd57eb5e8546",
    "title": "秋夜雨有感言怀二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "客里逢秋感已深，可堪秋夜对秋霖。",
      "江湖未遂希文志，丘壑空悬永叔心。",
      "云压戍楼迷画角，风传警枕乱清砧。",
      "谁怜怀国思乡处，无限愁肠自苦吟。"
    ]
  },
  {
    "id": "e647d10f5c3de5f26a74dd5706ae40d3",
    "title": "秋夜雨有感言怀二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "萧萧浙浙更悠悠，积雨声中起百忧。",
      "尘世浮名成厎用，异乡孤客尚淹留。",
      "雅怀岂羡笙歌夜，短发深悲草木秋。",
      "何日酬恩便归去，吴淞江上伴眠鸥。"
    ]
  },
  {
    "id": "e647d10f5c3de5f2e612d60a5394bfac",
    "title": "至德州约简庵不偶寄赠一律",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "满儗相逢握手分，不图车骑已东巡。",
      "泰山空望鲁邦晚，卫水自归沧海春。",
      "喜我已辞名位险，作官复得故乡邻。",
      "秋风如遇南来雁，好寄缄书慰散人。"
    ]
  },
  {
    "id": "e647d10f5c3de5f2353f9dd027ed344e",
    "title": "涵碧亭为乡人郭宜轩赋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "谁搆幽亭近水滨，宜轩高致自无伦。",
      "波光万顷映天色，茅屋数椽无市尘。",
      "樵唱渔歌孤棹晚，野花间草四时春。",
      "我来痛饮非无意，也儗江湖作散人。"
    ]
  },
  {
    "id": "e647d10f5c3de5f298a8589f322f10ce",
    "title": "送莫别驾之袁州",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "握手离亭酒漫倾，送君南去佐专城。",
      "帆开浙水孤舟远，路指宜阳别驾轻。",
      "素有清名如白璧，岂无惠政及苍生。",
      "西江父老如相问，衰朽江湖亦有情。"
    ]
  },
  {
    "id": "e647d10f5c3de5f256623eb7e547db7a",
    "title": "送窗友陆掌教之柘城",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "少年同志云霄路，命蹇怜君独后期。",
      "太学久推淹美士，中州今喜得贤师。",
      "函开黄卷传心处，座拥青衿问道时。",
      "乐育功成报明主，还应高步凤凰池。"
    ]
  },
  {
    "id": "e647d10f5c3de5f2e9260ca867e94db4",
    "title": "赠罗郎中还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "久司财赋驻平城，经理才高绰有声。",
      "足食几年增士气，销兵随处务农耕。",
      "花迎红锦添归兴，酒尽青山动别情。",
      "明向肜廷奏边计，乔迁应荷圣恩荣。"
    ]
  },
  {
    "id": "e647d10f5c3de5f24a9ddb599328a495",
    "title": "赠马郎中还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "青青边柳拂宫袍，粉署人归意气豪。",
      "三载已劳经济略，一心无忝雪霜操。",
      "杯残客舍离情远，马度关山健步高。",
      "指日趋朝觐明主，乔迁应荷玉音褒。"
    ]
  },
  {
    "id": "e647d10f5c3de5f2216a9b02f840d7bb",
    "title": "贞节堂为王宪使允题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "白发孀居教子勤，子成名显拜重恩。",
      "宝函新赐双龙诰，金扁高题驷马门。",
      "晚岁孤松耐霜雪，中秋华月照乾坤。",
      "共姜孟母休专美，从此联芳衍后昆。"
    ]
  },
  {
    "id": "e647d10f5c3de5f2fcc8c048d21cb526",
    "title": "西湖舟中寿郭用行五十三",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "缥缈笙歌拥画船，庆君五十又三年。",
      "西湖风月中秋好，南极光辉昨夜偏。",
      "谁道山中无宰相，古来地上有神仙。",
      "从今遐算应难计，长似东流水一川。"
    ]
  },
  {
    "id": "e647d10f5c3de5f2751932ea66318e11",
    "title": "送徐裕轩",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "故人新置木兰舟，挂却蒲帆作胜游。",
      "四海交游同爱慕，五湖风月任淹留。",
      "吴山听雨秋开阁，浙水观潮暮倚楼。",
      "暂得相欢又相别，灵岩东望起深愁。"
    ]
  },
  {
    "id": "e647d10f5c3de5f2ac1d39b5782fd961",
    "title": "送陈梅轩先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "豸锦乌纱不老仙，闲来西浙览山川。",
      "风神绝似难兄美，庆泽钟于令子贤。",
      "对酒未听天竺雨，孤帆又挂剡溪船。",
      "明朝愁向桐乡别，回首三吴月满天。"
    ]
  },
  {
    "id": "e647d10f5c3de5f25298b1468d29e93f",
    "title": "同邢太守赵伯颙游三茅观",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "清江潮落午风恬，与客凭高试卷帘。",
      "吴越群山如绘画，乾坤万物见洪纤。",
      "旬宣远慕召公奭，忧乐还思范仲淹。",
      "倚遍阑干不知晚，五云缥缈注遐瞻。"
    ]
  },
  {
    "id": "e647d10f5c3de5f2f668ac74fba326e1",
    "title": "同叶都宪游净慈寺",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "何处禅林是净慈，苏公堤畔影参差。",
      "水光山色有多景，天下人间无此奇。",
      "老我登临方遂愿，高僧延款索题诗。",
      "国恩未报空游乐，笑撚霜毫有所思。"
    ]
  },
  {
    "id": "e647d10f5c3de5f236ea2acff414119c",
    "title": "同钱翰林游宝叔寺和同年张太仆韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "群山佳处偶来登，峭壁奇峰似剑棱。",
      "疏雨落潮声隐隐，淡云芳树影层层。",
      "遥瞻亲舍恒惆怅，未报君恩益战兢。",
      "草草题诗写高兴，翰林风月我何能。"
    ]
  },
  {
    "id": "e647d10f5c3de5f24cb3ff2e4a2b0be2",
    "title": "弓都阃招宗阳宫会饮和钱学士韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仙家深处绮筵开，旋扫尘埃辟草莱。",
      "一勺寒泉清见厎，万竿晴竹翠成堆。",
      "恍如白日游琼岛，疑似红云捧玉台。",
      "暂得欢娱感君赐，欲图报称愧樗材。"
    ]
  },
  {
    "id": "e647d10f5c3de5f243be59ad1343ee65",
    "title": "瑞竹诗为苏庠张司训宪题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "哀哀血泪滴重泉，化作琅玕出道边。",
      "负土宗生真并美，泣林孟氏漫称贤。",
      "人言定许孙枝盛，天道应怜孝节坚。",
      "奇瑞昭彰见风化，我烦太史续新编。"
    ]
  },
  {
    "id": "e647d10f5c3de5f2b78479b0efcde541",
    "title": "游净慈寺次钱学士韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "胜境分明是洞天，偷闲试问上乘禅。",
      "老僧出定惊相迓，见我来游喜欲颠。",
      "翠竹万竿围客座，白鸥数点傍渔船。",
      "品题赖有文章伯，留得明珠颗颗圆。"
    ]
  },
  {
    "id": "e647d10f5c3de5f26040eb4de265b0d7",
    "title": "七月六日与寅友登紫薇楼小酌和雷大参韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "蝉噪夕阳残暑天，高楼同上思茫然。",
      "几株古树当窗外，一带吴山在目前。",
      "知命已甘居草野，置身不觉到峰巅。",
      "酒阑莫道休衙晚，醉眼犹思望日边。"
    ]
  },
  {
    "id": "e647d10f5c3de5f26040eb4d64dcbcb4",
    "title": "七月六日与寅友登紫薇楼小酌和雷大参韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高楼一目尽吴天，抚景题诗独怅然。",
      "功业敢夸犹在后，聪明已愧不如前。",
      "思乡欲敛江湖迹，避暑期登泰华巅。",
      "翘首不堪心事切，迢迢亲舍白云边。"
    ]
  },
  {
    "id": "e647d10f5c3de5f2d020c3a4c36897dc",
    "title": "湖山旧隐为锡山钱津赋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "遁迹湖山几世同，湖山移在故园中。",
      "画图不假丹青笔，疏凿真如造化功。",
      "孤阜未荒和靖业，钓台常仰子陵风。",
      "逸民自古关风教，采录重烦太史公。"
    ]
  },
  {
    "id": "e647d10f5c3de5f2dd19e7e04ed3e0b9",
    "title": "西湖钱别瞿中书次钱学士韵三首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "乱蝉声里报新秋，与客携壶上彩舟。",
      "衔诏还乡真宠命，却金归国岂常流。",
      "四山芳树迎红锦，一棹沧波起白鸥。",
      "后夜相知重相忆，梦飞先到帝王州。"
    ]
  },
  {
    "id": "e647d10f5c3de5f2dd19e7e01b3182ea",
    "title": "西湖钱别瞿中书次钱学士韵三首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "尊酒楼船喜会同，可人佳景在湖中。",
      "明珠衮衮芰荷雨，翠浪飘飘杨柳风。",
      "凤阁岂能淹俊杰，钱塘自古盛英雄。",
      "好驱四牡趋朝去，莫待霜林叶尽红。"
    ]
  },
  {
    "id": "e647d10f5c3de5f2dd19e7e06769b2f9",
    "title": "西湖钱别瞿中书次钱学士韵三首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "凉雨初收九夏炎，竹亭燕坐喜安恬。",
      "湖山笑我来游晚，风月因人到后添。",
      "已觉功名惭召伯，岂夸词赋逼江淹。",
      "酒酣不觉乾坤大，俯视吴山一发纤。"
    ]
  },
  {
    "id": "e647d10f5c3de5f2089aef4c997b95d7",
    "title": "迎亲道中得报喜而有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "画舫迎亲秋色中，行行长望极吴东。",
      "白云渐觉孤飞近，青鸟先将喜事通。",
      "但儗承欢过百岁，不须加爵到三公。",
      "平生至愿于今遂，感激皇恩造化同。"
    ]
  },
  {
    "id": "e647d10f5c3de5f29433628e20b4ce5a",
    "title": "观潮",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "日日寒潮度海门，潮头高下与谁论。",
      "乾坤元气时升降，吴越长江任吐吞。",
      "千里还惊雷电过，半空常讶雪山奔。",
      "人间壮观无逾此，我得游观感圣恩。"
    ]
  },
  {
    "id": "e647d10f5c3de5f25b0f37b03430792e",
    "title": "庆谢方伯六十三",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "文犀宫锦照华颠，晚景风流似列仙。",
      "节过重阳才一日，岁周甲子又三年。",
      "窦郎丹桂家声继，召伯甘棠宦迹传。",
      "从此遐龄应不老，庙廊高位看乔迁。"
    ]
  },
  {
    "id": "e647d10f5c3de5f28ea6ee9dc95aae97",
    "title": "游云居庵次钱学士韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "乘间同谒梵王居，满眼风光画不如。",
      "四面好山凌碧落，一窗修竹称清虚。",
      "苏公丘壑情偏放，范老江湖心暂舒。",
      "和罢阳春人尽醉，不知身世在堪舆。"
    ]
  },
  {
    "id": "e647d10f5c3de5f29485d79778552e0e",
    "title": "游胜果寺",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "万松夹道引肩舆，鸟道登登上碧虚。",
      "吴地江山如绘画，宋家宫阙已丘墟。",
      "风光满眼人难遇，岁月无情鬓易疏。",
      "莫向尊前问名利，从来造物有乘除。"
    ]
  },
  {
    "id": "e647d10f5c3de5f275cb614f107e5eed",
    "title": "庆郑大参得二子",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "多君阴德感穹苍，锡胤还看屡降祥。",
      "梦卜熊罴同献吉，芽生兰芷共飘香。",
      "秦公才见三尧喜，窦氏休夸五桂芳。",
      "我昨闻啼识英物，他年定儗接飞黄。"
    ]
  },
  {
    "id": "e647d10f5c3de5f2838bcb49ff5246be",
    "title": "陈太常西湖别墅燕集",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "郭外茅堂近水涯，仙翁置酒会朋侪。",
      "四时花木春长在，一片湖山秋更佳。",
      "总羡太丘多乐事，漫言文正有忧怀。",
      "饮酣不觉归来晚，满眼西风望泰阶。"
    ]
  },
  {
    "id": "e647d10f5c3de5f2408ba46cf1eb7018",
    "title": "题紫阳庵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "怪石巉岩削未成，紫阳风景十分清。",
      "颠厓有路云常护，阴洞无人草自生。",
      "白练横江潮浪涌，翠屏隔岸越山晴。",
      "我来登览情怀远，直上峰头望帝京。"
    ]
  },
  {
    "id": "e647d10f5c3de5f2b5bde27e37d9a7f1",
    "title": "赠修实录沈进士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远持使节下钱塘，科目人才自异常。",
      "造化功能劳采录，山川人物仰辉光。",
      "满船明月吟边趣，夹道梅花到处香。",
      "指日还朝应显擢，好输忠荩佐虞唐。"
    ]
  },
  {
    "id": "e647d10f5c3de5f26a8fa72fb17fb70d",
    "title": "食荠有感二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "十月江南天未霜，蒙茸野荠满园荒。",
      "旋呼童子寻根摘，便付庖人入鼎尝。",
      "荐酒漫夸蒲笋懒，调羹殊胜韭芽香。",
      "居闲茹美皆君赐，补报无能感意长。"
    ]
  },
  {
    "id": "e647d10f5c3de5f26a8fa72f7b986c30",
    "title": "食荠有感二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "宦辙驱驰二十霜，迁官今喜到南荒。",
      "消闲遂我吟诗兴，取乐留宾索酒尝。",
      "薇省漫言勋业减，金瓯谁覆姓名香。",
      "食前方丈成何用，不若贫家菜味长。"
    ]
  },
  {
    "id": "e647d10f5c3de5f22e52926f6e6318a4",
    "title": "寿酬白司空梦中与予接谈欢甚之作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "半生宦辙赖提携，况复劳君入梦思。",
      "丘壑只悬投老计，云霄敢望故人私。",
      "缄诗写恨空传信，尊酒论交未可期。",
      "安得微躯生羽翮，天风吹送拜阶墀。"
    ]
  },
  {
    "id": "e647d10f5c3de5f2944ba9b0a9385f7e",
    "title": "游玄妙观",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仙家楼阁枕吴山，与客登临一解颜。",
      "似觉风神游阆苑，不知身世在尘阛。",
      "天开图画苍茫里，人醉壶觞紫翠间。",
      "过客纷纷莫相笑，宦途能得几时闲。"
    ]
  },
  {
    "id": "e647d10f5c3de5f288270ec60522e76d",
    "title": "游星宿阁",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仙家高阁倚空青，与客登临醉眼醒。",
      "檐际夜灯分列宿，槛前曙景对疏星。",
      "江湖众水朝沧海，吴越群山绕翠屏。",
      "六合茫茫春望远，五云多处是明庭。"
    ]
  },
  {
    "id": "e647d10f5c3de5f25d0161c773bc5a6a",
    "title": "芝轩为陈汝宏题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "相君德重子贤良，天产灵芝满画堂。",
      "一本九茎真可比，三旬两秀信非常。",
      "漫劳绮皓歌商岭，绝似涪翁纪瑞昌。",
      "感召因人见王化，千年门第有辉光。"
    ]
  },
  {
    "id": "e647d10f5c3de5f296957cb5f5018c2e",
    "title": "成化元年二月四日早在浙藩官廨得驿报使者赍敕旨进予复官都台统师征两广先一日与二三知己游西湖晚归醉卧惊觉闻此感而有赋因以自警不计其辞之俚也",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "晓鸡声里酒初醒，忽报天书到驿亭。",
      "妻子惊闻犹未信，宾僚迎候已无停。",
      "投闲自儗终衰朽，任重谁期荷宠灵。",
      "从此湖山又无分，且将勤苦答朝廷。"
    ]
  },
  {
    "id": "e647d10f5c3de5f259423b76bd78c9ec",
    "title": "赵伯颙以诗赠别次韵奉答",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "舟发长江浪已恬，天公应为戒飞廉。",
      "三湘近接无多路，五岭遥看只一纤。",
      "沗我提兵真欲奋，如君佐郡岂能淹。",
      "相逢不是耽欢乐，见说苍生也具瞻。"
    ]
  },
  {
    "id": "e647d10f5c3de5f26cd915ec470acf6a",
    "title": "次长沙赠王彦卿司马",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "脱冕归休怀抱开，十年林下避尘埃。",
      "非关盛世遗良弼，自是时人忌俊才。",
      "绿野未容裴度老，苍生终望谢安来。",
      "昨宵舟次星沙上，已见祥光动上台。"
    ]
  },
  {
    "id": "e647d10f5c3de5f27e154ed584b79209",
    "title": "赵伯颙别驾迎师九江一见欢甚陪款旬日别去因赠二诗道予志兼东翁方伯林宪使旧友",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远统王师过九江，劳君候我碧油幢。",
      "几回梦想何时见，一见心从此日降。",
      "舟次匆匆分别驾，樽前草草叙同窗。",
      "凯还有待来春后，重儗联珂会帝邦。"
    ]
  },
  {
    "id": "e647d10f5c3de5f27e154ed5dd292127",
    "title": "赵伯颙别驾迎师九江一见欢甚陪款旬日别去因赠二诗道予志兼东翁方伯林宪使旧友",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "雄兵百万沂长江，鼓吹喧阗导羽幢。",
      "五岭只期明日度，三苗应是望风降。",
      "天连楚水青于靛，船过庐山翠入窗。",
      "寄语相知藩臬长，好传书札到南邦。"
    ]
  },
  {
    "id": "e647d10f5c3de5f28326e1a05a3b2903",
    "title": "再次韵奉彦卿",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "暑雨霏微天未开，万艘泊处净无埃。",
      "长沙有客能经国，举世何人解惜才。",
      "咫尺闲居千里隔，相将恩诏一时来。",
      "嗟予重有同升愿，夜夜劳神望上台。"
    ]
  },
  {
    "id": "e647d10f5c3de5f24cd1b88e939023eb",
    "title": "赠别钟职方鼎",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远统王师伐叛夷，犒师深喜是心知。",
      "联舟一月多谈笑，解缆明朝又别离。",
      "岭表风尘君莫虑，江东云树我常思。",
      "凯还有日重相会，应说欢情胜旧时。"
    ]
  },
  {
    "id": "e647d10f5c3de5f2a026440f165f833b",
    "title": "次赵征夷韵送焦员外",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "相逢一笑凤凰台，万里长江并棹来。",
      "赐劳能宣明主惠，变通真是济时才。",
      "驿亭樽酒辞清晓，使者星光接上台。",
      "当道如询岭表事，皇威定欲剪荒莱。"
    ]
  },
  {
    "id": "e647d10f5c3de5f2b085b7129947e753",
    "title": "次韵答李司马用初二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "古道休谈陈与雷，高情今也惜非才。",
      "风尘岭表心应念，云树江东首重回。",
      "奏凯只须闲里听，流光何惜暗中催。",
      "丈夫有志轻离别，常笑曹公赋七哀。"
    ]
  },
  {
    "id": "e647d10f5c3de5f2b085b712b393c802",
    "title": "次韵答李司马用初二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "恨贼非因世相韩，明时何事起争端。",
      "秋霜定压穷荒瘴，春气终回大谷寒。",
      "薏苡漫劳疑马援，莼鲈正尔忆张翰。",
      "年来荣辱都看破，准儗功成便弃官。"
    ]
  },
  {
    "id": "e647d10f5c3de5f2b00263f713836865",
    "title": "送孟主事淮",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "相门才子似君稀，将命南来更有辉。",
      "百万王师供饷足，五千客路拂衣归。",
      "凤毛迎日红云近，马足行空紫电飞。",
      "世禄如君真不忝，好摅忠荩答肜闱。"
    ]
  },
  {
    "id": "e647d10f5c3de5f2b414f7d90beb72dc",
    "title": "永州饮别钱太守昕",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "江亭酌酒与君别，宦况如君亦壮哉。",
      "三郡苍生怀异政，十年清议惜奇才。",
      "却金人去难留住，载米船回挽不来。",
      "自古登贤重循吏，会看高步上三台。"
    ]
  },
  {
    "id": "e647d10f5c3de5f27ad3716de7729fed",
    "title": "梦萱堂为李总兵震题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "建节登坛感慕深，游人堂北几朝昏。",
      "邯郸适处常供馔，蝴蝶迷时见倚门。",
      "寸草哀心怀圣善，五花封诰荷君恩。",
      "安边况是多勋业，忠孝从今衍后昆。"
    ]
  },
  {
    "id": "e647d10f5c3de5f215828db032b8e4ce",
    "title": "祁阳道中次韵三首答薛司徒",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "赫日辉辉耀太空，楼船避暑暂掀篷。",
      "山连荆楚云无限，江合潇湘水未穷。",
      "兵法不逾刑赏外，边尘须静笑谈中。",
      "汉家平定论功次，独有萧何功最丰。"
    ]
  },
  {
    "id": "e647d10f5c3de5f215828db0b16c801d",
    "title": "祁阳道中次韵三首答薛司徒",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远统王师为剪凶，广人何虑报边烽。",
      "已看诸将筹多算，更喜同寅肯协恭。",
      "宝剑有芒曾指日，輶车得路似追锋。",
      "三苗从此应怀化，定见梯航九译重。"
    ]
  },
  {
    "id": "e647d10f5c3de5f215828db0fc587d64",
    "title": "祁阳道中次韵三首答薛司徒",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "春色平分五日前，椿堂初度庆希年。",
      "鸾书久拜山中相，鹤发真成地上仙。",
      "膝绕锦袍颜似玉，门迎珠履酒如泉。",
      "宦游不得逢嘉会，遥祝遐龄定八千。"
    ]
  },
  {
    "id": "e647d10f5c3de5f251798887d21242ad",
    "title": "荣寿堂为王给事秉彝题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "并享高年并受封，人生至愿遂兼隆。",
      "固知教子收功速，也是为仁获报丰。",
      "相对锦衣人似玉，齐添华发面如童。",
      "贤郎名德推当代，三锡应知进未穷。"
    ]
  },
  {
    "id": "e647d10f5c3de5f2a20fbf2b6f9a90c4",
    "title": "黄都宪叔高有总督南畿粮储之命诗以送之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "历转华阶三十年，清才常荷圣明怜。",
      "台官新拜中丞上，国计专司左辅前。",
      "定使京师恒足用，还期台鼎必乔迁。",
      "东南民力今逾竭，好为苍生解倒悬。"
    ]
  },
  {
    "id": "e647d10f5c3de5f267e348454382a8a0",
    "title": "送朱文徵奉召还京师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "命下炎荒起俊髦，士林相庆喜声高。",
      "岂夸南国呈麟趾，深贺中朝惜凤毛。",
      "青草瘴时催解缆，紫薇香里待挥毫。",
      "江湖廊庙同心事，休向玄都看碧桃。"
    ]
  },
  {
    "id": "e647d10f5c3de5f2c984de8b798fbc92",
    "title": "题岳阳楼二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "黄鹤齐云总是楼，独登此处重回头。",
      "三湘溽暑坐来尽，五岭浮烟望处收。",
      "范老忧怀图报称，坡公愁思叹淹留。",
      "丈夫欲取鲸鳌志，儗把新蟾作钓钩。"
    ]
  },
  {
    "id": "e647d10f5c3de5f2c984de8b679a28af",
    "title": "题岳阳楼二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "楼外晴湖接紫冥，偶来登眺眼偏明。",
      "包含南服乾坤量，吐纳东流造化情。",
      "五岭只须常俯视，三苗何必费徂征。",
      "凯还儗削君山石，细刻皇威纪太平。"
    ]
  },
  {
    "id": "e647d10f5c3de5f241be9c58a5d8a3a5",
    "title": "次韵寄赵总兵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "别却旌旄才几日，飘摇心绪似浮萍。",
      "尘途幸我头将白，云路从他眼未青。",
      "自是思家嫌缺月，可堪怀友叹疏星。",
      "非才不称明时用，儗向吴山筑草亭。"
    ]
  },
  {
    "id": "e647d10f5c3de5f2d8359b2c94c68f39",
    "title": "征途",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "征途扰扰思悠悠，三十年来不自由。",
      "恶水险山终日见，扬帆策马几时休。",
      "何须当道回青眼，甘儗匡时变黑头。",
      "闻道天骄犹未靖，谁能谈笑觅封侯。"
    ]
  },
  {
    "id": "e647d10f5c3de5f2e0c9b31595226c0e",
    "title": "成化二年春王师平南夷而释其降七月班师既断藤峡伪降元凶侯郑昂王牛儿如前诱党复叛偷攻浔江不利遁过浔江之南移檄抚招执迷不从复偷劫北流容县恶极罪大不可容乃于是岁十一月躬督诸将将兵掎角进剿甫三月已俘郑昂至军寘诸重典牛儿亦授首斩其党四千九百有奇归所掠士民子女二千七百人浔梧高雷廉诸处地方复宁诚朝廷威德所致也师还驻苍梧登控粤亭读张方伯廷玺所作亭记见其纪此出师有举网竭泽之言因窃叹古之贤将相奉辞伐罪未尝妄杀人以要功竭泽岂忍言然是贼也毒虐无极冥顽不悔与潮之鳄鱼无异不尽戮则吾民之患不已古今人行事凡所以除患救民岂得已哉因赋比体诗一章书之亭中明著圣天子命将出师灭贼之本末传示来世",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "放生池里尽昏昏，鳄尾重摇苦噬吞。",
      "觞网竟归尧佐手，投文虚负退之恩。",
      "恶溪千里空流血，泽国三军厌食飧。",
      "还理任公旧钩钓，相期收取北溟鲲。"
    ]
  },
  {
    "id": "e647d10f5c3de5f269031bbfa2e07809",
    "title": "题控粤亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高亭徙倚望西东，两镇平分一水通。",
      "诸将雄兵分节制，百蛮残孽任牢笼。",
      "阳回阴谷穷厓内，人在光天化日中。",
      "翘首何堪倍惆怅，思乡怀国此心同。"
    ]
  },
  {
    "id": "e647d10f5c3de5f269031bbff986c283",
    "title": "题控粤亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "开府苍梧构野亭，旌麾驻此喜时宁。",
      "全收百粤归王化，遥制诸蕃贡帝庭。",
      "霜气飞来江月白，瘴烟消尽海天青。",
      "丈夫有志堪舆内，岂独燕然可勒铭。"
    ]
  },
  {
    "id": "e647d10f5c3de5f2ffe9e2583dafb744",
    "title": "送同年泰和刘佥宪游岭南回",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "事与心违久避名，忽思南海看升平。",
      "远乘范蠡扁舟兴，殊胜王猷雪夜情。",
      "江上青山留不住，沙头白鸟故相迎。",
      "同年知己多零落，执手离亭百感生。"
    ]
  },
  {
    "id": "e647d10f5c3de5f2fe3b2bc3c103cd5e",
    "title": "予整兵西巡辱中贵韦公携酒邀太监陈公王公同饯别行台酒酣韦公探唐人早朝诗和韵见赠走笔立就词致高远观者竦然起敬公复属予和辞不获已且重公之为人避权辞名有古人风因草草步韵并及之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "近侍宫庭岁月长，勤劳不觉鬓毛苍。",
      "甄陶多士传经学，密勿三朝署典章。",
      "惊世有才诗句好，立身无玷姓名香。",
      "挥毫欲赞严遵美，书法荒粗愧二王。"
    ]
  },
  {
    "id": "e647d10f5c3de5f24393a40cca418a65",
    "title": "石栗子诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "异果从来出海隅，谁连枝叶置盘盂。",
      "青鸾下抱累垂卵，翠葆中攒径寸珠。",
      "新摘槟榔形绝似，旧尝卢橘味全殊。",
      "时和万物皆生瑞，聊作歌诗颂有虞。"
    ]
  },
  {
    "id": "e647d10f5c3de5f22bf831656aef5ed3",
    "title": "送乐主事使两广还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远将恩命故乡行，旌节辉煌昼锦明。",
      "大赉有功诸将喜，受封无恙老亲荣。",
      "海天清气三秋景，驿路寒花万里程。",
      "才器如君定遭遇，莫教虚负甲科名。"
    ]
  },
  {
    "id": "e647d10f5c3de5f2b99ce89e3706c8ba",
    "title": "戊子岁正月二日游行台东园偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "昨夜东风厎是忙，东园吹醒百花香。",
      "闲来缓步看生意，静里微吟空断肠。",
      "半世浮名催老境，一年春色又他乡。",
      "吴山吴水依然好，何日重开绿野堂。"
    ]
  },
  {
    "id": "e647d10f5c3de5f23a48957d5b480b8e",
    "title": "谢郭汝祯送双桂且索其邻家菊",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "少年曾折广寒枝，今荷林宗远送遗。",
      "万斛天香生老圃，两株月影照清池。",
      "竹松有约应同秀，桃李无言只自嗤。",
      "闻道邻家花更好，可能分补满东篱。"
    ]
  },
  {
    "id": "e647d10f5c3de5f21acdbb33642ab572",
    "title": "谢郭汝文送竹",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "草堂新翠葑溪濆，东郭贤人送此君。",
      "颗颗深根才易地，亭亭高节便凌云。",
      "恍如钤阁环兵卫，不与兰台纪战勋。",
      "白璧黄金何足比，为题诗句谢殷勤。"
    ]
  },
  {
    "id": "e647d10f5c3de5f26ee730d61c5f7ea0",
    "title": "谢郭汝政送金柑",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "霜后黄金万颗圆，感君移置我堂前。",
      "惊乌远弹明秋日，照水繁星丽夜天。",
      "充祭正堪供祖庙，调羹尤可献宫筵。",
      "岁寒尚有层层叶，留与苏耽治未痊。"
    ]
  },
  {
    "id": "e647d10f5c3de5f2abf2ddd9a2b2e33f",
    "title": "挽山阳赵处士通政参议伯颙从兄也",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "义济功多宠渥新，云林泉石照簪绅。",
      "修真已悟囊中诀，观化空游物外神。",
      "月旦评荒歌晓露，山阳市罢哭秋旻。",
      "流芳有子能传业，还儗成名重显亲。"
    ]
  },
  {
    "id": "e647d10f5c3de5f23e050b11e719d334",
    "title": "筹边亭为总督备倭都督董公世宏题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "亭似西川节度楼，元戎驻此思悠悠。",
      "海天万里劳多算，水国频年省近忧。",
      "还儗遐方重建节，何愁壮岁不封侯。",
      "丈夫遭遇应图报，且莫逢人叹滞留。"
    ]
  },
  {
    "id": "e647d10f5c3de5f2726c653a14ca9c4a",
    "title": "成化己丑九月八日乡友朱良德邀武功徐阁老暨祝大参维清刘佥宪廷美游石湖诸公联句成章良德恳求予和故倚韵和之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "吴下衣冠集胜游，扁舟游遍五湖秋。",
      "未能执笔陪联句，懒得逢人说运筹。",
      "绿野文章传在洛，赤松心事弃封留。",
      "赓歌趣我归来兴，莫道非才尚黑头。"
    ]
  },
  {
    "id": "e647d10f5c3de5f2bd6be4afbf06f6e5",
    "title": "游玄墓次赵行恕大参韵景",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "万松径里寺门开，故旧来游唤我陪。",
      "伴侣烟霞空有约，品题风物愧无才。",
      "寒光极目天连水，秋气横空月满台。",
      "海内湖山此奇绝，何须更儗访天台。"
    ]
  },
  {
    "id": "e647d10f5c3de5f2fcae3efa33148d76",
    "title": "寿陈参政宗理母",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "婺女星光昨夜新，满堂贺客拜慈亲。",
      "金衣笑对黄花晚，玉脸浓添绿酒春。",
      "膝下喜看三品贵，筵前饱饫八方珍。",
      "西池阿母桃将熟，还儗持来庆此辰。"
    ]
  },
  {
    "id": "e647d10f5c3de5f2fcae3efae9f27164",
    "title": "寿陈参政宗理母",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "白发萱堂近九旬，喜逢初度乐无垠。",
      "橙黄橘绿秋将暮，桂子兰孙孝愈纯。",
      "明主有恩封诰重，高年无恙赐袍新。",
      "人间盛福应全备，遐算还期至大椿。"
    ]
  },
  {
    "id": "e647d10f5c3de5f243a62f99ca52bdc5",
    "title": "重游玄墓忆清长老",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "湖山如此世希有，况复秋高烟雾空。",
      "老我重游寻旧景，入门何处觅清公。",
      "天开图画沧浪里，人望楼台锦绣中。",
      "苦忆归来心未遂，羞看短棹驾长风。"
    ]
  },
  {
    "id": "e647d10f5c3de5f2261b1dc897f4efe4",
    "title": "琼林宴归图为冯士定宪副赋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "青年白晰占高科，宴罢琼林喜若何。",
      "宝马缓摇金压辔，宫袍新赐碧香罗。",
      "人生得意光荣极，圣主深恩感激多。",
      "老我亦曾叨此遇，与君图报莫蹉跎。"
    ]
  },
  {
    "id": "e647d10f5c3de5f280cee0b1a47ac059",
    "title": "挽冯宪副乃尊",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "积庆生祥荷宠封，豸袍乌帽晚雍雍。",
      "可堪就养经南浦，遽尔游神到北峰。",
      "老圃残花荒旧业，屋梁斜月照遗容。",
      "贤郎哀慕情无极，懒听寒山晓寺钟。"
    ]
  },
  {
    "id": "e647d10f5c3de5f2d5fd1069bda872df",
    "title": "送鸿胪沈寺丞还湖广兼东李总兵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "湖南总帅真豪杰，幕下贤宾得俊英。",
      "倚马万言常草檄，登坛三令助麾兵。",
      "乌公定见分茅土，温造须当拥旆旌。",
      "暂喜还乡又还镇，烦君传语谢高情。"
    ]
  },
  {
    "id": "e647d10f5c3de5f24918f63e9147c167",
    "title": "怡菊为锡山赵汝明题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "冠冕虽荣懒折腰，独怡黄菊异蓬蒿。",
      "花陪陶令归时乐，香比韩公晚节高。",
      "三径霜华添酒兴，一篱风味助诗毫。",
      "清修更有传芳处，文彩翩翩见凤毛。"
    ]
  },
  {
    "id": "e647d10f5c3de5f2444af0979b25a2e1",
    "title": "戴御史父母双寿诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "行台游子忆双亲，偕老乡园过七旬。",
      "养志已分天禄久，推封将拜圣恩新。",
      "光迎锦绣云霞丽，气转椿萱雨露均。",
      "我为题诗祝遐算，江山风采几千春。"
    ]
  },
  {
    "id": "e647d10f5c3de5f2ec8e9a55c2c8ccc2",
    "title": "雪中招二三知己",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南征五载未见雪，今见江乡腊雪飞。",
      "老我不禁清兴发，故人何事赏心违。",
      "包含梅柳春无迹，照耀乾坤夜有辉。",
      "预想来游须秉烛，琼瑶还衬马蹄归。"
    ]
  },
  {
    "id": "e647d10f5c3de5f2b772b348a0ce4cc3",
    "title": "宦海虚舟为祝参政赋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "琐闼薇垣三十年，风波浩瀚一楼船。",
      "莱公自叹空横渡，傅相谁招共济川。",
      "勇退急流人莫及，载归明月世皆传。",
      "如今得伴鸱夷子，放浪五湖为醉仙。"
    ]
  },
  {
    "id": "e647d10f5c3de5f2ffcd935fc0c78567",
    "title": "谢钱伯康",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "儒医神术冠东吴，小弟顽孙受惠同。",
      "两世免劳忧襁褓，一门深是感帡幪。",
      "埙篪协奏忻无恙，簪笏相传幸不穷。",
      "白璧黄金未能谢，为题诗句颂元功。"
    ]
  },
  {
    "id": "e647d10f5c3de5f27cff0e9425ad6f9f",
    "title": "寿朱玉雪四十八",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东吴诗客满华筵，灯节初临喜气偏。",
      "玉雪驻颜将半百，蟠桃称寿儗三千。",
      "几家公子能如此，四海清名不偶然。",
      "昨夜推窗卜遐算，老人星耀斗南天。"
    ]
  },
  {
    "id": "e647d10f5c3de5f2973a5a7a0a33b2cd",
    "title": "赠陈醒庵孟贤",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "几年不到醒庵宅，今日来临兴自豪。",
      "愧我交情成简慢，喜君诗思益清高。",
      "古松岁晚凌千尺，泰岳秋空见一毫。",
      "况有森森凤毛在，吟坛谁不让风骚。"
    ]
  },
  {
    "id": "e647d10f5c3de5f2a0a9badc022aeb13",
    "title": "成化己丑丁先人忧守制甫半载十二月二十日忽奉恩诏夺情起复进阶右都御史总督两广军务兼理巡抚上章辞免升秩乞留终制不蒙俞允感而有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "苫块馀生心已灰，谁知恩命又来催。",
      "不堪骑马迎丹诏，安忍临戎被墨缞。",
      "孤子上章空有愿，圣皇注意莫能回。",
      "满怀无限君亲感，图报惟应罄谫才。"
    ]
  },
  {
    "id": "e647d10f5c3de5f282c43ef6bfe54fd6",
    "title": "佥都御史吴公舆璧巡抚广东甫一月朝廷以两广事不归一仍命予总督两广军务兼理巡抚舆璧得代回途次会别书此寓期望意",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "萍水相逢总宦游，我来君去两悠悠。",
      "喜君已释千钧负，老我重添万斛愁。",
      "八座定知虚席待，百蛮行见望风收。",
      "江湖廊庙皆心事，且放忧怀一劝酬。"
    ]
  },
  {
    "id": "e647d10f5c3de5f2b9ebd1b5043de066",
    "title": "送陈序班友诚送安南使臣至广回京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "远送邦臣下大荒，只携书卷与琴囊。",
      "回瞻北极歌商颂，坐对南薰操越裳。",
      "万里皇风清海宇，中原人物见星凰。",
      "不堪相会俄相别，梦绕飞龙在庙堂。"
    ]
  },
  {
    "id": "e647d10f5c3de5f2f51ce06d5e57d294",
    "title": "次韵答乡里诸耆旧",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "听司藐藐视梅梅，知命年来百病催。",
      "利锁名缰苦羁绊，石田茅屋恐荒颓。",
      "平蛮已喜干戈息，辞老行看节钺回。",
      "却忆江湖众仙友，今辰又醉菊花杯。"
    ]
  },
  {
    "id": "e647d10f5c3de5f258d75a6a697ec0d4",
    "title": "送赍诏行人刘公载",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "圣主覃恩及万方，贤臣捧诏下穷荒。",
      "青年文采当时重，白璧声名满路香。",
      "衣锦重还倾寿酒，采诗遥去上封章。",
      "荣亲报国平生事，高步行看入庙堂。"
    ]
  },
  {
    "id": "e647d10f5c3de5f237919069d45f2c01",
    "title": "刘文介公冢子贡士节入广校雠文介集事竣还乡予出公榜中年最少辱公最知爱且重节之为人操履学识绰有父风故作诗壮其行",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "学士文章世共夸，贤郎校正志尤嘉。",
      "鲁鱼亥豕分真迹，玉佩琼琚绝点瑕。",
      "太素有传终继美，小坡无沗克承家。",
      "探花弱弟怀知己，别尔何堪重叹嗟。"
    ]
  },
  {
    "id": "e647d10f5c3de5f2782438817301db33",
    "title": "送李行人奉使靖江王府",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "奉使亲藩阅两秋，清才伟望许谁俦。",
      "斗南风俗劳勤问，岭外山川足壮游。",
      "万里青天倚长剑，一轮明月载孤舟。",
      "芳年定志真难得，高步行看近冕旒。"
    ]
  },
  {
    "id": "e647d10f5c3de5f2192dd73f5bbdc654",
    "title": "总镇陈太监宅东有池故名鳄鱼而鳄鱼已绝岁庚寅冬渔人致嘉鱼于公公弗忍烹育之池中因作亭其上而以为名东吴韩子临观见物性之适作诗手书于亭中",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "清暇临池结草庐，鳄鱼已去育嘉鱼。",
      "分来丙穴真相似，投向濠梁乐自如。",
      "南浦云山增胜概，杜陵水竹称幽居。",
      "遐荒民物咸沾惠，伟绩应归太史书。"
    ]
  },
  {
    "id": "e647d10f5c3de5f2f6a75a9432089408",
    "title": "送方教授考广西秋试事竣还韶",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "发解三山压俊英，甲科虽屈有香名。",
      "久持教铎贤才盛，累典文衡藻鉴明。",
      "霜落漓江书舫下，花迎浈水菊杯倾。",
      "儒官最乐休嗟叹，遭遇行看荷宠荣。"
    ]
  },
  {
    "id": "e647d10f5c3de5f22da2a81f2e15ad1a",
    "title": "送杨叔简尚宝册封靖江府还朝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "瘴雾才消路不迷，世卿持节望金闺。",
      "惊人彩凤争先睹，满眼青山自品题。",
      "文学不惭东里后，光华还壮大江西。",
      "忠宣忠彦平生志，好继家声与古齐。"
    ]
  },
  {
    "id": "e647d10f5c3de5f2eb5cc124d38b1c3c",
    "title": "总兵官平江伯陈公志坚镇守两广之明年蛮夷咸服境土悉平乃于府第之中作轩三楹颜曰双秀以轩后梧山双岭联秀当轩故以为名东吴韩子往观而悦公得山之趣焉公索诗因题如左义见乎词",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "双岭秀拔倚轩居，郁郁葱葱气概殊。",
      "并出云阴作霖雨，列为屏障镇坤隅。",
      "一时光价同增重，万古丹青总不渝。",
      "幸喜和平遂清览，好输忠荩报唐虞。"
    ]
  },
  {
    "id": "e647d10f5c3de5f2edf6be289821db48",
    "title": "送户部祁主事致和奉使便道还东莞省母复还京师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "人曹郎佐非常士，十载声华海内钦。",
      "奉使久持清白操，宁亲今遂孝思心。",
      "天涯万里同孤棹，客里何年再盍簪。",
      "康济时艰丈夫事，莫教虚负早为霖。"
    ]
  },
  {
    "id": "e647d10f5c3de5f2d51889b5c3b5d4f1",
    "title": "近得文儿书报数年间置有田若干亩予窃自念平生宦拙未尝有私积遗文惟南京常禄付文置产亦未必遽能得如此之多诚吾儿干蛊才优节缩日用所致也昌黎先生尝曰中世士大夫以官为家罢则无所于归吾今有所归志可遂矣喜甚赋诗美之且期望之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "乡井良田二十丘，吾儿何力遽能求。",
      "积金自愧元无计，干蛊谁知尽有谋。",
      "半世苦心天不负，满怀归兴我何忧。",
      "老来惟是书香愿，愿见成名慰白头。"
    ]
  },
  {
    "id": "e647d10f5c3de5f285b63ec910554d84",
    "title": "五凤鸣阳为海虞章氏诸子题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "鸣阳老凤归丹穴，散出五雏千仞翔。",
      "惊世音声谐九奏，丽天文采翊重光。",
      "薛家昆弟终难并，窦氏诸郎足可方。",
      "世德不衰名益振，尧庭行见进祯祥。"
    ]
  },
  {
    "id": "e647d10f5c3de5f282b2c248db90aeee",
    "title": "挽张方伯父",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "幕宾谪后随膺荐，循吏功成即引年。",
      "元亮归来三径在，韦贤老去一经传。",
      "重封极品龙章焕，载写遗容鹤绣鲜。",
      "早晚郎君还大拜，宠光定许贲幽泉。"
    ]
  },
  {
    "id": "e647d10f5c3de5f2013b6636d58c588a",
    "title": "王同节大理集古见赠倚韵奉答",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "清朝十载为廷尉，播满乾坤总好音。",
      "执法不回游肇笔，平反都是有功心。",
      "进阶己见腰犀近，许国何妨鬓雪侵。",
      "四海苍生望康济，安危须仗庙谋深。"
    ]
  },
  {
    "id": "e647d10f5c3de5f2013b66362874e196",
    "title": "王同节大理集古见赠倚韵奉答",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "平生不解干戈事，承乏提兵着战袍。",
      "十载行边亲定乱，有时望阙便登高。",
      "儗栽昼锦堂前菊，不咏玄都观里桃。",
      "自古为臣须尽瘁，敢因衰朽说贤劳。"
    ]
  },
  {
    "id": "e647d10f5c3de5f22d623d9c8115989c",
    "title": "挽姚佥宪父",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "风仪楚楚映修髯，家法平生孝义兼。",
      "大母久隆终世养，佳儿今作外台佥。",
      "乡评题品名逾重，郎署推封宠载沾。",
      "观化一巡终不返，史官有传发幽潜。"
    ]
  },
  {
    "id": "e647d10f5c3de5f2d5fa7bde2e61f945",
    "title": "项都宪荩臣以诗见寄次韵奉答项时在襄阳总督军务",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "奉命遥分阃外权，一麾诸将喜争先。",
      "乱山开道威声震，清野屯兵垒壁坚。",
      "元恶几多咸授首，移民百万尽归田。",
      "中原从此无遗患，羊杜勋名浪在前。"
    ]
  },
  {
    "id": "e647d10f5c3de5f2d5fa7bde9d1113e4",
    "title": "项都宪荩臣以诗见寄次韵奉答项时在襄阳总督军务",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "为惜昆冈火尽炎，胁从都遣巨魁歼。",
      "朝端清议咸推重，海内苍生益具瞻。",
      "勋著旗常播中外，恩覃湘汉及飞潜。",
      "古来儒将知多少，屈指谁如众美兼。"
    ]
  },
  {
    "id": "e647d10f5c3de5f2d5fa7bde1e010733",
    "title": "项都宪荩臣以诗见寄次韵奉答项时在襄阳总督军务",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "忽见新书楚雁衔，眼惊掣电耳英咸。",
      "几篇丽句频三复，千里高情尽一缄。",
      "漫说霜华侵客鬓，从教汗血湿征衫。",
      "古来才大人多忌，且閟精芒在剑函。"
    ]
  },
  {
    "id": "e647d10f5c3de5f2101d4ddc21074b41",
    "title": "广东行台之西池有并头莲今夏大发比旧迥异诗以纪之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "双头莲萼世希见，况是三头相并开。",
      "老我迂疏知偶尔，广人惊喜说奇哉。",
      "皇威震曜清夷夏，和气薰蒸被草莱。",
      "从此四灵应毕至，欲歌盛美愧无才。"
    ]
  },
  {
    "id": "e647d10f5c3de5f2c54419727a9744e8",
    "title": "送钱学士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "海珠尊酒惜分违，宦迹如君剩有辉。",
      "丹诏特增循吏秩，锦袍重拥谪仙归。",
      "舟横野渡明秋水，剑倚长天耀夕辉。",
      "圣主临轩念耆旧，调元行见入黄扉。"
    ]
  },
  {
    "id": "e647d10f5c3de5f2c54419720fa6ffec",
    "title": "送钱学士",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "漫嗟清世隐才能，自古名高造物憎。",
      "碧水丹山须暂乐，玉堂金马待重登。",
      "一杯朝雨伤摩诘，万里秋风送季膺。",
      "我欲从归归未得，海天长望起鲲鹏。"
    ]
  },
  {
    "id": "e647d10f5c3de5f2d7df1c836d8b6c54",
    "title": "送张方伯廷玺荣满",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "琼林宴会识英雄，宦辙循行见事功。",
      "江右声华陈仲举，岭南风望召康公。",
      "趋朝定儗承新宠，报国须当竭至忠。",
      "独我忧时无可效，海天万里思无穷。"
    ]
  },
  {
    "id": "e647d10f5c3de5f250053e3bd8f89ebe",
    "title": "江行怀乡里天全侗轩诸老偶成二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "西江北塞岭南壖，奔走风尘三十年。",
      "勇退未能心已倦，专征才歇梦犹悬。",
      "自缘衰体缠多病，敢向明时话独贤。",
      "苦忆乡园诸大老，西风先泛五湖船。"
    ]
  },
  {
    "id": "e647d10f5c3de5f250053e3bc3302fb7",
    "title": "江行怀乡里天全侗轩诸老偶成二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "五湖烟景擅江东，诸老欢游有古风。",
      "凤吹鹍弦范成大，笔床茶灶陆龟蒙。",
      "全抛俗事水云外，尽付闲情诗酒中。",
      "愧我求盟未能得，海天长啸思无穷。"
    ]
  },
  {
    "id": "e647d10f5c3de5f22dd2e072530b817a",
    "title": "送宁方伯之浙江",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "岭南廉察见才全，坐席初温秩又迁。",
      "两浙黎民怀惠泽，九重锡命再旬宣。",
      "英声已喜蜚天下，大拜还期近日边。",
      "海内于今尚多事，莫教勋业愧前贤。"
    ]
  },
  {
    "id": "e647d10f5c3de5f2cd6cd29406ad45a8",
    "title": "赠乡郡丘太守",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "吾乡太守真豪杰，节操文章有古风。",
      "伯道清名传海外，乐天佳句满吴东。",
      "一麾抚字催科内，千里讴歌德化中。",
      "却恐邦人留不住，飞腾还建济时功。"
    ]
  },
  {
    "id": "e647d10f5c3de5f2de377c4f517bd362",
    "title": "慕萱堂为婿指挥谢瑛题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "北堂慈母忽游仙，乌鸟私情日夜悬。",
      "罔极深恩无报日，不禁哀泪动呼天。",
      "空承世禄难为养，每湿征袍只自怜。",
      "大孝从来非止此，显扬还儗继前贤。"
    ]
  },
  {
    "id": "e647d10f5c3de5f2b6de26e94711344f",
    "title": "送刘郎中宽仁审刑广西回京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "皇华十载进秋台，荣捧天书万里来。",
      "游宦久谙当世务，平反今显济时才。",
      "旌摇庾岭梅初放，舟指滦河冻渐开。",
      "老我临边思无限，空将衰眼望蓬莱。"
    ]
  },
  {
    "id": "e647d10f5c3de5f2d17240b027b763b0",
    "title": "题松赠溤公子泰",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "落落栋梁具，阴阴冰雪姿。",
      "曾经钜眼识，登用合乘时。"
    ]
  },
  {
    "id": "e647d10f5c3de5f26eb3d61615ceb778",
    "title": "题陈御史苍厓舞凤竹乃仲昭笔也",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "𤨵𤨵葆羽上青霄，叫断苍梧路转遥。",
      "夜半天风弄明月，不知何处正吹箫。"
    ]
  },
  {
    "id": "e647d10f5c3de5f217dcc9cb9ac3f6ad",
    "title": "洪都四景南浦朝云",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南浦楼前日未晖，白云片片自飞飞。",
      "河阳道路知何处，怅望京华犹未归。"
    ]
  },
  {
    "id": "e647d10f5c3de5f217dcc9cb41b3d67c",
    "title": "洪都四景南浦朝云",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "门对西山暮卷帘，雨来江上水痕添。",
      "应须四海均沾足，一洗苍山九夏炎。"
    ]
  },
  {
    "id": "e647d10f5c3de5f217dcc9cbfeed7242",
    "title": "洪都四景南浦朝云",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "湖水漫漫烟雾生，人间万籁寂无声。",
      "独留一片秋空月，照见波心彻底清。"
    ]
  },
  {
    "id": "e647d10f5c3de5f217dcc9cbc9c386fd",
    "title": "洪都四景南浦朝云",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "龙沙风起雪皑皑，江上空山玉作堆。",
      "最是霜台寒气肃，喧啾百鸟不飞来。"
    ]
  },
  {
    "id": "e647d10f5c3de5f2327c8799e542321d",
    "title": "寄弋阳致政李少卿四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "天宠虽隆归兴浓，耆英会里得从容。",
      "悬知一点丹心在，清梦还飞到九重。"
    ]
  },
  {
    "id": "e647d10f5c3de5f2327c8799405b316f",
    "title": "寄弋阳致政李少卿四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "兰台棘寺已功成，归卧烟霞咏太平。",
      "多少世人空碌碌，冒霜犹趁夜钟行。"
    ]
  },
  {
    "id": "e647d10f5c3de5f2327c87994c3534de",
    "title": "寄弋阳致政李少卿四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "凤雏鸣日在高冈，拂袖归山百虑忘。",
      "独伴清风与明月，新诗题遍午桥庄。"
    ]
  },
  {
    "id": "e647d10f5c3de5f2327c8799c3da75b6",
    "title": "寄弋阳致政李少卿四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "三年不见谪仙人，落月空梁入梦频。",
      "无限忧民忧国事，何时尊酒细咨询。"
    ]
  },
  {
    "id": "e647d10f5c3de5f269fb17cc6d5ba156",
    "title": "送林黄门聪奉命代祀南海便道归省和同寅王公度韵四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "朝阳鸣凤瑞皇家，四海苍生览德赊。",
      "多少回天好封奏，人传曾梦笔生花。"
    ]
  },
  {
    "id": "e647d10f5c3de5f269fb17cc2c9450f9",
    "title": "送林黄门聪奉命代祀南海便道归省和同寅王公度韵四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一身已许帝王家，奉使何嫌道路赊。",
      "直以诚心将宠命，祝融坛上奠松花。"
    ]
  },
  {
    "id": "e647d10f5c3de5f269fb17cc4cc31a2e",
    "title": "送林黄门聪奉命代祀南海便道归省和同寅王公度韵四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "三山东畔是君家，缥缈孤云久望赊。",
      "今喜承恩遂归省，锦袍宫酿寿萱花。"
    ]
  },
  {
    "id": "e647d10f5c3de5f269fb17cc4e1b1bd5",
    "title": "送林黄门聪奉命代祀南海便道归省和同寅王公度韵四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "忠臣忧国总忘家，谁肯留连岁月赊。",
      "况是明君正延伫，回轩莫待雪飞花。"
    ]
  },
  {
    "id": "e647d10f5c3de5f2288c9201ec7ebbec",
    "title": "二载无暇至龙泉比至慰问父老吏循民安殊无一事皆上之赐也晚步中庭喜而有感口占一绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "王化渐摩久益深，士风民俗总还淳。",
      "山城驻节寂无事，闲步月明看北辰。"
    ]
  },
  {
    "id": "e647d10f5c3de5f2f56639181a1a962d",
    "title": "题王母图寿陈湖陆母太孺人",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "堂北萱花秋正开，清香秀色映霞杯。",
      "白头慈母多贤德，福寿方如川水来。"
    ]
  },
  {
    "id": "e647d10f5c3de5f2f56639188bf78736",
    "title": "题王母图寿陈湖陆母太孺人",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "奉萱堂上绮筵开，桂子兰孙捧寿杯。",
      "应是遐龄有千岁，瑶池王母送桃来。"
    ]
  },
  {
    "id": "e647d10f5c3de5f2ab3d6b82e359eaee",
    "title": "食鲥鱼",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "官廪送来香稻米，网船买得活鲥鱼。",
      "烹鱼炊米空饱食，补报无能愧逸居。"
    ]
  },
  {
    "id": "e647d10f5c3de5f2a6c8afd64d5cb06b",
    "title": "题南昌徐布政义景斋卷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "早岁携书上帝州，登科司宪又承流。",
      "老来归向高斋卧，景仰先贤总匹休。"
    ]
  },
  {
    "id": "e647d10f5c3de5f2a6c8afd6e6d46ac0",
    "title": "题南昌徐布政义景斋卷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "斋居潇洒傍南州，中有斯文第一流。",
      "名遂功成身便退，不须题扁作三休。"
    ]
  },
  {
    "id": "e647d10f5c3de5f2a6c8afd69efd7db3",
    "title": "题南昌徐布政义景斋卷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "甘棠遗爱满中州，景慕前闻退急流。",
      "多少世人空碌碌，钟鸣漏尽不知休。"
    ]
  },
  {
    "id": "e647d10f5c3de5f2187520da3ced2f83",
    "title": "湖口望孟诚李都宪不至",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "同榜同官意气同，几年宦迹隔西东。",
      "江头久望无消息，欲叩苍苍乞便风。"
    ]
  },
  {
    "id": "e647d10f5c3de5f2d743ec06b044f563",
    "title": "题湖口上钟岩",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "江上群山翠欲流，山腰江阁更清幽。",
      "登临一啸留题去，山远江空谁唱酬。"
    ]
  },
  {
    "id": "e647d10f5c3de5f2ceb4c94272c3e773",
    "title": "思亲堂为邻友唐户侯题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "汗马勋劳衍后昆，银章世守禄常存。",
      "空堂日日瞻遗像，一念难忘罔极恩。"
    ]
  },
  {
    "id": "e647d10f5c3de5f2de599092287bf3ab",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "医传董奉活人心，济物功成不受金。",
      "云谷年来春雨后，新栽红杏已成林。"
    ]
  },
  {
    "id": "e647d10f5c3de5f2de59909259401e1c",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "一径深栽竹万竿，清风潇洒逼人寒。",
      "知君高节真相似，莫厌频频岁晚看。"
    ]
  },
  {
    "id": "e647d10f5c3de5f2de5990921779a591",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "石室香凝万虑空，制成新操付丝桐。",
      "寻常莫叹知音少，流水高山百世风。"
    ]
  },
  {
    "id": "e647d10f5c3de5f2de599092614a6678",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "静里乾坤玩古今，一轮明月正天心。",
      "光辉不但来云谷，四海苍生仰照临。"
    ]
  },
  {
    "id": "e647d10f5c3de5f2de59909234428241",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "学得新书逼二王，挥毫常在墨池旁。",
      "西风客棹曾经过，吹出云烟满路香。"
    ]
  },
  {
    "id": "e647d10f5c3de5f2de5990924cf3a204",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "千峰万壑六花晴，着屐扶筇尽日行。",
      "应似古人能放达，独将宇宙作佳城。"
    ]
  },
  {
    "id": "e647d10f5c3de5f2de599092254f3440",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "坐倚梅窗俗客稀，一编终日究精微。",
      "吉凶消长何须问，已悟先天造化机。"
    ]
  },
  {
    "id": "e647d10f5c3de5f2de59909278a45bd4",
    "title": "云谷八咏为乡人袁仲玉题杏林春雨",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "种得灵苗数十畦，暖风吹动绿云移。",
      "频锄慎莫辞劳倦，凋瘵苍生久望医。"
    ]
  },
  {
    "id": "e647d10f5c3de5f2c2fa31f519879944",
    "title": "醉渔图为苏庠生惠荣题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "沧海钓鳌鳌未得，梦中心事肯忘机。",
      "终持万丈丝纶去，直上虞廷补衮衣。"
    ]
  },
  {
    "id": "e647d10f5c3de5f2877d17aca751aebb",
    "title": "寄乡人陈宗盛",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "云树迢迢隔故园，与君何日叙寒暄。",
      "春来惯作思乡梦，几度曾飞到雪轩。"
    ]
  },
  {
    "id": "e647d10f5c3de5f2877d17acc51f3554",
    "title": "寄乡人陈宗盛",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "琴川才子人中杰，慷慨风流信少双。",
      "别后相思不能歇，几时飞雁到西江。"
    ]
  },
  {
    "id": "e647d10f5c3de5f2f2ace80429ecbd5f",
    "title": "雨阻游期答余同寅韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "花正纷纷草正菲，登山久约谢元晖。",
      "无情最是连朝雨，阻我东风倒载归。"
    ]
  },
  {
    "id": "e647d10f5c3de5f28ae11264fc0da7af",
    "title": "谢南昌罗宪副篪惠春盘酬文山集",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "久欲乘闲访故人，无端风雨日阴阴。",
      "于今却拜春盘惠，翘首城南感愧深。"
    ]
  },
  {
    "id": "e647d10f5c3de5f28ae11264d6f8d181",
    "title": "谢南昌罗宪副篪惠春盘酬文山集",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "不访相知半载馀，终堂情绪近何如。",
      "应知读礼今将遍，邺架相资一卷书。"
    ]
  },
  {
    "id": "e647d10f5c3de5f28ce398c5ab20b22a",
    "title": "术士推康节前定数一生宦迹皆符合不爽感叹一绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "先天数学信无乖，推得从前万事谐。",
      "从此谋身不须问，人生真有命安排。"
    ]
  },
  {
    "id": "e647d10f5c3de5f27d915b82e723c6e0",
    "title": "次韵再答罗宪副六首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "春到江南最可人，梅花点点竹阴阴。",
      "闲来后乐亭中坐，水满方塘天影深。"
    ]
  },
  {
    "id": "e647d10f5c3de5f27d915b8248175825",
    "title": "次韵再答罗宪副六首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "阴云风扫净无馀，春满江山画不如。",
      "第一楼头闲引望，乾坤万里混车书。"
    ]
  },
  {
    "id": "e647d10f5c3de5f27d915b827f82d424",
    "title": "次韵再答罗宪副六首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "久羡君才最绝人，宦游随处有棠阴。",
      "于今莫叹遭逢晚，海内苍生属望深。"
    ]
  },
  {
    "id": "e647d10f5c3de5f27d915b82b269e9de",
    "title": "次韵再答罗宪副六首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仲素家声庆有馀，遥遥华胄信无如。",
      "青年擢第司风纪，多少勋劳汗简书。"
    ]
  },
  {
    "id": "e647d10f5c3de5f27d915b82a66bad92",
    "title": "次韵再答罗宪副六首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "霏霏𩆍雨正愁人，忽见中天散积阴。",
      "寄语城南罗孝子，肩舆将到草堂深。"
    ]
  },
  {
    "id": "e647d10f5c3de5f27d915b82e89b9962",
    "title": "次韵再答罗宪副六首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "登郊访友趁公馀，两袖东风信所如。",
      "却恐行车怯泥泞，长须先致一缄书。"
    ]
  },
  {
    "id": "e647d10f5c3de5f2a3b612d7c4eadf2b",
    "title": "感春",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "柳条绿绿梅初叶，麦陇青青菜已花。",
      "春似乡园又将半，东风吹恨满天涯。"
    ]
  },
  {
    "id": "e647d10f5c3de5f277a0bb379cc0307e",
    "title": "题鹦鹉鸲鹆各一幅寄张致和",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "灵鸟能言避网罗，山林深处占高柯。",
      "雕盘纵有黄金粒，不肯飞来奈尔何。"
    ]
  },
  {
    "id": "e647d10f5c3de5f277a0bb3764133df2",
    "title": "题鹦鹉鸲鹆各一幅寄张致和",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "巧语从来众不堪，参军门下被伤残。",
      "山林不用人调舌，终日諵諵却自安。"
    ]
  },
  {
    "id": "e647d10f5c3de5f2485f69fd652a7b12",
    "title": "次韵答夏季爵大理二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南床叨接夏侯茵，待漏频年笑语亲。",
      "一别冬残又春半，蓟门烟树不堪人。"
    ]
  },
  {
    "id": "e647d10f5c3de5f2485f69fd6becc647",
    "title": "次韵答夏季爵大理二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "病骨非堪着战袍，临戎感奋却忘劳。",
      "三边近喜无烽火，吟望皇都紫气高。"
    ]
  },
  {
    "id": "e647d10f5c3de5f20271001c0c929254",
    "title": "谢陈少卿惠药",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "任重才荒悴此心，不堪衰病日侵寻。",
      "感君惠我行囊药，一颗乌丸抵万金。"
    ]
  },
  {
    "id": "e647d10f5c3de5f20271001c212cde0d",
    "title": "谢陈少卿惠药",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "紫霞杯里注琼浆，一夕才吞药味良。",
      "有待微躯渐康复，漫寻叔子拜神方。"
    ]
  },
  {
    "id": "e647d10f5c3de5f2ab97a102ca347ed7",
    "title": "谢抚宁伯惠鱼",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "塞北沙深水泽枯，鱼虾风味四时无。",
      "君家鲜鲤从何致，堪比吴江一尺鲈。"
    ]
  },
  {
    "id": "e647d10f5c3de5f2ab97a1023a3ace86",
    "title": "谢抚宁伯惠鱼",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "鲜鳞传送直南金，敢效公仪却盛心。",
      "便遣家僮为烹荐，加餐知感故情深。"
    ]
  },
  {
    "id": "e647d10f5c3de5f29e3c40e7cbad0357",
    "title": "秋日美峪至保安道中望居庸有感口占三绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "居庸山北忆山南，满眼西风泪未干。",
      "道路相将三百里，举头不得见长安。"
    ]
  },
  {
    "id": "e647d10f5c3de5f29e3c40e7f47ffd59",
    "title": "秋日美峪至保安道中望居庸有感口占三绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "京华只隔一重山，王事驱驰未得还。",
      "却羡红云无定迹，也能飞去护天颜。"
    ]
  },
  {
    "id": "e647d10f5c3de5f29e3c40e728cc7ef1",
    "title": "秋日美峪至保安道中望居庸有感口占三绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "路接家乡两日程，临风驻马岂胜情。",
      "翻怜不及桑干水，得向卢沟昼夜行。"
    ]
  },
  {
    "id": "e647d10f5c3de5f2f172e828612d70be",
    "title": "成化元年春予奉命偕赵总戎良佐提兵征两广四月望日师发南京次大胜关总戎以诗见赠次韵奉答",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "先声已破鬼门关，蝼蚁残生掌握间。",
      "不信三苗不从化，将军今是赵平蛮。"
    ]
  },
  {
    "id": "e647d10f5c3de5f2f172e828c9243c03",
    "title": "成化元年春予奉命偕赵总戎良佐提兵征两广四月望日师发南京次大胜关总戎以诗见赠次韵奉答",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "长江万舸拥天兵，父老壶浆候远汀。",
      "莫怪风声震遐迩，此行正欲扫膻腥。"
    ]
  },
  {
    "id": "e647d10f5c3de5f24451fdf406b6fa78",
    "title": "过江西次赵征夷韵题扇赠赵伯颙有感云耳",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "重过西江又十年，江山风景尚依然。",
      "门生故吏多腾达，知有何人记二天。"
    ]
  },
  {
    "id": "e647d10f5c3de5f24451fdf4a26ccca3",
    "title": "过江西次赵征夷韵题扇赠赵伯颙有感云耳",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "分手钱塘又一年，此心遥忆甚茫然。",
      "相逢赠尔清风柄，莫畏黄堂盛暑天。"
    ]
  },
  {
    "id": "e647d10f5c3de5f2e1c984df7cf0fe0f",
    "title": "赵总戎以校猎所得野兽见惠口占二绝奉谢",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "平原校猎试雕弓，草内豺狼一扫空。",
      "分惠庖人感深意，从知绝艺属英雄。"
    ]
  },
  {
    "id": "e647d10f5c3de5f2e1c984dfc3b2bcd2",
    "title": "赵总戎以校猎所得野兽见惠口占二绝奉谢",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "射虎弓开百兽惊，踉跄就缚送中营。",
      "元戎持此征蛮去，巢穴行看指日平。"
    ]
  },
  {
    "id": "e647d10f5c3de5f2d0fa5597a287c92d",
    "title": "去岁余与窗友赵伯颙同外补五月十有二日予至钱塘宿斋吴山而伯颙已先至因来叙话夜分始别匆匆一载矣兹予统师南征经伯颙之邻封伯颙亦来犒师亦以是日会于浔阳两情相对喜而复感而伯颙又亟欲别去予因口占三绝以赠",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "去年此日到钱塘，同宿吴山夜话长。",
      "今日相逢在萍水，一樽相对两茫茫。"
    ]
  },
  {
    "id": "e647d10f5c3de5f2d0fa5597ffc56f0e",
    "title": "去岁余与窗友赵伯颙同外补五月十有二日予至钱塘宿斋吴山而伯颙已先至因来叙话夜分始别匆匆一载矣兹予统师南征经伯颙之邻封伯颙亦来犒师亦以是日会于浔阳两情相对喜而复感而伯颙又亟欲别去予因口占三绝以赠",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "拥节重逢楚水滨，因怜别久更情亲。",
      "烦君且莫论分手，世上知心有几人。"
    ]
  },
  {
    "id": "e647d10f5c3de5f2d0fa55979a8bcd4d",
    "title": "去岁余与窗友赵伯颙同外补五月十有二日予至钱塘宿斋吴山而伯颙已先至因来叙话夜分始别匆匆一载矣兹予统师南征经伯颙之邻封伯颙亦来犒师亦以是日会于浔阳两情相对喜而复感而伯颙又亟欲别去予因口占三绝以赠",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "自分江湖老此身，不图重拜圣恩新。",
      "世间荣落逡巡事，慎莫轻看失意人。"
    ]
  },
  {
    "id": "e647d10f5c3de5f2f3bec97600fbb6d0",
    "title": "师入桂林屡捷志喜",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "旌旗才指桂林途，五发偏师五献俘。",
      "从此皇威清岭海，不劳民吏望来苏。"
    ]
  },
  {
    "id": "e647d10f5c3de5f2cb5467959769206c",
    "title": "广东来报贼散承赵征夷惠雕弓钩刀诗和且谢",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "肘悬金印事南征，羽檄飞驰贼已平。",
      "堪羡奇才出奇计，从今不战屈人兵。"
    ]
  },
  {
    "id": "e647d10f5c3de5f2cb5467953fc64cfa",
    "title": "广东来报贼散承赵征夷惠雕弓钩刀诗和且谢",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "王师飞度岭南来，号令如山震若雷。",
      "数万狂蛮同日散，将军真是出群才。"
    ]
  },
  {
    "id": "e647d10f5c3de5f2cb54679549e6901a",
    "title": "广东来报贼散承赵征夷惠雕弓钩刀诗和且谢",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "紫驼绒线紫雕弓，神背乌号一样同。",
      "三箭天山看渐定，菲才真欲附英雄。"
    ]
  },
  {
    "id": "e647d10f5c3de5f2cb546795ee347ecc",
    "title": "广东来报贼散承赵征夷惠雕弓钩刀诗和且谢",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "新置钢刀月样弯，崇山峻岭便跻攀。",
      "感君持赠征南去，指日相从定北蛮。"
    ]
  },
  {
    "id": "e647d10f5c3de5f2f2c712da7e8c0dfc",
    "title": "游风洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "万里天风过此中，百蛮烟瘴扫除空。",
      "华阳白鹿徒多景，争及光明一窍功。"
    ]
  },
  {
    "id": "e647d10f5c3de5f2d02a4bebfc5a3020",
    "title": "赵总兵诗贺东广平次韵酬答二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东广民流命不堪，荒原惟见树毵毵。",
      "谢君提出迷途去，从此安眠又饱餐。"
    ]
  },
  {
    "id": "e647d10f5c3de5f2d02a4beb10c0c39f",
    "title": "赵总兵诗贺东广平次韵酬答二首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "读书常羡马征南，净扫南荒瘴与岚。",
      "今代重生赵充国，联芳留与后人谈。"
    ]
  },
  {
    "id": "e647d10f5c3de5f244016fcc7171602d",
    "title": "次徐武功韵题钱景寅扇",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "谁写张骞万里槎，不同闲草与闲花。",
      "高秋八月天风起，直上银河自不斜。"
    ]
  },
  {
    "id": "e647d10f5c3de5f29ef0813525a60f92",
    "title": "为金仲和题夏太常竹",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "万紫千红照眼明，一番风雨即飘零。",
      "此君独有冰霜节，风雨声中色更青。"
    ]
  },
  {
    "id": "e647d10f5c3de5f29ef0813568c7d5b0",
    "title": "为金仲和题夏太常竹",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高节亭亭一两竿，时人只解报平安。",
      "满林苍雪岁华暮，休作寻常桃李看。"
    ]
  },
  {
    "id": "e647d10f5c3de5f27b7093b15885fe0a",
    "title": "张廷慎怡梅卷承钱学士命来索予题为赋三绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "阊闾城外俗豪奢，魏紫姚黄总斗夸。",
      "何似张君爱清致，另开别墅种梅花。"
    ]
  },
  {
    "id": "e647d10f5c3de5f27b7093b17a21d723",
    "title": "张廷慎怡梅卷承钱学士命来索予题为赋三绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "闻道君家好弟兄，高楼日日宴簪缨。",
      "怜君自得梅中趣，应与梅花一样清。"
    ]
  },
  {
    "id": "e647d10f5c3de5f27b7093b169b9dee8",
    "title": "张廷慎怡梅卷承钱学士命来索予题为赋三绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "别馆梅开日自娱，高邻学士可曾俱。",
      "骊龙暂卧华亭上，好去多求照乘珠。"
    ]
  },
  {
    "id": "e647d10f5c3de5f26c85d2b67a1f2513",
    "title": "舟中看沈陶庵所作奉寄",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "吴东林下有诗豪，落笔光芒万丈高。",
      "昨检行囊看墨迹，满江烟雨起波涛。"
    ]
  },
  {
    "id": "e647d10f5c3de5f2742d9d347991bb54",
    "title": "晚香亭为葑关华元器题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "满篱秋色过重阳，曾上幽亭看晚香。",
      "不用诗人更题品，玉堂学士有文章。"
    ]
  },
  {
    "id": "e647d10f5c3de5f2742d9d34d9377076",
    "title": "晚香亭为葑关华元器题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "采采寒花十数丛，萧条时月傲霜风。",
      "从知晚节非凡品，抚卷题诗忆魏公。"
    ]
  },
  {
    "id": "e647d10f5c3de5f2a070bb5aeb4290e4",
    "title": "刘廷美佥宪为乡人魏古作湖山图徐武功题诗其上魏复求予作为赋一绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "诗画精神二美全，满堂风雨起云烟。",
      "更怜仿佛五湖口，欲学鸱夷放钓船。"
    ]
  },
  {
    "id": "e647d10f5c3de5f2da2547e48326eb62",
    "title": "次韵酬沈陶庵四绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高卧东林绝世纷，昂昂野鹤在鸡群。",
      "三吴人物多相重，重尔能诗又好文。"
    ]
  },
  {
    "id": "e647d10f5c3de5f2da2547e43d0d6afc",
    "title": "次韵酬沈陶庵四绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东吴诗客竞纷纷，沈老诗才自不群。",
      "圣主当天现鸣凤，朝阳光彩烂成文。"
    ]
  },
  {
    "id": "e647d10f5c3de5f2da2547e4a03daea0",
    "title": "次韵酬沈陶庵四绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "连城白璧出蓝田，文采温温美且全。",
      "堪羡陶庵好诗句，更多高义薄云天。"
    ]
  },
  {
    "id": "e647d10f5c3de5f2da2547e4a44bac16",
    "title": "次韵酬沈陶庵四绝",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "十亩家园万顷田，稻粱蔬果四时全。",
      "有时放棹濯缨去，水满平湖月满天。"
    ]
  },
  {
    "id": "e647d10f5c3de5f2dd99ec6bae3045e5",
    "title": "寿傅泽民医师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "箫鼓声中劝酒频，南邻仙老庆初辰。",
      "知君自有长生术，不用诗人祝大椿。"
    ]
  },
  {
    "id": "e647d10f5c3de5f2dd99ec6b3c851699",
    "title": "寿傅泽民医师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "颜如丹渥鬓如霜，真得仙家却老方。",
      "昨夜东林有星宿，弧南一点倍光芒。"
    ]
  },
  {
    "id": "e647d10f5c3de5f2c0958eba085362e6",
    "title": "东园偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "三十年来立要津，虚名惹得世人嗔。",
      "独惭知遇恩难报，夜夜东林望北辰。"
    ]
  },
  {
    "id": "e647d10f5c3de5f2c0958ebafb078512",
    "title": "东园偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "百粤兵收鬓已斑，逢人那敢说平蛮。",
      "非才只可填丘壑，何日天边得放还。"
    ]
  },
  {
    "id": "e647d10f5c3de5f2c0958eba0b7b728a",
    "title": "东园偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "少年平步上青天，踪迹希奇每自嫌。",
      "今喜衰迟将退步，静思物理始怡然。"
    ]
  },
  {
    "id": "e647d10f5c3de5f2c0958ebae71ff7c0",
    "title": "东园偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "人生至愿我皆全，况复相将半百年。",
      "多少同侪不如意，令人念念感苍天。"
    ]
  },
  {
    "id": "e647d10f5c3de5f2c0958eba0ced3d5f",
    "title": "东园偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东林散步宦情微，懒与时人较是非。",
      "好鸟飞来又飞去，相应疑我未忘机。"
    ]
  },
  {
    "id": "e647d10f5c3de5f24d698e93643f37ed",
    "title": "谒芳洲陈先生墓",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "玉华山下石苍苍，感德门生奠一觞。",
      "邱垄虽荒清节在，回头却笑李南阳。"
    ]
  },
  {
    "id": "e647d10f5c3de5f24d698e9355930d06",
    "title": "谒芳洲陈先生墓",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "南阳何幸得全归，翻使芳洲卒布衣。",
      "昭报从来有迟速，漫将成败论天机。"
    ]
  },
  {
    "id": "e647d10f5c3de5f206b39dde06aa3238",
    "title": "过梅关",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "红梅关上度双旌，天意分明特放晴。",
      "山鸟飞翔心亦喜，好音不住向人鸣。"
    ]
  },
  {
    "id": "e647d10f5c3de5f206b39ddef0ac49ee",
    "title": "过梅关",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "去年二月出梅关，今岁承恩又复还。",
      "碌碌尘途三十载，不知何日遂投闲。"
    ]
  },
  {
    "id": "e647d10f5c3de5f2135a88c1f89caec4",
    "title": "答王大理",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "孤臣久客瘴江边，惟是相知肯见怜。",
      "更有多情王大理，时时遥寄锦云篇。"
    ]
  },
  {
    "id": "e647d10f5c3de5f2135a88c17d551125",
    "title": "答王大理",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "云路同游三十春，晚年更觉故情亲。",
      "海天万里频垂念，道义分明似古人。"
    ]
  },
  {
    "id": "e647d10f5c3de5f2b28e11e4edc74c76",
    "title": "南昌彭节自为书生至驿官从予抚西江平南蛮效劳簿书有年矣嘉其勤慎尝两荐之天官徇例待其赴部始为擢用兹辞予往焉恐其堕厥志与诗勉之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "勤劳幕下几经秋，又卷行装上帝州。",
      "荐尔未成真有命，逢人莫叹久淹留。"
    ]
  },
  {
    "id": "e647d10f5c3de5f2b28e11e4f129fa79",
    "title": "南昌彭节自为书生至驿官从予抚西江平南蛮效劳簿书有年矣嘉其勤慎尝两荐之天官徇例待其赴部始为擢用兹辞予往焉恐其堕厥志与诗勉之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "七旬慈母豫章城，衣锦归宁喜不胜。",
      "想是犹存显扬愿，莫教功利累名称。"
    ]
  },
  {
    "id": "e647d10f5c3de5f23d6f5792e3b68d14",
    "title": "漓江舟中拨闷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "六月漓江上桂林，炎风暑雨思难禁。",
      "也知衰体宜调养，可奈君恩责望深。"
    ]
  },
  {
    "id": "e647d10f5c3de5f23d6f579293f03c0b",
    "title": "漓江舟中拨闷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "砰湃湍流几百湾，冥蒙云树万重山。",
      "楼船独坐羽书静，漫检戎韬消日闲。"
    ]
  },
  {
    "id": "e647d10f5c3de5f234e2a92e409be76e",
    "title": "桂江鲫鱼甚巨且美食之有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "桂江霜鲫长如许，绝似松江一尺鲈。",
      "鲫美终非故乡物，临风长啸忆三吴。"
    ]
  },
  {
    "id": "e647d10f5c3de5f2322bab776efe8c23",
    "title": "辛卯岁年五十须鬓有变白者",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "百粤平来见二毛，七年犹未脱征袍。",
      "圣明倚托非常重，敢对时人话独劳。"
    ]
  },
  {
    "id": "e647d10f5c3de5f2322bab773dad152f",
    "title": "辛卯岁年五十须鬓有变白者",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "忧劳万状与谁论，一点丹心只自扪。",
      "白尽鬓毛何足惜，只惭衰朽未酬恩。"
    ]
  },
  {
    "id": "e647d10f5c3de5f2644f6ec80f1fb9f9",
    "title": "八月六日发苍梧之桂林大雾蔽江",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "喧天鼓吹引麾幢，黑雾蒙蒙蔽大江。",
      "自信真诚能辟瘴，家僮不用闭船窗。"
    ]
  },
  {
    "id": "e647d10f5c3de5f2644f6ec81b8af107",
    "title": "八月六日发苍梧之桂林大雾蔽江",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "人说瘴乡投窜地，我游七载幸无虞。",
      "此心不负朝廷托，应有神明护贱躯。"
    ]
  },
  {
    "id": "e647d10f5c3de5f2b359ce072e201fc0",
    "title": "寄砚与宗玉白尚书",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "买得端溪砚一方，献归司马助文房。",
      "挥毫濡墨紬思处，多少仁恩覆大荒。"
    ]
  },
  {
    "id": "e647d10f5c3de5f2a3ab9eb08cb30208",
    "title": "桂江舟行见各山畬田广开蛮夷残孽持兵供役夹道拜迎视往年处处益多喜而有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "蛮夷流劫几经年，饱食何尝肯力田。",
      "今日自知勤穑事，畬田处处满山颠。"
    ]
  },
  {
    "id": "e647d10f5c3de5f2a3ab9eb0d41f24ff",
    "title": "桂江舟行见各山畬田广开蛮夷残孽持兵供役夹道拜迎视往年处处益多喜而有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "夹江山獠数年前，日夜藏踪截过船。",
      "今仗皇威已心服，持兵供役满江边。"
    ]
  },
  {
    "id": "e647d10f5c3de5f2687a6fee20162b3e",
    "title": "办事官黄汉斌从予有年兹乞归省母口占四绝以华其行",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "黄生从我久劳勤，况是平生志不群。",
      "忽忆慈亲乞归省，楚云湘水思纷纷。"
    ]
  },
  {
    "id": "e647d10f5c3de5f2687a6fee1b30e535",
    "title": "办事官黄汉斌从予有年兹乞归省母口占四绝以华其行",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "青油幕下效劳多，累荐无成奈若何。",
      "迟速从来皆有命，莫教初志便蹉跎。"
    ]
  },
  {
    "id": "e647d10f5c3de5f2687a6feebe4ade1a",
    "title": "办事官黄汉斌从予有年兹乞归省母口占四绝以华其行",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "峨冠博带远还乡，绿酒黄花寿北堂。",
      "满袖西风昼游处，石牛山色倍生光。"
    ]
  },
  {
    "id": "e647d10f5c3de5f2687a6feeac52afc2",
    "title": "办事官黄汉斌从予有年兹乞归省母口占四绝以华其行",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "宁亲展墓望乡庐，我又封章达帝居。",
      "昭代用人遗逸少，重来从事莫踌躇。"
    ]
  },
  {
    "id": "e647d10f5c3de5f299352387f00b9f40",
    "title": "寄林锦衣索所许画菜",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "写生写到忘形处，野菜园蔬信手涂。",
      "记得相逢曾见许，雁衔何日到苍梧。"
    ]
  },
  {
    "id": "e647d10f5c3de5f22c1eb71fa6df4186",
    "title": "次韵酬徐武功先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高卧东山梦正酣，相亲无计策归骖。",
      "交情不改忘年旧，珠玉时时下岭南。"
    ]
  },
  {
    "id": "e647d10f5c3de5f22c1eb71f15a5f05b",
    "title": "次韵酬徐武功先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "赐还轩冕自南蛮，海南常时忆谢安。",
      "相业终期驾伊吕，文名今已并欧韩。"
    ]
  },
  {
    "id": "e647d10f5c3de5f22c1eb71feb517b07",
    "title": "次韵酬徐武功先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "东吴南越斗牛分，夜夜遥瞻忆相君。",
      "万里何时遂初愿，君为龙去我为云。"
    ]
  },
  {
    "id": "e647d10f5c3de5f22c1eb71f79c2f151",
    "title": "次韵酬徐武功先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "海内人龙系我思，我思未见忽成诗。",
      "台司有召今将至，且莫临风读楚词。"
    ]
  },
  {
    "id": "e647d10f5c3de5f20125fa798b27c009",
    "title": "甲午十月二日夜风寒拥炉达旦不寐偶见新月口占一绝书于灭度桥头",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "满林黄叶肃霜天，挑尽残灯未得眠。",
      "无限心中隐忧事，又看新月挂天边。"
    ]
  },
  {
    "id": "e647d10f5c3de5f2459ce66f59cf7dd1",
    "title": "次韵答祝参政维清",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "紫微堂上解机权，归卧江湖一棹烟。",
      "想与陶朱醉吟处，世间万事两茫然。"
    ]
  },
  {
    "id": "e647d10f5c3de5f2459ce66fda03a57a",
    "title": "次韵答祝参政维清",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "削平南越欲辞权，归向东吴避瘴烟。",
      "翻笑当时窦车骑，空将名字勒燕然。"
    ]
  },
  {
    "id": "e647d10f5c3de5f28c3df0639a57b139",
    "title": "挽蒋宗韶乡友",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "坦轩野叟非常士，长赋才名乡里推。",
      "孝义更多题不尽，陈阡已有史官碑。"
    ]
  },
  {
    "id": "e647d10f5c3de5f28c3df063f059f24b",
    "title": "挽蒋宗韶乡友",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "哲人有道忽长逝，身后绵绵福庆重。",
      "伯氏承家真克肖，仲兮还儗拜推封。"
    ]
  },
  {
    "id": "e647d10f5c3de5f28c3df063a2eed7d5",
    "title": "挽蒋宗韶乡友",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "平生湖海多交友，此老高风独擅名。",
      "万里题诗重伤感，屋梁残月不胜情。"
    ]
  },
  {
    "id": "e647d10f5c3de5f2d647545638161e9c",
    "title": "重九日华高士宅赏菊次其旧韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "得时行道郭汾阳，臣节无亏名亦香。",
      "老我于今复何幸，功成名遂解金章。"
    ]
  },
  {
    "id": "e647d10f5c3de5f2d64754565c5512b9",
    "title": "重九日华高士宅赏菊次其旧韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "当时脱颖少年丛，意气真成有古风。",
      "今喜休官渐衰老，都将世事付天公。"
    ]
  },
  {
    "id": "e647d10f5c3de5f21b95c170b0bd97b0",
    "title": "挽柳御史母孺人",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "闻道孺人发已苍，母仪妇道总非常。",
      "幽闲德比芝兰秀，贞静心如铁石刚。",
      "孝养姑欢朝侍膳，忧祈夫疾夜焚香。",
      "恒随令节供先祀，每赞凶年发义仓。",
      "道路行人资饮食，闾阎茕独举婚丧。",
      "抚存舅氏遗孤振，表率姻家阃政良。",
      "教子成名看衣绣，抱孙传业见飞黄。",
      "清时锡命来丹阙，晚景承恩在画堂。",
      "冠簇翠珠双凤结，袍明霞帔五云章。",
      "重重禄养来方厚，杳杳仙游去忽忙。",
      "霜落宜男凋草色，云遮婺女暗星芒。",
      "七旬高寿生无沗，一世荣名没有光。",
      "新冢玉埋闲永夜，穹碑山立对斜阳。",
      "题铭太史多称颂，执绋乡人重感伤。",
      "我亦为诗扬盛美，千秋万岁永流芳。"
    ]
  },
  {
    "id": "e647d10f5c3de5f2175cc9789d55d756",
    "title": "同年会诗分韵得呦字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "忆昔甫弱冠，鹿鸣歌呦呦。",
      "遂能从群仙，直上琼林游。",
      "琼林探名花，少年我其尤。",
      "同披宫锦袍，共泛黄金瓯。",
      "一时吐壮气，浩浩横九州。",
      "岂徒践董贾，实欲肩伊周。",
      "朅来十五载，各有官守忧。",
      "友情胶漆深，宦迹参商侔。",
      "荣落虽或殊，大闲鲜遗羞。",
      "贤科称得人，吾榜居最优。",
      "迩闻黄门第，开筵集斯流。",
      "尚齿不尚官，款曲偏绸缪。",
      "尊罍叠献酢，珠玉纷赓酬。",
      "我惭镇南邦，末席趋无由。",
      "忽得春卿书，分韵为我留。",
      "旦准昔同列，推荐行阴谋。",
      "王聂始同曹，败覆终相雠。",
      "彼皆古同年，智愚难匹俦。",
      "作诗附终篇，相期鉴前修。",
      "明秋我入觐，后会知能不。"
    ]
  },
  {
    "id": "e647d10f5c3de5f23a1fca2f0da849b3",
    "title": "题行台骢马行春图",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "芳春日和煦，乘骢远巡游。",
      "品类遂生育，嘉景罗道周。",
      "青山高插天，绿水深不流。",
      "乔松与修竹，岁寒君子俦。",
      "纷纷李桃花，竞艳俱含羞。",
      "触物感时叙，方寸恒多愁。",
      "诛锄奸宄凶，一道风霜秋。",
      "斯乃职分常，孰较劣与优。",
      "所贵布德化，先解黎庶忧。",
      "于焉起沈滞，于以伸冤幽。",
      "惠此茕独民，而且扶善柔。",
      "所行苟皆春，厥职斯无尤。",
      "况嗟国步艰，切齿期复雠。",
      "勤王无路归，空横济川舟。",
      "写图警朝夕，黾勉追前修。"
    ]
  },
  {
    "id": "e647d10f5c3de5f2e470e52fa7969673",
    "title": "壬申岁暮预约同寅余公新正郊游值霖雨闷甚正月三日因携壶独酌贡院池亭怅然有怀",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "天眷隆浅薄，日夕不宁处。",
      "兹焉肇新岁，崇朝积阴雨。",
      "念此休暇期，客抱无可语。",
      "呼童携斗酒，聊此适襟宇。",
      "岂但解劳瘁，亦以乐治理。",
      "高亭独危坐，八窗静如洗。",
      "亭下方池深，举网得鲜鲤。",
      "烹鲜浮大白，感叹不能已。",
      "堪舆寄渺然，固知若逆旅。",
      "君亲德未酬，徒以身自许。",
      "所幸年未暮，勉进或有取。",
      "谁能副我图，怅然忆知己。"
    ]
  },
  {
    "id": "e647d10f5c3de5f2b94d5099c04b0e8e",
    "title": "再用前韵奉酬同寅余公持敬",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "天将启中兴，神龙在渊处。",
      "一朝飞在天，云从作霖雨。",
      "若人素端重，殊无妄笑语。",
      "栋梁美才具，圭璋秀姿宇。",
      "臣邻帝左右，四海率化理。",
      "岂但蛮夷宾，更夸甲兵洗。",
      "羡君风云会，不殊禹门鲤。",
      "棘寺兰台荣，超迁正未已。",
      "用罚克明慎，体念大易旅。",
      "丈夫幸遭际，何须羡巢许。",
      "默默古所羞，谔谔古所取。",
      "相勉陈嘉猷，致君日恭己。"
    ]
  },
  {
    "id": "e647d10f5c3de5f24acdea47de8c8980",
    "title": "苦雨阻风夜泊剑江龙雾洲述怀十二韵三月四日也",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "积霖殆三旬，阴云不能扫。",
      "深江浩无涘，滔滔走黄潦。",
      "怒风长号鸣，排空雪山倒。",
      "东作已逾时，耕子心悄悄。",
      "百谷未始播，平畴尚丰草。",
      "农事或荒废，生民曷温饱。",
      "蹇予德浅薄，致此灾沴兆。",
      "惕焉发深省，中怀自忧懊。",
      "谁能补天漏，捧出日杲杲。",
      "雨旸允时若，稼穑遂坚好。",
      "维舟坐终夜，无计叩穹昊。",
      "古闻诚可格，我但精意祷。"
    ]
  },
  {
    "id": "e647d10f5c3de5f2b6f73d673a766ee3",
    "title": "寄乡先生张养正医师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "君子抱道德，所志恒在民。",
      "达则善天下，穷亦思济人。",
      "济人伊何切，医道体至仁。",
      "先生吴中彦，医名冠时绅。",
      "早承家世传，群书探其真。",
      "疗病固本元，制药分君臣。",
      "死生一脉决，其应若有神。",
      "沈疴一剂起，奇效时能臻。",
      "且其不责报，尝欲先贱贫。",
      "所以贤大夫，礼遇隆嘉宾。",
      "宋清韩伯休，鄙哉何足论。",
      "越人与元化，足以继后尘。",
      "况其卓荦才，高谈妙经纶。",
      "斯人苟出仕，所志回阳春。",
      "伟哉张先生，医中之凤麟。",
      "作诗寄遐想，用俟观风陈。"
    ]
  },
  {
    "id": "e647d10f5c3de5f276fd426fe2412e41",
    "title": "赠别李文曜少卿",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仲冬倏云暮，朔风始凄其。",
      "寒云吹不开，冻雨连朝霏。",
      "征夫倦行迈，暂尔停葛溪。",
      "命驾访故人，夜方抵其庐。",
      "故人忻我来，呼童罗酒卮。",
      "劝酬心孔欢，痛饮何能辞。",
      "重念贤昆季，能文复能诗。",
      "隐显虽不同，声名皆四驰。",
      "蹇予凉薄才，托交共襟期。",
      "兹焉或倾倒，开我茅塞私。",
      "我笑王子猷，雪夜访戴逵。",
      "一棹至剡溪，云胡遽然归。",
      "又笑严中丞，草堂访布衣。",
      "礼遇虽或勤，中怀积町畦。",
      "岂若吾主宾，一诚弗相疑。",
      "友道固若是，彼徒纷纷为。",
      "仆夫告夜阑，漏鼓声迟迟。",
      "振衣出门去，伸谢宁无词。"
    ]
  },
  {
    "id": "e647d10f5c3de5f2ded3bed8f8661b65",
    "title": "乡友张汝明陆宗海宗湜宗博皆良契也别久而思申友道以告之盖寓内交之义云耳",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "伐木诗久废，友道益以缺。",
      "纷纷市井徒，权货日交接。",
      "权门势方盛，炙手时可热。",
      "一朝势或倾，掉臂随断绝。",
      "货室利可资，相亲竞谀悦。",
      "有时利或尽，反面肆欺蔑。",
      "翟公曾书门，冯驩亦喻说。",
      "斯乃理自然，古人言至切。",
      "我尝处乡邦，所友多俊杰。",
      "一张与三陆，门第皆阀阅。",
      "四人与我游，情好罔优劣。",
      "彼非因势趋，我非因利结。",
      "有义恒相规，有过恒相讦。",
      "胶漆意永固，芝兰味无别。",
      "暌违甫二载，远怀不能歇。",
      "嗟我门第衰，一弟更单孑。",
      "西山日薄时，有力不能竭。",
      "定省无归期，中肠自呜咽。",
      "况乏裨益才，所至嗤政拙。",
      "深惭立堪舆，亏此忠孝节。",
      "所赖惟同心，旦暮一扶挈。",
      "我爱晏平仲，交久敬不辍。",
      "又爱朱晖贤，妻子托能惬。",
      "作诗寄殷勤，此心誓如铁。",
      "相勉永弗谖，期以效前哲。"
    ]
  },
  {
    "id": "e647d10f5c3de5f2e4accda600571ba1",
    "title": "九江候孟诚李都不至而回留此寄情",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "同年复同官，别久重相忆。",
      "闻君北堂讣，使我增恻恻。",
      "远来致生刍，兼之慰忧戚。",
      "山头侧身望，十日未能即。",
      "试问东来船，杳然无踪迹。",
      "匍匐无计往，而且乏羽翼。",
      "况奈心事牵，匆匆逼行色。",
      "空须怅然归，欲候那可得。",
      "莫嗔南风狂，莫怪江水逆。",
      "古称会面难，何时此情释。",
      "愿言节哀痛，终图报深德。"
    ]
  },
  {
    "id": "e647d10f5c3de5f214e40556e0304c60",
    "title": "直斋古诗为乡人韦孟诚题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "平生方寸间，秋毫未尝蓄。",
      "譬之劲弓弦，力挽不能簇。",
      "又若剡木矢，宁折不可曲。",
      "叹彼姜公辅，售名徒取辱。",
      "岂如史鱼贤，宣尼亦称服。",
      "勖哉鉴诸古，不渝允终谷。"
    ]
  },
  {
    "id": "e647d10f5c3de5f262d516953552e761",
    "title": "挽乐佥宪妻刘孺人",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "古有乐羊妻，劝学尝断织。",
      "又有姜诗配，养姑孝能力。",
      "寥寥千载下，孺人继芳迹。",
      "淑德馨芝兰，贞心厉金石。",
      "相夫学成仕，秉宪克善职。",
      "奉姑养厥志，匪但丰衣食。",
      "况能教子姓，尤善遇宗戚。",
      "所以贤哉名，里闾共钦式。",
      "遂承天恩褒，紫绶映朱翟。",
      "年方跻下寿，易箦遽永毕。",
      "崇冈玉深埋，碑有太史笔。",
      "观风采列传，光荣耀无极。"
    ]
  },
  {
    "id": "e647d10f5c3de5f2922ee31aa6c7b368",
    "title": "久苦淫雨喜晴登聚奎楼有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "旬时苦淫雨，不得顽云开。",
      "平湖涨弥漫，矮屋垣多颓。",
      "四郊亦茫茫，禾黍伤胚胎。",
      "吾民失生业，田叟尤悲哀。",
      "博施志虽勤，济众诚难哉。",
      "惭无燮理能，获戾曷敢推。",
      "荷此苍苍仁，幸矣回凶灾。",
      "朝阳发光彩，飘风自南来。",
      "长养万物成，且阜斯民财。",
      "登楼一举手，倚栏重徘徊。"
    ]
  },
  {
    "id": "e647d10f5c3de5f28ec80d651eef03ab",
    "title": "登湖口上钟岩阁有感而题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "爱此江阁幽，维舟坐终日。",
      "本徒玩化理，不是荒游逸。"
    ]
  },
  {
    "id": "e647d10f5c3de5f20e579809048457ef",
    "title": "送简庵王先生参政湖广",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "条风扇微和，冻柳青始萌。",
      "载酒出东郭，言饯君子行。",
      "举觞未及酬，潸然涕沾缨。",
      "念昔侍芹泮，知遇如平生。",
      "殷勤道愚蒙，学业幸尔成。",
      "感此恩义重，欲报心怦怦。",
      "同朝二十年，岂异骨肉情。",
      "方资永承式，遽尔欢戚并。",
      "乔迁佐雄藩，买舟趣修程。",
      "且展经济略，大拯疮痍氓。",
      "坐使湖湘间，境土悉以平。",
      "勋庸动宸极，召用谅匪轻。",
      "斯时重盍簪，相与匡文明。",
      "匆匆不尽意，落日催双旌。",
      "目断滦河舟，梦绕江汉城。",
      "衡阳雁北来，勿惜频寄声。"
    ]
  },
  {
    "id": "e647d10f5c3de5f23802891de9273fb8",
    "title": "宝善堂为姚亚卿乡人题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "世德恐或坠，名堂在瑶林。",
      "守兹万端善，何啻双南金。",
      "克阐父祖志，允师圣贤心。",
      "勖哉永弗渝，馀庆来骎骎。"
    ]
  },
  {
    "id": "e647d10f5c3de5f2aee1b5dcdc34384d",
    "title": "分少陵诗句寿渔乐先生七十人字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "练川有达士，德谊重搢绅。",
      "轩冕非所图，以渔乐天真。",
      "五湖浩烟波，扁舟一丝纶。",
      "子陵富春山，吕望渭水滨。",
      "遗风邈百世，于今睹斯人。",
      "昭代访遗贤，会见迎蒲轮。"
    ]
  },
  {
    "id": "e647d10f5c3de5f2aee1b5dcd6412488",
    "title": "分少陵诗句寿渔乐先生七十人字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "春秋倏云迈，林泉寄馀生。",
      "有子经济才，宪府蜚英声。",
      "推封拜嘉宠，龙章下承明。",
      "乌纱豸锦袍，白日昭光荣。",
      "人生有斯乐，况值时治平。",
      "仰天一大笑，举杯劝长庚。"
    ]
  },
  {
    "id": "e647d10f5c3de5f2aee1b5dce6cc8989",
    "title": "分少陵诗句寿渔乐先生七十人字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "贾艺不欲售，甘心事休逸。",
      "老陪香山九，贤如竹林七。",
      "一朝天恩下，光辉照蓬荜。",
      "脱却逍遥巾，从容佩簪绂。",
      "芝兰间玉树，跄跄绕前膝。",
      "举觞祝亲寿，愿与南山匹。"
    ]
  },
  {
    "id": "e647d10f5c3de5f2aee1b5dc18ed6a2e",
    "title": "分少陵诗句寿渔乐先生七十人字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "桑榆景弥好，福祉自天锡。",
      "偕老复寿康，安居享禄食。",
      "练川乔木家，屈指百无十。",
      "新秋时雨霁，华堂荐绅集。",
      "金樽注流霞，饮如长鲸吸。",
      "酒阑月初上，光芒照南极。"
    ]
  },
  {
    "id": "e647d10f5c3de5f2aee1b5dc3d1558c5",
    "title": "分少陵诗句寿渔乐先生七十人字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "平生厌尘俗，雅志素希古。",
      "优游林泉下，甘与麋鹿伍。",
      "寿考跻七旬，禄养享三釜。",
      "佳辰集良宾，肆筵设樽俎。",
      "翩翩青鸟来，蟠桃送王母。",
      "弃核齐昆仑，遐龄岂胜数。"
    ]
  },
  {
    "id": "e647d10f5c3de5f2aee1b5dc6546cef2",
    "title": "分少陵诗句寿渔乐先生七十人字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "新秋绂麟期，清风自天来。",
      "烹龙且炰凤，华堂寿筵开。",
      "有客海上至，自云出蓬莱。",
      "喜君寿且康，为献流霞杯。",
      "主人心孔欢，须臾玉山推。",
      "遥遥故乡心，何当一追陪。"
    ]
  },
  {
    "id": "e647d10f5c3de5f2aee1b5dc0978d8b0",
    "title": "分少陵诗句寿渔乐先生七十人字",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "宿云净遥空，瑞彩腾少微。",
      "亦有南极星，中宵烂光辉。",
      "哲人初度晨，眉寿世所稀。",
      "朝阳丹凤雏，翙翙翱翔归。",
      "高堂敞华筵，珍羞击鲜肥。",
      "岁岁祝长生，孝子心无违。"
    ]
  },
  {
    "id": "e647d10f5c3de5f20f6d613451a17ba1",
    "title": "雨中招陆尚文",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "积雨生百感，缅怀旧朋游。",
      "记得布衣时，曾上君家楼。",
      "君家慈母贤，延款礼最优。",
      "维时作霖雨，欲归苦相留。",
      "对床且三日，讲道何尝休。",
      "一从砚席分，屈指二十秋。",
      "踪迹虽阔远，此心更绸缪。",
      "怜君命犹乖，壮志良未酬。",
      "有司选才行，才看谒宸旒。",
      "已登青云阶，高步谅匪忧。",
      "而我独恋恋，访问嗟无由。",
      "请君夜话来，消我万斛愁。"
    ]
  },
  {
    "id": "e647d10f5c3de5f2104930b73610993c",
    "title": "问林同寅季聪疾",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "良契久在告，单居苦无聊。",
      "窘然坐台署，日盻趋晨朝。",
      "得书知未能，怅然心旌摇。",
      "宣尼且谨疾，烦君益珍调。"
    ]
  },
  {
    "id": "e647d10f5c3de5f253a7d74ddca39569",
    "title": "送程佥都彦实出镇辽东",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "彤庭拜简命，领节安东陲。",
      "平明出都门，冠盖如云随。",
      "祖觞未及酣，相顾何凄其。",
      "念子公辅器，德懋才且奇。",
      "早年历清华，声望蔚四驰。",
      "乔迁佐台宪，风纪资维持。",
      "欢会曾几何，曷忍遽别离。",
      "辽阳古重镇，付托惟君宜。",
      "君行益慷慨，所至谅有为。",
      "千里桑麻场，百万貔貅师。",
      "要使耕凿遂，而且甲兵治。",
      "天骄惮威声，塞外不敢窥。",
      "庶分东顾忧，少答宠眷私。",
      "微雨路尘净，轻风杨花吹。",
      "膏车秣马行，去去莫我迟。",
      "临岐把衣袂，更有叮咛辞。",
      "丈夫感知遇，图报须及时。",
      "功成早还朝，慰我遥相思。"
    ]
  },
  {
    "id": "e647d10f5c3de5f2335ad6a6d9982ed3",
    "title": "送张起韶寺正出守保定",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "都门歇时雨，旭日晴光流。",
      "之子拜嘉宠，南行典名州。",
      "名州近京国，民物富且稠。",
      "古称治亦难，而今简才优。",
      "惟君瑚琏器，早岁登瀛洲。",
      "作官三十年，直道从淹留。",
      "再登棘寺选，不喜亦不忧。",
      "平反著劳绩，贤声彻宸旒。",
      "于兹付重寄，期解黎庶愁。",
      "君行勿怠荒，庶以答鸿休。",
      "汉廷有循吏，通显登列侯。",
      "丈夫幸逢时，俪美当操修。"
    ]
  },
  {
    "id": "e647d10f5c3de5f2ac92178887c26223",
    "title": "葑溪杂兴",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "霜重林已空，风高水愈涸。",
      "荒园一散步，暮景觉萧索。",
      "忽见古梅树，横斜出篱落。",
      "揽衣看枝柯，相将绽红萼。",
      "岁寒幸有此，气味尽可托。"
    ]
  },
  {
    "id": "e647d10f5c3de5f22f2e9b17a7fc7574",
    "title": "次韵留别徐武功先生",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "公昔秉钧轴，清班领斯文。",
      "明良契鱼水，庆会乘风云。",
      "忠诚帝简知，誉望谁不闻。",
      "松筠挺节操，兰桂扬芳芬。",
      "何期麟凤姿，误陷豺虎群。",
      "一时暂尔屈，四海清名信。",
      "人情自薄恶，世事多纷纭。",
      "而今媢疾徒，屈指有几存。",
      "挥毫迹已富，著书业尤勤。",
      "钦仰悬九州，韬晦居海濆。",
      "我惭拜嘉命，南陲统三军。",
      "饯送有佳章，深感知己恩。",
      "驽骀逐骥足，女萝附松根。",
      "我欲助声光，相与流八垠。",
      "请看周与召，同著万世勋。"
    ]
  },
  {
    "id": "e647d10f5c3de5f2f340e2aec00d98b0",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "先翁爱清致，凿池百步周。",
      "彻底见泉窍，庆源时时流。"
    ]
  },
  {
    "id": "e647d10f5c3de5f2f340e2aed588749e",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "池水明似鉴，结茅当水深。",
      "波光兼月华，照见友恭心。"
    ]
  },
  {
    "id": "e647d10f5c3de5f2f340e2aecab5070a",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "香饵投清池，得鲜不须买。",
      "还拟取巨鳌，长竿向东海。"
    ]
  },
  {
    "id": "e647d10f5c3de5f2f340e2ae4ba18795",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "二难总忘机，盘礴坐云骨。",
      "白鸟知此心，浮波不肯没。"
    ]
  },
  {
    "id": "e647d10f5c3de5f2f340e2ae91df2a63",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "寒甃荫佳木，报秋孤叶低。",
      "殷勤为培植，将有鸣凤栖。"
    ]
  },
  {
    "id": "e647d10f5c3de5f2f340e2ae88983148",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "拒霜初着花，秋色满堤堰。",
      "随时守清素，肯向东风怨。"
    ]
  },
  {
    "id": "e647d10f5c3de5f2f340e2aeb99649dc",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "水花开满池，小艇自寻摘。",
      "还截碧筒杯，斟醪劝佳客。"
    ]
  },
  {
    "id": "e647d10f5c3de5f2f340e2ae25475158",
    "title": "朱挥使昆仲南园八咏半亩塘",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "绕篱植寒花，相对自怡悦。",
      "岂但颜色好，爱彼守晚节。"
    ]
  },
  {
    "id": "e647d10f5c3de5f2e96dd0af9c2300c4",
    "title": "次韵留别陈大参宗理",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "久交意绸缪，远别情放宕。",
      "风日扬轻暖，江山丽形状。",
      "多君志绝人，名检不少丧。",
      "制科奋登庸，衣绣侍天仗。",
      "祥刑笔回春，按部气消瘴。",
      "出参几名藩，在在茂声望。",
      "教养功已成，群盗孰能抗。",
      "惟公一去来，民俗系升降。",
      "至今西川人，万口感君贶。",
      "身休林树间，功勒彝鼎上。",
      "离怀何足写，高义曷敢忘。",
      "况辱饯送词，绝妙是宫样。",
      "心闲学愈进，气老句弥壮。",
      "达士冠乡评，吉人永神相。",
      "万里遥遥心，相思隔天壤。"
    ]
  },
  {
    "id": "e647d10f5c3de5f21d0000aaaccc987e",
    "title": "次韵留别祝大参惟清",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "金门同待漏，紫塞同行春。",
      "倏忽三十年，流光如隔晨。",
      "君昔总边赋，与我尝相因。",
      "筹谋鼓士气，谈笑清边尘。",
      "我有朝天行，送别桑干津。",
      "桑干水清浅，难垂任子纶。",
      "还期钓东溟，斯得横海鳞。",
      "君乃独勇退，风节超群伦。",
      "金带横绯袍，还乡叙交亲。",
      "湖山称雅志，诗酒娱闲身。",
      "良会屡见招，义气高雷陈。",
      "君虽乐取友，我岂能辅仁。",
      "而今忽远违，相望如参辰。",
      "赠我有佳制，锵然鸣韶钧。",
      "阳春和诚难，鱼目惭混珍。"
    ]
  },
  {
    "id": "e647d10f5c3de5f232cf2c43af68f43d",
    "title": "善庆堂为祝大参赋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "玉音褒先德，华扁侈上恩。",
      "揭之君子堂，瞻仰无朝昏。",
      "我闻先大夫，德善夙所敦。",
      "积累既云厚，衍庆遗后昆。",
      "卓哉人中英，擢第登黄门。",
      "献纳著劳绩，进秩参名藩。",
      "政成帝简知，封制出天阍。",
      "荣恩不及养，此恨那可论。",
      "羹墙见形容，水木思本源。",
      "流泽不可忘，扁此示子孙。",
      "子孙亦知感，孝养隆所尊。",
      "题诗表世美，声光耀乾坤。"
    ]
  },
  {
    "id": "e647d10f5c3de5f274435b725e8938c0",
    "title": "桂山诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "桂山何奇哉，峰峦起平地。",
      "星罗数百里，像物非一类。",
      "列柱擎空高，围屏障天翠。",
      "尖分笔格巧，棱削剑锋利。",
      "海螺争献新，玉笋并呈瑞。",
      "重岩垂万象，深洞容百骑。",
      "河变梁犹存，关徙门未閟。",
      "还多怪异状，物类无可譬。",
      "石罅泻寒泉，清响更幽致。",
      "丹青笔虽妙，图画良不易。",
      "想当开辟时，清浊各奠位。",
      "精华妙凝结，旁礴隐深粹。",
      "洪水滔天流，壅土日消坠。",
      "岿然不可动，参杂如布置。",
      "儒先历览多，载籍有题识。",
      "仙都雁荡景，角胜须在次。",
      "始知寰中山，奇绝更无二。",
      "所惜在荒远，世人少瞻视。",
      "我惭本书生，承乏当阃寄。",
      "提兵靖百越，黾勉幸成事。",
      "性爱山水游，羁绊弗能遂。",
      "故兹佳胜境，六载始一至。",
      "骇目惊心神，欲去还默记。",
      "岂徒玩物理，亦欲长仁智。",
      "况逢休明时，德化广渐被。",
      "九州安耕凿，四海息烽燧。",
      "乘闲此游观，冠盖总贤使。",
      "相与片时乐，感激知所自。",
      "走笔题新诗，磨厓刻深字。",
      "非追浯溪颂，聊补桂林志。"
    ]
  },
  {
    "id": "e647d10f5c3de5f244f033a92bf1bbbb",
    "title": "知止为乡人陆仲玑题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "我尝戒盛满，深恐近危辱。",
      "因之号知庵，恒警知止足。",
      "陆生江湖士，何苦志亦笃。",
      "生尝从我游，我识此心曲。",
      "世业甘自守，分外非所欲。",
      "苟求若临渊，却步如执玉。",
      "好礼极清致，亲贤异流俗。",
      "保终诚德人，烦生尚加勖。"
    ]
  },
  {
    "id": "e647d10f5c3de5f25ea5e8d7c95500ea",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "林屋洞天好，似不通人寰。",
      "君家小石岩，亦在云水间。",
      "红尘自南陌，乐事非东山。",
      "辞荣休此中，世事无相关。"
    ]
  },
  {
    "id": "e647d10f5c3de5f25ea5e8d716daab5b",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "小山石奇绝，诸老心所耽。",
      "翰墨题姓名，视古亦何惭。",
      "退之天封宫，子瞻仙游潭。",
      "纱笼谨蔽护，千古留美谈。"
    ]
  },
  {
    "id": "e647d10f5c3de5f25ea5e8d7506138bc",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "闲亭恣吟情，起坐不自省。",
      "霜髭时复撚，得句欲清警。",
      "神游李杜坛，思入陶谢境。",
      "家声占诗豪，谁敢更歌郢。"
    ]
  },
  {
    "id": "e647d10f5c3de5f25ea5e8d79cab50a4",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "作轩当竹林，客至延入坐。",
      "酒阑客散去，高枕竹根卧。",
      "伯伦兴方豪，子美诗谩和。",
      "自笑尘中人，如君有谁个。"
    ]
  },
  {
    "id": "e647d10f5c3de5f25ea5e8d7f05b9fcb",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "摩诘画已神，意到不拘束。",
      "雪中芭蕉树，相应如碧玉。",
      "惟君妙丹青，下笔绝尘俗。",
      "林坡足挥扫，辋川图可续。"
    ]
  },
  {
    "id": "e647d10f5c3de5f25ea5e8d710b79ef0",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "学书宗右军，放鹅满清沼。",
      "观鹅得腕法，妙出人意表。",
      "墨池洗未涸，兰亭临已了。",
      "挥洒满世间，谁言晋书少。"
    ]
  },
  {
    "id": "e647d10f5c3de5f25ea5e8d7fa6e9257",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "花树结成幄，花时香远闻。",
      "主翁来宴坐，百和常芬芬。",
      "燕寝闲自凝，朝衣不须薰。",
      "笑彼沈檀亭，豪奢何足云。"
    ]
  },
  {
    "id": "e647d10f5c3de5f25ea5e8d7b30c8bfe",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "万卉尽凋落，桧柏犹苍苍。",
      "爱兹岁寒操，结窝与徜徉。",
      "直干并凌云，真心同耐霜。",
      "堪怜梁栋材，未得登庙堂。"
    ]
  },
  {
    "id": "e647d10f5c3de5f25ea5e8d7416c4074",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "绕山种橘树，枝叶团阴森。",
      "霜后熟累累，万颗垂黄金。",
      "江陵莫专美，龙阳已成林。",
      "摘来赠亲友，羲帖不须临。"
    ]
  },
  {
    "id": "e647d10f5c3de5f25ea5e8d7d4270d4c",
    "title": "刘佥宪廷美小洞庭十景隔凡洞",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "种藕绕芳洲，藕生绿荷长。",
      "南风催花发，十里闻清香。",
      "饮客折碧筒，解酲啖雪霜。",
      "眷言君子心，千古同芬芳。"
    ]
  },
  {
    "id": "e647d10f5c3de5f27c5c5dc7584c888f",
    "title": "成化七年秋八月自梧州出巡至平乐历诸险滩悯舟子劳甚感叹有作手书于郡学示知音者",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "楼船发苍梧，江水何汤汤。",
      "清湾不时转，石滩险非常。",
      "显伏罗虎兕，参错森剑铓。",
      "砰轰地出雷，沸腾釜扬汤。",
      "夹岸山壁立，涧谷缘其傍。",
      "深陡力难为，无路兼无梁。",
      "引缆既弗能，操桨亦有妨。",
      "篙师极力进，群叫如发狂。",
      "道甫逾半千，滩数百十长。",
      "继旬始能达，疲惫已莫当。",
      "雇直仅足食，曷有赢馀粮。",
      "所幸得无虞，劳损不自伤。",
      "长江有巨贾，连舟竖危樯。",
      "开帆趁好风，破浪飞汪洋。",
      "无烦役心力，倏至千里疆。",
      "得售重利还，里闾夸富强。",
      "一时或不戒，倾摧见灾殃。",
      "乃知覆载间，人事诚眇茫。",
      "淹速虽靡同，夷险未易量。",
      "因之发警悟，省已益不遑。",
      "尽瘁固所甘，幸致非所望。",
      "循理听自然，终始永弗忘。"
    ]
  },
  {
    "id": "e647d10f5c3de5f2ac6060e1bae77d16",
    "title": "题简庵王先生折桂图",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "团团明月夜漏长，森森仙桂秋风凉。",
      "碧玉枝摇兔窟影，黄金花喷龙涎香。",
      "广阳先生志勤苦，豪气直接清虚府。",
      "读书养就郗诜才，成名不用吴刚斧。",
      "青云绕足蹑丹梯，耸身平步非攀跻。",
      "一枝月里手亲折，百人榜上名高题。",
      "归来天香满衫袖，箫鼓欢迎绚晴昼。",
      "故园桑梓增馀光，泮水菁莪夸独秀。",
      "有如沧溟起鲲鹏，乘风𥳽浪争骞腾。",
      "扶摇万里一翅力，喧啾百鸟知谁能。",
      "又如渥洼产骐骥，逐电排空难控制。",
      "康庄千里一日程，龌龊驽骀甘自弃。",
      "亨衢发轫从此通，明年挟策游南宫。",
      "琼林深处春如海，一枝还折状元红。"
    ]
  },
  {
    "id": "e647d10f5c3de5f22819e29e2dd1ebf5",
    "title": "爱葵为姚御史鹏题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "古闻御史台名兰，又闻御史台列柏。",
      "文章御史独爱葵，岂爱葵花好颜色。",
      "台端五月花正浓，绕阶浅白兼深红。",
      "太阳行空转倾向，花心正与吾心同。",
      "吾心爱君亦忠赤，欲格君心辅君德。",
      "激扬绳纠皆为君，誓比葵花恒向日。",
      "勖哉御史殚厥心，栽培此花永规箴。",
      "花有枯荣性无改，莫愁花老风霜侵。"
    ]
  },
  {
    "id": "e647d10f5c3de5f26e06d4a0d18f90b3",
    "title": "道崇德将走谢夏大理掣肘兴阑中止",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "别去忽五月，悠悠劳我情。",
      "相望才咫尺，何如难合并。",
      "推窗看明月，月落参已横。",
      "公事未易了，怅然忆平生。"
    ]
  },
  {
    "id": "e647d10f5c3de5f26e06d4a0f36933c2",
    "title": "道崇德将走谢夏大理掣肘兴阑中止",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "感君极爱我，新句累百言。",
      "一笔不苟简，兼之叙寒暄。",
      "当宁眷老成，相将入词垣。",
      "为草吓蛮书，壮观颜平原。"
    ]
  },
  {
    "id": "e647d10f5c3de5f2de86b56f22d2327a",
    "title": "题湖口下钟岩白云亭",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "山僧凿开白云根，因之作成白云亭。",
      "亭中白云扫不尽，朝朝暮暮飞冥冥。",
      "昔曾飞向金陵郭，映水摇城动高作。",
      "又曾飞到黄鹤楼，载却仙人入寥廓。",
      "于今亭畔云常笼，登临便觉腾云中。",
      "天风一吹忽飘散，顷刻变化如神工。",
      "当窗献瑞成五色，直上青霄捧红日。",
      "出户从龙作霖雨，四海苍生被膏泽。",
      "云兮云兮尔诚奇，见尔使我增歔欷。",
      "未能乘尔帝乡去，又空望尔吴东飞。"
    ]
  },
  {
    "id": "e647d10f5c3de5f29f825c0ed5c2a32f",
    "title": "慰同寅余公丧子",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "昔有东门吴，子死无忧情。又有卜子夏，哭子乃丧明。",
      "古人失子同切已，哭与无忧不相比。千载斯文较是非，东门知命卜昧理。",
      "君家翩翩好凤毛，一朝径赴琼楼招。双亲哭子兄哭弟，满堂泪雨长悲号。",
      "人生百年如梦觉，此身朝夕亦难料。三槐五桂终尘灰，子女存亡何足道。",
      "君方与国为栋梁，莫因无益空毁伤。且与故人同一醉，明遣玄夫问苍苍。"
    ]
  },
  {
    "id": "e647d10f5c3de5f2ca552fc2b4879db3",
    "title": "九鹚图为孟仪宾题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "有鸟有鸟名舂锄，霜衣雪发形清癯。闲心只与鸥鸟伴，野趣不受樊笼拘。",
      "恍如少府池边立，又似吴王鼓中出。群聚应怜芳草青，孤飞点破空山碧。",
      "国宾儒雅能得师，平生方寸无邪思。宣尼大训寓此图，携来索我题新诗。",
      "李杜雍陶音已绝，我欲题诗愧才劣。但愿取彼霜衣制羽扇，一挥扫除四海苍生热。"
    ]
  },
  {
    "id": "e647d10f5c3de5f2fda7a598839f3b89",
    "title": "访少卿李公因送予至小箬邮亭赋此赠别",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "平生懒与俗士交，下视权贵如秋毫。",
      "羡君文章冠天下，急流勇退人尤高。",
      "联芳况有难兄在，隐德香名重当代。",
      "林下优游日唱酬，新诗还驾苏黄派。",
      "惭予浅薄无治功，质疑问道期相从。",
      "却怜聚散若风絮，三载始得重相逢。",
      "邮亭别君一杯酒，企仰高风重回首。",
      "后夜风清月白时，君卧空山我奔走。"
    ]
  },
  {
    "id": "e647d10f5c3de5f244eec4193df5c787",
    "title": "送兰庵先生至常山临别情不能禁歌以泄之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "常山山头秋月明，常山渡头秋水深。",
      "行人欲别不忍别，两意各忍无限情。",
      "忆在滦河折杨柳，三载相思百年久。",
      "客中欢会能几时，何事匆匆又分手。",
      "平生最感恩义深，年来赤胆怀君亲。",
      "攀留无计随不去，惟有水月如吾心。",
      "吾心如水日东注，远送行舟浙西去。",
      "又如夜月光随人，常照行人独眠处。",
      "行过吴门上金銮，烦报平安对素餐。",
      "此心未遂忠孝愿，因别双泪何能干。",
      "明朝两棹分江浙，愁向水边看孤月。",
      "相亲未拟情不禁，且须痛饮醉时别。"
    ]
  },
  {
    "id": "e647d10f5c3de5f28e7c5cf5f5c061d1",
    "title": "胡文选葡萄为戴主事宝题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "贰师将军破西域，佳种传来满中国。上林苑里栽更多，铨曹遗老曾亲食。",
      "爱兹品味珍且长，朝回墨洒云烟香。盘柯蔓衍交密叶，结实磊落垂浓光。",
      "恍如青油帐幕攒翠羽，又如黑水晶珠贯金缕。清宵凝露坠龙须，白昼腾霜笼马乳。",
      "戴君得之拱璧同，求题愧我非诗翁。解酲不羡魏文帝，奉母空怀陈侍中。"
    ]
  },
  {
    "id": "e647d10f5c3de5f2727589af74189eec",
    "title": "六月十三日德兴道中苦热小憩林下偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "高堂广厦六月寒，我虽逸居忧素餐。",
      "炎风烈日道路难，我虽驱驰心始安。",
      "却怜仆夫力已殚，流浆满背何曾干。",
      "马头红尘滚雕鞍，四蹄汗血尤泛澜。",
      "使我目睹心悲酸，停车解辔聊盘桓。",
      "九州无人服冰丸，苍生多少颜无欢。",
      "我欲大布云阴宽，吁嗟不能生羽翰。"
    ]
  },
  {
    "id": "e647d10f5c3de5f29608479f1cc48be9",
    "title": "庆备倭翁都督",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "伟哉将军翁继武，智勇元非众人伍。",
      "指麾阵势风云生，笑谈兵法虹霓吐。",
      "宝刀曾斩滇池蛟，雕弓惯射阴山虎。",
      "出镇声华已绝伦，闲居礼度尤追古。",
      "轻裘缓带羊都督，雅歌投壶祭征虏。",
      "帐前列校总归心，海外诸夷谁敢侮。",
      "斥堠久断狼烟飞，望洋不见鲸波舞。",
      "畏威奸宄尽敛迹，向化黎元皆按堵。",
      "圣主封功下丹诏，将军进爵垂朱组。",
      "方今万国固悉臣，犹有四夷须镇抚。",
      "还期明堂领节钺，坐向边陲立旗鼓。",
      "誓使天骄不敢窥，报功定见分茅土。"
    ]
  },
  {
    "id": "e647d10f5c3de5f26289808965865274",
    "title": "湖口阻风拨闷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "江头日日南风恶，上下风帆总深泊。",
      "行人欲渡未能渡，独倚蓬窗叹萧索。",
      "寄语行人且放怀，樽中有酒还须酌。",
      "行止从来悉在天，清闲真是浮生乐。"
    ]
  },
  {
    "id": "e647d10f5c3de5f2e19393ab54f211c2",
    "title": "题雪景赠陈雪轩南归",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "冻云茫茫天一色，六出花飞绕天白。山间林下无人踪，草堂独卧江南客。",
      "客乃文范先生之贤孙，养高乐道居衡门。闲轩扫榻曲肱卧，左图右史恒讨论。",
      "门前大雪随风扬，严寒不入芙蓉帐。斜拥青绫足晏然，游神已在羲皇上。",
      "披襟起望双目开，乾坤万里无纤埃。清光正与素心合，以雪名轩心快哉。",
      "雪轩雪轩世事不足道，山林之下风光好。僵卧休如袁邵公，迎宾须似王元宝。",
      "何当归棹剡溪船，登尔高轩扫取烹茶一倾倒。"
    ]
  },
  {
    "id": "e647d10f5c3de5f2f6f588df588ad1cd",
    "title": "刘子钟郎中嶰谷秋风竹为吴郎中题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "大夏之西，沅渝之阴，有地名嶰谷，产竹成修林。苍厓每见绿云起，白日不受红尘侵。",
      "七月八月风森森，翠鸾飞舞青虬吟。瀛洲仙子振环佩，商山隐者鸣瑶琴。",
      "行看最能远清听，入坐便可消烦襟。比来此景不易得，宦途渴想尘生心。",
      "吴君早年登要津，此君风节素所歆。东平才子善挥洒，笔端造化留情深。",
      "欲君宝此如南金，作官视此为规箴。此君终当遇伶伦，取之共和箫韶音。"
    ]
  },
  {
    "id": "e647d10f5c3de5f21d5795a2374b2266",
    "title": "送乡友李原善南还",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "客里思乡正惆怅，故人忽自乡山来。",
      "入门相见惊且喜，便问何日离苏台。",
      "来时老亲曾否见，容颜比旧谁强健。",
      "小弟真能养志无，交游孰肯常相念。",
      "君言亲健思我归，难弟孝养真无违。",
      "乡闾月旦论人物，数我情好而今稀。",
      "我闻君言泪如注，旋开书屋留君住。",
      "悲尽欢生索酒来，与君痛饮愁君去。",
      "可怜住此未经旬，莺花看遍皇都春。",
      "促装南行留不得，题诗送别偏伤神。",
      "故乡到日春应尽，高堂烦报平安信。",
      "乡人问我情何如，梦绕江南几多恨。"
    ]
  },
  {
    "id": "e647d10f5c3de5f2ce28d962fd1a357b",
    "title": "凯还图为总兵官彰武伯杨公题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "杨将军，不易得。虎头燕颔修髯黑，河目龟文神气赤。",
      "三光五岳储精华，生与皇家为柱石。少事世父颍国武襄公，六韬三略皆精通。",
      "手提百斤武库戟，臂挽三石乌号弓。有时射猎驰沙漠，千万人中显英略。",
      "南山白额赤手擒，云里双雕应弦落。有时策马出寨游，杀气凛凛横高秋。",
      "健儿望风不敢敌，挥刀追斩单于头。弱冠登庸起声望，每向行营护天仗。",
      "艰危时复展奇谋，上谷登坛为副将。彼敌违天常，西夏为奸骄。",
      "将军往节度，一道人歌谣。犬羊贪心犹未已，举国入寇平时比。",
      "挥兵鏖战却败奔，跃马穷追数千里。僵尸弥山血成川，尽驱驼马欣凯还。",
      "献俘奏捷天子喜，报功遣使来穷边。赐赉便蕃未能数，更进勋阶锡茅土。",
      "玄冠几度加貂蝉，金印三台伏螭虎。残敌胆破夜自惊，脱身北走无留停。",
      "云中长驱肆劫掠，守臣安得逃天刑。宵旰勤民深轸念，在廷元老咨询遍。",
      "堪兹重寄惟将军，召对文华隆宠眷。尚衣出龙锦，宝藏分南金。",
      "大官珍羞罗，良酝清香斟。白麻黄麻颁紫禁，将军重佩征西印。",
      "受降城中百万家，家家喜得贤方镇。彼敌蜂屯近边烽，僣志犹欲窥南东。",
      "将军伏兵守要害，闻风远遁穹庐空。塞垣不见狼烟起，从此三边甲兵洗。",
      "圣主端无西顾忧，万里长城真可拟。画工模写奏凯归，据鞍顾盼多风威。",
      "山川草木动华彩，旌旗戈甲生光辉。君不见车骑将军赵充国，金城方略平羌贼。",
      "振旅旋师报匪轻，麒麟高阁图容色。又不见大树将军冯公孙，大破赤眉定三秦。",
      "中兴伟迹不可泯，南宫云台写其真。将军勋名不在古人下，云台麟阁终须画。",
      "此画亦须宝藏之，后人一睹千金价。"
    ]
  },
  {
    "id": "e647d10f5c3de5f219b7141bd1ec288d",
    "title": "夏太常竹为琴川钱允言题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "坡翁作古人，老可已陈迹。谁言古今人，才能不相及。",
      "伟哉太常人中英，笔端造化何其精。传得声名满天下，世人翻视文苏轻。",
      "琴川隐君天下士，读尽诗书不求仕。高节清风似此君，太常写赠非无意。",
      "家藏此君三十年，隐君虽休子能传。传来亦有父风节，携此索我题诗篇。",
      "袁丹阳，王子猷，为爱此君名声流。君家父子德与此君侔，我为作诗传千秋。"
    ]
  },
  {
    "id": "e647d10f5c3de5f2ea6c6cd6f6c4a36e",
    "title": "天顺已夘端午节赐游后山观走解有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "六龙飞天天下睹，皇度神威谁敢侮。",
      "太平时节不忘危，每值良辰犹讲武。",
      "五月五日时雨晴，彩云缥缈祥风轻。",
      "万岁山前辟驰道，千骑万骑皆长鸣。",
      "翠华南来此中驻，诏许元臣同侍卫。",
      "嵩呼拜罢玉笋齐，马上武夫争献艺。",
      "双双立在雕鞍行，马驰人似康庄平。",
      "背旗手戟影不侧，肩水顶火盆无倾。",
      "画角齐吹金鼓震，发喊声停出奇阵。",
      "飞鎗烟过如电惊，流炮星驰若雷迅。",
      "一人骗跃三马过，两人扶抱一马驮。",
      "马中一老傍四少，钟南进士降群魔。",
      "双驰上下如相翮，相参换马如相厄。",
      "倏然抰取一人过，诸葛武侯擒孟获。",
      "倒身腹底穿周遭，老蛟卷树翻洪涛。",
      "折腰斜从项下过，下岩猛虎声咆哮。",
      "有时藏身在金镫，有时控驰若骖乘。",
      "有时倒立双足擎，有时偃仰四肢定。",
      "群马出猎争腾骧，马驮狮豹皆人妆。",
      "饥鹰一掣堕雕鹗，良犬才纵空豺狼。",
      "轻便巧捷纷纭去，险状难名亦难记。",
      "军中用此出前锋，斩将搴旗孰能御。",
      "平生肉眼未得观，观此盛事人人欢。",
      "总夸一时扈从乐，更美千载遭逢难。",
      "侍臣拜谢天颜喜，大官赐燕闻天语。",
      "御炉香袅箫韶喧，龙驭徐行仙仗起。",
      "侍臣步入文华南，高筵广席陈肥甘。",
      "黄封御酒味香冽，中官谕劝皆沈酣。",
      "君臣同游皇祖诰，与民偕乐圣王道。",
      "我皇祖述且宪章，恩德如天孰能报。",
      "小臣有幸逢明时，寸心感激深怀思。",
      "谫才不作长杨赋，微诚欲献卷阿诗。"
    ]
  },
  {
    "id": "e647d10f5c3de5f21d0e282be65061b2",
    "title": "送锦衣焦公子廷用还京师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "霜风初收天气寒，长江万里无波澜。江亭执手一杯酒，送君解缆归长安。",
      "长安迢迢望亲舍，尊翁作官美声价。锦衣日侍凤池头，宠眷虽隆心愈下。",
      "君承家廷训，雅有文武才。杀取贼奴受封赏，峨冠博带何荣哉。",
      "昨来览胜游江浙，吟尽西湖好风月。匆匆又复趣行装，应念亲庭久违别。",
      "丈夫有志报君亲，世人未必知之真。他年勋名满天下，始信江湖亦有人。"
    ]
  },
  {
    "id": "e647d10f5c3de5f2fa3e137f23106919",
    "title": "洞庭君山歌和赵总戎韵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "使君统师征不庭，长江万里飞扬舲。重湖缥缈接紫冥，风帆遥度一饭经。",
      "船头击鼓如震霆，鼋鼍蛟龙皆隐形。君山有树高亭亭，匠石不敢加斧钉。",
      "就中岩穴虽岭巆，隐约巨浸如一星。湘君之祠列宫庭，灵异似若司南溟。",
      "长鲸能容李白骑，仙槎曾说张骞乘。东南形胜莫与比，欲通道路无五丁。",
      "乃知元气自涵蓄，润泽何假行雨瓶。使君雅志凌空青，睨视泰华如枕屏。",
      "清风与明月，相招时入船窗棂。众人昏昏君独醒，欲将丹衷答皇扃。",
      "腰间三尺真青萍，辟兵不用丸飞萤。渴思整顿海宇澄，乃今长驱扫膻腥。",
      "将星昨夜光晶荧，凯歌指日在耳听。兹辰共泊长沙汀，万马不嘶风清泠。",
      "知君此行不少停，直指南服宣威灵。瞬息岭海皆清宁，相期同蹑鸾凤翎。",
      "慎固九有如郊坰，保我皇图亿万龄。与君相守岁寒盟，令人千秋万岁仰德馨。"
    ]
  },
  {
    "id": "e647d10f5c3de5f23f34f2bac6897c25",
    "title": "赵总戎见惠巨鳊酬之以诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "缩项鳊鱼味最珍，长江六月尤难得。",
      "波涛汹涌风力劲，渔人举网空费力。",
      "元戎统师百万行，秋毫无犯严戒饬。",
      "庖厨空虚河伯知，故遣嘉鱼助鲜食。",
      "我曹忝陪旌旆行，此味从来不曾识。",
      "元戎驰赐捧玉盘，烹来大嚼深感激。",
      "吁嗟此物成百头，真乃神灵来效职。",
      "威声从此收南邦，蜂屯蚁聚休言贼。",
      "草草题诗谢来意，纸短情长苦相逼。"
    ]
  },
  {
    "id": "e647d10f5c3de5f2d2a093ba763adb62",
    "title": "赵总戎和前作见赠再次韵奉酬",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "世人浅见多相忌，丈夫意气自相得。",
      "卓哉征夷真丈夫，世人谁敢较才力。",
      "天子临轩亲授斧，一日兵戎尽修饬。",
      "所期代天行王诛，岂但解衣更推食。",
      "舳舻百万长江来，走卒儿童总能识。",
      "指挥三军陈大义，日日惟将忠义激。",
      "三军感奋若貔虎，谁不深思效臣职。",
      "马援须标铜柱功，晋公岂纵淮西贼。",
      "金貂玉蝉公莫辞，丈夫从来富贵逼。"
    ]
  },
  {
    "id": "e647d10f5c3de5f20bd61b8874e4372a",
    "title": "望衡岳有感兼怀伯颙心友偶成鄙诗千里寄意",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "我尝持节巡塞北，北岳常山瞻峻极。我今提兵征岭南，南岳衡山见奇特。",
      "衡山奇特在目前，三峰晓霁无岚烟。几朵芙蓉浸空碧，一条白练飞流泉。",
      "峻极常山今想像，仿佛危峰四千丈。高鸟难侵绝顶飞，古松特出层云上。",
      "常山在天北，衡山在天南。南北相望几万里，十年走马无停骖。",
      "客中念此愁怀起，呼酒高歌却还喜。丈夫有志在四方，饱食闲居我深耻。",
      "知心之友松雪翁，高怀雅量与我同。黄堂暂屈且宽慰，扶摇万里须天风。"
    ]
  },
  {
    "id": "e647d10f5c3de5f2433583d026564358",
    "title": "寄伯颙通政司赵参议",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "与君少同窗，仕也复同朝。朝行一日不相见，左顾右盼心无聊。",
      "有时往还坐书阁，夜雨灯前动春酌。有时联辔看西山，载酒携琴恣游乐。",
      "于今各在天一方，经年相望如参商。君虽未起得闲适，我却任重心忧惶。",
      "我忧惶，君闲适，且各相期慎眠食。莺花烂熳皇都春，迟我归来与君乐无极。"
    ]
  },
  {
    "id": "e647d10f5c3de5f288013b113688fda7",
    "title": "师次永州久雨祈晴有感赠赵征夷",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "君不见贰师将军伐西域，拔刀刺山泉涌出。又不见虞公欲与夏人战，长剑一指停西日。",
      "乃知人有忠诚心，后土皇天相终吉。桓桓将军赵征夷，文才武略当世稀。",
      "昨承简命佩金印，貔貅百万生光辉。南来次师湘口岸。",
      "骤雨连旬江水泛。洪涛汹涌欲渡难，泊舟虽惊总无患。",
      "先锋卜吉将启行，骤雨不息疑群情。将军拜天诉忠悃，云开雨歇天清明。",
      "旌旗映山谷，鼓吹喧江滩。将军倚楼看解缆，顺流西下无狂澜。",
      "军中感叹称稀有，父老欢呼如一口。两广三苗不足平，百蛮重译须奔走。",
      "吁嗟此雨晴，其事非偶然。皇天厌祸乱，助我解倒悬。",
      "此雨骤于十日前，溯流难上江滩船。此雨骤于十日后，行营水浸徒流连。",
      "雨骤我休兵，雨晴我耀武。天意人心总和顺，会看一鼓成功报明主。"
    ]
  },
  {
    "id": "e647d10f5c3de5f250858fa6f593701d",
    "title": "平断藤峡诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "人言断藤峡，险峻天下少。我视断藤峡，培塿一拳小。",
      "蜂屯蚁聚千万家，跣足蓬头尽猺獠。数十年来肆猖獗，三广生民苦骚扰。",
      "五征不克势益张，处处孤城未能保。圣皇当天赫然怒，选将提兵奉天讨。",
      "内外群公总豪杰，百万精兵雄矫矫。共言困守非良图，必欲长驱且深捣。",
      "雷霆砰訇鬼神怒，几日群山尽倾倒。百鍊钢刀破新竹，万里长风振枯槁。",
      "岩居穴处皆荡焚，瘴雾蛮烟都汛扫。积尸如山血如川，诛夷只许留襁褓。",
      "兔窜狐奔网罗密，我军追戮如芟草。大藤根株悉已断，五岭封疆真再造。",
      "振旅班师归柳营，黄童白叟迎遮道。自言固望来苏久，不图便见成功早。",
      "从今水陆是通衢，来去行人免迂绕。有田可耕山可樵，共享承平永安好。",
      "圣皇睿算天助顺，群公整顿南荒了。丰功伟绩万古传，附骥成名愧台老。"
    ]
  },
  {
    "id": "e647d10f5c3de5f2a53279d52e4fc9c7",
    "title": "送少司徒薛公还京师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "海珠寺前一杯酒，送君奏凯还京师。",
      "君还京师我独留，执手不忍遽别离。",
      "与君一载同相处，君总刍粮我军旅。",
      "同心戮力功已成，共羡君才世无比。",
      "积粮如山帛如丘，千金重赏先伐谋。",
      "人言不殊萧相国，我道更胜张留侯。",
      "平生节操清如许，秋月冰壶真可拟。",
      "萧索行囊薏苡空，惟有图书为伴侣。",
      "海风飘飘瘴雨收，乘潮解缆不可留。",
      "扬扬意气长啸去，道傍人羡如仙舟。",
      "高秋入见天颜喜，太常尽把奇勋纪。",
      "三台八座定无疑，从此皇恩常眷倚。",
      "丈夫报国思致身，江湖庙堂同此心。",
      "君去我留不须论，要取芳名冠古今。"
    ]
  },
  {
    "id": "e647d10f5c3de5f2d6510d32e914d5a3",
    "title": "送主事谢芳",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "戍边蕃将远移家，劳君将命来天涯。",
      "天涯瘴疠人共恶，君来不见兴咨嗟。",
      "君才落落人中杰，不学时人附炎热。",
      "作官自是有贤名，奉使尤能守清节。",
      "匆匆聚首便趣装，画船挝鼓辞五羊。",
      "滇阳峡里夜可渡，红梅关上秋空防。",
      "太平气象君都见，莫似常年浪兢战。",
      "且须游览锦衣乡，还应归奏金銮殿。",
      "殿头元老多故人，相见为我道情真。",
      "谫才不堪胜重寄，只愿归老江湖滨。"
    ]
  },
  {
    "id": "e647d10f5c3de5f2e43411b62a851945",
    "title": "赠赵征夷凯还京师",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "桓桓将军赵征夷，人中豪杰军中师。",
      "一朝拜命佩金印，提兵百万来边陲。",
      "边陲蛮夷流毒久，保险为巢争死守。",
      "将军奋甲独先登，百万雄兵谁敢后。",
      "阵前号令雷风奔，日色昼暝天为昏。",
      "马蹄溅乾荔江水，剑锋斫断藤山根。",
      "兔窜狐奔弥百越，网罗处处无疏缺。",
      "坐看群丑尽成灰，万里妖氛一时灭。",
      "将军振旅归柳营，黄童白叟皆欢迎。",
      "自言生长乱离久，不图便见时承平。",
      "人言将军有神力，杀气棱棱厌群贼。",
      "贼中遥望畏如神，狄青铜面何须饰。",
      "藤山磨厓纪厥功，贼党不敢窥其中。",
      "从兹两广正疆界，马援铜柱翻成空。",
      "将军伟烈超今古，马援狄青何足数。",
      "圣主才无南顾忧，锡封定见分茅土。",
      "赞军台老不知兵，却喜心同见功成。",
      "题诗送君凯还去，天涯万里难为情。"
    ]
  },
  {
    "id": "e647d10f5c3de5f2342a9fac6d93d89b",
    "title": "成化三年春予驻师梧江之浒截竹为杙以障土阶未几竹复生者三十有三本枝叶茂密森森可爱从事诸君为予作亭题曰瑞竹予因作诗纪之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "此君之性难移植，移植从来皆有术。子美曾言腊月栽，廷坚亦说须辰日。",
      "醉迷之日移更嘉，非时鲜得抽萌芽。如何斧斤斫断插江浒，又见枝叶生枯槎。",
      "化工生物非无为，异物非妖即为瑞。此君素有君子操，草木之妖难比类。",
      "天兵煌煌南越平，边民垂死皆更生。江湖必有弃置君子起，相与戮力匡文明。",
      "坤轴气尽回，天心真厌乱。生贤济民兆已彰，不信百蛮犹敢叛。",
      "君不见广陵芍药金带围，世无此种人称希。嘉祐诸贤应兆起，太平勋业流光辉。",
      "作诗示我同心人，世间有事皆可为。鞠躬尽瘁答明主，勿俾前贤专美于当时。"
    ]
  },
  {
    "id": "e647d10f5c3de5f2dad5ea743135e4a8",
    "title": "中秋文会为朱挥使昆仲题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "天风吹开万里云，一轮华月秋平分。",
      "朱家昆仲设尊俎，满堂宾客皆斯文。",
      "斯文济济多才杰，握手登堂先看月。",
      "高卷珠帘问月明，何不常圆有时缺。",
      "盈虚消长理自然，月虽不言心已传。",
      "且将美酒劝宾客，请客为我题诗篇。",
      "须臾酒酣兴如渴，长篇短篇任批抺。",
      "还疑风月写不尽，遍谒儒绅请题跋。",
      "南楼老子兴亦浓，却恨年年在客中。",
      "行将归老葑溪上，与尔中秋文会同。"
    ]
  },
  {
    "id": "e647d10f5c3de5f2da0237116a209f16",
    "title": "梁御史二亲双寿诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "广平太守人中豪，芳年发轫由地曹。功成名遂身早退，清风凛凛何其高。",
      "厥配宜人善为母，雍肃齐家化乡土。偕老东平昼锦堂，过古希年才四五。",
      "黄金作带横绯袍，明珠裂冠攒翠毛。双双鹤发对晚景，共夸曾荷鸾书褒。",
      "膝前令子庙廊器，豸绣为衣频奉使。剩有清名荣及亲，便道还乡慰亲志。",
      "玉缸春酒葡萄香，驼峰凤髓华筵张。绣彩当筵共称寿，泰山晔晔共辉光。",
      "望泰山，祝亲寿，推恩指日定加封，寿与泰山同永久。"
    ]
  },
  {
    "id": "e647d10f5c3de5f2cb2cd61cee012769",
    "title": "与冯宪副朱挥使昆仲游东禅",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "幽怀不能遣，与客游东禅。东禅景何如，缭绕水竹笼云烟。",
      "东堂长老号玉田，精彩矍铄神气全。匆闻门外车马声，倒屣迎我忻忻然。",
      "自言门巷好杉树，亲手栽植今参天。登堂坐我蒲团上，妙香香茗时时传。",
      "唤来高徒聪上人，颐指气使勤周旋。须臾开筵列尊俎，款留甚觉心诚虔。",
      "英豪宪副天下士，老成挥使人中贤。更夸玉雪美公子，好诗好礼今无前。",
      "携得仙家施小童，长歌大雅声清圆。玉田欢感呼行者，青天歌舞齐联翩。",
      "一派仙音众侧耳，重斟美酒烹肥鲜。案头石砚压锦笺，墨浆如膏笔如椽。",
      "诸僧罗拜不肯起，阑门索我留诗篇。君不见远公结社住白莲，一招靖节贤名传。",
      "又不见昌黎有书遗大颠，美誉烜赫垂千年。愧我无能继古作，爱此光景徒流连。",
      "草草留题拂衣去，何须更问三生缘。"
    ]
  },
  {
    "id": "e647d10f5c3de5f204ebfe77d64f27c4",
    "title": "访沈南斋东禅无闻上人方丈有作",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "昨曾访东禅，东禅方丈居西偏。群僧琐琐不足数，但觉玉田和尚贤。",
      "今晨复访东方丈，无闻长老尤高尚。三寸庞眉映雪颠，纯诚实有真僧相。",
      "人言无闻世少双，一生戒行如冰霜。沾泥柳絮吹不动，春风上下空颠狂。",
      "南斋诗伯常来住，好诗好画留无数。促我题诗警众僧，众僧酣卧知何处。"
    ]
  },
  {
    "id": "e647d10f5c3de5f2cc5644d94b9c2e43",
    "title": "橘杏双清为儒医傅泽民题",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "莫言苏耽神，漫说董奉仙。惟我葑溪南，国医世称贤。",
      "以医名世三十载，轩岐道术何精专。开阖阴阳指间妙，斡旋造化心中玄。",
      "回生起死已万千，何须橘叶吞清泉。家有恒产皆良田，曾输万石周荒年。",
      "天恩煌煌赐冠冕，杏林换谷名空传。琴川高士感德偏，买橘买杏栽庭前。",
      "绵州太守作佳画，刑曹司务题长篇。想当雨过碎锦钱，结实宛如红蜡圆。",
      "寒霜作威叶不变，黄金万颗累累然。此时此景清且美，相对不觉尘烦蠲。",
      "开芳樽，列绮筵，旋烹肥，时摘鲜。东邻西舍三五友，日常醉倒林中眠。",
      "何时使我参其间，我将世事祈苍天。疲癃残疾谁能痊，鳏寡孤独尤堪怜。",
      "苏董于今果未死，招起授我神方全。我将以之游八埏，广济夭阏并颠连。"
    ]
  },
  {
    "id": "e647d10f5c3de5f2e5e698f756cfe773",
    "title": "忆秋谷柬其高徒陈绍祯",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "昔游中吴第一山，主山都纪张秋谷。",
      "开门迎我车骑进，扫榻坐我林间屋。",
      "我观秋谷心休休，仙风道骨非凡流。",
      "出岫孤云袅晴昼，倚天长剑凌清秋。",
      "笑怀顿觉高怀放，瀹茗焚香与酬唱。",
      "时出瑶琴弹古音，旋开碧瓮浮春酿。",
      "酒阑便与秋谷辞，弟子罗拜皆仙姿。",
      "就中独见陈绍祯，风骨仿佛同其师。",
      "别来十载今重访，秋谷仙踪已长往。",
      "苍松老桂尚依然，抚景令人动遐想。",
      "乘鸾乘鲤未可知，蜕形想似陈希夷。",
      "还须夜夜望云表，恐有化鹤归来时。"
    ]
  },
  {
    "id": "e647d10f5c3de5f2562db11ba3b88156",
    "title": "仙舟诗为郭汝祯赋",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "郭君之舟新且美，乍入真如洞房里。",
      "爱君兄弟义气多，与君同泛吴淞水。",
      "外台豸绣名四方，南邻金玉夸同乡。",
      "我弟亦是锦衣客，开樽满座生辉光。",
      "腊雪初晴风力壮，远山近山如玉障。",
      "寒极翻疑酒力微，情欢不觉诗怀放。",
      "红炉再拥银烛烧，劝酬已到夜寂寥。",
      "东君犹自不满意，密戒舟子徐徐摇。",
      "吴淞万顷孤舟漾，橹声摇月吴歌唱。",
      "仿佛陶朱入五湖，依稀博望来天上。",
      "喧阗鼓吹归渡头，傍人叹羡如仙游。",
      "烦君勉效郭林宗，我名此舟为仙舟。"
    ]
  },
  {
    "id": "e647d10f5c3de5f2ace7fed7bd109a21",
    "title": "送张佥宪永锡三考满入京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "我昔提兵征百蛮，劳君策马来从事。",
      "愧我虽无裴度才，爱君实有昌黎智。",
      "献谋献策资戎机，颐指诸将谁能违。",
      "须臾成功报天子，捷书露布皆君挥。",
      "君才落落人争羡，况是临戎曾督战。",
      "恩赏虽加秩未升，恨我东归未能荐。",
      "我重拜命来天南，为君满去聊停骖。",
      "一军相顾皆叹惜，广人恋德情何堪。",
      "我闻无数攀留意，已具民情诉天使。",
      "天使封章达圣聪，庙堂虚位应专俟。",
      "苍苍之天不负人，从来久屈多大伸。",
      "梅关尊酒且别去，相期联步趋严宸。"
    ]
  },
  {
    "id": "e647d10f5c3de5f2b33328973f398a2b",
    "title": "春江会别诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "相会才几时，相违又明旦。如何骨肉情，恒有离别叹。",
      "昔佐兵曹曾左迁，道出齐鲁心悬悬。紫薇堂中驿骑发，鲁桥追送皆潸然。",
      "当时起拜南征命，亦闻转佐湖藩政。百万王师劳指麾，间阔多年已衰病。",
      "归来庐下心正哀，谁知恩诏从天来。越南万里总巡镇，兼权自愧非全才。",
      "杨柳初青梅始白，旋整旗旄行计迫。恰遇朝天骑从还，联舟共作江南客。",
      "剪烛听夜雨，推篷看春山。宦途聚散三十载，无如此会多欢颜。",
      "舟人忽报明朝别，帆指西南分楚越。万顷鄱湖不共游，虚负清风与明月。",
      "明宵风月各一方，我怀恩义心茫茫。且须今日尽杯酒，壮心莫为离情伤。",
      "此心从来金石比，附势趋炎所深耻。暗里前程听自然，举世相知能有几。",
      "方今士论亦已公，圣主侧席思英雄。云霄有日重相会，图报务欲输精忠。"
    ]
  },
  {
    "id": "e647d10f5c3de5f264e9f09aea86f83d",
    "title": "同年王参议孟育从事军中久矣今升左参政予与总镇两广太监陈公总兵官平江伯陈公重其为人而惜其去载酒饯行诗以华之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "壬戌之春金榜开，百五十人同日喜。",
      "三十年来渐凋谢，落落晨星不多矣。",
      "怜君素有冰蘖操，作官久淹甘自已。",
      "方今用贤尚恬退，忽报乔迁向南鄙。",
      "我闻滇南古夷地，皇明抚有非昔比。",
      "君能治理如中州，风俗应须变淳美。",
      "瘴烟初消天日明，碧水丹山照金紫。",
      "青油幕下行装发，囊箧萧条只图史。",
      "府僚诸老尚含情，况我情怀曷能止。",
      "江亭一杯聊叙别，浩浩长风布帆起。",
      "到时若上五华山，东望传书慰知己。"
    ]
  },
  {
    "id": "e647d10f5c3de5f24e1ca703d9df5e8c",
    "title": "庆南京大理寺卿夏公季爵致仕诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "与君同年最交契，羡君才识超当世。喜君辞老得还乡，东望吴山促归计。",
      "想当正统壬戌春，礼闱一见即相亲。廷对作官有先后，感君教益非常伦。",
      "君才相是文章伯，游艺词林声烜赫。洒翰真追王右军，作诗不让陶彭泽。",
      "两京棘寺当劳烦，尽心谳狱人无冤。戴胄忠清允执法，有功仁恕多平反。",
      "昨来奉敕巡江右，使节勤劳声绩茂。贪吏都除政一新，疲民尽起欢如旧。",
      "功成名遂思故乡，明廷拜谒陈封章。圣主怜君美风节，赐君致仕归钱塘。",
      "钱塘风景甲天下，君归游乐增光价。卷幔观潮镇海秋，扣舷歌月西湖夜。",
      "我尝游宦历览频，乡园况与湖山邻。乞归未遂怀我友，不觉清泪沾衣巾。",
      "君不闻造物由来忌美名，大名久居良亦难。所以越大夫，扁舟五湖终不还。",
      "所以裴晋公，诗酒昼夜穷相欢。体天之道戒盈满，浮名与我何相干。",
      "烦君先报湖山知，迟我归去同盘桓。"
    ]
  },
  {
    "id": "e647d10f5c3de5f22a61b8dc2614ff86",
    "title": "赠锦衣镇抚林君以善诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "人言林君写生巧，我言林君词翰好。",
      "名闻夷夏三十年，笔落人间比珍宝。",
      "胸中造物如鬼神，群飞一扫皆逼真。",
      "景随意到千万态，黄筌崔白安能伦。",
      "兴来走笔题佳句，三峡倒倾留不住。",
      "电光烁爚蛟龙飞，贾岛张颠见犹惧。",
      "锦衣日侍蓬莱宫，累朝宠遇谁能同。",
      "大烹肥羊良酝酒，日日醉饱春风中。",
      "却想家林别多载，归梦时时飞岭海。",
      "圣主恩怜许暂还，粤南山水增光彩。",
      "昨来相会五羊城，庞眉皓首神气清。",
      "盘空老鹤出尘表，想应有诀修长生。",
      "古来一艺能名世，况君众善兼多艺。",
      "高名准拟流千年，遐算还看过百岁。",
      "君将赴召趋神京，预作歌诗送君行。",
      "五云缥缈一回首，孤臣万里难为情。"
    ]
  },
  {
    "id": "e647d10f5c3de5f277a668b4845c52ea",
    "title": "送宗器张方伯之浙江兼柬崇善刘方伯年况意见乎词",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "瘴云初收残雨歇，张君别我游江浙。",
      "平生壮志轻别离，为惜君才心郁结。",
      "君昔作官守四明，我来浙省闻君名。",
      "紫薇堂上一相见，识君真是人中英。",
      "逾时我拜南征命，君亦来参广藩政。",
      "师行日费藉君多，我得迅扫蛮烟净。",
      "广人被泽方歌讴，浙人望治思未休。",
      "一视同仁徇民愿，进官移地君知不。",
      "君才本是庙堂具，历试想应图倚注。",
      "海内犹多事可为，好竭精忠答知遇。",
      "同寅方伯我同年，十载不见心茫然。",
      "丈夫志定会有合，相期话旧五云边。"
    ]
  },
  {
    "id": "e647d10f5c3de5f20cee8a9d6133ccc9",
    "title": "庆朱良德寿五十",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "去岁我当知命年，朱君寄我庆寿篇。今年朱君庆知命，越南万里心惓惓。",
      "岂无一尊酒，可以奉寿筵。暮云春树空入望，无由缩地凭书传。",
      "想当新正甫逾旬，祥光瑞气腾吴天。元宵尚隔三四日，君家堂上灯先悬。",
      "倾城人喜初度好，车马杂沓来群仙。簪缨跄跄总名宦，韦布楚楚多英贤。",
      "盖世文章列大轴，惊人诗句堆华笺。朱君见此深感悦，难兄友爱尤忻然。",
      "自言我尝逢此日，我弟执礼心诚虔。今辰景好客又好，款留敢惜囊中钱。",
      "大开天光云影亭，长筵广席罗芳鲜。主翁劝客客酬主，洞庭春酒来如泉。",
      "谩爇沈檀引飞鹤，高烧绛蜡催鸣弦。歌悠扬，舞蹁跹，藏阄筹莫算，分韵诗重联。",
      "卷帘笑看狐南星，似觉瑞彩光于前。寿徵已见心益喜，不惜醉倒先欹眠。",
      "夜深酒阑客散归，又报有客来相连。送迎款洽累数日，里闾谁不称君贤。",
      "玉雪子，贤比肩，爱尔同气心不偏，友恭之义能两全。",
      "高风应使薄俗化，芳誉嬴得儒绅怜。安得天下同此风，坐看民俗如古先。",
      "老我平生半游宦，每逢初度心悽然。何当归老葑溪头，与尔此日相周旋。",
      "况尔昆仲寿绵延，方升之日方至川。西岭千秋不改色，蓝田百世常生烟。"
    ]
  },
  {
    "id": "e647d10f5c3de5f28f42fc43558f2787",
    "title": "壬辰岁午日与林锦衣饮于行台喜雨堂林乘兴为予挥扇面怅然有感书此赠之",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "忆在先朝逢午日，万岁山前常扈跸。",
      "彩丝锦囊赐新扇，写生都是林良笔。",
      "鼎湖龙游倏九年，林君与我各一天。",
      "喜雨堂中忽聚首，又逢午节皆泫然。",
      "旧恩未报新恩叠，万里炎荒恋丹阙。",
      "须臾酒酣豪兴起，为我挥毫扫明月。",
      "吁嗟林君画入神，一笔真可当千金。",
      "惟我得多永珍袭，君恩友谊千年心。"
    ]
  },
  {
    "id": "e647d10f5c3de5f273adf020b2ac1073",
    "title": "五月十六日与林锦衣食荔支偶成",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "海邦荔支品多美，绝美无如进奉子。",
      "南人惯识已夸羡，北人初见尤惊喜。",
      "剥开鸡卵玉满苞，嚼出琼浆香溅齿。",
      "解酲消渴日千颗，未许杨梅雪梨比。",
      "忆昔永元天宝间，贡出西川与交趾。",
      "十里五里一置堠，人马困顿多道死。",
      "此果得名想此时，讽諌有诗载青史。",
      "我朝列圣鉴往事，穷荒献味皆禁止。",
      "大庖九鼎罗八珍，果核时新亦无此。",
      "我曹何幸得饱啖，念所从来感恩耳。",
      "作诗写赠知心人，无奈心驰天万里。"
    ]
  },
  {
    "id": "e647d10f5c3de5f29c5bd194be6666f5",
    "title": "送夏官郎中叶廷茂还京",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "叶君风仪何楚楚，早岁登科入枢府。",
      "沧海明珠天下珍，丹山彩凤人争睹。",
      "才高绩最登大夫，职方万里时披图。",
      "九伐简书劳钜笔，军国重事资嘉谟。",
      "昨承简命来南国，选送降胡助诛贼。",
      "梁公云起促归心，张翰风高急行色。",
      "锦衣过乡天已霜，黄柑紫蟹荐寿觞。",
      "受封双亲足怡悦，九峰山色增辉光。",
      "却忆匡南曾聚首，共泛鄱湖醉春酒。",
      "瞬息流光十八年，君处清华我奔走。",
      "苍梧重会又别离，把酒话旧情难为。",
      "庙廊虚位正相待，好展经济匡明时。"
    ]
  },
  {
    "id": "e647d10f5c3de5f2f49ae3d24df45720",
    "title": "送平江陈总兵",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "伟哉伟哉陈将军，少年学武兼学文。养成大才袭封爵，一出便见超同群。",
      "登坛小试万人师，克效勤劳守廉介。简在宸衷任愈隆，开府苍梧膺大拜。",
      "来临百粤气益充，号令所至皆成功。蛮夷畏威不敢起，始知世有真英雄。",
      "迩闻漕运法多弊，况复河乾盘剥费。积债年年无计偿，贫军狼狈空吁气。",
      "群情却忆令祖翁，当时开创河运通。将军家法必有得，远期步武收功同。",
      "廷臣闻此交章荐，仰荷圣聪专倚眷。才看徵诏下岭南，已动欢声满淮甸。",
      "人情望公大有为，公行到日先何施。扫除旧习正在已，讲求良法须从宜。",
      "楼船遥遥泛秋水，明月流光照行李。道傍拥送千万人，谁不沾巾重称美。",
      "锦衣玉节过南京，旋除宿草拜先茔。茔前有祠泣且告，誓图克肖延家声。",
      "君不见萧何关中给馈饷，元功位次先诸将。又不见寇恂河内转运足，丹青画像云台上。",
      "丈夫富贵何足言，要使中外慕风望。"
    ]
  },
  {
    "id": "e647d10f5c3de5f2c822143d38739043",
    "title": "题家藏夏仲昭竹",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "我昔乘骢按江右，仲昭来作筠阳守。",
      "当时写竹独擅名，自昔非人不轻授。",
      "一朝趋拜容台命，南浦楼前适相觏。",
      "赠我朝阳舞凤图，疑似箫韶九成奏。",
      "家藏倏忽廿四载，素绢虽陈墨如旧。",
      "兹晨拂拭悬素壁，烂熳辉光动晴昼。",
      "千仞翔来览德辉，九苞振起铺文绣。",
      "须臾飒飒起风雨，又似虞廷弄清味。",
      "光价真追老可踪，声华岂在坡翁后。",
      "公又已为泉下客，白璧黄金亦难购。",
      "老我题诗遗子孙，睹物思人泪沾袖。"
    ]
  },
  {
    "id": "e647d10f5c3de5f2503d3c37fdec76d8",
    "title": "成化七年冬户部主事李君士美奉玺书清财赋于两广廉而有为严而不苛贤声闻于朝即有员外郎之擢君感激益励凡两广二十郡之地冒暑雨冲瘴毒早夜兼程遍历无遗所至人不敢干以私而搜剔奸蠹无能隐蔽绳之以法仓庾肃清亦未尝执己见以及非辜诚才德兼优之君子可重也于其归赋诗送之兼致予意",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "岭海穷冬变风色，瘴烟灭尽梅花白。",
      "行台日长羽书简，载酒远送朝天客。",
      "客乃金曹粉署郎，早登科甲随班行。",
      "作官今已八九载，共夸节操非寻常。",
      "昨捧天书下南越，两度岁华犹未歇。",
      "马蹄踏遍瘴乡云，所至无人敢私谒。",
      "千仓万箱总较量，寸丝尺缕无遗忘。",
      "两藩财赋清似水，英声先已蜚岩廊。",
      "圣明因此知才器，特进一官员外置。",
      "远大从今未可量，好与皇家图济利。",
      "国朝财赋取最宽，可堪水溢兼旱乾。",
      "东南已嗟民力竭，西北更苦供输难。",
      "司徒年来亦难处，左区右画劳心绪。",
      "君还有策莫惮言，报国须当以身许。"
    ]
  },
  {
    "id": "e647d10f5c3de5f2c7575c308357ec67",
    "title": "寿郭母太孺人诗",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "吴淞江在吴城东，江头林木何青葱。",
      "汾阳后人住林下，高堂不与时人通。",
      "堂中慈母登寿考，八十春秋未为老。",
      "簪中白发千丈长，镜里朱颜四时好。",
      "降神之日近早秋，藕花风轻残暑收。",
      "长筵广席盛罗列，驼峰凤髓皆珍羞。",
      "贤子贤孙彩衣舞，玉树芝兰何楚楚。",
      "座中贺客半诗人，琳琅大振珠玑吐。",
      "酒酣笑指婺女星，共祝寿考还康宁。",
      "瑶池蟠桃再结实，遐算直儗三千龄。",
      "我与君家交最厚，南望乡山重回首。",
      "安得还乡与寿筵，岁岁年年祝慈寿。"
    ]
  },
  {
    "id": "e647d10f5c3de5f2952eab887e6cf112",
    "title": "次韵酬大司马王公度四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "万斛明珠远寄，漫言开府清新。",
      "几度焚香捧诵，不禁光彩惊人。"
    ]
  },
  {
    "id": "e647d10f5c3de5f2952eab88923c550d",
    "title": "次韵酬大司马王公度四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "圣主龙飞九五，嘉与天下更新。",
      "军国最为重事，于今付托得人。"
    ]
  },
  {
    "id": "e647d10f5c3de5f2952eab88b4a80d5c",
    "title": "次韵酬大司马王公度四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "仕路相知难得，笑他白头如新。",
      "青眼始终垂顾，如公能有几人。"
    ]
  },
  {
    "id": "e647d10f5c3de5f2952eab88e0e6b3f6",
    "title": "次韵酬大司马王公度四首",
    "authorName": "韩雍",
    "authorId": "e647d10f5c3de5f20ed9422383cdcec0",
    "dynasty": "明",
    "content": [
      "奔走车尘马足，常时送旧迎新。",
      "却有许多真乐，湖山风景可人。"
    ]
  },
  {
    "id": "e647d10f5c5c45268a115a5e7f6676a1",
    "title": "守岁即席漫赋",
    "authorName": "郑旻",
    "authorId": "e647d10f5c5c4526d1457b72d1457b72",
    "dynasty": "明",
    "content": [
      "禁城促漏迫青阳，客里传杯引兴长。",
      "佳节有怀惊爆竹，圣朝无补愧含香。",
      "千门柳色寒将放，三径松阴日就荒。",
      "奔走界途筋力倦，独歌招隐立苍茫。"
    ]
  },
  {
    "id": "e647d10f5c5c452658f0bab44de0d53f",
    "title": "嘉鱼夜舟",
    "authorName": "郑旻",
    "authorId": "e647d10f5c5c4526d1457b72d1457b72",
    "dynasty": "明",
    "content": [
      "挂席空江夜不眠，浩歌遥望月中天。",
      "沧浪渔父如相问，独醒非关惜酒钱。"
    ]
  },
  {
    "id": "e647d10f5c639ca4ebab222c78ce81c0",
    "title": "白翁毕老年伯锦旋俚言奉送",
    "authorName": "吴日泉",
    "authorId": "e647d10f5c639ca4d1457b72d1457b72",
    "dynasty": "明",
    "content": [
      "元老朝廷倚度支，如何勇退急流时。",
      "温纶暂许鹏为息，重望兼看凤有仪。",
      "京国入燕铨待握，邮亭归鲁传聊驰。",
      "独怜犹子年家谊，世世惟翁感最知。"
    ]
  },
  {
    "id": "e647d10f5c650c01655337358da10b4b",
    "title": "和马仲房出塞",
    "authorName": "元善",
    "authorId": "e647d10f5c650c01d1457b72d1457b72",
    "dynasty": "明",
    "content": [
      "虏骑还南下，王师复北征。",
      "旗翻沧海日，道出白登城。",
      "朔马鸣新垒，胡姬指旧营。",
      "玉京双凤阙，空宿羽林兵。"
    ]
  },
  {
    "id": "e647d10f5c650c018da28133de9967d5",
    "title": "闲居二首",
    "authorName": "元善",
    "authorId": "e647d10f5c650c01d1457b72d1457b72",
    "dynasty": "明",
    "content": [
      "落落新榆宅，深深细柳村。",
      "出门逢鸟雀，归院见鸡豚。"
    ]
  },
  {
    "id": "e647d10f5c650c018da281338f97c4f1",
    "title": "闲居二首",
    "authorName": "元善",
    "authorId": "e647d10f5c650c01d1457b72d1457b72",
    "dynasty": "明",
    "content": [
      "碧窗红药砌，青简绿牙签。",
      "花落莺啼树，风回燕入帘。"
    ]
  },
  {
    "id": "e647d10f5c650c017669e3b8222fffd8",
    "title": "前巡幸歌二首",
    "authorName": "元善",
    "authorId": "e647d10f5c650c01d1457b72d1457b72",
    "dynasty": "明",
    "content": [
      "翠华摇曳转龙荒，宣府离宫面面长。",
      "代马繁缨悬广室，胡姬妆镜挂连房。"
    ]
  },
  {
    "id": "e647d10f5c650c017669e3b892bb3d6d",
    "title": "前巡幸歌二首",
    "authorName": "元善",
    "authorId": "e647d10f5c650c01d1457b72d1457b72",
    "dynasty": "明",
    "content": [
      "铁柱旌旗白昼悬，浔阳烟火上薰天。",
      "羽书夜报鹰房里，骏马朝鸣虎帐前。"
    ]
  },
  {
    "id": "e647d10f5c726a64b2cd4d6f44497f01",
    "title": "破窗风雨图",
    "authorName": "赵俶",
    "authorId": "e647d10f5c726a64d1457b72d1457b72",
    "dynasty": "明",
    "content": [
      "客窗读书过夜半，江上长风将雨来。",
      "茅屋身和木叶落，竹床笑对灯花开。",
      "何人鸡鸣解起舞，此时蝶梦付衔杯。",
      "我欲哦诗慰寥寂，蓑笠敲门步绿苔。"
    ]
  },
  {
    "id": "e647d10f5c76032f717bda4e9f284035",
    "title": "野步",
    "authorName": "梁穗奇",
    "authorId": "e647d10f5c76032fd1457b72d1457b72",
    "dynasty": "明",
    "content": [
      "随意飘飘放杖藜，望中春色入新题。",
      "峰峦水拥云千顷，野径青回雨一犁。",
      "振锡僧归疏竹寺，唤船人隔落花溪。",
      "幽禽可是曾相识，飞过芳林唱复啼。"
    ]
  },
  {
    "id": "e647d10f5c76032f7b05e58ebf921aa0",
    "title": "送黄铦归黄田",
    "authorName": "梁穗奇",
    "authorId": "e647d10f5c76032fd1457b72d1457b72",
    "dynasty": "明",
    "content": [
      "才得相逢又别离，况当寒食禁烟时。",
      "东风祖席花前酒，春色归途马上诗。",
      "黄叶村深云树合，青山径仄雨萝垂。",
      "遥知此后频相忆，梁月窥窗意独驰。"
    ]
  },
  {
    "id": "e647d10f5c76032f1f07eb11e4527727",
    "title": "梅庵为龙溪吴逑赋",
    "authorName": "梁穗奇",
    "authorId": "e647d10f5c76032fd1457b72d1457b72",
    "dynasty": "明",
    "content": [
      "植梅潇洒称庵居，铁干冰花雪里舒。",
      "风细暗香来几席，月明疏影上琴书。",
      "诗成东阁春晴远，酒醒罗浮晚梦馀。",
      "泉石主人贞志操，岁寒心事复谁如。"
    ]
  },
  {
    "id": "e647d10f5c76032f40dcfa22df3366ac",
    "title": "梦草庵为余诗琼赋",
    "authorName": "梁穗奇",
    "authorId": "e647d10f5c76032fd1457b72d1457b72",
    "dynasty": "明",
    "content": [
      "书阁残吟掩楮帷，黑甜酣致兆多奇。",
      "烟光染罽迷庄蝶，春思因风达谢池。",
      "缥缈柔香偏淡处，悠扬嫩翠正深时。",
      "家儿且莫䰙茶臼，待得醒来定有诗。"
    ]
  },
  {
    "id": "e647d10f5ca737c0bf5fdca248f95ba9",
    "title": "题莫状元祠",
    "authorName": "莫志忠",
    "authorId": "e647d10f5ca737c0d1457b72d1457b72",
    "dynasty": "明",
    "content": [
      "浪暖桃花紫阁春，丹墀对策疾如神。",
      "词源滚滚倾三峡，英气冲冲第一人。",
      "天上雨师呈玉露，街前风伯洒京尘。",
      "先生若得宣尼寿，尧舜其君尧舜民。"
    ]
  },
  {
    "id": "e647d10f5cb18060e02d5894fa26f7a4",
    "title": "永历二年九月十五日",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "东西巡驻跸，南北直收京。",
      "盛气灵洲见，秋花锦石明。",
      "因风荷艾客，望月凤凰城。",
      "谁问升沉理，平分天际情。"
    ]
  },
  {
    "id": "e647d10f5cb18060c34023b8d560aa37",
    "title": "得黄女倩阳春书却寄",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "戎马满天地，离居日月忧。",
      "清谭思卫乐，曲径少羊裘。",
      "雁字怀难寄，鸰原恨故留。",
      "江村重就宿，典籍任冥搜。"
    ]
  },
  {
    "id": "e647d10f5cb180608062f066c864e196",
    "title": "庚寅春即事",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "帝座传迁次，髦头见动兵。",
      "庙廊稀胜算，簪笏几同行。",
      "沼浅鱼何乐，天低雁莫征。",
      "不劳金窖力，贫贱一身轻。"
    ]
  },
  {
    "id": "e647d10f5cb18060c580976e70676674",
    "title": "不寐",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "平生忧用老，此夕老逢忧。",
      "烽烟迷帝座，戈甲指髦头。",
      "吴魏争延汉，东西统附周。",
      "不须推甲子，吾志在春秋。"
    ]
  },
  {
    "id": "e647d10f5cb18060c580976e0a2a1bf4",
    "title": "不寐",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "反侧冬之夜，东方不肯明。",
      "凄风轻败絮，淫雨重悬旌。",
      "用拙干戈世，怀忠草莽情。",
      "美人思独切，西去好音生。"
    ]
  },
  {
    "id": "e647d10f5cb18060c580976e41ef583f",
    "title": "不寐",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "悲歌忧社稷，永夜思悠哉。",
      "虎豹关谁守，龙螭兆不来。",
      "几人沉屈水，何处凿颜坏。",
      "暂借卧游得，翻忘邻笛哀。"
    ]
  },
  {
    "id": "e647d10f5cb18060c580976e140cc03c",
    "title": "不寐",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "陆沉人事急，旦暮望王师。",
      "数起头难栉，孤眠枕屡欹。",
      "龙鳞扳不得，鹤胫断何之。",
      "万里曾游此，茫茫入梦时。"
    ]
  },
  {
    "id": "e647d10f5cb18060fd1166f95dabb02d",
    "title": "广再陷",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "藉寇兵谁罪，佗城复丧军。",
      "绝怜儿女子，纵杀虎狼群。",
      "阴阳翻莫辨，水火益为殷。",
      "后出满囹圄，歌谣曾见闻。"
    ]
  },
  {
    "id": "e647d10f5cb18060fd1166f96b151e80",
    "title": "广再陷",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "久发临河叹，今闻隔谷歌。",
      "苍黎屠日甚，臣仆命如何。",
      "虚授将军钺，徒横义士戈。",
      "甲兵端欲洗，无力挽天河。"
    ]
  },
  {
    "id": "e647d10f5cb18060fd1166f993038a4b",
    "title": "广再陷",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "巢覆几遗卵，泥空并坏梁。",
      "可怜歌舞地，翻尽战争场。",
      "作镇非羊杜，殉城愧许张。",
      "不知何处所，奔走自狼忙。"
    ]
  },
  {
    "id": "e647d10f5cb180603626ce0e791bc318",
    "title": "漫兴",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "淡泊来强健，颛愚息是非。",
      "久安容膝地，多补蔽身衣。",
      "衰老人何用，忘年友亦稀。",
      "及春浑漫兴，莺燕掠花飞。"
    ]
  },
  {
    "id": "e647d10f5cb18060a1b27661f2934263",
    "title": "和陈元孝月夜过访",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "老圃问孤影，美人为独知。",
      "带来山翠远，题就月高时。",
      "书阅蠹鱼尽，帆过鸿雁迟。",
      "五君有佳咏，终古诵延之。"
    ]
  },
  {
    "id": "e647d10f5cb18060b69497b12f8c6422",
    "title": "望气楼怀郭宏农",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "斯人不可即，此地若为情。",
      "谶尽兴亡理，经留着作名。",
      "春光摇树绿，水色入楼清。",
      "为向今朝望，南天气倍生。"
    ]
  },
  {
    "id": "e647d10f5cb18060c627f3ff0643a507",
    "title": "夜梦过陈集生太史山庄求书痛饮读骚四大字起而纪之呈太史属和",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "草木皆秋色，离骚动美人。",
      "梦魂何处得，翰墨故疑神。",
      "谁与歌燕市，空知泣楚臣。",
      "餔糟非众醉，吾亦任吾真。"
    ]
  },
  {
    "id": "e647d10f5cb18060d3c3cab90ccf2890",
    "title": "公宴呈何相公陈宗伯",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "风流江左似，并有谢安名。",
      "尊俎馀高论，笙簧度远声。",
      "笑花颜更醉，舞燕袖偏轻。",
      "乐奉赓歌会，无孤吐握情。"
    ]
  },
  {
    "id": "e647d10f5cb180608d749db1b49c4488",
    "title": "经邹谒孟庙",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "罗罗松桧色，夫子踞长春。",
      "封地仍邾旧，流风与鲁邻。",
      "道闲忧复作，机断报如新。",
      "四十来游者，依然愿学身。"
    ]
  },
  {
    "id": "e647d10f5cb1806082fc9ea644983353",
    "title": "经董子下帷处",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "昔人高可仰，其奈广川何。",
      "身在窥园少，忠留对策多。",
      "野花馀锦绣，林鸟半啼歌。",
      "圣世贤良诏，儒生复此过。"
    ]
  },
  {
    "id": "e647d10f5cb18060af54e65933bb74b9",
    "title": "漂母祠",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "层城依片石，古木咽寒禽。",
      "自有留名地，何存望报心。",
      "筑坛多倚仗，垂钓辨浮沉。",
      "我亦王孙饭，游情楚水深。"
    ]
  },
  {
    "id": "e647d10f5cb180607984c619343584f3",
    "title": "故人有巨富家落祝发为僧者",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "空却有家累，生将无住心。",
      "挥金随地没，卓锡得泉深。",
      "因报多相信，人天杳亦寻。",
      "白云堪补衲，栖老白云岑。"
    ]
  },
  {
    "id": "e647d10f5cb18060c701cbe80b5d826d",
    "title": "西湖泛舟雨中分赋",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "山容凉雨洗，湖色远天空。",
      "漾演送孤棹，飘飖乘好风。",
      "浴来鸥鸟伴，穿尽蓼花丛。",
      "指点伊人处，江桥几度通。"
    ]
  },
  {
    "id": "e647d10f5cb18060c701cbe8346578e6",
    "title": "西湖泛舟雨中分赋",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "湖船望不极，雁塔翠微中。",
      "三十曾游地，浮沉一醉翁。",
      "火云飞雨淡，晴岫夕阳红。",
      "几变姓名客，将无范蠡同。"
    ]
  },
  {
    "id": "e647d10f5cb1806046488ec255a0740d",
    "title": "游湖回文和车文汇",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "游路堤桥六，美人同采芳。",
      "舟虚客度影，水漾月生光。",
      "鸥鹭群为熟，芰荷衣最凉。",
      "愁消将进酒，秋晚属怀乡。"
    ]
  },
  {
    "id": "e647d10f5cb18060dbe59929145d312c",
    "title": "村居",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "背城数十里，来雁两三行。",
      "落日芙蓉醉，疏林橘柚香。",
      "授衣不可得，穫稻更何望。",
      "儒术谋身拙，空悲秋夜长。"
    ]
  },
  {
    "id": "e647d10f5cb180602cddf22d208d9926",
    "title": "秋夜过访谢儒美馆对月",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "虚窗邀月好，永夜得天多。",
      "落叶飞无处，秋风寒奈何。",
      "杯香篱菊在，琴响塞鸿过。",
      "共醉幽怀发，谁闻白石歌。"
    ]
  },
  {
    "id": "e647d10f5cb18060dc52ec2f5556f585",
    "title": "赠安义陈明府",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "宿雨过山城，山春花鸟迎。",
      "榻开官舍冷，琴抚讼堂清。",
      "胜地邻陶令，游人托马卿。",
      "相逢怜别路，惆怅故交情。"
    ]
  },
  {
    "id": "e647d10f5cb1806047e2359e73fe11f9",
    "title": "送赞公入吴",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "三秋飞落叶，万里起寒烟。",
      "锡杖此时去，金山空杳然。",
      "乘云穿岭树，泛月借湖船。",
      "但学无生理，离居莫记年。"
    ]
  },
  {
    "id": "e647d10f5cb180606e9ed9d66be90e50",
    "title": "何象冈相君携同泛舟送李定夫",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "绕林红缀荔枝新，雨过争看垫角巾。",
      "绿野到门同作客，仙舟移酌欲留人。",
      "柳藏蝉唱依依听，江浴鸥群款款亲。",
      "惜别却忘归路远，肯于沉醉问车茵。"
    ]
  },
  {
    "id": "e647d10f5cb18060793096f5d917b6f9",
    "title": "泛湖",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "避暑淩风六月秋，前山罗列水悠悠。",
      "山花笑待多情客，水鸟飞随不定舟。",
      "衣制芰荷期遁迹，歌翻桃叶欲消愁。",
      "兴酣勿问归何宿，新月澄波一枕流。"
    ]
  },
  {
    "id": "e647d10f5cb18060e2f7f70ad87f71cc",
    "title": "送黎遂球公车北上",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "竹房芝阁数相从，先出云林四百峰。",
      "夹道看花金腰袅，群仙分露玉芙蓉。",
      "尊闲夜雨飘红满，帆带青山点翠浓。",
      "却忆同时曾拟赋，吹嘘犹切五云重。"
    ]
  },
  {
    "id": "e647d10f5cb18060e90698bcc9b962d7",
    "title": "游宝象林题花冢",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "当筵一曲写新词，忆得便娟恨更痴。",
      "图画有香兰蕙好，衣裳犹纫美人贻。"
    ]
  },
  {
    "id": "e647d10f5cb18060e90698bcbdbe2390",
    "title": "游宝象林题花冢",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "销魂多为种花田，夜两长流咽管弦。",
      "寸土寸心君自见，采花人结后生缘。"
    ]
  },
  {
    "id": "e647d10f5cb18060e90698bcfcca453e",
    "title": "游宝象林题花冢",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "不知洛浦与湘滨，一片湖山是锦茵。",
      "为尔植梅千万树，月明来作梦中人。"
    ]
  },
  {
    "id": "e647d10f5cb18060e90698bc5a4a1811",
    "title": "游宝象林题花冢",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "歌拍诗筒耐可闻，狭邪道上醉红裙。",
      "行云浪说当年梦，好赠空山一片云。"
    ]
  },
  {
    "id": "e647d10f5cb18060e90698bcc8e87c22",
    "title": "游宝象林题花冢",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "青蛾红粉并黄埃，独倚周郎立夜台。",
      "楼阁珠帘行乐地，来游多酹掌中杯。"
    ]
  },
  {
    "id": "e647d10f5cb18060e90698bcb8e4bee1",
    "title": "游宝象林题花冢",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "来为神女去为仙，问月穿花路渺然。",
      "山寺日闻钟梵响，他生闺阁亦人天。"
    ]
  },
  {
    "id": "e647d10f5cb180603995360da537fa65",
    "title": "滩上口号",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "谁解西行一段愁，掉头归去正逢秋。",
      "月轮初上滩声急，流尽清光送客舟。"
    ]
  },
  {
    "id": "e647d10f5cb18060f9313d8fd64aa70b",
    "title": "上巳",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "芳菲淑景晚，欣赏乘时多。",
      "况临祓禊酒，并矢阳春歌。",
      "荷钱聚涧藻，雾縠开文波。",
      "风烟丽林际，云树长山阿。",
      "跂言伊雒盛，乐从溱洧过。",
      "佳人苟再得，分香曳绮罗。"
    ]
  },
  {
    "id": "e647d10f5cb1806071afe1dc89cd7885",
    "title": "送陈秋涛太史还朝",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "载笔中朝第一流，宫衣摇曳返瀛洲。",
      "气连牛斗双龙剑，手辟云霄五凤楼。",
      "锁闼玉堂官并美，西京东观秘全抽。",
      "朝昏茎露千珠重，来往仙槎八月浮。",
      "使命光分沧海日，宦情闲对白云秋。",
      "偶归径许求羊入，此去书成班马俦。",
      "听履早趍鸳鹭序，离筵为典鹔鹴裘。",
      "知君黄阁赓歌地，作相还家尚黑头。"
    ]
  },
  {
    "id": "e647d10f5cb18060d3478afb57bdebe4",
    "title": "赠黄逢永",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "每经益寿佩萸枝，上客看花对咏诗。",
      "公望公才推国士，不臣不友是吾师。",
      "弓旌小试雕虫技，皮骨劳生海鹤姿。",
      "七有不堪从懒性，六陈太息恨明时。",
      "家风早锡难兄誉，文苑多题幼妇词。",
      "传乘浙闽赢选胜，去官荆楚鲜馀资。",
      "壁藏书在重垂业，围困琴鸣且乐饥。",
      "好是孤居同养拙，百年盟定齿参差。"
    ]
  },
  {
    "id": "e647d10f5cb1806024f588d43db65ba4",
    "title": "林仪卿过访村居",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "淼茫潮海断双鱼，沉陆相逢又有初。",
      "明月林间孤客梦，彩云天外故人车。",
      "贡王同志冠犹待，侨札交酬带自舒。",
      "墙短低枝牵薜荔，池平新水挹芙蕖。",
      "尊倾夜半分邻酿，园列春深剪野蔬。",
      "不忘吾师诗礼学，枕中留得读残书。"
    ]
  },
  {
    "id": "e647d10f5cb18060ecc798bba6ed4e71",
    "title": "赠张孟奇太守",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "东望高峰云色苍，罗浮仙侣进璚浆。",
      "天悬南极流新彩，人自西围纳晚凉。",
      "笔削瑞麟推独步，陆沉金马旧为郎。",
      "秋槎早见使臣节，邸吏惊传太守章。",
      "束带倦看车马迹，拂衣初遂芰荷裳。",
      "邺侯架积秘书府，范蠡船归越女妆。",
      "三径行吟年不倦，千金结客气犹狂。",
      "人情翻覆聊长啸，身隐文章半未藏。",
      "嵇阮林中双眼白，纪群膝下列星光。",
      "庭业宝树枝枝起，鼎就金丹岁岁长。",
      "欲赠白云蒲艾色，遥分绮席荔枝香。",
      "今朝笠履频增胜，自道园公醉几觞。"
    ]
  },
  {
    "id": "e647d10f5cb18060f2abaf7b5b626bd8",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "柱折并维裂，畴当复幸生。",
      "独扶天地力，捐麋有馀馨。",
      "位置第一流，自言公惭卿。",
      "早秉史臣笔，并著谏臣名。",
      "痛哭弭丧乱，丧乱驰削平。",
      "大节无自死，死忠甘磔刑。",
      "哀号我祖宗，动天不绝声。",
      "侯爵酬忠烈，一人扬有明。",
      "狎主齐盟日，气谊素英英。",
      "花月无孤影，文酒必先鸣。",
      "刚风馀涕泪，三忠濯厥灵。"
    ]
  },
  {
    "id": "e647d10f5cb18060f2abaf7b13f38de4",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "华残露松操，波流独柱砥。",
      "持禄去危邦，比比当涂子。",
      "伟哉黎孝廉，诗赋挟长技。",
      "偃蹇未事君，为国忘生死。",
      "忠愤复两都，羽檄延平起。",
      "推毂冠进贤，援赣威弧矢。",
      "兵甫及围城，围城将溃止。",
      "岂无韬略存，弗逮图终始。",
      "傅彤为蜀汉，战死同前轨。",
      "旌节有荣名，文人成义士。",
      "亲串激遗风，涕零章贡水。"
    ]
  },
  {
    "id": "e647d10f5cb18060f2abaf7b39a5a359",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "史氏推龙门，叶令瞻凫舄。",
      "世业披朝华，仙风流玄泽。",
      "少壮耸高驾，趍庭接文席。",
      "灼灼追琢章，琅琅韵金石。",
      "待岁偕计吏，多奏匡时策。",
      "登岱小众山，众山仍辙迹。",
      "作宰当阳阪，救民善兴革。",
      "观风三楚雄，高歌导郢客。",
      "扼腕寇盗忧，忠肝万里隔。",
      "垂死欲叩阍，戎器戒行役。",
      "阳九嗟莫逃，身与国同阨。"
    ]
  },
  {
    "id": "e647d10f5cb18060f2abaf7bf7b4b427",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "夫子齐靖节，归来无俸钱。",
      "不乐荒三径，寤叹义熙年。",
      "自言世仕宦，恩重起南天。",
      "诗书并图画，响臻业以传。",
      "绾绶苍梧西，勾漏令而仙。",
      "多难见几作，引年隐故山。",
      "肃肃鸿避弋，圉圉鱼在渊。",
      "沉饮延明月，卜夜通曙烟。",
      "共言惜嘉会，高衢步前贤。",
      "何期沧桑变，摧伤杖屦颠。",
      "老成沦胥日，慨慕觅遗编。"
    ]
  },
  {
    "id": "e647d10f5cb18060f2abaf7ba83db634",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "文学称雕龙，二难腾早誉。",
      "橐笔就南宫，邅回万里路。",
      "薛惢贯勿遗，读骚嗟迟莫。",
      "草木灿坤舆，纤钜罗典故。",
      "岂厌官奉薄，为道仕楚去。",
      "屈宋遘代兴，颜谢供吐茹。",
      "自任笔削权，志乘不朽树。",
      "时危知引病，逾拟遂初赋。",
      "传乘游浙闽，抱恨济胜具。",
      "东归文酒会，诗得江山助。",
      "清浊莫议方，师表希叔度。",
      "乱离怅云亡，隔世尝心晤。"
    ]
  },
  {
    "id": "e647d10f5cb18060f2abaf7b7d7d9454",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "彬彬建安彦，伟长与等伦。",
      "素无仕宦情，疾疫永离群。",
      "君自负才艺，兰藻蕴氤氲。",
      "干时时不偶，绝俗俗随纷。",
      "园池小偃仰，静观海岛均。",
      "逸爵岂亡酒，晨兴常鬻文。",
      "石室苍梧胜，东西游路分。",
      "说诗尚中律，解颐尊所闻。",
      "杳杳寻远山，悠悠散暮云。",
      "君没广未陷，却色见兵氛。"
    ]
  },
  {
    "id": "e647d10f5cb18060f2abaf7b686bf9f0",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "吾宗多昆弟，而独优众长。",
      "贻安先堂构，腹笥娴辞章。",
      "达理托曹植，卖文仿中郎。",
      "不愁黄金尽，结交翰墨场。",
      "邀鹤云高飞，滋兰秋晚芳。",
      "荏苒竟岁序，经术斯明扬。",
      "垂及古稀龄，明时终允藏。",
      "旻天变肃杀，林木尽凋霜。",
      "两子援赣没，无藉衍青箱。",
      "原隰谁为求，鹡鸰歌且伤。",
      "斟酌旧林圃，一水引池塘。"
    ]
  },
  {
    "id": "e647d10f5cb18060f2abaf7b116326ac",
    "title": "忆南园八子陈文忠词林师",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "霜落菩提树，月孤诃子林。",
      "老僧云既灭，栖云浮以沉。",
      "戒律断荤酒，随缘不染心。",
      "禅悦超文字，解悟或长吟。",
      "一往问祖意，曹溪岁月深。",
      "依依本师侧，寂寂匡庐岑。",
      "玄言镌诗卷，诵法叶鸣琴。",
      "远公莲社约，倡和仙城南。",
      "逾耋形如鹤，卿相存所钦。",
      "一旦粤会陷，四大从相侵。",
      "阎浮劫灰尽，王园不可寻。"
    ]
  },
  {
    "id": "e647d10f5cb180606502112796f11a1f",
    "title": "粤大饥",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "濯濯山上木，重重甑上尘。",
      "不虞垂暮节，见此大灾辰。",
      "岭海久縻烂，今疚更酸辛。",
      "肥遗谬云龙，饥兆天下沦。",
      "天刺神不富，曷丧号如焚。",
      "周周与蛩蛩，异俗各相因。",
      "胡乃同血气，秦越视所亲。",
      "救荒罕长策，望雨先作云。",
      "乞物思裴令，捐益欲周贫。",
      "庶几有秋获，比闾庆食新。"
    ]
  },
  {
    "id": "e647d10f5cb18060245522c10f035358",
    "title": "送区启图入都",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "君不见宣王北伐振周室，自将王旅命师律。卿士虎臣佐中兴，文兼武事惟尹吉。",
      "又不见邺侯谒帝灵武时，衣袍紫白动相随。收复两京有长策，天下无寇早为期。",
      "我皇圣武雒阳起，缵绪金陵咏丰芑。愿得熊罴不二心，言驾六飞西北指。",
      "君家簪笏旧盈门，君为二邑利盘根。欲成国史传先业，欲请长缨灭祲氛。",
      "据鞍矍铄谁为右，报国世恩恩复厚。击楫中流先着鞭，誓吉同仇吾敢后。"
    ]
  },
  {
    "id": "e647d10f5cb18060c3a57d3f0c1500d4",
    "title": "游仙诗",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "梧桐窠凤凰，叶向秋风飞。",
      "奇龄虽过百，乐事当乘时。",
      "周驭不停轨，汉盘玉露滋。",
      "爰有容成公，发黑齿复儿。",
      "亦有报韩者，先后帝王师。",
      "圯上契幽叟，终与赤松子。",
      "功成能永誉，仙类良足晞。"
    ]
  },
  {
    "id": "e647d10f5cb18060c3a57d3f35d1eca0",
    "title": "游仙诗",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "苏耽二百年，一归号城郭。",
      "倾曦与颓魄，焉□□□□。",
      "三山故迢递，九霄何寥廓。",
      "委怀辟谷仙，丹砂不求获。",
      "推分与天游，餐和长年药。",
      "忽闻吹玉笙，驾来缑山鹤。"
    ]
  },
  {
    "id": "e647d10f5cb18060d7e2db4a6b753995",
    "title": "赠曾祖叔经季",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "少年宝马驱长安，燕客酣歌惊二难。",
      "季子上书出锦绣，伯氏为郎见羽翰。",
      "官阁赋梅多和句，山川吟眺生烟雾。",
      "丹青染就复逃名，紫芝眉宇人争慕。",
      "挥手风尘几十春，花洲洲上晚垂纶。",
      "樵西山响来笙鹤，蘧园松影老龙鳞。",
      "华堂朝开云液酒，引觞起舞为君寿。",
      "丹诀九还授葛仙，钓隐三朝称渭叟。"
    ]
  },
  {
    "id": "e647d10f5cb1806059cdc7e19e0d6b94",
    "title": "自耕轩歌",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "朝舌耕兮暮笔耕，莫知我艰兮聊资生。人喜读书近浮名，我悔读书不能行。",
      "黄钟弃兮瓦釜鸣，季女思饥兮幽人贞。北风寒兮孤月明，我将荒遁兮就学苏门长啸声。"
    ]
  },
  {
    "id": "e647d10f5cb18060dda0c26abfb0ccc4",
    "title": "三妇艳",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "大妇主中厨，中妇佐烹鱼。",
      "小妇停针绣，新火适疾徐。",
      "高堂问寒暖，提筐墙下俱。"
    ]
  },
  {
    "id": "e647d10f5cb18060b88608d1d0afd1a9",
    "title": "三月三日社集东皋",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "我皇九载，永和期合。",
      "蔼蔼时彦，晋人可作。",
      "东园之树，秾华未落。",
      "于以晤言，曲水为乐。"
    ]
  },
  {
    "id": "e647d10f5cb18060b88608d12b170fe4",
    "title": "三月三日社集东皋",
    "authorName": "欧主遇",
    "authorId": "e647d10f5cb18060d1457b72d1457b72",
    "dynasty": "明",
    "content": [
      "有鸟和鸣，茂林集止。",
      "春酒既载，春服以试。",
      "薄言采兰，于水之涘。",
      "歌以写心，祓禊匪戏。"
    ]
  },
  {
    "id": "e647d10f5cc612548e5f54975a70081f",
    "title": "答情人",
    "authorName": "季贞一",
    "authorId": "e647d10f5cc61254d1457b72d1457b72",
    "dynasty": "明",
    "content": [
      "寄买红绫束，何须问短长。",
      "妾身君抱里，尺寸自思量。"
    ]
  },
  {
    "id": "e647d10f5ce132c572628f34e155b032",
    "title": "集郭梦菊膳部席上赋此",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "淡日天初曙，晴烟逐马来。",
      "鸟啼山谷应，云去洞门开。",
      "谈笑收金甲，烟霞入酒杯。",
      "夕阳人影乱，春色一时回。"
    ]
  },
  {
    "id": "e647d10f5ce132c572628f343ad23bcb",
    "title": "集郭梦菊膳部席上赋此",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "碧山溪径静，见月自徘徊。",
      "洞里寒梅落，楼头短笛催。",
      "红尘江北去，孤雁幕南来。",
      "芳草庭前绿，惟馀沧海隈。"
    ]
  },
  {
    "id": "e647d10f5ce132c5a6fac7c15a7813e2",
    "title": "廷试早入左掖",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "左掖廊回月转西，露华犹浥报晨鸡。",
      "香浮御宇朝仪肃，花映宫袍舞蹈齐。",
      "凤署弘开翻玉检，霓旌遥引控霜蹄。",
      "谬惭执简螭头下，对罢天门日未低。"
    ]
  },
  {
    "id": "e647d10f5ce132c51a4174330b89065e",
    "title": "和贾舍人早朝大明宫",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "紫宸初启碧天长，鹓序瑶阶曙色苍。",
      "拜舞衣冠瞻舜日，昭回文物焕尧章。",
      "光生宝扇分鸾影，烟袅金炉燃兽香。",
      "共际明时诸宰辅，五云深处侍天王。"
    ]
  },
  {
    "id": "e647d10f5ce132c5387040a892274456",
    "title": "赠徐合川南归",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "忆昔西城少小时，相看发发渐成丝。",
      "荒村览胜曾联榻，上国观光喜共驰。",
      "乡绪几随流水去，别情都付酒杯知。",
      "临歧未得同归棹，把袂殷勤一赋诗。"
    ]
  },
  {
    "id": "e647d10f5ce132c5d36fa10dd02a4344",
    "title": "咏白鹤花",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "白鹤花开八月秋，冰姿雪质玉雕锼。",
      "联芳宛若排云雁，翔集还如戏水鸥。",
      "华表乍归霜皎皎，青田无梦夜悠悠。",
      "烟花嫩逐扬州去，飞向琴堂伴客游。"
    ]
  },
  {
    "id": "e647d10f5ce132c5eab4bf10c3dabd6f",
    "title": "午日同黎惟敬泛舟",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "暑雨初晴夏五辰，买舟沽酒穗城滨。",
      "停桡漫泊珠江晓，弹板高歌玉树春。",
      "竟日遨游经别墅，凌风摇曳过通津。",
      "碧花细柳盈归路，尽属扁舟适意人。"
    ]
  },
  {
    "id": "e647d10f5ce132c57524faf0082c7957",
    "title": "夜坐有怀仰川并寄二弟",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "灵洲祖席重离群，秉烛狂歌酒半醺。",
      "天地还谁知此意，江山嗤我负斯文。",
      "怀君梦绕三江月，忆弟情依五岭云。",
      "南首北驰无限意，岸梅汀柳共欣欣。"
    ]
  },
  {
    "id": "e647d10f5ce132c541fa5a8cb2cc0b4f",
    "title": "见叶落有感",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "庭树凉侵昨夜飙，晓来落叶响萧萧。",
      "梧桐影里随风舞，萸菊香中带雨飘。",
      "黄坠已怜翻短砌，绿阴无复上柔条。",
      "挺然岁晚看松柏，独抱寒芳未易凋。"
    ]
  },
  {
    "id": "e647d10f5ce132c5ca8147fc4407f02d",
    "title": "和黎瑶石寄怀",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "玉树璚花碧径长，武陵人远忆仙郎。",
      "孤轩对酒情愈重，四月寻春花更香。",
      "寂寞不堪欹北枕，秾华疑是近东皇。",
      "飘飘几度关城月，两地相思各一方。"
    ]
  },
  {
    "id": "e647d10f5ce132c54b53736ecd85195c",
    "title": "早春",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "每爱春来便浩歌，芳心其奈异乡何。",
      "数茎短发闲中理，三载长安梦里过。",
      "寒谷暖回梅影瘦，霜台春静鸟声和。",
      "东风吹起豪游兴，何处亭阶月色多。"
    ]
  },
  {
    "id": "e647d10f5ce132c5c8b3b35f20acb285",
    "title": "华岩洞",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "华岩仙去不知年，侠客来游意惘然。",
      "流水桃花俱幻迹，空馀芳草碧连天。"
    ]
  },
  {
    "id": "e647d10f5ce132c55d569358e345d33e",
    "title": "对花",
    "authorName": "胡所思",
    "authorId": "e647d10f5ce132c5d1457b72d1457b72",
    "dynasty": "明",
    "content": [
      "南浦枝头花正明，北窗树底散群英。",
      "花开花落寻常事，肯信东风亦世情。"
    ]
  },
  {
    "id": "e647d10f5d1119fa040dc63a9b588c6e",
    "title": "游天宁寺",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "问年看井干，结夏闭山门。",
      "路夹双峰起，泉流百道喧。",
      "葡萄缠废栋，蛱蝶舞荒园。",
      "窈窕堪栖隐，逢人未可言。"
    ]
  },
  {
    "id": "e647d10f5d1119fa1c6eae076d81c049",
    "title": "澄江台",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "混合开天堑，苍茫壮帝畿。",
      "帆樯移夕景，楼殿动朝晖。",
      "落日波涛隐，浮烟岛屿微。",
      "登台歌古咏，长忆谢玄晖。"
    ]
  },
  {
    "id": "e647d10f5d1119fa57f4d36cc11a2509",
    "title": "芙蓉阁",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "缘曲疑难至，冯虚恐未安。",
      "狻猊金锁冷，鹦鹉雪衣单。",
      "竹倚琅玕听，云移罨画看。",
      "如何翠微上，犹自着尘冠。"
    ]
  },
  {
    "id": "e647d10f5d1119faeca09318816710af",
    "title": "三月晦日送致仁南归",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "今日城南路，杨花已不飞。",
      "梦随家共远，春与客同归。",
      "酒气薰杯浅，棋声隔院微。",
      "韶华如别意，犹自恋余晖。"
    ]
  },
  {
    "id": "e647d10f5d1119fae490b5a1ecf20088",
    "title": "问柳",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "为问故园柳，春光几许深。",
      "未忘攀折处，犹带别离心。",
      "疏雨一川暝，轻烟两岸沉。",
      "主人归未得，惆怅五株吟。"
    ]
  },
  {
    "id": "e647d10f5d1119faf8222e22f1590c09",
    "title": "与陈宗虞夜坐",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "不知秋已晚，忽见菊花丛。",
      "独坐闲亭上，相期细雨中。",
      "烛融兰焰紫，杯泛杏膏红。",
      "未听歌钟罢，萧然动北风。"
    ]
  },
  {
    "id": "e647d10f5d1119fa5ef56b5bf0e64c38",
    "title": "秋居杂兴",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "池面迎秋爽，山腰落暝阴。",
      "鹭窥霜藻立，蝉抱雨枝吟。",
      "不竞销棋癖，多忧损宦心。",
      "卷帘通夕照，端坐看枫林。"
    ]
  },
  {
    "id": "e647d10f5d1119faa568e346dd4306b2",
    "title": "摄山道中",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "旭日晴光转，重城曙景迷。",
      "稻荒寒蟹出，竹暝晓禽啼。",
      "古社栖危堞，碑残倚断畦。",
      "秋风振原野，疲马亦能嘶。"
    ]
  },
  {
    "id": "e647d10f5d1119faeec4112538b18199",
    "title": "和翟仲鸣",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "翛然一榻愧端居，未许驽骀驾鼓车。",
      "胜事都归乡梦里，幽怀更在客愁余。",
      "别离门户从秋掩，契阔尊罍尽日虚。",
      "寄语多情翟廷尉，莫将交态向人书。"
    ]
  },
  {
    "id": "e647d10f5d1119faf6e46f4db7e8adaf",
    "title": "新嘉驿遇顾九和",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "下马邮亭若有期，南还北去各凄其。",
      "殷勤野老来相馈，邂逅壶浆坐不辞。",
      "雪满郊园埋宿草，风吹林麓堕寒枝。",
      "十年离索惊回首，却恨逢君是路歧。"
    ]
  },
  {
    "id": "e647d10f5d1119fac00df5c7a19f750c",
    "title": "李少卿宅蔷薇",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "柔香弱蔓不胜寒，十二围屏锦绣攒。",
      "秦殿晓妆俱窈窕，习家春事未阑珊。",
      "怜将清奏愁中听，竞折高枝醉后看。",
      "好待诗成酬胜赏，东风休遣露华干。"
    ]
  },
  {
    "id": "e647d10f5d1119fa6efbe1a68c3acabf",
    "title": "春尽日",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "满院杨花雨后稀，绿阴清昼思依依。",
      "小园风暖樱桃熟，曲岸泥融燕子飞。",
      "北阙明时开王气，南山青处蔼晴晖。",
      "眼前风景皆堪赏，莫道韶光夜已归。"
    ]
  },
  {
    "id": "e647d10f5d1119fabcc71f6982b14a08",
    "title": "与卫南英玉围炉",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "围炉曾共订幽期，底事今年寒较迟。",
      "却喜草堂初雪后，更逢梅树欲花时。",
      "钟声远度啼乌垒，灯影频惊冻雀枝。",
      "细茗清薰供乐事，短吟长咏胜弹丝。"
    ]
  },
  {
    "id": "e647d10f5d1119fae2d4e2b5a4f8dd28",
    "title": "西堂偶兴",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "曲槛回廊处处通，深深帘幕暗花丛。",
      "一春人醉斜阳里，三月莺啼细雨中。",
      "柳絮不飞粘草白，樱桃初熟亚枝红。",
      "门前若有求逋客，为说西堂梦未终。"
    ]
  },
  {
    "id": "e647d10f5d1119fa20dae9e93c7eb5ce",
    "title": "除夜",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "远宦携家任路歧，夷山犹未是天涯。",
      "愁中抱病还增剧，客里逢春不自知。",
      "好记流年收柏叶，乍消残雪见梅枝。",
      "朝来百岁过强半，惆怅秾华负盛时。"
    ]
  },
  {
    "id": "e647d10f5d1119fa057d4f8ca971c39b",
    "title": "新春试笔",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "宦情离思近何如，半夜青阳到敝庐。",
      "鹊噪谩传新岁事，雁归应带去年书。",
      "乍开帘幕知寒退，剩得风烟惬闰余。",
      "一树杏花犹未发，欲尝春瓮更踌躇。"
    ]
  },
  {
    "id": "e647d10f5d1119fac97014447e7519ed",
    "title": "寄题刘东之园池",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "柱史园池万竹斜，小罗山下岸乌纱。",
      "晚畦刈罢还抽叶，秋径归来未着花。",
      "不用平泉繁草树，谁言蓬海剩烟霞。",
      "平生赋咏多休暇，更种东陵十亩瓜。"
    ]
  },
  {
    "id": "e647d10f5d1119fab9d0b210dbfe7743",
    "title": "春草",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "带雨和烟未可名，春风处处不胜情。",
      "于今南浦知多少，都向王孙去后生。"
    ]
  },
  {
    "id": "e647d10f5d1119fa695e196676a8f5cb",
    "title": "阁试春阴诗",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "皇都三月春正深，东风酿暖淑气侵。",
      "曙光溟蒙露华满，轻云阁日天沉沉。",
      "野色垂垂十余里，草绿柔茵低迤逦。",
      "半空落絮湿未扬，百丈游丝寒不起。",
      "鹁鸠枝上相踏鸣，若与此景偏多情。",
      "空庭帘卷昼亦暝，隔墙惟见桃花明。",
      "小院门闲莺自语，画栋泥香燕初乳。",
      "苔花苍润上帘栊，蒙蒙经雨还未雨。",
      "含情伫立凭阑干，远峰漠漠登楼看。",
      "碧窗窈窕银屏冷，金帐促回翠袖单。",
      "檐影频移暝云动，曲枕悠然醒午梦。",
      "起来小步傍闲阶，花雾袭衣寒气重。",
      "生意亨嘉春正时，造化于物若有私。",
      "明日晴光绿蘋转，吾与万物俱熙熙。"
    ]
  },
  {
    "id": "e647d10f5d1119fa25e4c6e2f544dba9",
    "title": "怀师文",
    "authorName": "王韦",
    "authorId": "e647d10f5d1119fad1457b72d1457b72",
    "dynasty": "明",
    "content": [
      "幽蓟多北风，尘埃旦暮起。",
      "严冬十二月，积雪亘千古。",
      "落落高树摧，靡靡劲草死。",
      "中夜独彷徨，念我同怀子。",
      "遥遥涉玄冰，单车渡易水。",
      "岁暮人闭关，何为远游此。"
    ]
  },
  {
    "id": "e647d10f5d1efaa833b96200fce1588b",
    "title": "梅坳题石",
    "authorName": "简耀",
    "authorId": "e647d10f5d1efaa8d1457b72d1457b72",
    "dynasty": "明",
    "content": [
      "曾醉荷筒泛绿潮，吴姬歌舞笑相邀。",
      "风飘轻袂香初冷，雨褪残妆魂未招。",
      "潭比薛涛花作岸，坡连苏小玉为桥。",
      "猿啼巫峡青青冢，裘马王孙不惮遥。"
    ]
  },
  {
    "id": "e647d10f5d1efaa833b9620078f74872",
    "title": "梅坳题石",
    "authorName": "简耀",
    "authorId": "e647d10f5d1efaa8d1457b72d1457b72",
    "dynasty": "明",
    "content": [
      "河汉桥成怅别离，萦怀到处忆蛾眉。",
      "舞疑蝶粉翻花径，曲似莺簧唤柳枝。",
      "妆匣半留新翡翠，镜台犹冷旧胭脂。",
      "可怜艳骨埋香土，莫惜黄金买篆碑。"
    ]
  },
  {
    "id": "e647d10f5d20cb760205866c368dd92d",
    "title": "题美人春睡图",
    "authorName": "张筹",
    "authorId": "e647d10f5d20cb76d1457b72d1457b72",
    "dynasty": "明",
    "content": [
      "春睡才醒粉褪腮，香尘不动下阶来。",
      "画阑曾倚东风笑，向晚樱桃一半开。"
    ]
  },
  {
    "id": "e647d10f5d20cb76af30565a58eca5d4",
    "title": "琴剑歌送龙子高提学之闽",
    "authorName": "张筹",
    "authorId": "e647d10f5d20cb76d1457b72d1457b72",
    "dynasty": "明",
    "content": [
      "君不见王郎赠君龙泉之剑可三尺，彩缑消磨土花蚀。",
      "又不见桂子赠君神凤之琴无一弦，锦囊零落珠丝县。",
      "千年旧物连城璧，持至京都人未识。黄尘压埃冰塞川，几何不坠同瓦砾。",
      "龙君张其弦，淬其锷，凤忽有声龙露角。都人聚看走相传，齐瑟吴钩俱寂莫。",
      "昔君韬光谁见知，亦如琴剑尘土时。文章焕烂云锦机，脱颖不啻囊中锥。",
      "得官归来东海涯，二物无恙还相随。相随又下闽南路，我作长歌送君去。",
      "日暮三山不见云，文星一点天低处。五月初来花满城，榕阴驻马听啼莺。",
      "荔枝新劈江家绿，翠杓银罂莫暂停。白日易西匿，江水无回波。",
      "请君载舞王郎之剑，弹桂子之琴，歌我之歌。故人之情不我极，千里相思奈尔何。"
    ]
  },
  {
    "id": "e647d10f5d3c405e7f9779916f1f8830",
    "title": "峡口晚泊四首其三",
    "authorName": "吴肜",
    "authorId": "e647d10f5d3c405ed1457b72d1457b72",
    "dynasty": "明",
    "content": [
      "日落潭水绿，松间闻子规。",
      "征途一万里，江月每相随。",
      "王事有程度，人心多险巇。",
      "周询庶有济，驱涉不知疲。"
    ]
  },
  {
    "id": "e647d10f5d3c405e340daca4cd87efed",
    "title": "峡口晚泊四首",
    "authorName": "吴肜",
    "authorId": "e647d10f5d3c405ed1457b72d1457b72",
    "dynasty": "明",
    "content": [
      "川路渺无际，扬帆溯流波。",
      "征人叹迟暮，舟子方笑歌。",
      "去去日将夕，维舟松上萝。",
      "坐啸微雨歇，洲渚落花多。"
    ]
  },
  {
    "id": "e647d10f5d3c405e340daca4a9d8a8b7",
    "title": "峡口晚泊四首",
    "authorName": "吴肜",
    "authorId": "e647d10f5d3c405ed1457b72d1457b72",
    "dynasty": "明",
    "content": [
      "翠壁隐残照，沧洲生夕阴。",
      "鸥鸟忽飞去，幽幽春水深。",
      "涉险念先训，观风推圣心。",
      "功名觉迟暮，萧飒二毛侵。"
    ]
  },
  {
    "id": "e647d10f5d3c405e340daca40f092f90",
    "title": "峡口晚泊四首",
    "authorName": "吴肜",
    "authorId": "e647d10f5d3c405ed1457b72d1457b72",
    "dynasty": "明",
    "content": [
      "江烟敛初夕，华月入我舟。",
      "坐久风露集，微寒侵敝裘。",
      "戍鼓动边思，棹歌萦客愁。",
      "渐闻湍响急，度峡是归州。"
    ]
  },
  {
    "id": "e647d10f5d462bad0722bc373b144328",
    "title": "钓台",
    "authorName": "梁鹤鸣",
    "authorId": "e647d10f5d462badd1457b72d1457b72",
    "dynasty": "明",
    "content": [
      "老去逃名何所为，渔蓑常向水云披。",
      "竿头高挂一轮月，泽畔轻移百丈丝。",
      "烟雾直寻巢父乐，江湖无复子牟思。",
      "不知严濑谁能似，十里龙湾九曲池。"
    ]
  },
  {
    "id": "e647d10f5d462bad97de202d1c011d81",
    "title": "金洲山",
    "authorName": "梁鹤鸣",
    "authorId": "e647d10f5d462badd1457b72d1457b72",
    "dynasty": "明",
    "content": [
      "水面孤峰控上游，灵岩怪石列沧洲。",
      "障回海角千寻浪，劈破江心万里流。",
      "荡月鱼舠随左右，忘机鸥鸟自沉浮。",
      "乘舟取醉扪崖上，五岭风烟一望收。"
    ]
  },
  {
    "id": "e647d10f5d716b70f2cbfab9273b0268",
    "title": "中元洞",
    "authorName": "张守让",
    "authorId": "e647d10f5d716b70d1457b72d1457b72",
    "dynasty": "明",
    "content": [
      "凭高聊极目，洞口白云生。",
      "屏嶂千峰合，人烟百雉平。",
      "披蓁寻鸟道，坐石听猿声。",
      "及此淮南卧，偏宜吏隐情。"
    ]
  },
  {
    "id": "e647d10f5d716b708aede70aa5e0662a",
    "title": "凌玄洞宴集",
    "authorName": "张守让",
    "authorId": "e647d10f5d716b70d1457b72d1457b72",
    "dynasty": "明",
    "content": [
      "幽崖河朔会，共倒接䍦巾。",
      "岳拥薇垣近，林开画戟新。",
      "烟萝尘外景，岩壑雨中春。",
      "幸此陪欣赏，山花笑向人。"
    ]
  },
  {
    "id": "e647d10f5d716b7096d0f13b21fce41e",
    "title": "题诸葛祠",
    "authorName": "张守让",
    "authorId": "e647d10f5d716b70d1457b72d1457b72",
    "dynasty": "明",
    "content": [
      "孤臣祠宇枕江皋，遗恨吞吴与灭曹。",
      "寂寞忠魂何处是，江流击石阵云高。"
    ]
  },
  {
    "id": "e647d10f5d741800b2deee54c94bdd46",
    "title": "珠江七夕别觉山洪侍御",
    "authorName": "赵善鸣",
    "authorId": "e647d10f5d741800d1457b72d1457b72",
    "dynasty": "明",
    "content": [
      "黄木湾头秋水清，美人江上挂帆行。",
      "尊前莫惜此回醉，别后有怀空寄声。",
      "珠海月明仙舫并，银河星烂鹊桥平。",
      "人间天上团圆会，不道明朝两地情。"
    ]
  },
  {
    "id": "e647d10f5d741800fada1cf3ffe64341",
    "title": "游海珠寺",
    "authorName": "赵善鸣",
    "authorId": "e647d10f5d741800d1457b72d1457b72",
    "dynasty": "明",
    "content": [
      "渺渺洇波护佛灯，回澜光浸海云腾。",
      "涛声入座清饶几，客子维舟静对僧。",
      "两岸楼台随景见，长江帆影与时更。",
      "此中妙义原无住，正是禅家第一层。"
    ]
  },
  {
    "id": "e647d10f5d741800fada1cf307cb3dee",
    "title": "游海珠寺",
    "authorName": "赵善鸣",
    "authorId": "e647d10f5d741800d1457b72d1457b72",
    "dynasty": "明",
    "content": [
      "云飞泉落两悠悠，积雨初收听鹁鸠。",
      "眼底自怜僧可共，腰间那有带堪留。",
      "亭台几日吟将遍，水石何时话再投。",
      "更与相期烟火外，乱崖森树竹门幽。"
    ]
  },
  {
    "id": "e647d10f5d741800fada1cf33d9551f6",
    "title": "游海珠寺",
    "authorName": "赵善鸣",
    "authorId": "e647d10f5d741800d1457b72d1457b72",
    "dynasty": "明",
    "content": [
      "泛泛仙槎偶北来，光涵四面水潆洄。",
      "推开东阁收江月，分得南溟入酒杯。",
      "境界离人真可爱，鱼龙吹浪莫轻猜。",
      "两涯烟火声相接，笑我中流是岛莱。"
    ]
  },
  {
    "id": "e647d10f5d741800f438fa6d9c62f056",
    "title": "都门送王君静斋归里",
    "authorName": "赵善鸣",
    "authorId": "e647d10f5d741800d1457b72d1457b72",
    "dynasty": "明",
    "content": [
      "去归且卧罗浮月，饱吃峰头四百薇。",
      "书史固应三箧富，车裘先荐五陵肥。",
      "舟行浦口花饶笑，意达天涯雁影迟。",
      "杯酒葵花池点雨，往来踪迹自依依。"
    ]
  },
  {
    "id": "e647d10f5d7f17cfbf986ce44d2d653a",
    "title": "月斜",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "月斜空碧合，河汉几时生。",
      "杳霭岳莲出，萧条露叶横。",
      "归云飞带雨，凉雁过留声。",
      "祇讶西峰上，清宵有奏笙。"
    ]
  },
  {
    "id": "e647d10f5d7f17cf297cd21d6edffd27",
    "title": "永兴廖邓二君邀宿石角山僧阁是侍先君及仲兄䃘斋游处",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "十月寒潭改，三年客艇过。",
      "画櫩星影近，甃草夜霜多。",
      "急难迷原隰，飘零废蓼莪。",
      "郴江无限水，不与挽流波。"
    ]
  },
  {
    "id": "e647d10f5d7f17cf93951db9b4907e34",
    "title": "清远城下忆湖湘旧泊",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "乍放浈江峡，疑连青草湖。",
      "星河摇古岸，渔火历蒋菰。",
      "霜后迷南雁，日斜忆庙乌。",
      "佳人多楚塞，谁解赠明珠。"
    ]
  },
  {
    "id": "e647d10f5d7f17cf5625de094c4c85c7",
    "title": "春江古体",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "春鸟弄芳洲，初英照碧流。",
      "晴云卷山入，晓露炫烟浮。",
      "昨日宾鸿北，来时木叶秋。",
      "湘江连桂岭，瑶草趁新愁。"
    ]
  },
  {
    "id": "e647d10f5d7f17cf2337953c27d33bfc",
    "title": "南中霜降",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "北候怀青女，南飙拂白蘋。",
      "墟烟深漠漠，江草故鳞鳞。",
      "翠袖寒犹薄，黄华泪已新。",
      "炎洲无限橘，谁与寄湘津。"
    ]
  },
  {
    "id": "e647d10f5d7f17cfc580976e3fabb962",
    "title": "不寐",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "夜火榜人惊，江沙依舸平。",
      "落花逢昨日，潮月应初生。",
      "芳草空凝望，绿云讵有情。",
      "含凄愁梦杳，鱼柝警严城。"
    ]
  },
  {
    "id": "e647d10f5d7f17cf69b5737cce8b2317",
    "title": "刘端星学士昭州初度时初出诏狱",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "昭州迁谪地，清冽道乡泉。",
      "过岭金风缓，当秋暑日悬。",
      "重开初度酒，莫诵四愁篇。",
      "萧艾吾何有，灵椿正大年。"
    ]
  },
  {
    "id": "e647d10f5d7f17cf3b72a4bc442cc2f9",
    "title": "落日遣愁",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "落日群峰外，青空邀晚红。",
      "晴山添雪色，远树缓霜鸿。",
      "心放闲愁后，生凭大化中。",
      "天年聊物理，楚国想遗风。"
    ]
  },
  {
    "id": "e647d10f5d7f17cf1b496234de8c255f",
    "title": "哭李一超",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "鶗鴂春先逝，龙蛇斗未开。",
      "容头馀子在，匕首酒人灾。",
      "白发摇风木，丹心亘夜台。",
      "报恩无意日，留取劫前灰。"
    ]
  },
  {
    "id": "e647d10f5d7f17cffc2384a8203ff40e",
    "title": "癸已元日左素公邹大系期同刘子参过白云庵茶话二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "晴鸟曙山天，林光卷宿烟。",
      "壑阴藏雪润，麦露泫珠圆。",
      "江树南开早，唐松东向偏。",
      "殷勤悬有待，请组旧行边。"
    ]
  },
  {
    "id": "e647d10f5d7f17cffc2384a850129298",
    "title": "癸已元日左素公邹大系期同刘子参过白云庵茶话二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "昨夜梅边约，春情悄不禁。",
      "刀环光阵阵，佛火照心心。",
      "箕颍徐生拙，江湖魏子深。",
      "南阳凭羽翼，恩泽放山林。"
    ]
  },
  {
    "id": "e647d10f5d7f17cf92895b3d20186cc8",
    "title": "再哭季林兼追悼小勇匡社旧游",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "古寺青溪路，东窗隔一峰。",
      "缘花忘柳径，驱酒试蘋风。",
      "墨冷袜材客，巾残垫角雄。",
      "馀生悲梦赋，不与勒新宫。"
    ]
  },
  {
    "id": "e647d10f5d7f17cf30ce576d133e775b",
    "title": "春尽三首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "高树莺飞尽，流声能几闻。",
      "微晴通雨色，深绿过花熏。",
      "病浅心心在，欢遥曲曲分。",
      "定知双鬓谢，无复惜殷勤。"
    ]
  },
  {
    "id": "e647d10f5d7f17cf30ce576dc6336492",
    "title": "春尽三首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "杂甸与芳洲，当时不可留。",
      "还持流景谢，长遣故心愁。",
      "云际仍行药，东皋倦理畴。",
      "滔滔属孟夏，骚怨寄灵修。"
    ]
  },
  {
    "id": "e647d10f5d7f17cf30ce576d92fc3098",
    "title": "春尽三首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "止竟春须去，灰心揽鬓丝。",
      "薄晴长景困，馀冷晚风欺。",
      "啼鴂犹争序，藏鸦已后期。",
      "寄芳终契阔，阴绿听繁枝。"
    ]
  },
  {
    "id": "e647d10f5d7f17cf0bdcfc806edfd604",
    "title": "夏夜",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "裛露青林合，微凉生未央。",
      "太清平野阔，薄雾远山长。",
      "南树惊乌鹊，双星忆凤凰。",
      "吹来何处笛，急调欲清商。"
    ]
  },
  {
    "id": "e647d10f5d7f17cf938212da2b9f0c32",
    "title": "重登双髻峰",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "拾级千寻上，登临一倍难。",
      "日斜双树径，云满曼花坛。",
      "龙雨腥还合，佛灯青欲残。",
      "振衣情不惬，北望暮云寒。"
    ]
  },
  {
    "id": "e647d10f5d7f17cffab7aee1dfeff4ac",
    "title": "晦日二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "春色去堂堂，清和损岁芳。",
      "夕烟青带远，晴树绿浮光。",
      "秋稻江乡雨，琅玕竹径香。",
      "定情裁古怨，迟晚意偏长。"
    ]
  },
  {
    "id": "e647d10f5d7f17cffab7aee1cac4d72f",
    "title": "晦日二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "白日奈朱颜，流光几暂闲。",
      "九春馀此夕，落照已前山。",
      "红豆留谁折，落花去不还。",
      "逢迎他日恨，旧上鬓丝间。"
    ]
  },
  {
    "id": "e647d10f5d7f17cffcf10d2dc2008a2b",
    "title": "二贤祠重读义兴相公诗感赋",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "谢傅青山志，羊昙旧见招。",
      "千秋馀版椠，孤榭托云霄。",
      "弦望何时合，杜蘅今已凋。",
      "清浔二千里，遗恨在军谣。"
    ]
  },
  {
    "id": "e647d10f5d7f17cf54057ed3087f152d",
    "title": "山居杂体药名",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "白日及闲年，寻常山色妍。",
      "古松香满径，修竹叶参天。",
      "紫菀朝霞雨，黄连夕照烟。",
      "柴桑寄生理，不受督邮怜。"
    ]
  },
  {
    "id": "e647d10f5d7f17cf13cb2db16960afed",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "艳深消雪冷，行密迓春酣。",
      "弱蒂东风试，繁枝细雨堪。",
      "大官谁复荐，啼鸟定先含。",
      "献岁摇新恨，群芳且未谙。"
    ]
  },
  {
    "id": "e647d10f5d7f17cf13cb2db16d998bb1",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "玉峰疑菡萏，绛佩讵辛夷。",
      "蝶醒初春里，香寻未绽时。",
      "云生仙袂重，月上素痕滋。",
      "愿结青萝好，亭亭寄远思。"
    ]
  },
  {
    "id": "e647d10f5d7f17cf13cb2db1de542d90",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "韶月飞金粟，春云降瑞霙。",
      "暄风别有约，芳草共含情。",
      "须浅容寻蝶，香过恰趁莺。",
      "仙軿来早暮，即此玉为京。"
    ]
  },
  {
    "id": "e647d10f5d7f17cf13cb2db1d5971200",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "珍第偕金枕，同欢感异株。",
      "虞渊衣未浣，汉玺泥应濡。",
      "疏干捎莺羽，繁英碍蝶须。",
      "桃蹊别弄色，泫露泣邢姝。"
    ]
  },
  {
    "id": "e647d10f5d7f17cf13cb2db16622f148",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "采缬轻红药，丹痕竞紫榴。",
      "仙归十里幄，云指九重楼。",
      "晴雾笼深晕，平塘炫碧流。",
      "如何蜀鸟恨，夜月未消愁。"
    ]
  },
  {
    "id": "e647d10f5d7f17cf13cb2db1cf0a333c",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "啼鸟愁如歇，闲情寄浅缃。",
      "眉新欲试喜，额晓待添妆。",
      "酒色醅莺羽，春情驻柳香。",
      "愁心迷望帝，聊学赭袍黄。"
    ]
  },
  {
    "id": "e647d10f5d7f17cf13cb2db160a933d9",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "金虎胎含素，黄银瑞出云。",
      "参差随意染，深浅一香薰。",
      "雾鬓欹难整，烟鬟翠不分。",
      "无惭高士韵，赖有暗香闻。"
    ]
  },
  {
    "id": "e647d10f5d7f17cf13cb2db15c5b88f3",
    "title": "花咏八首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "樾馆辞寒候，江乡记稻春。",
      "笑迎朝日上，繁映晚霞匀。",
      "紫沁侵铅粉，青趺藉绿茵。",
      "似怜芳草弱，飞覆玉鳞鳞。"
    ]
  },
  {
    "id": "e647d10f5d7f17cf08261021bc1d7e10",
    "title": "山居杂体县名",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "月上林间夜，烟含山际秋。",
      "蛙吹传静乐，尻马足仙游。",
      "抱瓮安园䔩，忘机定海鸥。",
      "馀生随大冶，沤沫委东流。"
    ]
  },
  {
    "id": "e647d10f5d7f17cf29e44f5ba361eda7",
    "title": "即事其一",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "秋晚翠娟娟，寒条经雨边。",
      "断云藏半树，归鸟没孤烟。",
      "筱弱梢梢重，藤轻叶叶便。",
      "上方夕磬早，亭午落清喧。"
    ]
  },
  {
    "id": "e647d10f5d7f17cf7aa8d143e4253f09",
    "title": "上湘旅兴",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "寒山犹半绿，浅日动浮光。",
      "习习江南暖，淫淫小雪长。",
      "杖藜随鸟度，涉涧有花香。",
      "不信间愁在，千峰一徜徉。"
    ]
  },
  {
    "id": "e647d10f5d7f17cf7aa8d143f086c30c",
    "title": "上湘旅兴",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "墟烟何处起，渡口己樵歌。",
      "空外篙音发，睛滩柏叶过。",
      "生平还草屦，世事尽藤蓑。",
      "惭愧元真子，清时畏绿波。"
    ]
  },
  {
    "id": "e647d10f5d7f17cf7aa8d143168b8560",
    "title": "上湘旅兴",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "一巘复千峰，参差万壑松。",
      "夕烟飞不定，落叶转相逢。",
      "古砦传银穴，仙坛记石封。",
      "金丹及铁马，吾意定奚从。"
    ]
  },
  {
    "id": "e647d10f5d7f17cf7aa8d1430415e880",
    "title": "上湘旅兴",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "柳阴谁竹外，几叶带疏黄。",
      "浴鹜动金绮，夕阳生暗塘。",
      "归人欢妇子，明发有风霜。",
      "居者忘情甚，萧条客感长。"
    ]
  },
  {
    "id": "e647d10f5d7f17cf7aa8d14357c24a4d",
    "title": "上湘旅兴",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "山城犹百里，战伐不相知。",
      "禾黍经时毕，冠裳入望疑。",
      "微霜开驿路，落日返樵吹。",
      "回念巴邱北，银涛卷绣旗。"
    ]
  },
  {
    "id": "e647d10f5d7f17cf6e138c1243a8473d",
    "title": "伊山",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "心识回峦外，沿溪曲径深。",
      "云烟开绿亩，金碧动青林。",
      "香篆迎风入，钟声过鸟寻。",
      "萧清初觉好，风雨更幽岑。"
    ]
  },
  {
    "id": "e647d10f5d7f17cf6e138c128bddb850",
    "title": "伊山",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "读书云外迹，梵刹劫前宫。",
      "蕴藉清歌日，萧条夕磬中。",
      "古今藏客泪，勋业寄真空。",
      "牛首虚天阙，何因卧懒融。"
    ]
  },
  {
    "id": "e647d10f5d7f17cf9d5ca471bf78460f",
    "title": "东台山",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "百里初见山，西晖客望闲。",
      "半峰明紫树，群岫倒苍湾。",
      "仙馆箫声歇，渔舟隔浦还。",
      "祝融知近远，清梦骛云间。"
    ]
  },
  {
    "id": "e647d10f5d7f17cf2e85f4707b6298cf",
    "title": "衡山晓发",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "击汰迟枫浦，归心就翠微。",
      "江空双古岸，天小一双围。",
      "岳气云侵县，墟烟月掩扉。",
      "松杉回望里，一谷曙光飞。"
    ]
  },
  {
    "id": "e647d10f5d7f17cf2e85f47025f8d680",
    "title": "衡山晓发",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "绿润不知冬，岳云第几峰。",
      "身轻随白鸟，裾冷夹青松。",
      "江近前时棹，碑留故国封。",
      "渔樵知近远，目赏己从容。"
    ]
  },
  {
    "id": "e647d10f5d7f17cfd0d65e6f472fe6b4",
    "title": "草堂成",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "归舟湘水北，伐木逮秋清。",
      "鹤馆松云剪，萍踪雪径成。",
      "南窗仍夕㬉，东岭迓春晴。",
      "萧瑟乾坤里，蓬茅亦太荣。"
    ]
  },
  {
    "id": "e647d10f5d7f17cf26fe1501885a51a7",
    "title": "陈耳臣老矣新诗犹丽远寄题雪诸咏随意和之得四首初雪",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "居然穿雨际，的的炫轻盈。",
      "高阁今相望，遥心一倍生。",
      "元云光渐曙，浅水影微萦。",
      "经岁含情待，天涯已赠琼。"
    ]
  },
  {
    "id": "e647d10f5d7f17cf26fe1501320f8db9",
    "title": "陈耳臣老矣新诗犹丽远寄题雪诸咏随意和之得四首初雪",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "息心寒夜永，无奈小窗何。",
      "恻恻情还定，胧胧影未讹。",
      "空涵西照合，月转北林多。",
      "坠玉惊幽响，知谁度薜萝。"
    ]
  },
  {
    "id": "e647d10f5d7f17cf26fe150171a4a080",
    "title": "陈耳臣老矣新诗犹丽远寄题雪诸咏随意和之得四首初雪",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "稍稍墟烟度，归禽尚一双。",
      "喧风柔落木，珠雨缓流淙。",
      "夕气先孤幌，云阴上半窗。",
      "县心清赏极，酒力未须降。"
    ]
  },
  {
    "id": "e647d10f5d7f17cf26fe1501d74a4deb",
    "title": "陈耳臣老矣新诗犹丽远寄题雪诸咏随意和之得四首初雪",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "弥望盈清回，还疑溪外踪。",
      "鸿飞昨日影，龙蛰几株松。",
      "曲曲忘前径，山山遂一容。",
      "扶筇谁早过，麇迹恰迎逢。"
    ]
  },
  {
    "id": "e647d10f5d7f17cfcf3c9a7a73e9f51d",
    "title": "早起草堂寓目篱间牵牛花追忆懿庵",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "秋色生空外，微晴始素晖。",
      "篱花深碧紫，风蔓小霏微。",
      "酒坐怀迎目，林轩怅启扉。",
      "故心犹宛尔，何事岁华违。"
    ]
  },
  {
    "id": "e647d10f5d7f17cfd0a5f671e7c0e77a",
    "title": "寄徐蔚子",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "黄鹄一癯仙，重逢腹巳便。",
      "檄从邛部草，诗授郑公笺。",
      "柯雨先徵梦，樵风恰满船。",
      "褚公池上月，珍重到秋圆。"
    ]
  },
  {
    "id": "e647d10f5d7f17cf278db50e1cb86e58",
    "title": "闻圣功讣遽赋",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "闲愁生死外，回首故人无。",
      "南望墟烟迥，西飞片鸟孤。",
      "藤花开独坐，萝月照霜须。",
      "泉下□□泪，艰难付钓徒。"
    ]
  },
  {
    "id": "e647d10f5d7f17cf7738a15cb773ce78",
    "title": "新秋望章载谋二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "湘山犹曲曲，畴昔故天涯。",
      "偶合添离恨，轻分有后期。",
      "镫残知弈误，月上尽诗迟。",
      "芳草王孙在，闲愁付杖藜。"
    ]
  },
  {
    "id": "e647d10f5d7f17cf7738a15c55c84bdb",
    "title": "新秋望章载谋二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "干戈方万里，摇落又三秋。",
      "霜鬓久无据，云踪幸缓愁。",
      "周秦焚后字，荆楚赋中楼。",
      "郑重清波意，君无忘野谋。"
    ]
  },
  {
    "id": "e647d10f5d7f17cf38e6154aad12106e",
    "title": "送载谋归吴淞二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "相逢及送别，都在落花时。",
      "霜雪添双鬓，兵戈共一枝。",
      "江湖空在望，天地尽堪疑。",
      "顾陆烦凭吊，吾生未有期。"
    ]
  },
  {
    "id": "e647d10f5d7f17cf38e6154abfc76e4c",
    "title": "送载谋归吴淞二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "马当湖水北，南望杳潇湘。",
      "陆海英雄踬，船山烟草荒。",
      "客台留蠹简，谒者恋幽芳。",
      "片石延陵字，他年待报章。"
    ]
  },
  {
    "id": "e647d10f5d7f17cf1a36ddbea7893522",
    "title": "伏日",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "朱火弥清昼，凉宵候久晴。",
      "光摇千嶂迥，风定片云轻。",
      "老病从欹枕，交游忆耦耕。",
      "东方何意绪，割肉傲公卿。"
    ]
  },
  {
    "id": "e647d10f5d7f17cf9b6b3f28e9134536",
    "title": "腊月一日寒雪有作",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "前夕雪花飞，晶光飐素晖。",
      "半峰黄叶小，孤树暗禽归。",
      "生理随霜鬓，寒更梦舞衣。",
      "庚申慈氏说，寿酒素瓷肥。"
    ]
  },
  {
    "id": "e647d10f5d7f17cf94ea86edd6b4eff2",
    "title": "过李为好山居信宿",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "紫雪桐花落，绿烟莎草凝。",
      "闲阶斜日转，薄箑绪风胜。",
      "消息中宵酒，过从大古僧。",
      "淹留春病减，君似一条冰。"
    ]
  },
  {
    "id": "e647d10f5d7f17cf94ea86ed839a6c7a",
    "title": "过李为好山居信宿",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "忘物仍忧乱，孤游托耦耕。",
      "年华皆昨梦，风俗到今惊。",
      "闭户生涯得，挑灯笑语清。",
      "欹眠安枕簟，恰有曙光晴。"
    ]
  },
  {
    "id": "e647d10f5d7f17cf3f0a2045ff9496d0",
    "title": "将夕",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "馀春矜断雨，将夕敛重阴。",
      "谷口延西爽，云光敞半林。",
      "樵归依曲曲，鸟宿渐深深。",
      "药市虚城郭，归人阻碧岑。"
    ]
  },
  {
    "id": "e647d10f5d7f17cf35f2f9ecbac06901",
    "title": "复病",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "消病一春长，藤蓑挂草堂。",
      "亲知劳送蜜，蔬笋慰休粮。",
      "剑鼻苔侵涩，书函燕坠香。",
      "侵凌看柳絮，乱扑一襟霜。"
    ]
  },
  {
    "id": "e647d10f5d7f17cf9c9ec03f613ee9be",
    "title": "示刘李二生",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "不作少年心，凭消白昼阴。",
      "黄梅何日熟，橄榄再来寻。",
      "追蠡县无几，龙渊老易沈。",
      "他时闻吹笛，莫遣忆孤音。"
    ]
  },
  {
    "id": "e647d10f5d7f17cfec4d6a26432dcddd",
    "title": "得嘉鱼李西华兄弟书追忆雨苍",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "湖水阻青鞋，南游吊大崖。",
      "探书苍水绝，藏史血函埋。",
      "遗怨留鸿字，孤吟闭鹿柴。",
      "郎君勤慰藉，难遣老夫怀。"
    ]
  },
  {
    "id": "e647d10f5d7f17cfbe72b15956712562",
    "title": "偶题",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "禾稻频相望，莺黄几日深。",
      "人间又秋色，垂老足闲心。",
      "夕照明归鸟，高林接暮阴。",
      "前峰初上月，约略半林侵。"
    ]
  },
  {
    "id": "e647d10f5d7f17cf5bf8ddd90efcd21e",
    "title": "岁早",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "雪际带春生，池冰几夕轻。",
      "寒心犹缱绻，雨气半萧清。",
      "客至拈桃笑，禽归试柳晴。",
      "衰年宜缓缓，岁早自含惊。"
    ]
  },
  {
    "id": "e647d10f5d7f17cff00dbb74b548c4fb",
    "title": "中秋向夕自观生居同刘生小步归草堂月上二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "返照一轮微，行行望不违。",
      "疏林迎缓步，薄影上轻衣。",
      "雪练空初合，云波静尚肥。",
      "闲心谋斗酒，未数草堂归。"
    ]
  },
  {
    "id": "e647d10f5d7f17cff00dbb7483fd3438",
    "title": "中秋向夕自观生居同刘生小步归草堂月上二首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "秋清犹往昔，老去得从容。",
      "檐影分仙桂，珠光浥瓦松。",
      "葛巾飞鸟度，霜鬓玉蟾逢。",
      "他日酬今夕，云签在别峰。"
    ]
  },
  {
    "id": "e647d10f5d7f17cfaea76d642e5a2428",
    "title": "客至",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "病眼忘春赏，芳辰竞客游。",
      "折腰原早岁，欹枕自前秋。",
      "宿菜冰芽尽，寒膏炷影幽。",
      "歌声金石发，莫为子桑愁。"
    ]
  },
  {
    "id": "e647d10f5d7f17cf1c8367067f3605a1",
    "title": "初秋",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "通闰秋期早，馀蒸宿雨停。",
      "流萤孤一照，乌鹊缓双星。",
      "蘋叶风初定，藤花露巳零。",
      "青蓑仍夙昔，萧瑟渐渔汀。"
    ]
  },
  {
    "id": "e647d10f5d7f17cf1c8367064ec689d9",
    "title": "初秋",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "夕绮摇虹影，疏云上碧波。",
      "中宵动雷雨，斜月半星河。",
      "世事残书耐，吾生睡眼过。",
      "青枫无限叶，珍重响危柯。"
    ]
  },
  {
    "id": "e647d10f5d7f17cf1c836706aa6a7218",
    "title": "初秋",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "昔昔秋犹在，劳劳老易侵。",
      "宝刀蚀虎气，孤镜吼龙吟。",
      "凉梦惊难续，闲愁病不任。",
      "江山留九辨，未许怨登临。"
    ]
  },
  {
    "id": "e647d10f5d7f17cf8c8f74980bd4d58e",
    "title": "待于礼",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "望望还相待，悠悠问此心。",
      "禽归孤树夕，月上半峰阴。",
      "稻径迷迂折，荷香送浅深。",
      "琅然琴韵在，莫只动游鲟。"
    ]
  },
  {
    "id": "e647d10f5d7f17cf45404b23517e8459",
    "title": "先开过问病赠之",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "迫迫寒威甚，惺惺久病如。",
      "纸窗明半榻，炉火拥残书。",
      "法相沙踪雁，交情静夜鱼。",
      "天花飞万片，祗愧净名居。"
    ]
  },
  {
    "id": "e647d10f5d7f17cf18f48358a5351d8c",
    "title": "初夏",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "微雨收难定，孤云远自归。",
      "晴丝轻相逐，燕子不停飞。",
      "回岭通群绿，清光绕四围。",
      "天情随意缓，珍重径莎肥。"
    ]
  },
  {
    "id": "e647d10f5d7f17cf18f4835883890daf",
    "title": "初夏",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "裛裛消春尽，匀匀看暑生。",
      "花期随梦往，病骨喜衣轻。",
      "药裹虫丝剔，茶烟柳絮迎。",
      "故人缣素在，装裹趁初晴。"
    ]
  },
  {
    "id": "e647d10f5d7f17cf3a7d9909eefe057d",
    "title": "冬夕",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "南天元气合，始夜素烟围。",
      "薄霭孤星出，林风几叶飞。",
      "古今销永夕，书卷掩空扉。",
      "此夕关河迥，残镫一影微。"
    ]
  },
  {
    "id": "e647d10f5d7f17cfddfbe14f6b959634",
    "title": "早春馀雪属目偶成",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "湿云飞不起，一半雪光欺。",
      "药裹犹畴昔，莺花笑几时。",
      "乌藤苔露坠，白袷柳风吹。",
      "知否韶华借，闲心早自疑。"
    ]
  },
  {
    "id": "e647d10f5d7f17cfb7fec12d8f06307d",
    "title": "为家兄作传略巳示从子敞",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "无穷消一泪，墨外渍痕汪。",
      "故国人今尽，先君道巳亡。",
      "蒙头降吏走，抱哭老兵狂。",
      "正可忘言说，将心告烈皇。"
    ]
  },
  {
    "id": "e647d10f5d7f17cf369481089fec1627",
    "title": "红叶",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "寒光烟际迥，极目乍相迎。",
      "落日殷勤照，霜空妩媚生。",
      "清波凝水碧，白影衬云轻。",
      "红豆谁持赠，南枝未早荣。"
    ]
  },
  {
    "id": "e647d10f5d7f17cf369481082b2e1b86",
    "title": "红叶",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "幅幅江南画，苍山点绛纱。",
      "桃波疑候雁，鹦觜咒寒鸦。",
      "垂笑风难定，轻飞日易斜。",
      "朱颜矜老寿，谁是白云家。"
    ]
  },
  {
    "id": "e647d10f5d7f17cffa9f1c38ac785ecb",
    "title": "元夕独坐",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "深碧绕峰峰，寒云酿自冬。",
      "草心栖宿雪，山溜隐宵钟。",
      "双泪初春尽，孤镫丈室封。",
      "梅花凭笑问，莫不许从容。"
    ]
  },
  {
    "id": "e647d10f5d7f17cfcde023930ee4d1a0",
    "title": "夏夕",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "西清开一曲，明绿半溪深。",
      "白鸟回峰碧，青林渡水阴。",
      "荷轻初露坠，风定暗香侵。",
      "隐几吾生事，萧然不自今。"
    ]
  },
  {
    "id": "e647d10f5d7f17cfcde02393e42836fa",
    "title": "夏夕",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "试暑方前日，重阴疑凛秋。",
      "云封双岭合，萤乱一星流。",
      "阅化知无尽，为生果似浮。",
      "不须多病后，始拟访丹邱。"
    ]
  },
  {
    "id": "e647d10f5d7f17cf8799f33ef0b5a87f",
    "title": "晦夕",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "初暄留宿雨，向夕尽归云。",
      "远树山镫晕，流萤湿雾熏。",
      "天情馀叆叇，春赏忆殷勤。",
      "莲叶无情甚，波光一半分。"
    ]
  },
  {
    "id": "e647d10f5d7f17cf8bc94068d56e3556",
    "title": "四月一日",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "莫更惜春光，条条爱景长。",
      "楝花三日雨，燕子一襟凉。",
      "鱼影深摇绿，梅腮巳上黄。",
      "韶华读史过，天地尽清狂。"
    ]
  },
  {
    "id": "e647d10f5d7f17cf2673734f7686607d",
    "title": "燕",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "燕燕过春久，遥遥几日归。",
      "斜临波影转，闲啅柳花飞。",
      "小住游丝弱，横陈蛱蝶依。",
      "春光随缱绻，清赏入霏微。"
    ]
  },
  {
    "id": "e647d10f5d7f17cfa62330a7dda444c6",
    "title": "秋日杂咏六首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "夕风吹不彻，斜月数峰阴。",
      "云晕孤轮影，珠圆曲港音。",
      "凉云馀一照，碧汉巳双沈。",
      "历历秋光在，当时忆此心。"
    ]
  },
  {
    "id": "e647d10f5d7f17cfa62330a717f1aaf3",
    "title": "秋日杂咏六首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "疏雨定池光，荷风一袂凉。",
      "云峰双岫合，虹影半轮藏。",
      "日落风无定，天空望愈长。",
      "欲归双燕子，不肯睨横塘。"
    ]
  },
  {
    "id": "e647d10f5d7f17cfa62330a731391ffd",
    "title": "秋日杂咏六首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "清赏闲心即，馀年一日赊。",
      "稻收寻曲草，水落理鱼叉。",
      "选径违晨露，除棚看晚霞。",
      "木樨香近远，初试半林花。"
    ]
  },
  {
    "id": "e647d10f5d7f17cfa62330a7576975d8",
    "title": "秋日杂咏六首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "曲沼依樾径，乌藤试往回。",
      "黄花钗股荇，文石锦钱苔。",
      "藕叶擎孤翠，榴珠启半腮。",
      "天情物未损，莫遣早霜催。"
    ]
  },
  {
    "id": "e647d10f5d7f17cfa62330a7890ab223",
    "title": "秋日杂咏六首",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "平湖知落雁，曲砌巳吟蛩。",
      "短棹清波梦，幽窗坠叶风。",
      "生存今日事，秋老一林中。",
      "天问凭谁答，溪云掩断虹。"
    ]
  },
  {
    "id": "e647d10f5d7f17cfc5fd5226f6176266",
    "title": "落日",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "落日隐归樵，回峰骋望遥。",
      "平波云影静，素练晚烟飘。",
      "春气惊先入，年华果易消。",
      "溪梅无意绪，绿润上新条。"
    ]
  },
  {
    "id": "e647d10f5d7f17cf9829ce59225f7620",
    "title": "遣闷",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "宇旷清空回，残辉杖影斜。",
      "林疏云度曲，水释水澄沙。",
      "风绽丹砂子，霜滋锦缬芽。",
      "水仙香孕绿，珍重试初花。"
    ]
  },
  {
    "id": "e647d10f5d7f17cf9829ce59c8f894bc",
    "title": "遣闷",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "朔吹喧平野，微暄酿一坳。",
      "晴光分竹晕，霜液坠藤梢。",
      "地锦颠当网，云帷巧妇巢。",
      "无人从载酒，不受草元嘲。"
    ]
  },
  {
    "id": "e647d10f5d7f17cfa3333e394e450fd5",
    "title": "露坐和白沙",
    "authorName": "王夫之",
    "authorId": "e647d10f5d7f17cfd1dc3a824921f95b",
    "dynasty": "明",
    "content": [
      "不辨香何际，回塘有芰荷。",
      "风来巳良久，月上见微波。",
      "草气从凉净，星光在宇多。",
      "韶英吾识汝，枯竹有鸾歌。"
    ]
  }
]