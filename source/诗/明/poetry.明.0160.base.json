[
  {
    "id": "e647d10ffee033b968e6dbe43735d23b",
    "title": "茂陵二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "冰弦初断泪痕新，玉轸潜窥别院春。",
      "莫怪茂陵怜异色，文君元是薄情人。"
    ]
  },
  {
    "id": "e647d10ffee033b93a5b481ba7751a08",
    "title": "赋得枫桥流水五绝送孙建侯归金陵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "桥头枫叶自青青，客子离歌怅独醒。",
      "夜半钟声出幽寺，依稀犹似昔年听。"
    ]
  },
  {
    "id": "e647d10ffee033b93a5b481b79bc0b95",
    "title": "赋得枫桥流水五绝送孙建侯归金陵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "流水潺潺日夜闻，当年曾度水犀军。",
      "临流莫话兴亡事，惊起啼乌片片分。"
    ]
  },
  {
    "id": "e647d10ffee033b93a5b481becd6a5e7",
    "title": "赋得枫桥流水五绝送孙建侯归金陵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "枫响飕飕落暮潮，郎君且驻木兰桡。",
      "桥边车马尘初静，明月新教白玉箫。"
    ]
  },
  {
    "id": "e647d10ffee033b93a5b481b45830583",
    "title": "赋得枫桥流水五绝送孙建侯归金陵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "浣纱人去冷姑苏，寂寞江枫怨夜乌。",
      "好掬桥边如镜水，凭君西寄莫愁湖。"
    ]
  },
  {
    "id": "e647d10ffee033b93a5b481b1c89a7ac",
    "title": "赋得枫桥流水五绝送孙建侯归金陵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "桃叶渡头花似锦，枫林桥畔月如霜。",
      "他时忽忆兴公赋，两地愁牵一水长。"
    ]
  },
  {
    "id": "e647d10ffee033b98e6e8e72035dbcb6",
    "title": "久旱戏柬黎明府",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "云拥奇峰暑未残，江焦石烂几时安。",
      "望中雷雨过傍邑，仙令元来是灌坛。"
    ]
  },
  {
    "id": "e647d10ffee033b91aaf7d947fc54fbb",
    "title": "暑朝",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "琴书静扫一虚堂，短榻临阶月浸床。",
      "怪底朝来肌骨冷，微风昨夜入清商。"
    ]
  },
  {
    "id": "e647d10ffee033b9efb07b25ebf5f061",
    "title": "别黎明府却寄",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "棋局壶觞日往还，怜君卧治别来闲。",
      "寄声江上天王岭，何异城头姑射山。"
    ]
  },
  {
    "id": "e647d10ffee033b96ccc2be36f3ef424",
    "title": "豫章寄楚中故人",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "湘水浮云望转迷，离情一片楚天低。",
      "衡阳已恨无来雁，况在衡阳又更西。"
    ]
  },
  {
    "id": "e647d10ffee033b9e4850dbb5cb41120",
    "title": "宿禅房",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "浮云逆旅本空虚，寄宿僧房夜漏徂。",
      "欲识禅心无住处，青莲露叶走明珠。"
    ]
  },
  {
    "id": "e647d10ffee033b95fda3b63c38cccac",
    "title": "汉苑行二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "昨夜春风入未央，竞将新月试涂黄。",
      "自从玉辇看梅去，万户千门尽淡妆。"
    ]
  },
  {
    "id": "e647d10ffee033b95fda3b63b412ade7",
    "title": "汉苑行二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "纷纷红叶落深宫，敢恨恩无日再中。",
      "自是君王稀校猎，非缘贱妾怯当熊。"
    ]
  },
  {
    "id": "e647d10ffee033b96e8402e8d53976f8",
    "title": "忆往日",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "往事流年恨不同，依然羸马浪西东。",
      "闲来屈指长安陌，一笑浮生是梦中。"
    ]
  },
  {
    "id": "e647d10ffee033b96d1d83ff94e39f82",
    "title": "偶忆竞渡有感",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "箫鼓喧喧兴欲浮，夺标浪底美龙头。",
      "闲观流水心无竞，叹世翻思莲叶舟。"
    ]
  },
  {
    "id": "e647d10ffee033b9f444065591a9db6e",
    "title": "嘲燕",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "玳梁绣幕拂轻埃，侍寝昭阳几度回。",
      "莫怪双栖好华屋，前身元是玉钗来。"
    ]
  },
  {
    "id": "e647d10ffee033b9abbd7a5037ea60c0",
    "title": "瑶瑟怨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "明月窥人隔绛绡，楚云湘水两迢迢。",
      "含情欲奏冰弦冷，肠断西风忆玉箫。"
    ]
  },
  {
    "id": "e647d10ffee033b9f38b6b6cc68deef5",
    "title": "友人边游回二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "瘦苦真同塞草腓，敝衣犹带朔云飞。",
      "李陵台上曾回首，昔日怀归今始归。"
    ]
  },
  {
    "id": "e647d10ffee033b9f38b6b6ce5f914bc",
    "title": "友人边游回二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "怪底风沙老客颜，百年行役几人闲。",
      "不须扼腕封侯事，犹得生还入玉关。"
    ]
  },
  {
    "id": "e647d10ffee033b96806d943d054b0ed",
    "title": "祝江西饶太夫人兼颂其诸郎丛桂四首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "龙沙旧谶岂空傅，膝下文星总列仙。",
      "不用飞书向南岳，麻姑山水本相连。"
    ]
  },
  {
    "id": "e647d10ffee033b96806d94312651f39",
    "title": "祝江西饶太夫人兼颂其诸郎丛桂四首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "桂树琼宫大十围，仙郎频折斗芳菲。",
      "素娥有意供金母，灵药犹教满袖归。"
    ]
  },
  {
    "id": "e647d10ffee033b96806d943481447fb",
    "title": "祝江西饶太夫人兼颂其诸郎丛桂四首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "云璈清乐遍人天，小住桃花五百年。",
      "画荻堂前多暇日，殷勤常注紫霞编。"
    ]
  },
  {
    "id": "e647d10ffee033b96806d943ebc15708",
    "title": "祝江西饶太夫人兼颂其诸郎丛桂四首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "宫袍纷舞彩衣轻，婺突光连百里星。",
      "已羡延年多秘箓，更看世业有韦经。"
    ]
  },
  {
    "id": "e647d10ffee033b9d5512d4c35501e4e",
    "title": "婕好怨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "纨扇偷开故箧看，秋风落叶鬓同残。",
      "错疑香魄曾奔月，但觉深宫似广寒。"
    ]
  },
  {
    "id": "e647d10ffee033b944909e3962cbde2b",
    "title": "题王太史梅花帐",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "官阁梅开雪霁时，月斜移影入书帷。",
      "暗香浮动谁先觉，只有庄周蝴蝶知。"
    ]
  },
  {
    "id": "e647d10ffee033b95c79bd1c9182c373",
    "title": "春昼",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "懒困东窗昼觉长，起来帘幕暗浮香。",
      "青皇有意催诗句，故遣飞花落笔床。"
    ]
  },
  {
    "id": "e647d10ffee033b9456b8c7aa50167de",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "青山万迭锁回溪，花发源深客自迷。",
      "啼鸟渐阑春寂寂，樵歌远山竹林西。"
    ]
  },
  {
    "id": "e647d10ffee033b9456b8c7a54d403e4",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "云气淋漓不可收，山腰洞穴有龙湫。",
      "高田数顷无忧旱，夜夜泉声屋上流。"
    ]
  },
  {
    "id": "e647d10ffee033b9456b8c7a9a687dc9",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "万丈峰头架石桥，微闻鸡犬落青霄。",
      "耕耘休课儿孙辈，雨过黄精自发苗。"
    ]
  },
  {
    "id": "e647d10ffee033b9456b8c7ad6a3ac92",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "山间自有四时花，霜后丹枫艳似霞。",
      "昨过西岩汲新水，邻家又送小春茶。"
    ]
  },
  {
    "id": "e647d10ffee033b9456b8c7ac6a73e3b",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "晚禾收罢散鸡豚，浊酒时携过近村。",
      "野老不知尧舜力，别开深洞创乾坤。"
    ]
  },
  {
    "id": "e647d10ffee033b9456b8c7a73087b71",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "枕上飞泉响四山，万花如雨水潺潺。",
      "醒来已向山灵语，不许飘花到世间。"
    ]
  },
  {
    "id": "e647d10ffee033b9456b8c7a8a5c3bb7",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "绳床窗下自眠云，巢许元来不事君。",
      "新造松花春酿熟，开尊烧笋醉斜曛。"
    ]
  },
  {
    "id": "e647d10ffee033b9456b8c7a6e43c59a",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "稚子骑牛过野坡，自吹横笛和山歌。",
      "柘弓射雉归来晚，犹说前冈兔更多。"
    ]
  },
  {
    "id": "e647d10ffee033b9456b8c7acdddf39e",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "闻道城中数万家，暑深如火气蒸霞。",
      "何如濯足溪潭里，闲数游鱼踏白沙。"
    ]
  },
  {
    "id": "e647d10ffee033b9456b8c7a36dd6e6e",
    "title": "行赣州道中爱其山川丛僻田家茅屋半带云烟拟作隐居诗十首以寄幽怀倘他年解组便可山斋实事非浪语也",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "雪压浮桥玉树孤，叩门邻叟共携壶。",
      "陶然已到羲皇世，不数香山九老图。"
    ]
  },
  {
    "id": "e647d10ffee033b98e0242418cc9143d",
    "title": "过湖后喜晴",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "雨中堤柳亦含颦，雨后湖光转觉新。",
      "织月一钩催进酒，买鱼遥唤隔江人。"
    ]
  },
  {
    "id": "e647d10ffee033b94acf128f432c0cfa",
    "title": "过鄱湖后遥望五老峰",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "雨气湖光暗不分，天边五老尽骑云。",
      "尘缨未濯矶头水，来往年年愧此君。"
    ]
  },
  {
    "id": "e647d10ffee033b90b72900d93ff2f07",
    "title": "过阳朔怀晚唐诗人曹邺",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "阳朔奇峰画不成，曹家词客是山精。",
      "可怜山下清涟水，不鼓洪涛掣海鲸。"
    ]
  },
  {
    "id": "e647d10ffee033b929a3d238361a3a36",
    "title": "嘲歌者不发",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "问津人到武陵源，十二金钗尔独尊。",
      "莫道美人娇艳曲，春深桃李自无言。"
    ]
  },
  {
    "id": "e647d10ffee033b90c05f3fd60c2a65e",
    "title": "赠歌者",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "万斛狂歌滴酒星，月中鼓瑟亦湘灵。",
      "琼瑶错落知多少，音隔层云未易听。"
    ]
  },
  {
    "id": "e647d10ffee033b993cf54c9f9c2f5fe",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁送东风满院霞？",
      "庐山晴色属仙家。",
      "自从分得栽云种，不数桃源两岸花。"
    ]
  },
  {
    "id": "e647d10ffee033b993cf54c9278ed16c",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "洛阳三月锦成堆，象管银筝日日催。",
      "苦被游丝牵落片，错教人恨蝶蜂媒。"
    ]
  },
  {
    "id": "e647d10ffee033b993cf54c903ba8de5",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "珍重曾围七宝栏，犹张锦幄护春寒。",
      "天香已触花王妒，墙外遥从隔幕看。"
    ]
  },
  {
    "id": "e647d10ffee033b993cf54c965940371",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "香雾蒙蒙花气微，名园经过欲沾衣。",
      "莫言花是无情物，犹遣红英傍马飞。"
    ]
  },
  {
    "id": "e647d10ffee033b993cf54c9c4321b4b",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "枝头红点状啼痕，犹记青皇旧日恩。",
      "一自移根归别院，牧童休更指前村。"
    ]
  },
  {
    "id": "e647d10ffee033b993cf54c9029bca29",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "恼乱春心朝复朝，不堪憔悴沈郎腰。",
      "莫辞绿酒千钟醉，且看红英万点飘。"
    ]
  },
  {
    "id": "e647d10ffee033b993cf54c92a111ea5",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "绿暗红稀懒送春，啼鹃鸣鵙怨花神。",
      "明年二月回春信，依旧东君作主人。"
    ]
  },
  {
    "id": "e647d10ffee033b993cf54c9df7aa67a",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "戏谑休翻芍药词，曲中偏爱比红儿。",
      "花开花落缘何事？",
      "不管人间有别离。"
    ]
  },
  {
    "id": "e647d10ffee033b993cf54c9bf92f66e",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "明月渡头桃叶好，小蛮杨柳色偏娇。",
      "杏花可比王嫱面，一入胡沙恨未消。"
    ]
  },
  {
    "id": "e647d10ffee033b993cf54c95222ed05",
    "title": "杏花十首为林子赋林子有美膢名杏者别嫁而懊思不已情见乎词而邓子和之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "红雨难禁一夜风，伯劳飞燕各西东。",
      "井中瑶草尤肠断，可悟元来色是空。"
    ]
  },
  {
    "id": "e647d10ffee033b981f039b5c946219d",
    "title": "别峡山",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "目断清猿不忍分，离心落日晚同曛。",
      "山门寂寂谁为问？",
      "一夜琪花长白云。"
    ]
  },
  {
    "id": "e647d10ffee033b9237bcd9e7a445bd3",
    "title": "舟中即事",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "燕懒莺慵三月中，画船箫鼓漾和风。",
      "莫言春尽江南景，到处明霞映水红。"
    ]
  },
  {
    "id": "e647d10ffee033b907df567b23563cce",
    "title": "杜鹃花词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "东风吹破锦囊结，红裙斜踏清明节。",
      "无言不作子规啼，犹带子规口中血。"
    ]
  },
  {
    "id": "e647d10ffee033b9e6c40d6170372bfb",
    "title": "赋得御沟秋水",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "御沟两岸夹残莎，愁听啼螀泣露多。",
      "先帝宫中人去尽，秋来红叶尚随波。"
    ]
  },
  {
    "id": "e647d10ffee033b9ec322c923490a9c1",
    "title": "冬雨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "经旬斜雨滴长廊，冬暖苔生草又芳。",
      "谁剪钟山云一片？随风入户到绳床。"
    ]
  },
  {
    "id": "e647d10ffee033b9d8de5d1f5cb36fa2",
    "title": "凉州词二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "城高楼角近旄头，边月胡风早送秋。",
      "不信凉州多猛将，还听稚子说封侯。"
    ]
  },
  {
    "id": "e647d10ffee033b9d8de5d1ffcc90ded",
    "title": "凉州词二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "生来眠食在雕鞍，霜入弓刀不觉寒。",
      "岂畏胡儿频挑战，却嗔烽火报平安。"
    ]
  },
  {
    "id": "e647d10ffee033b91320a61f2c693897",
    "title": "题会仙图",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "洞天剑舄踏红云，流水桃花几度春。",
      "昨检金函谪仙籍，始知身是会中人。"
    ]
  },
  {
    "id": "e647d10ffee033b93c738b98f6506afe",
    "title": "衙署对燕",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "斜立空梁对语频，两年衙舍不嫌贫。",
      "多情共恨秋风早，来岁春归换主人。"
    ]
  },
  {
    "id": "e647d10ffee033b9bce0e2f1ca615a70",
    "title": "苏李泣别图",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "节旄落尽始南归，降虏何人尚把衣？",
      "昔日河梁还忆否？",
      "胡风汉月两分飞。"
    ]
  },
  {
    "id": "e647d10ffee033b98c44104cba41dc2a",
    "title": "一笑",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "束装归去卷残书，衙署将辞尚扫除。",
      "静对老妻聊一笑，不知天地本蘧庐。"
    ]
  },
  {
    "id": "e647d10ffee033b98bb7b1b285a33c2c",
    "title": "尝樱桃有感",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "近市樱桃买不难，红珠嚼碎瓠犀寒。",
      "东风昨送长安梦，中使亲看赐从官。"
    ]
  },
  {
    "id": "e647d10ffee033b9403addb698830172",
    "title": "会仙桥",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "桥跨虹腰紫翠重，群仙冉冉踏芙蓉。",
      "周王八骏还难到，鞭石何须笑祖龙。"
    ]
  },
  {
    "id": "e647d10ffee033b912154c3f7c526596",
    "title": "水帘洞",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "水晶宫里罢仙妆，珠箔斜褰漱玉浆。",
      "坐处不知环佩湿，吹来犹觉雨花香。"
    ]
  },
  {
    "id": "e647d10ffee033b9c53134fc61925e54",
    "title": "飞来船",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "银潢空阔水潺潺，破浪乘风几日还。",
      "好向莲花招太乙，不须更过石帆山。"
    ]
  },
  {
    "id": "e647d10ffee033b986e6d94d413de1f1",
    "title": "圣灯岩",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "层岩遥放白毫光，半夜南离焰倍长。",
      "照落妖星留宝月，大千何处是迷方？"
    ]
  },
  {
    "id": "e647d10ffee033b946710744530a50f5",
    "title": "流杯池",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "灵泉九转羽觞浮，坐石攀花作酒筹。",
      "莫遣花飞随水去，恐惊渔子更移舟。"
    ]
  },
  {
    "id": "e647d10ffee033b9e3e6bd5342e16059",
    "title": "朝旸台",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "三更老衲卧禅床，静笑羲和太着忙。",
      "尘世劳劳何日息？",
      "吾将散发到扶桑。"
    ]
  },
  {
    "id": "e647d10ffee033b9f446ac7722dae2f6",
    "title": "郴阳署中",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一片孤城罩紫烟，松阴桂影戟门前。",
      "散衙日永浑无事，静坐焚香候九仙。"
    ]
  },
  {
    "id": "e647d10ffee033b9dcf34f639232d6af",
    "title": "秋夜闻笛",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "天空凉月渡河清，谁倩西风送笛声？",
      "正是新鸿欲回处，何须朗调更相惊。"
    ]
  },
  {
    "id": "e647d10ffee033b9df1f2c896f17c694",
    "title": "欲贻京贵书一笑掷笔",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "西北红云望帝京，旧游裘马尽飞缨。",
      "传书欲问看花伴，谁是当年管鲍情？"
    ]
  },
  {
    "id": "e647d10ffee033b91e339224789ff6f4",
    "title": "元夕雨癸丑郴州",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "檐声钟漏两沉沉，花月无情旅思深。",
      "试向山城听片雨，不知春夜值千金。"
    ]
  },
  {
    "id": "e647d10ffee033b93fe08741ce9e796e",
    "title": "坐东斋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "从来劳逸有循环，三载求闲竟得闲。",
      "地僻自无门外事，官贫长看坐中山。"
    ]
  },
  {
    "id": "e647d10ffee033b9709438d242cc02e3",
    "title": "酒熟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "酿熟松花满瓮香，珍珠滴沥落糟床。",
      "醉乡别有闲天地，不管人间岁月忙。"
    ]
  },
  {
    "id": "e647d10ffee033b92295cdb0b8d6f1a9",
    "title": "苦雨作",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "山城四塞响奔雷，小院残花满绿苔。",
      "冷节已过还听雨，冰心一片似寒灰。"
    ]
  },
  {
    "id": "e647d10ffee033b992a300945ad4a2a8",
    "title": "对雨惜花",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "寂寞花神立浅苔，残妆垂泪湿红腮。",
      "湘江正恨流春去，水鹳何须唤雨来。"
    ]
  },
  {
    "id": "e647d10ffee033b993e37a34d50943b2",
    "title": "夜坐二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "吏散重门锁晚春，含清阁里一闲人。",
      "下看城郭沉沉静，只有疏星作四邻。"
    ]
  },
  {
    "id": "e647d10ffee033b993e37a346f8df148",
    "title": "夜坐二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "半似幽人半似仙，篆烟飞去白云连。",
      "瑶琴奏罢冰弦冷，更理逍遥第一篇。"
    ]
  },
  {
    "id": "e647d10ffee033b95f0244c725713d68",
    "title": "塞上曲二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "昨夜天书下紫宸，赐衣分散玉门春。",
      "破胡只用飞三箭，绝幕休教放只轮。"
    ]
  },
  {
    "id": "e647d10ffee033b95f0244c73737551d",
    "title": "塞上曲二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "走马追锋直到天，回看北斗落南边。",
      "阴山万里胡尘净，只有烧荒一片烟。"
    ]
  },
  {
    "id": "e647d10ffee033b945bdcef205c43a78",
    "title": "观山",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "山城四面列芙蓉，翠壁丹崖几万重。",
      "永日开帘看不尽，夏云如黛更添峰。"
    ]
  },
  {
    "id": "e647d10ffee033b9966d225e51101d75",
    "title": "城上闻笛",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁临睥睨倚江濆，玉笛声声夜叫云。",
      "枫树啼猿风正急，莫将哀怨动湘君。"
    ]
  },
  {
    "id": "e647d10ffee033b972e138d7f9712581",
    "title": "偶成",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "无思无虑任流年，深院深秋欲暮天。",
      "扫地焚香工课了，竹窗听雨竹床眠。"
    ]
  },
  {
    "id": "e647d10ffee033b91ba95cfa374867be",
    "title": "叹菊",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "剪玉铺金共一丛，竹篱寥落傲霜风。",
      "故山三径烟萝冷，叹息馀香入梦中。"
    ]
  },
  {
    "id": "e647d10ffee033b934b672ad39e07c8b",
    "title": "初秋同许顺叔袁兰室潇水泛舟五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "斋阁焚香事事幽，非缘出郭憺忘忧。",
      "乘舟载酒吾何意，为爱清江似鸭头。"
    ]
  },
  {
    "id": "e647d10ffee033b934b672adcbd387bb",
    "title": "初秋同许顺叔袁兰室潇水泛舟五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "冥蒙烟水画船移，枫叶芙蓉夹岸披。",
      "天送轻风徐进酒，更飞微雨急催诗。"
    ]
  },
  {
    "id": "e647d10ffee033b934b672ad8d12e189",
    "title": "初秋同许顺叔袁兰室潇水泛舟五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "湖南冬日自喧和，锦石银砂漾碧波。",
      "不用舟中携乐部，芦花深处有渔歌。"
    ]
  },
  {
    "id": "e647d10ffee033b934b672ad387524b5",
    "title": "初秋同许顺叔袁兰室潇水泛舟五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "倚棹悬崖坐画图，晚来烟雨幻虚无。",
      "旧游同是姑苏客，笑指潇湘话太湖。"
    ]
  },
  {
    "id": "e647d10ffee033b934b672ad3c275572",
    "title": "初秋同许顺叔袁兰室潇水泛舟五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "短篷冲雨醉江烟，往事还思十载前。",
      "莫道知音同雅调，细听流水亦鸣弦。"
    ]
  },
  {
    "id": "e647d10ffee033b976e4cfafea01a677",
    "title": "渔父词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "沽酒烹鱼倚晚汀，短篷听雨醉还醒。",
      "闲舒老脚和云卧，未许旁人拟客星。"
    ]
  },
  {
    "id": "e647d10ffee033b92930c0a8b6c1e477",
    "title": "荡子从军词三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "骝马连钱映锦袍，平生气压五陵豪。",
      "探丸未了封侯事，直取单于血衅刀。"
    ]
  },
  {
    "id": "e647d10ffee033b92930c0a841439167",
    "title": "荡子从军词三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "金钗十二列蛾眉，临别牵衣控玉羁。",
      "越女吴姬都选遍，更将佳丽觅燕支。"
    ]
  },
  {
    "id": "e647d10ffee033b92930c0a8d71c0b96",
    "title": "荡子从军词三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "美如冠玉似陈平，斗罢鸡场塞外行。",
      "百战功勋酬圣主，十年贫苦笑书生。"
    ]
  },
  {
    "id": "e647d10ffee033b9b22a3900dbcd9901",
    "title": "小除日大雨雪",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁散天花乱打窗，高斋风味宛禅房。",
      "问君诗骨清如许，扫雪烹茶坐竹床。"
    ]
  },
  {
    "id": "e647d10ffee033b998e4e41b6d4a00c0",
    "title": "夜听滴酒声",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "小槽滴滴搅闲眠，得似秋山夜听泉。",
      "潦倒不知身外事，拍浮长伴酒中仙。"
    ]
  },
  {
    "id": "e647d10ffee033b9c3522a66d4384e95",
    "title": "岁暮倚阁二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "莫向他乡叹岁华，小僮初进九疑茶。",
      "凭栏坐对江流笑，最爱鸳鸯摘浪花。"
    ]
  },
  {
    "id": "e647d10ffee033b9c3522a666c479f0a",
    "title": "岁暮倚阁二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "痛饮狂歌颇自雄，醉乡深入宦情慵。",
      "俸钱归去供春酿，更买云边第一峰。"
    ]
  },
  {
    "id": "e647d10ffee033b9826e6966cb5abff1",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "牛衣夜冷忆鸳衿，起视西窗月未沉。",
      "行傍疏篱摘黄菊，倩他持作辟寒金。"
    ]
  },
  {
    "id": "e647d10ffee033b9826e696637207d17",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁道愁容怯镜光？",
      "菱花还妒柳眉长。",
      "凄凉尘匣无脂粉，自点寒梅学淡妆。"
    ]
  },
  {
    "id": "e647d10ffee033b9826e6966728dd866",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "采掇雕胡荐野蒲，贫居香积是僧厨。",
      "兰肴玉馔侯门事，可比侬家米似珠。"
    ]
  },
  {
    "id": "e647d10ffee033b9826e696682c8d9de",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "好鸟啼阑蝶倦飞，绣床闲倚背斜晖。",
      "金针自有鸳鸯谱，懒为他人作嫁衣。"
    ]
  },
  {
    "id": "e647d10ffee033b9826e69666e4107bc",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "无酒无花送晚春，绳床竹簟午相亲。",
      "妾身倦似三眠柳，无奈薰风又醉人。"
    ]
  },
  {
    "id": "e647d10ffee033b9826e696685e2de29",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "乞得琼枝自隔邻，闲将清水濯花神。",
      "孤芳何必输金谷，处处东风一样春。"
    ]
  },
  {
    "id": "e647d10ffee033b9826e69667e6182da",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "夜夜婵娟只独看，天涯破镜望征鞍。",
      "秋声先送蓬门冷，疑挟飞仙到广寒。"
    ]
  },
  {
    "id": "e647d10ffee033b9826e69661dbdf0f6",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "边塞鸿稀信息迟，空留角枕号相思。",
      "风穿四壁吹寒雨，远忆阴山夜雪时。"
    ]
  },
  {
    "id": "e647d10ffee033b9826e696687fcd63f",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春梦乘风远寄将，巫山云雨过辽阳。",
      "那堪纸帐蘧蘧后，人在沙场妾在床。"
    ]
  },
  {
    "id": "e647d10ffee033b9826e696680bde4a9",
    "title": "和贫妇吟十首睡起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "何处鸡声叫晓霜？",
      "妆成问寝上高堂。",
      "明朝菽水能供否？",
      "愿乞仙家辟谷方。"
    ]
  },
  {
    "id": "e647d10ffee033b90cde6a1fd3974be4",
    "title": "题黄又谦年兄渔桹竹浪斋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一叶烟波世外身，桃花流水问通津。",
      "闲来鼓棹游何处？惟访孤山放鹤人。"
    ]
  },
  {
    "id": "e647d10ffee033b90cde6a1f1bc993ca",
    "title": "题黄又谦年兄渔桹竹浪斋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "日落风轻任所如，明湖缥缈坐空虚。",
      "垂纶百尺元无饵，意在观鱼不取鱼。"
    ]
  },
  {
    "id": "e647d10ffee033b90cde6a1f7deb9b43",
    "title": "题黄又谦年兄渔桹竹浪斋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "竹里流泉万玉鸣，清酣枕石漱泠泠。",
      "高斋夜夜如寒雨，留得山僧许共听。"
    ]
  },
  {
    "id": "e647d10ffee033b90cde6a1f181607f7",
    "title": "题黄又谦年兄渔桹竹浪斋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "扶疏翠影罩山烟，细浪如鳞绕砌前。",
      "家近兰亭多胜事，流觞此地亦群贤。"
    ]
  },
  {
    "id": "e647d10ffee033b97b62264838b38433",
    "title": "赞李玉真画雁弹琴二绝",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "微绡片片度新鸿，影在潇湘远水中。",
      "休曳残云泼轻墨，还留馀练作霜空。"
    ]
  },
  {
    "id": "e647d10ffee033b97b6226485fb7732f",
    "title": "赞李玉真画雁弹琴二绝",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "曲奏清商玉指轻，紫霞开处月华明。",
      "知君夜夜求凰好，个里应无别鹤声。"
    ]
  },
  {
    "id": "e647d10ffee033b9a8b7f0f3faf37689",
    "title": "花朝",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "寂寂高斋鹤是宾，花朝已过二分春。",
      "日西睡起浑无事，始觉闲人即上人。"
    ]
  },
  {
    "id": "e647d10ffee033b9ac757ef27315ff0b",
    "title": "清凉处",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "闲看鯈鱼啖落红，石池清映绿阴中。",
      "庭深日永无来客，招得南山几阵风。"
    ]
  },
  {
    "id": "e647d10ffee033b93052bdcb81920398",
    "title": "和懒庵八睡诗夕睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁信华胥在小斋？",
      "人间万事总忘怀。",
      "闲来展簟看山卧，山气新晴夕更佳。"
    ]
  },
  {
    "id": "e647d10ffee033b950d434af512c407a",
    "title": "朝睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "纸帐绳床暖活身，三竿日上不知晨。",
      "遥怜晓月霜华冷，犹有听鸡鞲马人。"
    ]
  },
  {
    "id": "e647d10ffee033b9213113cdd6cd8348",
    "title": "午睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "燕懒莺慵蜂蝶痴，花阴亭午日迟迟。",
      "困人天气宜高枕，不用频呼来梦儿。"
    ]
  },
  {
    "id": "e647d10ffee033b9068974506aafa8e5",
    "title": "醉睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "五十年来谪酒星，垆头瓮侧任沉冥。",
      "淋淳酣畅予何意，世上于今忌独醒。"
    ]
  },
  {
    "id": "e647d10ffee033b9af820cd58386cac0",
    "title": "花间睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "花坞平铺六尺床，梦为蝴蝶宿花房。",
      "蘧蘧自会逍遥理，始悟前身是姓庄。"
    ]
  },
  {
    "id": "e647d10ffee033b982fe55ea72d7fbc4",
    "title": "月下睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "澹澹金波拂簟流，飞仙曾到广寒游。",
      "梦中亲听嫦娥语，玉宇琼楼不奈秋。"
    ]
  },
  {
    "id": "e647d10ffee033b95ed5599209abb1f6",
    "title": "风前睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一味南来动绿蘋，北窗高卧上皇人。",
      "君看小院千竿竹，较胜长安十丈尘。"
    ]
  },
  {
    "id": "e647d10ffee033b940292c021b0bb6df",
    "title": "雨后睡",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "点点繁华夜寂寥，才侵荷叶又芭蕉。",
      "道人只作清凉梦，楚寸巫云不待招。"
    ]
  },
  {
    "id": "e647d10ffee033b98f852f6d25a79e96",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "铁锁严城夜不扃，桂宫人亦启云屏。",
      "仙声不独霓裳曲，环佩珊珊自可听。"
    ]
  },
  {
    "id": "e647d10ffee033b98f852f6d8382d635",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春日迟迟夜更长，华星宝月让灯光。",
      "灯摇酒浪飞鹦鹉，风送箫声引凤凰。"
    ]
  },
  {
    "id": "e647d10ffee033b98f852f6da70f6124",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春夜千金价未高，十千一斗市春醪。",
      "已开芳宴延珠履，肯惜翻杯污锦袍。"
    ]
  },
  {
    "id": "e647d10ffee033b98f852f6da805ab49",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "绮罗队队踏芳春，士女宫妆态转新。",
      "十里灯烟团紫雾，六街龙脑散香尘。"
    ]
  },
  {
    "id": "e647d10ffee033b98f852f6d14eb87d7",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "市桥桥畔月偏多，谁戛流云发浩歌？",
      "天上繁星连绣陌，栏前轻浪接银河。"
    ]
  },
  {
    "id": "e647d10ffee033b98f852f6d4ec5c84e",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "吹箫明月醉迷楼，廿四桥边忆旧游。",
      "今夕河梁看夜市，可怜风景似扬州。"
    ]
  },
  {
    "id": "e647d10ffee033b98f852f6d88d5b603",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "隋宫剪彩未须夸，火树能开顷刻花。",
      "更羡秋千绳百尺，牵回璧月莫西斜。"
    ]
  },
  {
    "id": "e647d10ffee033b98f852f6d082feb80",
    "title": "己未元夕曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "丰年灯景倍风光，歌管千门夜未央。",
      "郭北已开驰马埒，城南新敞打球场。"
    ]
  },
  {
    "id": "e647d10ffee033b9bb276a732282e149",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "万国朝元捧圣君，烟开仙掌暖氤氲。",
      "九天初上重光日，三殿长飞五色云。"
    ]
  },
  {
    "id": "e647d10ffee033b9bb276a73308feb82",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "北斗低垂倚禁城，南山当殿更分明。",
      "合宫共祝齐天寿，鸣佩遥闻动地声。"
    ]
  },
  {
    "id": "e647d10ffee033b9bb276a73e799c959",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "夜半君王八骏回，云璈仙管递相催。",
      "瑶池剩有青鸾使，侍女休歌赤凤来。"
    ]
  },
  {
    "id": "e647d10ffee033b9bb276a734120ef24",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "兽集长杨几万蹄，君王校阅御园西。",
      "妾身不惮当熊立，懒向楼头看斗鸡。"
    ]
  },
  {
    "id": "e647d10ffee033b9bb276a731d3a44e4",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "玉辇看梅爱淡香，宫中皆学寿阳妆。",
      "冰肌玉骨亭亭远，何用双蛾若许长？"
    ]
  },
  {
    "id": "e647d10ffee033b9bb276a738bfc4b50",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "太一祠前散晚霞，满坛灯烛映鸾车。",
      "九枝斜挂重输月，独炬偏开四照花。"
    ]
  },
  {
    "id": "e647d10ffee033b9bb276a73ca210f8a",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君王斋戒集灵台，玉露金茎不满杯。",
      "宫里琪花千万树，那能承露一齐开。"
    ]
  },
  {
    "id": "e647d10ffee033b9bb276a73b0d86d63",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "跪风太液折红莲，百尺龙舟水拍天。",
      "曲罢乘风欲飞去，绉裙还得号留仙。"
    ]
  },
  {
    "id": "e647d10ffee033b9bb276a73f8ec16d0",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "千年花树忆仙家，好向双成学种花。",
      "红颊绯袍镇长在，肯将秋色换春华。"
    ]
  },
  {
    "id": "e647d10ffee033b9bb276a73373d1153",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "宫中雨露本无私，何意偏开向日枝？",
      "闻道侍臣开讲幄，多陈樛木咏螽斯。"
    ]
  },
  {
    "id": "e647d10ffee033b9bb276a7360976afd",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "上苑秋千笑语同，湘裙罗袜远行空。",
      "昔传妙舞能擎掌，今见仙姬解御风。"
    ]
  },
  {
    "id": "e647d10ffee033b9bb276a73917be6ab",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "团扇轻摇水殿凉，巧裁明月绣鸾皇。",
      "不愁盛暑催香汗，只恐薰风不久长。"
    ]
  },
  {
    "id": "e647d10ffee033b9bb276a73fc2ea62f",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "年来种竹傍琼轩，浮碧垂阴满院门。",
      "旭日自宜停凤侣，东风还待长龙孙。"
    ]
  },
  {
    "id": "e647d10ffee033b9bb276a73fe850a27",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "百花宿雾暖犹含，蜂蝶纷纷晓已酣。",
      "欲写春山入眉黛，近来云气蔽终南。"
    ]
  },
  {
    "id": "e647d10ffee033b9bb276a73c5ac409a",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "百丈崇台接太清，低枝月桂挂檐楹。",
      "今朝宫监逢人说，亲听嫦娥叹息声。"
    ]
  },
  {
    "id": "e647d10ffee033b9bb276a733300ac5b",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "花阴翠辇转迟迟，宫扇低回碍柳枝。",
      "怪底才人不轻折，君王偏念发生时。"
    ]
  },
  {
    "id": "e647d10ffee033b9bb276a73f5ad0107",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "白茅方士奏灵符，十亩斋宫四面湖。",
      "好借琴高金色鲤，妾将骑去问麻姑。"
    ]
  },
  {
    "id": "e647d10ffee033b9bb276a737d0a703b",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "残柳萦烟锁翠眉，御沟流去杳无期。",
      "纵然红叶能传信，不及东风嫩绿时。"
    ]
  },
  {
    "id": "e647d10ffee033b9bb276a7387defced",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "凤楼初阅献俘回，赐宴功臣画阁开。",
      "从此琵琶消怨调，燕支新进美人来。"
    ]
  },
  {
    "id": "e647d10ffee033b9bb276a7366ea9974",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "铜壶银汉水相连，宫漏微茫落远天。",
      "点点繁声那得尽，故将长夜续如年。"
    ]
  },
  {
    "id": "e647d10ffee033b9bb276a735ff35fed",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "人在蓬莱阆苑中，由来弱骨有仙风。",
      "莲花不染空潭水，何用防闲托守宫？"
    ]
  },
  {
    "id": "e647d10ffee033b9bb276a73c02bcfd8",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "承殿花深斗鸭栏，红云绿树倒微澜。",
      "鸳鸯鸂□纷相逐，谁侍龙颜倚槛看？"
    ]
  },
  {
    "id": "e647d10ffee033b9bb276a73e8b5423a",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "报道歌楼怒偃师，六宫长袖尽迟疑。",
      "圣人正奏虞韶乐，学士休裁舞马词。"
    ]
  },
  {
    "id": "e647d10ffee033b9bb276a7379af7d0e",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "梦中据腹是苍龙，醒后遥闻万户钟。",
      "记得银屏隐香雾，高唐回首恨云封。"
    ]
  },
  {
    "id": "e647d10ffee033b9bb276a734e480421",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "生来歌舞自能谙，旧住扬州傍绿潭。",
      "忽听采菱翻艳曲，令人肠断忆江南。"
    ]
  },
  {
    "id": "e647d10ffee033b9bb276a73930ce897",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "休沐经旬半理妆，唤随歌队过平阳。",
      "游丝百丈牵官树，底是春情似个长。"
    ]
  },
  {
    "id": "e647d10ffee033b9bb276a73a04fff57",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "玉华斗帐近承欢，宝枕携来号六安。",
      "细雨和风自然暖，不知帘外有春寒。"
    ]
  },
  {
    "id": "e647d10ffee033b9bb276a73bb9940de",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "年年修褉浣平沙，太液烟波驻翠华。",
      "已遣少儿争斗草，更教宫女作司花。"
    ]
  },
  {
    "id": "e647d10ffee033b9bb276a73fe34c6da",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "上元烟景逐年新，幻出金鳌捧紫宸。",
      "火树万花光似昼，何须剪彩贴宜春。"
    ]
  },
  {
    "id": "e647d10ffee033b9bb276a7316e6d8cf",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "云母屏风滤月光，凉于秋水白于霜。",
      "深宫寂寞如琼宇，莫遣清辉到玉床。"
    ]
  },
  {
    "id": "e647d10ffee033b9bb276a7311170279",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "温泉暖室养花枝，二月新瓜已怪迟。",
      "谁道青皇入清禁？",
      "南墙幽草未曾知。"
    ]
  },
  {
    "id": "e647d10ffee033b9bb276a731a4a084a",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "芙蓉锦带拂菱花，宝靥双双斗丽华。",
      "不畏秦台能照胆，却疑明月是依家。"
    ]
  },
  {
    "id": "e647d10ffee033b9bb276a73cdf046c4",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "飞萤过尽锦屏空，烺烺双星一水中。",
      "自是君恩若流火，秋来长夜在西宫。"
    ]
  },
  {
    "id": "e647d10ffee033b9bb276a73c11b4510",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "独立银塘夜寂寥，芙蕖相倚背风飙。",
      "秋深自解宽衣带，不为君王好细腰。"
    ]
  },
  {
    "id": "e647d10ffee033b9bb276a7343ba2c9a",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "懒将薄命苦悲伤，天地无心莫较量。",
      "唐苑恩光看放蝶，晋宫车驾本随羊。"
    ]
  },
  {
    "id": "e647d10ffee033b9bb276a73eed53bbb",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春日晴曛锦绣堆，相期女伴上歌台。",
      "琐窗妆罢看蟢子，已报君王中使催。"
    ]
  },
  {
    "id": "e647d10ffee033b9bb276a73531995a7",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "金屋沉沉懒探春，玉阶行倦坐花茵。",
      "将雏命侣双飞燕，打落青虫故中人。"
    ]
  },
  {
    "id": "e647d10ffee033b9bb276a734a560e42",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "裸游新馆映清波，长夏凉风澹绮罗。",
      "日晚散归金锁合，月明肠断夜舒荷。"
    ]
  },
  {
    "id": "e647d10ffee033b9bb276a73de18ffbf",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "桂宫初见羽旗还，愿乞馀丹驻妾颜。",
      "不惜妾颜薄西日，长承君寿比南山。"
    ]
  },
  {
    "id": "e647d10ffee033b9bb276a73e1935bc4",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "尘流阿阁怨闲居，弥子龙阳乐有馀。",
      "今日不须夸矫驾，他年终见泣前鱼。"
    ]
  },
  {
    "id": "e647d10ffee033b9bb276a730f83d8e3",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "射蛟鞭石总荒唐，翠辇频年到海旁。",
      "谁识神仙无定寄？",
      "宫中亦有杜兰香。"
    ]
  },
  {
    "id": "e647d10ffee033b9bb276a731629b48a",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "淡云笼日醉花天，红雨侵阶点绿钱。",
      "宫柳春来如妾懒，昼长无事但三眠。"
    ]
  },
  {
    "id": "e647d10ffee033b9bb276a73d814fc0d",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "判断春光太有情，柳眉桃颊笑相迎。",
      "也知殿角新雷响，不及君王羯鼓声。"
    ]
  },
  {
    "id": "e647d10ffee033b9bb276a7308b4917c",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "夜来急雨春风喧，霁后梨花满院门。",
      "试向上林听百舌，始知鹦鹉未多言。"
    ]
  },
  {
    "id": "e647d10ffee033b9bb276a73d708a2c7",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "宫中寒食赐金钱，共对饧糕忆往年。",
      "可怪御厨犹禁火，玉堤芳树自含烟。"
    ]
  },
  {
    "id": "e647d10ffee033b9bb276a73b7847f88",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "下来蚕室缫新丝，心绪缠绵春日迟。",
      "不及采桑南陌女，双蛾何用似人眉？"
    ]
  },
  {
    "id": "e647d10ffee033b9bb276a733dec3c30",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "照影池边绣领斜，踏青同步御沟沙。",
      "昭仪欲佩宜男草，嘱尔先栽夜合花。"
    ]
  },
  {
    "id": "e647d10ffee033b9bb276a73461af58c",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "淋池流水日汤汤，清泪犹随出禁墙。",
      "已见西风生殿角，不须制曲更招商。"
    ]
  },
  {
    "id": "e647d10ffee033b9bb276a73c0e3cea0",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "黄姑渚畔夕流深，牛女相期此夜心。",
      "共道天孙因巧误，懒排瓜果学穿针。"
    ]
  },
  {
    "id": "e647d10ffee033b9bb276a7357becc47",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "凝碧池边玉笛声，长生殿里结盟情。",
      "愁心欲向弹棋写，只恐心中自不平。"
    ]
  },
  {
    "id": "e647d10ffee033b9bb276a731cb9cf34",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "遥传辇度万年山，漫倚东风想佩环。",
      "细数落花无限恨，心随流水到人间。"
    ]
  },
  {
    "id": "e647d10ffee033b9bb276a73548e3183",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "东风送暖动轻绡，新创秦楼待品箫。",
      "闻道侯家尚公主，玉书先遣凤凰招。"
    ]
  },
  {
    "id": "e647d10ffee033b9bb276a73ce7e0a52",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "琐窗秋尽度流萤，谁道长门次掖庭？",
      "日日焚香兼洗钵，只须朗诵法华经。"
    ]
  },
  {
    "id": "e647d10ffee033b9bb276a73d5087115",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁对螭头近御筵？",
      "迩英帘下集群贤。",
      "起居注罢簪彤管，女史频催索彩笺。"
    ]
  },
  {
    "id": "e647d10ffee033b9bb276a73f464d078",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "东君回驭百花阑，万户春深莺舌残。",
      "魏紫姚黄都赏遍，沉香谁更倚阑乾？"
    ]
  },
  {
    "id": "e647d10ffee033b9bb276a7342369e99",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "尚衣初进縠纱裳，夏树阴阴送嫩凉。",
      "羞把双眉裁柳叶，乱丝飘荡过南墙。"
    ]
  },
  {
    "id": "e647d10ffee033b9bb276a738ffb19a9",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "渥洼神骏自西方，一入天冰苜蓿香。",
      "莫怪新妆梳堕马，君王昨日御乘黄。"
    ]
  },
  {
    "id": "e647d10ffee033b9bb276a73bb1043d6",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "中元佳节月华清，懒拍银盆弄化生。",
      "莫信官门才咫尺，还如弱水绕层城。"
    ]
  },
  {
    "id": "e647d10ffee033b9bb276a7314ad1082",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春朝太液暖溶溶，新水微茫混碧空。",
      "晓雾飞为神女雨，长桥化作美人虹。"
    ]
  },
  {
    "id": "e647d10ffee033b9bb276a733a800a18",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "梨园弟子郁金裙，法曲声高响入云。",
      "月里曾教青女习，人间莫遣李模闻。"
    ]
  },
  {
    "id": "e647d10ffee033b9bb276a736dcaa87b",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "影蛾池畔月如霜，水碧沙明杜若香。",
      "宫女回波歌楚调，却疑行幸到潇湘。"
    ]
  },
  {
    "id": "e647d10ffee033b9bb276a73476023f1",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "露重参横春夜迟，不眠斜倚万年枝。",
      "花影正须留月姊，花心正好媚风姨。"
    ]
  },
  {
    "id": "e647d10ffee033b9bb276a7318fc4335",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "愿随王母步天庭，扫地时窥玉札经。",
      "揲罢舞衣浴明水，霞冠秋礼一坛星。"
    ]
  },
  {
    "id": "e647d10ffee033b9bb276a73792735e0",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "朝来池面静无风，绕岸楼台落镜中。",
      "不信鳌头擎贝阙，请看波底有龙宫。"
    ]
  },
  {
    "id": "e647d10ffee033b9bb276a7357322e29",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁家巧女上鸳机？",
      "才见柔桑又叶飞。",
      "南国绮纨新入贡，侍儿相劝易寒衣。"
    ]
  },
  {
    "id": "e647d10ffee033b9bb276a73d96333dd",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "砧声别院响沉沉，蛩透纱窗鹊绕林。",
      "惆怅秋衿凉吹入，君王空赐辟寒金。"
    ]
  },
  {
    "id": "e647d10ffee033b9bb276a73f5b7f1ce",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "月冷珠帘彻底清，银床冰簟梦难成。",
      "秋空万里无云气，桐叶翻阶作雨声。"
    ]
  },
  {
    "id": "e647d10ffee033b9bb276a73ff71b334",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "群鸡队队锦翎张，玉案旁边立贾昌。",
      "角胜何须金作距？",
      "禽心亦自妒专场。"
    ]
  },
  {
    "id": "e647d10ffee033b9bb276a739478ae0b",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "上林秋尽兔狐肥，游猎平原驾末归。",
      "细草有心承玉佩，新霜莫遣湿龙衣。"
    ]
  },
  {
    "id": "e647d10ffee033b9bb276a73b0f30682",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "属玉双飞太液池，采莲宫女画船移。",
      "莲房颗颗看相并，若个心中不带丝。"
    ]
  },
  {
    "id": "e647d10ffee033b9bb276a73320bd5f2",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "白苎声高秋夜长，谁移明月在昭阳？",
      "层台彩女罗衣薄，舞罢盈盈两袖霜。"
    ]
  },
  {
    "id": "e647d10ffee033b9bb276a73a062e114",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "池中铺锦埒铺钱，水陆行游各丽妍。",
      "队队红妆随豹尾，少儿沿路拾金钿。"
    ]
  },
  {
    "id": "e647d10ffee033b9bb276a739ae158b8",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "柏殿兰台秋兴高，词臣侍宴赐挥毫。",
      "斜飞墨雾鸾笺湿，赋就何人得锦袍？"
    ]
  },
  {
    "id": "e647d10ffee033b9bb276a73af87dc7b",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "正地氍毹戏彩球，至尊含笑赏先筹。",
      "鹦鹉杯前香似雾，杜鹃花外月如钩。"
    ]
  },
  {
    "id": "e647d10ffee033b9bb276a736d15be56",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "月冷霜清桂树丹，琉璃瓦上动微澜。",
      "双双白兔眠帘下，谁道深宫异广寒？"
    ]
  },
  {
    "id": "e647d10ffee033b9bb276a73e9ac001d",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "院里霏霏三素云，却疑前世是元君。",
      "金钱不买长门赋，玉版亲书宝箓文。"
    ]
  },
  {
    "id": "e647d10ffee033b9bb276a731d6a5358",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "天上人间迥不同，观名却月殿迎风。",
      "玉皇遥在红云里，十载深宫似梦中。"
    ]
  },
  {
    "id": "e647d10ffee033b9bb276a73b1ba45fa",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "宝匣擎来彩胜新，金刀绣线占阳春。",
      "中宫传谕加妆点，先赐椒房戚畹人。"
    ]
  },
  {
    "id": "e647d10ffee033b9bb276a73c2a0ee91",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "御堤南望草萋萋，一半花香落燕泥。",
      "玉辇不来春又暮，谁云桃李易成蹊？"
    ]
  },
  {
    "id": "e647d10ffee033b9bb276a73cda80e18",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "高高复道势凌空，步辇行游蹑彩虹。",
      "香屑霏微侵苑外，歌声摇曳落云中。"
    ]
  },
  {
    "id": "e647d10ffee033b9bb276a734a2ab081",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "万紫千红斗岁华，玉堤堆锦又蒸霞。",
      "春来秋去深宫里，惟有菖蒲不作花。"
    ]
  },
  {
    "id": "e647d10ffee033b9bb276a73e0b267ef",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春院传柑赐内官，金相玉质映雕盘。",
      "喜看叶带青云湿，更忆枝垂白露团。"
    ]
  },
  {
    "id": "e647d10ffee033b9bb276a7311a5b5ee",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "荔枝卢橘自南来，赤日黄尘驿使催。",
      "修贡谁怜飞骑远？",
      "荐新今见寝筵开。"
    ]
  },
  {
    "id": "e647d10ffee033b9bb276a7349f691bf",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "水殿清波漾舞巾，轻盈罗袜不生尘。",
      "好邀西子湖边月，更照陈王赋里人。"
    ]
  },
  {
    "id": "e647d10ffee033b9bb276a73099d12e1",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "哀蝉落叶送秋声，圣主新歌最有情。",
      "不恨香魂迷帐幕，更催方士访蓬瀛。"
    ]
  },
  {
    "id": "e647d10ffee033b9bb276a73ddb696a5",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "承恩有路到阳台，兰梦无征试堕钗。",
      "偷望前星占气色，夜斟玄酒礼高禖。"
    ]
  },
  {
    "id": "e647d10ffee033b9bb276a73649e24a9",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "千门万户望中赊，岁岁风吹御苑花。",
      "闻道画工随内使，又分十道选良家。"
    ]
  },
  {
    "id": "e647d10ffee033b9bb276a73be32709f",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "骊岫登高辇路长，行宫九日赐萸囊。",
      "莫言啼鴂芳菲尽，黄菊丛兰各占香。"
    ]
  },
  {
    "id": "e647d10ffee033b9bb276a73cb8d89b8",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "大骂迎春耕籍田，三农九扈颂丰年。",
      "新雷隐隐随鸾辂，龙衮犹沾绿野烟。"
    ]
  },
  {
    "id": "e647d10ffee033b9bb276a73b8d86949",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "三千粉黛各倾城，谁得君王唤小名？",
      "但愿身轻如燕子，更调歌嗓学流莺。"
    ]
  },
  {
    "id": "e647d10ffee033b9bb276a73ddf47459",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "鹂黄札札弄金梭，织就花丛似绮罗。",
      "游遍六宫催秉烛，春光九十本无多。"
    ]
  },
  {
    "id": "e647d10ffee033b9bb276a73bc42c948",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "蒲针柳线拂横塘，避暑乘凉过上阳。",
      "闲把玉环牵吉了，更将金弹打鸳鸯。"
    ]
  },
  {
    "id": "e647d10ffee033b9bb276a73af26a3c9",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "兽炭金炉似火城，纷纷瑞雪洒云屏。",
      "如今不是陈时世，玉树惊看照后庭。"
    ]
  },
  {
    "id": "e647d10ffee033b9bb276a7391d8275d",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "睡鸭香销烟霭浓，化为云气总从龙。",
      "谁知一片帘前雨，远隔巫山十二峰。"
    ]
  },
  {
    "id": "e647d10ffee033b9bb276a7378162f6d",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "班娘才退赵姬升，卖赋还闻聘茂陵。",
      "一任君恩他处暖，妾心元在玉壶冰。"
    ]
  },
  {
    "id": "e647d10ffee033b9bb276a7339c67525",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "东宫花烛照芳春，鹤驭鸾车迓玉人。",
      "今夜洞仙三十六，争看织女度河津。"
    ]
  },
  {
    "id": "e647d10ffee033b9bb276a735b688d48",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君王偏爱广寒游，霓羽声喧桂影幽。",
      "醉把玉鞭空外指，彩云中夜度扬州。"
    ]
  },
  {
    "id": "e647d10ffee033b9bb276a73b5a12cd8",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "围栏换土护花王，爱尔春心不着忙。",
      "红玉一枝藏玳匣，百花开尽始成妆。"
    ]
  },
  {
    "id": "e647d10ffee033b9bb276a739fee3dbf",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "绿阴千顷洗残红，吹笛池边起晚风。",
      "折柳不须悲旧曲，飞花犹得入南宫。"
    ]
  },
  {
    "id": "e647d10ffee033b9bb276a73b52d0ea9",
    "title": "拟古宫词一百首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "身在天皇玉案前，自夸无事小神仙。",
      "宫中一日如千日，圣主长生更万年。"
    ]
  },
  {
    "id": "e647d10ffee033b9236205670d5dfb22",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "高循石磴踏罡风，寻得仙源杳霭中。",
      "怪底寒光浸星月，涟漪疑与绛河通。"
    ]
  },
  {
    "id": "e647d10ffee033b92362056735a53ec5",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "飞泉百道寒苍壁，雨过残雷隐隐闻。",
      "一幅珠帘长不卷，仙人石室正眠云。"
    ]
  },
  {
    "id": "e647d10ffee033b92362056796ffef75",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁将金粟种岩前？",
      "香色皆空不碍禅。",
      "试向如来问真谛，洞云深处是诸天。"
    ]
  },
  {
    "id": "e647d10ffee033b9236205674047df1f",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "山中丛桂长相待，世上无名不用逋。",
      "珍重岩边苍石几，他年研墨著潜夫。"
    ]
  },
  {
    "id": "e647d10ffee033b9236205677d652b0f",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "泠泠玉齿漱寒流，高士当年似许由。",
      "惆怅遗踪久寥落，猿愁鹤怨几时休？"
    ]
  },
  {
    "id": "e647d10ffee033b923620567d93953fe",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "长松落落充高栋，古栎庸庸得大年。",
      "自笑生年不材者，社中应许结良缘。"
    ]
  },
  {
    "id": "e647d10ffee033b923620567b0f82787",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "寒深洞口无三伏，风急崖前有六花。",
      "何处山僧乘兴到？",
      "共融新水瀹新茶。"
    ]
  },
  {
    "id": "e647d10ffee033b9236205677d2dc32f",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一片琼瑶倚浪堆，云根移自十洲来。",
      "临风试奏游仙曲，不信骑羊去不回。"
    ]
  },
  {
    "id": "e647d10ffee033b9236205674ebd06f4",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "期云馆中云氤氲，伊人疑是云中君。",
      "云本无心任来往，何须青鸟通殷勤？"
    ]
  },
  {
    "id": "e647d10ffee033b9236205671b388536",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "彼美亭亭立上方，荷衣蕙带紫霞裳。",
      "飘摇两袖春风细，惹得岩花百和香。"
    ]
  },
  {
    "id": "e647d10ffee033b9236205671664c3f1",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "自有名流酬胜迹，挥毫字字斗瑶华。",
      "一泓不散池中墨，五色常生笔里花。"
    ]
  },
  {
    "id": "e647d10ffee033b923620567f0b6e6f2",
    "title": "遍题朱惟四增置诸胜十二首仙源",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "采药往来常荷锸，寻僧朝夕自携琴。",
      "世尘不到山中道，寂寂云萝永日阴。"
    ]
  },
  {
    "id": "e647d10ffee033b933aaba9907aad658",
    "title": "襄城子路问津处",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "驿路喧喧车马尘，尘中还忆耦耕人。",
      "清溪一线寒流浅，行客毋劳更问津。"
    ]
  },
  {
    "id": "e647d10ffee033b97217b289c3fc5cc8",
    "title": "七夕旅怀又戏作二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "汉津清浅漾轻波，闻道西山木石多。",
      "何事为桥役灵鹊，不教精卫去填河？"
    ]
  },
  {
    "id": "e647d10ffee033b97217b28987f59968",
    "title": "七夕旅怀又戏作二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "缥缈仙家别有天，山中七日世千年。",
      "天孙应苦佳期促，夜夜行云不得眠。"
    ]
  },
  {
    "id": "e647d10ffee033b9591b5a95add5e2d5",
    "title": "少林寺观僧演武艺",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "游侠队中称剑客，慈悲坛下变魔身。",
      "铁拳各展降龙手，金甲何须护法神。"
    ]
  },
  {
    "id": "e647d10ffee033b9a8119e7df88748c1",
    "title": "堕泪碑",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "汉水东流无尽期，岘山春雨细如丝。",
      "古人碑在今人口，还似当年堕泪时。"
    ]
  },
  {
    "id": "e647d10ffee033b9c67b070507c2ab83",
    "title": "黄叔度墓",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "汪汪雅量波千顷，寂寂孤坟土一抔。",
      "衰草残苔侵古篆，伤心春日飒如秋。"
    ]
  },
  {
    "id": "e647d10ffee033b972f4b8b0099955e6",
    "title": "荆州沙市",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "渚宫楼阁已烟消，沙市笙歌近更饶。",
      "十里杨堤堪走马，青楼还学楚妃腰。"
    ]
  },
  {
    "id": "e647d10ffee033b939179cc46494ee5c",
    "title": "朗宁署中夜坐",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "闲吟贾岛诗中句，月色蛩声坐晚秋。",
      "莫问乡心何处尽，苍梧今夕是并州。"
    ]
  },
  {
    "id": "e647d10ffee033b9584ff294c2b3109a",
    "title": "浔江即事",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "绳床冰簟觅寒衣，帆影沾霜夹雁飞。",
      "两岸芦花如白草，行人疑自塞垣归。"
    ]
  },
  {
    "id": "e647d10ffee033b92e80a4dd5c8710ce",
    "title": "分水塘书怀二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "陇头呜咽断人肠，更有漓江别楚湘。",
      "却怪寸心随两水，半缘怀旧半思乡。"
    ]
  },
  {
    "id": "e647d10ffee033b92e80a4ddc8b4a23a",
    "title": "分水塘书怀二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "两水将分贮一塘，潆回惜别恨偏长。",
      "临流欲寄征人泪，南浦阳关各渺茫。"
    ]
  },
  {
    "id": "e647d10ffee033b982cbddf9487c02ad",
    "title": "题尹冲玄荷花片小舫六首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "啸傲江湖自岁年，轻舟一瓣摘红连。",
      "主人惯向烟波住，不学天仙学水仙。"
    ]
  },
  {
    "id": "e647d10ffee033b982cbddf9a66744be",
    "title": "题尹冲玄荷花片小舫六首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "盈盈秋水坐来清，倒映莲花锦浪明。",
      "乘兴寻源那得尽？",
      "银潢深处近瑶京。"
    ]
  },
  {
    "id": "e647d10ffee033b982cbddf929a4059b",
    "title": "题尹冲玄荷花片小舫六首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "彩虹摇曳挂轻帆，万里星河夜往还。",
      "遥望东溟平似镜，青螺一点是蓬山。"
    ]
  },
  {
    "id": "e647d10ffee033b982cbddf9e2d4f224",
    "title": "题尹冲玄荷花片小舫六首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "曾闻佛国有莲台，人向花心结圣胎。",
      "莫讶红香浮小艓，前身原在蕊中来。"
    ]
  },
  {
    "id": "e647d10ffee033b982cbddf9b770660c",
    "title": "题尹冲玄荷花片小舫六首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "避世曾师河上公，丹砂换骨御罡风。",
      "谁言汉广莲舟小？",
      "大地元浮月镜中。"
    ]
  },
  {
    "id": "e647d10ffee033b982cbddf9889981ff",
    "title": "题尹冲玄荷花片小舫六首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "花片轻盈小似瓢，洛神龙女夹吹箫。",
      "仙衣制就裁江练，又剪鲛人几幅绡。"
    ]
  },
  {
    "id": "e647d10ffee033b90d5bc912ec163701",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "下界群生自执迷，名园大宅总醢鸡。",
      "侬家新构数椽屋，蓬海东邻弱水西。"
    ]
  },
  {
    "id": "e647d10ffee033b90d5bc9124e6847be",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "阶前病鹤不堪骑，醉踏青龙竹一枝。",
      "游遍洞天三十六，家家松下有残棋。"
    ]
  },
  {
    "id": "e647d10ffee033b90d5bc912bc015eac",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "宴罢馀酲一据梧，醒来石烂海全枯。",
      "傍人欲问逍遥意，日月双丸且弄珠。"
    ]
  },
  {
    "id": "e647d10ffee033b90d5bc9125ca8b4f2",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "尘世谁开名利场，纷纷车马为他忙。",
      "那能拔置清凉界，借与天池洗热肠。"
    ]
  },
  {
    "id": "e647d10ffee033b90d5bc9126e965adf",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "袅袅金茎拂绛河，盘中玉露起微波。",
      "月瓢携去烹新茗，坐待东莱好客过。"
    ]
  },
  {
    "id": "e647d10ffee033b90d5bc912866b7b5f",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "员峤方壶小似拳，笑他徐福本无缘。",
      "近时东海殊清浅，谁道灵风辄引船？"
    ]
  },
  {
    "id": "e647d10ffee033b90d5bc9121d4d8f4f",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "独上须弥古洞前，四溟如带罩深烟。",
      "去天尺五凭谁说，兜率还闻路八千。"
    ]
  },
  {
    "id": "e647d10ffee033b90d5bc9121a458331",
    "title": "大游仙曲八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "元气茫茫无尽期，先天混沌是吾师。",
      "偶逢太极逢初劫，亲见开天辟地时。"
    ]
  },
  {
    "id": "e647d10ffee033b907f6ad55f138af4e",
    "title": "听雨廊闻鹧鸪",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "禽声旅思共凄凄，犹忆戈船下五溪。",
      "今日园林闲纵步，鹧鸪从尔任情啼。"
    ]
  },
  {
    "id": "e647d10ffee033b9ded367a245864945",
    "title": "三月晦日",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "残红和雨堕前檐，青帝回镳别恨添。",
      "莫道闲园浑冷落，榴花如火正迎炎。"
    ]
  },
  {
    "id": "e647d10ffee033b968619481bd440fd0",
    "title": "坐在藻轩望远堤行人",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "解组归来已白头，石栏鱼鸟伴清幽。",
      "不知世上缘何事，来往行人日未休。"
    ]
  },
  {
    "id": "e647d10ffee033b95c6f5bd69aaeea28",
    "title": "池上",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "积阴雨脚乱如麻，白鹭窥鱼立浅沙。",
      "怪底主人慵下钓，前溪两岸尽渔家。"
    ]
  },
  {
    "id": "e647d10ffee033b987dc9179deacdea4",
    "title": "姑苏元夕集诸词客得朋字排律二十六韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "吴门歌舞地，乐事日相仍。",
      "况遇千金夕，遥临片月澄。",
      "条风吹凤野，新暖解鲛冰。",
      "绣陌香尘匝，铜街瑞气凝。",
      "楼台甲第敞，裘马少年矜。",
      "赵李皆连戚，金张各引朋。",
      "春思方浩荡，逸兴寄冯陵。",
      "共庆瑶天爽，同欣玉烛登。",
      "蚖脂明绛蜡，豹髓隔红缯。",
      "兢斗丁谖巧，争夸万毕能。",
      "鳌山浮陆海，星彩避华镫。",
      "火树家家灿，骊珠颗颗升。",
      "只须惊绚耀，未易辨名称。",
      "锦席九枝满，兰殽百味蒸。",
      "初筵心已醉，列炬目为瞢。",
      "实从纷轮至，徘优次第征。",
      "鱼龙翻角觗，杆索互缘乘。",
      "士女写交错，笙歌鼎沸腾。",
      "欢声摇地轴，高响遏云层。",
      "蹴鞠丸随足，秋千凫度縆。",
      "登场重选伎，催曲迭酬绫。",
      "良夜真堪赏，幽怀若不胜。",
      "可怜花满面，岂吝酒如渑。",
      "虬箭停寒漏，鸡人报旭升。",
      "横桥无铁锁，归骑踏金绳。",
      "相约留馀兴，来宵更倍增。"
    ]
  },
  {
    "id": "e647d10ffee033b90e9bd93285528803",
    "title": "西湖排律三十一韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "名湖天水阔，游客驭双凫。",
      "出郭纷弦管，登舟俨画图。",
      "湖山无俗吏，文物果仙都。",
      "楼台云外出，鱼鸟镜中趋。",
      "白波披縠练，红蓼湛珊瑚。",
      "青雀兰为楫，黄头锦作襦。",
      "列羞皆海错，奏曲半□吴。",
      "缥缈十洲近，微茫三岛孤。",
      "棹歌催掷雉，鸟语劝提壶。",
      "烟景浓疑淡，岚光有乍无。",
      "西施宁比丽，苏小亦名姝。",
      "放鹤波逾迥，攀梅萼未敷。",
      "柳堤张帐幕，花岸簇氍毹。",
      "芳杜闲堪采，轻鸥狎可呼。",
      "莲筒初泻酒，莼菜适逢鲈。",
      "妙舞盘氍毹，新声唱鹧鸪。",
      "菱舟喧妓女，翠袖映菇蒲。",
      "洛浦看留佩，阳台欲解繻。",
      "情同开合蕊，惯宿去来乌。",
      "晚眺吐山月，还如照夜珠。",
      "琉璃浮万顷，金碧晃千区。",
      "鲛室冰绡灿，蜃楼彩幄殊。",
      "冯夷来击鼓，龙女出吹竽。",
      "佳丽风方盛，英雄世与徂。",
      "金舆嗟暗徙，铁马想长驱。",
      "坐对岳坟泣，因悲宋殿芜。",
      "山川非异境，兴废岂同涂。",
      "吊古余双泪，匡时耻一株。",
      "笙歌虽扑地，豺虎正交衢。",
      "泽国动摇易，长城俊杰须。",
      "莫随游冶子，饱食类侏儒。"
    ]
  },
  {
    "id": "e647d10ffee033b90a770b4da71d9b20",
    "title": "赋得钱塘潮排律十六韵赠钱塘卢生",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "曾向钱塘渡，烟销一镜开。",
      "潮头忽以至，地轴仄将摧。",
      "赤日飞睛雪，青天起暗雷。",
      "龙宫银作阙，鲛室玉为堆。",
      "组练疑横海，帆樯似泛罍。",
      "属娄光欲动，强弩势难回。",
      "东奔翻禹穴，南去蹴苏台。",
      "吐吸谁为此，陶钧力大哉。",
      "湖山澄秀气，越峤挺雄才。",
      "羡汝江边住，潮从笔底来。",
      "放歌摇彩鹢，弄月进霞杯。",
      "一击逾千里，相期在九垓。",
      "钓鳌偏有兴，向若敢轻猜。",
      "赋就水皆立，文成木尽灾。",
      "沉思牵铁网，佳句剖珠胎。",
      "近诧观涛作，前身或姓枚。"
    ]
  },
  {
    "id": "e647d10ffee033b91c7a90255351742f",
    "title": "文学孙燕诒招同卜董王三孝廉集木末亭酒酣吊古俄而雨至分得豪字十八韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "胜地成文会，张筵集酒豪。",
      "虚亭悬木末，峻槛隔尘嚣。",
      "云浥芳尊冷，风缠法曲高。",
      "官闲堪蹑屐，性懒惯持螯。",
      "天阔江如带，郊平树似毛。",
      "山川相映发，城郭自周遭。",
      "锁断三山浪，宫残六代蒿。",
      "荒台曾下凤，古渡尚名桃。",
      "钟阜园陵迥，秦淮王气韬。",
      "龙髯留玉剑，殿角现金鳌。",
      "往事同流水，微名笑一毫。",
      "鲍江嗟寂寞，王谢亦萧骚。",
      "作手看前辈，词坛属我曹。",
      "登坛严部伍，贾勇负鞬櫜。",
      "大啸奔雷吼，挥杯急雨号。",
      "楼台疑结蜃，几席忽翻涛。",
      "且挟丹虹饮，还骑黑蜧翱。",
      "回头问尘世，何事日劳劳？"
    ]
  },
  {
    "id": "e647d10ffee033b9fbdde95413d82dae",
    "title": "哭谭永明山人排律一百韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "有美粤东杰，英英溟海旁。",
      "精分朱鸟翮，星映少微光。",
      "秀骨鹤胎瘦，雄心剑气翔。",
      "青云期早达，白眼纵佯狂。",
      "蹴鞠斗鸡道，挥槌结客场。",
      "诗才泉倒峡，侠节柏凌霜。",
      "兴到题鹦鹉，豪来典鹔鹴。",
      "闭门田是砚，隐几墨为庄。",
      "献玉足犹在，续貂心自伤。",
      "长怀湖海志，摆脱利名缰。",
      "赤骥嘶风去，苍鹰拍汉扬。",
      "片言堪授璧，千里不赍粮。",
      "名岳孤筇度，洪川一苇航。",
      "探奇摇彩笔，得句满奚囊。",
      "到处推词伯，名家与雁行。",
      "忘年多少府，倒屣有中郎。",
      "望阙能披胆，忧时罢举觞。",
      "寸毫排仗马，一疏叫天阊。",
      "谁信牵萝客，还能补衮裳。",
      "鸳班皆吐舌，凤鸟已鸣阳。",
      "直节斗山重，高风兰蕙香。",
      "声名如入洛，都雅似游梁。",
      "平揖将军第，闲过上相堂。",
      "拍肩呼许史，半醉骂金张。",
      "裘马三河少，银鞍七宝装。",
      "常酣平乐酒，见惯杜韦娘。",
      "绛灌妒才子，终军出朔方。",
      "青牛沙漠远，白草塞垣长。",
      "笑入元戎幕，眼空胡虏乡。",
      "丛谈开武库，叱咤落欃枪。",
      "尽踏三边险，还交六郡良。",
      "勒名思窦宪，市骏泣归王。",
      "失路非流落，穷途倍激昂。",
      "风尘催燕颔，星斗动鱼肠。",
      "弹铗歌偏苦，移山志愈刚。",
      "北风才转毂，南国又鸣榔。",
      "买赋争张宴，扬金忽满筐。",
      "朝朝鲸吸海，夜夜凤求凰。",
      "妙舞风前柳，新声陌上桑。",
      "携云石城女，侍寝邯郸娼。",
      "已赠汉皋佩，还摇洛浦珰。",
      "绮罗迷建业，花月醉维扬。",
      "买笑春方好，寻芳夜未央。",
      "香尘飞利屣，响屧绕长廊。",
      "酒向锡山载，钩从虎阜藏。",
      "湖山留丽藻，珠翠斗新妆。",
      "奇士逢张旭，名园有辟疆。",
      "西湖邀锦缆，秋水下钱塘。",
      "倚棹严滩石，垂纶粤海艎。",
      "缠头金尽散，搔首鬓将苍。",
      "松菊今安在，田园叹已荒。",
      "门前罗鸟雀，机上怨糟糠。",
      "尘满扬雄宅，蓬深仲蔚房。",
      "瓶空无菽粟，箧剩只缥缃。",
      "司马先生叶，词宗学士杨。",
      "怜才时把臂，赈匮每分张。",
      "管鲍交偏永，芝兰味不忘。",
      "寒炉回昔暖，枯木暂时芳。",
      "二老从朝露，孤灯啼夜螀。",
      "袁安徒卧雪，灵辄孰贻浆。",
      "向日金盈橐，今朝鹿在隍。",
      "捉襟时见肘，剜肉不医疮。",
      "土锉烟常冷，绳枢月自凉。",
      "天边看紫气，夜半拭乾将。",
      "曲巷门悬席，闲园屋绕篁。",
      "有时收橡栗，多恨倚筼筜。",
      "诗兴越精进，襟期未可量。",
      "观涛频弄艇，濯足屡歌沧。",
      "星汉笼笔底，乾坤入眼眶。",
      "火攻屈贾垒，水灌曹刘墙。",
      "历尽一生蹇，还成百炼钢。",
      "华文珠烨烨，高韵玉琅琅。",
      "惟我同风调，文君共颉颃。",
      "论心常对酒，谈艺夜连床。",
      "古雅思前汉，纤卑陋晚唐。",
      "相期持格力，切戒露锋铓。",
      "诗工穷里得，道誉困中彰。",
      "壁立人偏乐，囊空世自忙。",
      "千秋称独擅，九折亦何妨。",
      "敏捷敲铜钵，遐搜叩石仓。",
      "缅馀趋仕路，不暇理篇章。",
      "望远云低雁，相思月落梁。",
      "人方怜范叔，客不到临邛。",
      "古谊胶投漆，交情桂杂姜。",
      "馀曾归里闬，君自曳□裆。",
      "陆贾金堪赠，王高藿共尝。",
      "感时心尚赤，阅世发全黄。",
      "隐迹留东郭，仙踪遽北邙。",
      "别离殊恍惚，生死竟微茫。",
      "石椁空埋骨，沙溪岂钓璜。",
      "谁求封禅草，忍视贮经箱。",
      "帷幕澹无影，人琴总已亡。",
      "藏舟山寂寂，闻笛泪浪浪。",
      "宿草连松桧，平林走鹿獐。",
      "山魈来踯躅，木魅亦踉跄。",
      "蜀国鹃犹哭，辽东鹤可望。",
      "浮生真石火，达士等彭殇。",
      "梦去人为蝶，归来石是羊。",
      "还疑挂剑处，堪拟卧龙冈。",
      "漫作招魂赋，羁人在楚湘。"
    ]
  },
  {
    "id": "e647d10ffee033b913c39f7285e8010e",
    "title": "七夕对内小酌得十六韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "客子逢七夕，天涯对细君。",
      "家筵开绿酒，仙佩隔红云。",
      "汉广沾罗袜，霞明映绣裙。",
      "桥成乌鹊喜，枕荐凤鸾群。",
      "节是双星合，人非两地分。",
      "挥杯聊宴笑，举案亦殷勤。",
      "新果乘秋摘，名香向月焚。",
      "雅怀闲澹荡，佳气坐氤氲。",
      "园桂凉逾茂，阶兰夜更芬。",
      "岁时从暗度，儿女自相欣。",
      "义以糟糠重，刑于琴瑟闻。",
      "毋劳弹别鹤，不用制回纹。",
      "酒冷宵将半，河低漏渐纷。",
      "三更宜偃卧，万事付沉醺。",
      "白露楚天末，青枫湘水濆。",
      "谁家妻捣练，愁叹婿从军。"
    ]
  },
  {
    "id": "e647d10ffee033b97d34bb8f74531d2c",
    "title": "秋日应陈周李诸子集紫烟楼听雨十六韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "海国蒸龙气，秋来易作霖。",
      "高楼共眺听，万木尽萧森。",
      "云涌峰峦动，烟含城郭阴。",
      "繁声侵苑树，暝色睡园禽。",
      "银竹捎檐急，金风入牗深。",
      "凉回冰簟冷，暑退壁虫吟。",
      "滴沥空庭静，滂沱大陆沉。",
      "轻雷殷嶂外，孤电落江浔。",
      "悬瀑明寒玉，垂虹映碎金。",
      "晴光摇日脚，晚景澹天心。",
      "初月扬新彩，宾鸿送好音。",
      "烦襟因雨洗，浊酒对凉斟。",
      "杯歇留看画，诗成更奏琴。",
      "来风秋万里，度鸟槛千寻。",
      "喧杂下方隔，清高上界临。",
      "勿嫌絺绤薄，井邑未闻砧。"
    ]
  },
  {
    "id": "e647d10ffee033b94346ea41896f6797",
    "title": "与韩孟郁夜坐论诗诠叙其意得五言排律六十韵岂谓进退古今必无纰谬然嗜痂之癖何妨梁肉人各有见毋务党同观者宜有以恕之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "浩荡千古心，流连一壶酒。",
      "堂虚明月夜，榻下如兰友。",
      "论诗穷奥窔，秘藏抉枢纽。",
      "微茫风雅前，廓落骚些后。",
      "已将混沌凿，未觉针铓剖。",
      "至味出牺尊，古迹存蝌蚪。",
      "分水敞逸宴，河梁振词薮。",
      "东西擅二京，魏晋矜群手。",
      "朝华虽尽披，夕秀足不朽。",
      "清声陆机鹤，淡色陶潜柳。",
      "齐梁工绮靡，隋陈益昏蔀。",
      "六代鲜洪钟，百曲应覆瓿。",
      "唐夸沈宋妍，尚堕徐庾臼。",
      "谁能挽颓波，独立众匠首？",
      "李杜并衔辔，王杨可驱走。",
      "二曜夺星辰，五岳低陵阜。",
      "更有紫霞姿，飘出青莲右。",
      "摩诘若梵呗，应物如岩浏。",
      "寂寥彭泽意，复发襄阳口。",
      "天籁薄丝竹，仙裾厌琼玖。",
      "独游蓬岛外，不与尘寰耦。",
      "钱郎扬清风，高岑绝氛垢。",
      "凤箫乘月弄，石磬迎秋扣。",
      "粗豪韩退之，峭刻柳子厚。",
      "苦心无遗力，镂骨时露肘。",
      "因知天工趣，不在毛颖取。",
      "贺仝伤鬼怪，郊岛真窭叟。",
      "元白击土鼓，籍建鸣瓦缶。",
      "晚唐转纤碎，古法纷荡蹂。",
      "飞卿倚门妓，商隐浓妆妇。",
      "禅宗入野狐，艺圃生稂莠。",
      "宋调嗤腐儒，元曲鄙乳勃。",
      "冥行弃策杖，失路怜蒙瞍。",
      "皇明叶吹万，泰道回阳九。",
      "金石奏广庭，秬鬯扬清卣。",
      "宗工醉醍醐，下土觅滫醙。",
      "北地屹崆峒，诸家尽培塿。",
      "奔腾风震天，要眇丝穿藕。",
      "元气盘其间，万象罔不有。",
      "众喙任输攻，长城坚墨守。",
      "雄视实绝伦，挺出固非偶。",
      "信阳舍津筏，逞臆开户牗。",
      "陆篱雉映波，焕烂鸡吐绶。",
      "终属片琮清，那似长鲸吼。",
      "岂宜呼伯仲，止合称甥舅。",
      "格律日渐移，浮薄风相诱。",
      "七子盟俨然，千秋知能否。",
      "与白云紫气，枝指复骈拇。",
      "好画失真龙，吠声肯类狗。",
      "相勉探玄珠，毋徒珍敝帚。",
      "书期富五车，学必窥二酉。",
      "夏虫妄语冰，航海唯占斗。",
      "勿失前哲规，而开后人咎。",
      "君看汉掌轻，远让齐宫丑。",
      "芳菲槿易谢，苍郁松偏寿。",
      "调高和或希，论定传应久。",
      "馀堂仅旋马，种蕙已盈亩。",
      "闭关无剥啄，抱膝绝喧揉。",
      "君来连坐卧，言出互弹纠。",
      "莫嫌供给薄，折葵剪新韭。"
    ]
  },
  {
    "id": "e647d10ffee033b9809491f6b0282f7d",
    "title": "秋杪同苏汝载及江西胡生登观象台俯金陵形势吊古书怀排律二十四韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "隐吏多休暇，游观眼界空。",
      "扶筇支蜡屐，循磴踏罡风。",
      "台閟璿玑巧，标连斗柄崇。",
      "验占推历法，陶铸叶神工。",
      "星宿盘回里，乾坤指顾中。",
      "感时川陆改，望远古今同。",
      "恢运移钟鼎，留都奠镐丰。",
      "犹瞻双凤阙，谁数六朝宫？",
      "万井疏烟白，千山落照红。",
      "石头无浪打，铁瓮有潮通。",
      "霜露催归燕，帆樯带断鸿。",
      "管弦歌舞地，砧杵绮罗丛。",
      "零落寒原菊，凄凉远岸枫。",
      "旅怀悲九月，世路叹三堫。",
      "官拙潘安老，诗工庾信穷。",
      "长安看日近，短发对秋终。",
      "纵有批鳞胆，谁怜补衮忠？",
      "忧来思请剑，愤结忽成虹。",
      "人物腾诸怪，安危仗数公。",
      "魂销宸极北，兴发海天东。",
      "富贵浑如梦，婴儿倏已翁。",
      "宜调石髓膳，耻食大官葱。",
      "野鹤遥摩汉，群鸡只在笼。",
      "君看台下水，流尽几英雄。"
    ]
  },
  {
    "id": "e647d10ffee033b941f5ac1cb7789fb3",
    "title": "冬日胡瞻明大参王天虞参戎招集乐郡郊外贞心亭亭属胡君新创前临武场对佳峰夹古松后辟池种梅花方盛开俯照池镜共赋馀得七阳排律二十六韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "新创论文地，还邻演武场。",
      "阵闲鹅鹳队，席接鹭鸳行。",
      "山晚雾凝紫，林疏叶剩黄。",
      "三农获嘉稻，万灶饱馀粮。",
      "蛮瘴销铜柱，明珠贡越裳。",
      "时平稀举燧，官暇好飞觞。",
      "酌泛葡萄酒，歌翻玳瑁梁。",
      "松涛摇酒影，水镜照梅妆。",
      "古干凌霜劲，芳枝拂雪香。",
      "苍龙双偃蹇，翠羽互翱翔。",
      "宾主星方聚，笙歌夜正长。",
      "醉呼惟尔汝，微步任徜徉。",
      "残月邀徐上，横参乐未央。",
      "习池元胜地，山简本清狂。",
      "频唤传鹦鹉，无劳典鹔鹴。",
      "文星奎璧里，剑气斗牛傍。",
      "横槊看虹起，挥毫听玉锵。",
      "军容严细柳，词赋擅长杨。",
      "牛耳坛堪建，鱼肠袖且藏。",
      "共扶天北极，先系日南王。",
      "拙宦呼牛马，良朋集凤凰。",
      "尚能攀羽翼，行□附飞扬。",
      "一石心逾醉，千秋意一忘。",
      "殷勤颂酒德，赓和捧琼章。",
      "把臂雪霜白，回舟葭藀苍。",
      "寄言池畔树，他日是甘棠。"
    ]
  },
  {
    "id": "e647d10ffee033b93a8520f3df777fff",
    "title": "夏日潦涨弥茫同冯无文龙玄珠摇小艇出浣花溪访祁伊吾遍探梨涌幽胜逶迤曲折溪转竹深冥迷不辨东西恍惚暗窥村坞楼台半藏树杪炊烟高接霞标真觉武陵天台犹浅浅耳欲招歌者同载先已他适流莺有韵不藉丝肉鸣榔长谣沉醉而返得五言排律二十四韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "郊外尘缘远，林中乐事饶。",
      "雨雷初荐潦，江海乍登潮。",
      "蛙鼓田间闹，莺簧树底调。",
      "花溪宜小艇，玉醴满轻瓢。",
      "虾菜非钱买，烟波信棹摇。",
      "兰桡斜触石，棠桨俯穿桥。",
      "隐见川原杳，沿洄村坞遥。",
      "蒹葭藏水阁，鸡犬出茅寮。",
      "酌酒凉风入，鸣榔暑气消。",
      "榕须拂燕子，荇带罥鱼苗。",
      "浦日明渔网，山歌响野樵。",
      "忽看开绿户，却讶隔红蕉。",
      "莲沼妆逾艳，杨枝舞更娇。",
      "盈盈扶弱步，袅袅约纤腰。",
      "厌唤东山妓，聊赓南国谣。",
      "一泓澄锦浪，两岸足花妖。",
      "误入桃源洞，如闻凤女箫。",
      "仙家丹有灶，甲族木成乔。",
      "问世忘秦晋，深居隔市朝。",
      "几湾盘曲折，百转透空寥。",
      "罨画疑神造，丹青胜笔描。",
      "醉来思击楫，兴尽且回桡。",
      "白眼谁堪对？",
      "青山只自骄。",
      "寻源期再往，莫遣水花飘。"
    ]
  },
  {
    "id": "e647d10ffee033b917953e65ef7c1304",
    "title": "寿张九岳古稀初度四十五韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "嵩高移岭表，岳降在罗浮。",
      "紫气女牛尾，朱鹑桂海头。",
      "江山蟠瑞彩，麟凤产名流。",
      "颖悟黄童并，才名贾谊优。",
      "妙龄开万卷，奇字擅千秋。",
      "嗜癖穷坟典，冥搜遍索邱。",
      "手曾攀月窟，心自有天游。",
      "笔落虹霓绕，诗成罔象愁。",
      "公车频结客，国士辄相求。",
      "到处白莲社，人看紫绮裘。",
      "莺花迷楚国，烟月醉扬州。",
      "自重祢衡刺，争迎郭泰舟。",
      "声华同入洛，睨傲耻依刘。",
      "槐市瑶篇满，桥门璧水周。",
      "如云多后进，夺锦让前修。",
      "东阁门虽峻，南州榻屡留。",
      "秘书盈虎观，清秩近瀛洲。",
      "吹火燃藜杖，听鸡侍冕旒。",
      "鸣珂龙阙晓，散帙凤池幽。",
      "古典劳探讨，新编细校雠。",
      "木天推起草，粉署借持筹。",
      "税榷吴关墅，符分平越陬。",
      "一麾持虎竹，五马拥骅骝。",
      "美服人应妒，谗夫杼忽投。",
      "世情从枘凿，流品有薰莸。",
      "我自直如矢，谁能曲似钩？",
      "功名醒往梦，松菊赋归休。",
      "自号酒中圣，犹称花国侯。",
      "逍遥常笠屐，著述重琳球。",
      "高论排非马，弘文载汗牛。",
      "五车齐邺架，百尺埒陈楼。",
      "翰向朝云掞，灯从子夜篝。",
      "古今弹一指，日月入双眸。",
      "白发休轻镊，黄芽已早抽。",
      "金丹炼九转，桃实熟三偷。",
      "椿桂凌风茂，兰荪绕砌稠。",
      "芝田驯鹿鹤，瑶圃灿蔡榴。",
      "入座八公客，骑羊五子俦。",
      "凤笙歌迭奏，云液酒新篘。",
      "共醉壶中境，宁撄世上忧。",
      "朱明日似岁，沧海水成畴。",
      "既有舄为燕，何须杖刻鸠。",
      "渭滨何足拟，柱下实堪侔。",
      "似尔谁轩轾，惟子可倡酬。",
      "欲分三不朽，对垒割鸿沟。"
    ]
  },
  {
    "id": "e647d10ffee033b938288adb748afe0c",
    "title": "举第三子韩孟郁辱赠诗赋得排律十韵酬之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "金门待诏竟何如，吏隐馀闲得弄雏。",
      "丽日莺花宜缓带，春风闺闼有悬弧。",
      "征兰岂叶熊罴梦，剪朆聊同豚犬呼。",
      "骨相未逢僧宝志，清芬谁拟谢封胡。",
      "琴书世业欣堪托，戈印勋名敢浪图。",
      "且命芳尊邀上客，更催歌鸟劝提壶。",
      "筵前汤饼随燕俗，诗里琼瑶映锦襦。",
      "逸调云翔丹穴凤，仙声掌动紫渊珠。",
      "杜陵虚羡徐卿美，陶令应嗟众子愚。",
      "凡鸟他年迎吕驾，题门肯入敝庐无？"
    ]
  },
  {
    "id": "e647d10ffee033b9a96b94000157448e",
    "title": "五子雅集倡和诗三十韵并序",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "相逢犹忆十年前，结社曾依净土莲。",
      "夜静虚坛寒近斗，风清疏磬远浮天。",
      "岂寻方士求仙药，自掩高斋学草玄。",
      "帘外烟霞双白板，灯前风雨一青编。",
      "交缘七子心先契，谊重千金誓莫捐。",
      "飞盖西园羞附乘，挥杯竹里笑群贤。",
      "秋堂榻为徐陈下，春水舟因李郭连。",
      "入室同心能有几，借光贫女更堪怜。",
      "句传梦笔争呈巧，语擅雕龙各斗妍。",
      "倚阁并吹藜杖火，临岐先着祖生鞭。",
      "那知分手燕京里，竟逐浮云越海边。",
      "望断蒹葭人不见，采残杜若雁难传。",
      "关河远隔春风面，山水时虚夜月弦。",
      "路暗剡溪千尺雪，梦迷天目万重烟。",
      "吴会还飞令尹舄，江头喜泊孝廉船。",
      "花前携榼空怀昔，眼底连枝怅未全。",
      "牛半星文神自合，雌雄神剑势犹骞。",
      "公车偕上逢今日，郎署栖迟已隔年。",
      "岁月冯唐伤易老，酣歌方朔浪称仙。",
      "把衣稍叙寒暄语，闻笛翻惊涕泪悬。",
      "再寻旧馆非前主，相对长檠共黯然。",
      "往事只看川阅水，消愁须贳酒如泉。",
      "鹔鹴裘解沽琼液，琥珀杯浮映玳筵。",
      "曲奏梨园堪击节，谈回麈尾可忘筌。",
      "豪来投辖传筹饮，醉后欹巾枕股眠。",
      "景运龙飞当九五，才人鹏奋起三千。",
      "曲江指我曾游处，上苑看君夺锦鲜。",
      "富贵荣华真过眼，萧曹周召许齐肩。",
      "致身宁羡横腰印，不朽非关负郭田。",
      "促膝未忘今夜约，殷勤挥洒托鸾笺。"
    ]
  },
  {
    "id": "e647d10ffee033b92fb100851377a408",
    "title": "张孟奇徐鸣卿招同黄贞父李伯远汤嘉宾毕孟侯蔡敬天韩孟郁刘百世陈元朋米仲诏西郊李将军园社集得天字排律三十一韵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "出郭春心净渺然，郊原晴绿草如烟。",
      "金银远寺云霞外，松柏诸陵日月边。",
      "南陌游人纷杂遝，西山爽气自澄鲜。",
      "鱼吹弱藻窥琼佩，燕蹴香泥落锦鞯。",
      "公子斗鸡随蹋鞠，隹人拾翠上秋千。",
      "红尘难觅虚无界，青甸遥寻小有天。",
      "梓泽侯家开别业，兰亭春宴集群贤。",
      "声名入洛人争重，诗赋游梁各竞妍。",
      "太白前身金粟佛，惠休今世玉堂仙。",
      "四愁高咏心游岳，千顷虚襟思涌泉。",
      "公干西园多骏藻，伟长邺下富鸿篇。",
      "琴心尽入中郎调，酒态惊看吏部眠。",
      "醉后芾书殊矫矫，草成琳檄自翩翩。",
      "出奇赵帜谁能拔，高议云台我愧先。",
      "百里应占星并聚，连城今见璧相联。",
      "天垂柳幕供行帐，风扫花茵拥列筵。",
      "曲度松涛归晚浦，觞熏兰气对晴川。",
      "拍浮簪绂浑如奇，潦倒形骸信可捐。",
      "竹下围棋非赌墅，林间挥麈到忘筌。",
      "太常浪说真持戒，绣佛长斋岂入禅。",
      "白眼径宜呼白堕，青州何必减青田。",
      "佯狂自适贤人意，妙趣难教醒者传。",
      "已见携壶还荷锸，更闻骑马似乘船。",
      "酒龙沉醉如云卧，仙茗清泠带月煎。",
      "渴吻顿消神皎皎，睡魔潜去腹便便。",
      "催诗走笔惊铜钵，得句流霞映彩笺。",
      "可道元兄如季弟，谁居王后让卢前？",
      "千秋大业坛方建，五字长城壁愈坚。",
      "曼倩金门虚执戟，子云玄室负怀铅。",
      "蛩吟自觉难成响，牛耳看君递操欢。",
      "休向傍人夸贵纸，须知古调在无弦。"
    ]
  },
  {
    "id": "e647d10ffee033b9cf69fd7d71cd7f57",
    "title": "寿总宪袁聚霞翁八十一",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "南极星连牛女近，东莱山涌渤溟长。",
      "羊城昔号神仙窟，桂水今开翰墨场。",
      "既邻勾漏烟云杪，又接罗浮紫翠旁。",
      "水碧沙明相映秀，地灵人杰互呈祥。",
      "嵩岳降神来上界，岁星谪籍在南方。",
      "霞标远纵天中步，蟾阙先攀月里香。",
      "作宰和风吹麦秀，行春雊雉集柔桑。",
      "露盈百里栽花满，云起双凫逼汉翔。",
      "听讼棠阴思召伯，埋轮都下惮张纲。",
      "骢散五花鸣玉勒，冠高一角耸神羊。",
      "直气人传殿上虎，威声先走道旁狼。",
      "回天大力垂青史，焚草高斋挂皂囊。",
      "官有转移仍服豸，台分内外总飞霜。",
      "辕门鼓角声偏壮，玉帐旌旗气倍扬。",
      "挥斧将坛催插羽，提兵蛮部促擒王。",
      "曾闻归燕巢林木，重见衣鸿足稻粱。",
      "氛祲万山消瘴疠，妖星千里落锋铓。",
      "吉甫文臣兼武备，伏波辟土更开疆。",
      "荆楚藩篱撑半壁，滇黔衽席倚全匡。",
      "军中韩范收犀甲，沼上夔龙待雁行。",
      "屹屹擎天标玉柱，迢迢渡海架金梁。",
      "谁云薏苡为怀宝？",
      "顿忆莼鲈返故乡。",
      "侯印未酬班定远，丰碑空纪杜当阳。",
      "囊俸只留田种福，籯金还置墨为庄。",
      "诸郎各振青云翮，老子宜开绿野堂。",
      "白发双吹鸣凤管，碧溪独敞卧龙冈。",
      "种成花柳如韦曲，植就蘅兰类楚湘。",
      "贺燕几回翔舞袖，迁莺百啭巧调簧。",
      "翚飞杰阁遥侵汉，尘隔仙居若望洋。",
      "半掩筠帘烟外榭，轻摇桂楫月中航。",
      "烂柯对客频敲局，垂饵临溪或钓璜。",
      "报道蒲轮征宿老，宜登枫陛辅新皇。",
      "非缘白鹤能留驾，为厌红尘懒束装。",
      "小草出山嗤孟浪，古松幽壑保贞刚。",
      "时礼空王翻贝叶，静看仙箓检砂床。",
      "香粳屡施斋僧饭，明水频供浴佛汤。",
      "闲戴星冠裁月帔，更烧丹灶构瑶房。",
      "熊经浩气随流转，龟息元神谨伏藏。",
      "奼女黄婆供仆役，交梨火枣作糇粮。",
      "金茎细咽三天露，石涧冥搜九节菖。",
      "不向马鞍矜矍铄，任持鸠杖纵徜徉。",
      "丹田默扇阴阳炭，银海长悬日月光。",
      "举世趋炎何翕赫，闭关却扫自清凉。",
      "眼空震旦三千界，年过磻溪八十强。",
      "景属三春春正好，历逢六日日维良。",
      "明堂新布青阳令，养老应分紫府浆。",
      "牛酒赐餔欢乐岁，金鸡颁赦遍遐荒。",
      "莱衣喜动家庭庆，嵩祝欣逢国祚昌。",
      "寿祖已看三代具，弄孙未觉百年忙。",
      "谢家宝树春逾茂，王氏高槐晚更芳。",
      "纳履称觞皆剑佩，趋庭触目尽琳琅。",
      "杯里影摇红琥珀，池中彩映紫鸳鸯。",
      "长鲸泻酒谁能竭？",
      "大枣如瓜倘许尝。",
      "南飞奏笛风偏细，北斗低檐夜未央。",
      "醉把兕觥浮太白，好倾银汉入流黄。",
      "双鹤能将三秀草，九仙仍献六铢裳。",
      "华筵自足酬芳岁，新曲还应奏乐章。",
      "下里惭予声轧茁，擅场有客韵琅锵。",
      "丹砂服剩分鸡犬，芝盖持随跨凤凰。",
      "愿向琼台称小史，共登员峤看桑沧。"
    ]
  },
  {
    "id": "e647d10ffee033b94db9722389e4f61d",
    "title": "受长洲令出都门戏作长歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "从来懒慢喜逍遥，林下闻风欲弃瓢。",
      "东海肯将龙性扰，北山谁把鹤书招？",
      "朅来京陌红尘里，奏对明光谒天子。",
      "骥尾犹随十九人，鹏溟休说三千里。",
      "一行作吏傍凫飞，此日驱车出帝畿。",
      "风木哀吟愁捧檄，尘埃世态易沾衣。",
      "平生疑是劳薪骨，簿领从今终矻矻。",
      "折腰断不受人怜，强项雄心未全歇。",
      "丈夫有甑学莱芜，独鹤随行兴不孤。",
      "物力东南今正竭，谁能鞭扑更催租。",
      "莫言下吏翻嫌俗，百里郎官高列宿。",
      "一曲琴清化茧丝，九还丹就骑鸿鹄。",
      "梦中彩笔去曾携，一片闲心物外栖。",
      "吴门烟月宜仙令，处处湖山待品题。"
    ]
  },
  {
    "id": "e647d10ffee033b9cb8791bbd15a6b57",
    "title": "棕拂子",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "避暑早扃门，道书行尚把。",
      "脱巾握棕拂，意态何潇洒。",
      "非无白羽扇，能使烦襟写。",
      "无风风乃清，此物较幽雅。",
      "古人琴无弦，希声不外假。",
      "繄余悟此理，隐几高梧下。",
      "地静如清秋，苍蝇胡为者。"
    ]
  },
  {
    "id": "e647d10ffee033b97904e42d8eca4d87",
    "title": "清风亭",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "夜来坐虚亭，蘋末微风起。",
      "金波摇素练，江上月千里。",
      "何处采莲归，歌声传渌水。",
      "更有扁舟人，濯足月明里。",
      "茶烟飞一缕，知是天随子。"
    ]
  },
  {
    "id": "e647d10ffee033b94683156b49f1da53",
    "title": "江南弄",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "野水春来急似梭，远山日晚团如螺。",
      "谁家莲舟起新曲，吴音片片锵寒玉。",
      "矶头双鸳睡未足，惊飞掠破晴烟绿。",
      "江村门巷多不俗，美人娟娟倚修竹。"
    ]
  },
  {
    "id": "e647d10ffee033b919483c15cc00c60b",
    "title": "西园",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "西园桑椹熟，万颗红珠碎。",
      "开尊绿桑下，鸠与人同醉。",
      "春院足花茵，陶然堪一睡。"
    ]
  },
  {
    "id": "e647d10ffee033b959287296791f22c4",
    "title": "渔樵耕牧词有序",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "八月流潦清，芙蓉浇秋水。",
      "白云江上来，伴宿空船里。",
      "持竿不设饵，取适而已矣。",
      "偏嫌张季鹰，更羡鲈鱼美。"
    ]
  },
  {
    "id": "e647d10ffee033b959287296a9b8ed30",
    "title": "渔樵耕牧词有序",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "大斧入平林，不踏险崖路。",
      "野泉聊濯足，松风引轻步。",
      "日晚负薪归，裘敝馀里布。",
      "道旁有遗金，掉头未回顾。"
    ]
  },
  {
    "id": "e647d10ffee033b959287296a9fe1659",
    "title": "渔樵耕牧词有序",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "人皆犁膏土，我独守石田。",
      "瑶草别有根，呼鸟为耕烟。",
      "空山学辟谷，洗心祈长年。",
      "何事戴胜啼，来惊春昼眠。"
    ]
  },
  {
    "id": "e647d10ffee033b959287296e4c610e1",
    "title": "渔樵耕牧词有序",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "驱牛出东野，新草绿于罗。",
      "短笛叫长川，同伴扬清歌。",
      "游牝得其时，黄犊看渐多。",
      "不知南山下，白石近如何。"
    ]
  },
  {
    "id": "e647d10ffee033b9fba18ff96306c82d",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "支公固好禅，何事偏爱马。",
      "至今饮马处，春水潺潺泻。",
      "王生立佳城，近在马涧下。",
      "因悟无生法，四大皆幻者。"
    ]
  },
  {
    "id": "e647d10ffee033b9fba18ff927dfc6f2",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "吴王坟踞虎，不及生公石。",
      "石悟已忘言，虎去无留迹。",
      "我来千载后，访古一叹息。",
      "山门夜寂寥，月冷剑池碧。"
    ]
  },
  {
    "id": "e647d10ffee033b9fba18ff91f63a883",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "太湖岂云阔，天地一勺水。",
      "我心无涯涘，汪汪亦如此。",
      "夜来风浪收，人坐明镜里。",
      "湖心伫彩云，缥渺思仙子。"
    ]
  },
  {
    "id": "e647d10ffee033b9fba18ff90f873c68",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "上方何处好，湖水浸长桥。",
      "月出摇波光，灵鹊若可招。",
      "醉后发清啸，空江动回潮。",
      "何须登绝顶，高险多风飙。"
    ]
  },
  {
    "id": "e647d10ffee033b9fba18ff97765568c",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "灵岩有古寺，人道馆娃宫。",
      "不识西施貌，禅宗色是空。",
      "采香幽径没，响屧落山风。",
      "往事休回首，吴门匹练中。"
    ]
  },
  {
    "id": "e647d10ffee033b9fba18ff9c84c05e1",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "池边多灵草，山客和云拾。",
      "若不得惠泉，碧乳成枯涩。",
      "何如莲花石，风露寒仍吸。",
      "仙根自玉井，千年方结实。"
    ]
  },
  {
    "id": "e647d10ffee033b9fba18ff9cb125ff5",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁言城市近，别是一仙源。",
      "不用闷深洞，扁舟自到门。",
      "今时异秦世，六合共乾坤。",
      "已见吴门卒，揶抡笑绮园。"
    ]
  },
  {
    "id": "e647d10ffee033b9fba18ff93a2baf70",
    "title": "姑苏八景五言古有序支硎",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "六月廿四日，倾都出游戏。",
      "彼美赛洛神，空江客愁思。",
      "鸳鸯各有偶，何预傍人事。",
      "戏水溅莲花，元来不著水。"
    ]
  },
  {
    "id": "e647d10ffee033b9d2236e06e5d006fc",
    "title": "秋夜西园",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "秋夜夜何长，鹤梦破风竹。",
      "此时西园意，偏赏在幽独。",
      "日来万事扰，挥汗动盈掬。",
      "散衙假片闲，拍月兼水浴。",
      "冰纱帐似烟，湘簟纹如縠。",
      "平头供笋茗，事事各不俗。",
      "神清未渴睡，心期白云宿。",
      "潇散脱形骸，迂疏去桎梏。",
      "据梧窅天真，且鼓便便腹。",
      "晓来问朝餐，三嗅东篱菊。"
    ]
  },
  {
    "id": "e647d10ffee033b9736844924ad281d1",
    "title": "阳澄湖歌有序",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "虹拖飓母龙吼云，巨浪直上翻高旻。扁舟系缆不敢发，须臾雨霁浪全歇。",
      "雷声隐隐度远山，霞气盈盈漾轻碧。挥杯酹河伯，为尔笑大方。",
      "来牛去马不复辨，论蛙语鳖聊相忘。雄风怀袖里，三啸棹歌起。",
      "洞庭缥缈七十峰，片片芙蓉立仙子。酒酣命客吹玉箫，青翳玄鹤不待招。",
      "遥忆吴王歌舞后，锦帆天外落归潮。归潮已没鸱夷革，此中怨结潮头白。",
      "昔日曾闻市井喧，千年忽变鲛人宅。为我诅河伯兮何不仁，荒田满目兮愁吾人。",
      "萑苇丛生鹅鹳喜，打鱼供税多酸辛。代民请命胡为者，欢息湖滨泪潸下。",
      "阳城能复作宣房，县令自甘沉璧马。精卫徒劳心血枯，沧桑何止历阳都。",
      "功成却羡扁舟客，落日归心寄五湖。"
    ]
  },
  {
    "id": "e647d10ffee033b91c1faae30b0c221d",
    "title": "芦中谣并序",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "今岁秋成好，家家足稻粱。",
      "问侬稻安在，菇芦水一方。",
      "共道江南美，江南信都会。",
      "闲田倩袅耕，白水能供税。",
      "场工十月毕，击鼓赛田神。",
      "吴侬争祭肉，可念未归人。",
      "荷锄肌入霜，挥锄汗成雨。",
      "但愿有田锄，不惜锄田苦。",
      "鱼龙睡秋水，寡妇哭秋原。",
      "数家逃散后，萧索不成村。",
      "豪家艘四橹，索负无鸡犬。",
      "流亡今稍归，嗟尔好焚券。",
      "长吏午未铺，问侬曾苦饥。",
      "侬言不苦饥，昨日幸晨炊。",
      "县胥夜半至，柴门不用敲。",
      "子孙今卖尽，只有一丛茅。",
      "芦荻拥篱根，空场无鸟雀。",
      "寒风四壁入，敝裤不堪著。",
      "云深江路黑，三星夜在笱。",
      "为听田家言，不觉归来久。"
    ]
  },
  {
    "id": "e647d10ffee033b9220d8bd47fbe0eda",
    "title": "倚竹歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "主人好种玉，绕屋森琅玕。青青不避三冬雪，摵摵能生五月寒。",
      "丛底可宜喧啅雀，枝头犹欲伫鹓鸾。瑶琴抱出西园里，翛然四面清风起。",
      "似随流水到潇湘，水碧沙明映妃子。湘江妃子绿罗裳，嫩粉初凝解箨妆。",
      "谁道柯亭堪制笛，试听清韵一登床。细雨龙孙争迸出，须臾个个干云长。",
      "倚竹林、消永日，棋局对壶觞，意态何真率。直节休论隐士竿，虚心且应郎官笔。",
      "竹声戛戛发浩歌，金尊沸沸扬洪波。糟丘曲垒护篱落，七贤豪饮酣天和。",
      "醉余梦卧伶伦谷，醒来散发晞新沐。自占园中数步阴，渭川千亩翻嫌俗。",
      "怪底主人诗骨瘦，为对此君不食肉。"
    ]
  },
  {
    "id": "e647d10ffee033b997f65b47d22272b2",
    "title": "陆丹徒年兄招饮甘露寺",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "古来北固号吴关，云水楼台罨画间。",
      "主人风流美为政，暇日携客同登攀。",
      "长洲仙令罗浮子，喜往名山洗心耳。",
      "蹑屐高冲宿雾收，振衣长啸雄风起。",
      "此时春日丽春台，桃花杏花次第开。",
      "山头莺鹤不避客，眼底鱼鸟皆迎杯。",
      "江胥出游群龙舞，湘妃挟瑟冯夷鼓。",
      "命句愁翻鲛室珠，挥巾恐挂珊瑚树。",
      "春台长日坐氤氲，下界喧嚣寂不闻。",
      "冯阑洒酒来空翠，击节征歌伫白云。",
      "半酣遥措金陵城，六代兴亡似醉醒。",
      "连天江水千重碧，隔岸扬州一片青。",
      "江水东流达海门，烟波渺渺得仙源。",
      "金焦何必夸名胜，蓬岛犹闻列上尊。",
      "两腋雄风将羽化，半生傲骨终难下。",
      "便可三山跨凤皇，谁堪五斗呼牛马。",
      "携来甘露满冰壶，一滴灵芽永不枯。",
      "主人已傍山阴住，为问门前旧镜湖。"
    ]
  },
  {
    "id": "e647d10ffee033b94ffb569bae3e9dc7",
    "title": "白龙祠祷雨有应喜作长句",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "阳山之溪幽且深，澄潭直下千万寻。龙祠俯视潭之阴，彩云白雾时萧森。",
      "神龙犹念所生处，岁鞭列缺归省姆。回首吴民皆桑梓，喜霈甘霖溉吴土。",
      "县官为民酬若龙，春秋祀事洁而丰。何者肥■煽蕴隆，火旗焰焰烧天红。",
      "江焦汤沸冯夷宫，龙兮睡醒怒气冲。立檄九河与四渎，青虬黑蜧来趋风。",
      "云将初列阵，雨师骤发箭。忽虞山岳翻，乍觉乾坤战。",
      "郊外商羊舞欲狂，垤中鹳鹤呜且翔。古洞无劳击阴石，市廛何用燔巫尪。",
      "九扈兴歌田畯喜，苗秀青青如栉比。万户同欢大有年，催科幸免烦鞭棰。",
      "雨珠雨玉贺升平，祠下宜添喜雨亭。大泽不忘功德水，年年岁岁荐芬馨。"
    ]
  },
  {
    "id": "e647d10ffee033b9dcc9e99e36ea09ba",
    "title": "西园听客弹琴",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "尝怪古人愚，临流偏洗耳。",
      "耳中本清虚，更无物可洗。",
      "谁为扬天籁，自入清虚里。",
      "此时冷冷意，片片随流水。",
      "曲罢两无言，林间竹风起。"
    ]
  },
  {
    "id": "e647d10ffee033b9d40d2c1bab89814a",
    "title": "临高台",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "临高台，好风淡荡从东来。朔鸿已去燕未返，坐令春信空相猜。",
      "台前秋千兼蹴鞠，千门嫩柳如新沐。白马雕鞍轻薄儿，春游倦入谁家宿。"
    ]
  },
  {
    "id": "e647d10ffee033b98be3a51b51b24c7b",
    "title": "暮春舟中",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "沉水之香通太灵，虎丘新茶云乳青。",
      "烹茶晓汲惠山水，焚香卧读黄庭经。",
      "江南春暮已如此，花落清流成锦水。",
      "燕语莺啼大著忙，素心不寄春光里。",
      "一缕轻烟起博山，清风习习满怀间。",
      "江皋倘遇天随子，应共扁舟去不还。"
    ]
  },
  {
    "id": "e647d10ffee033b9e42b99d594b0b106",
    "title": "月",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "枕簟起秋思，夜深群动歇。",
      "斜倚桂树枝，徘徊望秋月。",
      "风吹晕渐破，露洗光仍发。",
      "遥念广寒人，天空云水阔。"
    ]
  },
  {
    "id": "e647d10ffee033b9f4c175ce0ced2450",
    "title": "忧谗寓言",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "问影何所为，愀然浑不语。",
      "共为天地客，暂与尔俦侣。",
      "孤灯对不疑，皓月还同步。",
      "勿逢沙中蜮，半路失相顾。"
    ]
  },
  {
    "id": "e647d10ffee033b95b8693e80ca77743",
    "title": "阊门观竞渡戏作长歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "端阳新雨涨平堤，柳暗长桥莺乱啼。",
      "万户楼台如镜里，千门弦管喧于市。",
      "五丝系臂醉蒲觞，争看龙舟戏江水。",
      "红帘彩鹢木兰桡，锦缆牙墙奏玉箫。",
      "簇簇黄头歌欸乃，重重翠扇伫娇娆。",
      "楼船画舫纷停泊，别上江亭开水阁。",
      "两岸游人似堵墙，绮罗耀日相交错。",
      "游人开处使君来，伐鼓填填响若雷。",
      "屏帐駊騀张巨舫，琼筵乐部递相催。",
      "使君重文兼好客，当筵载笔皆词伯。",
      "未许丰容斗艳妆，直从险峻看标格。",
      "梨园曲罢报诗成，江上游龙急瞲声。",
      "鳞甲翻波风雨恶，江胥河伯避霓旌。",
      "输嬴未决雌雄队，垒鼓催桡浪花碎。",
      "锦标夺得快先登，两岸千人齐喝采。",
      "输者惭兮嬴者矜，回舟赌胜更凭陵。",
      "江波咫尺分吴越，往事千年感废兴。",
      "越兴吴废付东流，南国烟花恣浪游。",
      "谁向澄潭伤屈子，空余兰杜结离忧。",
      "湘兰沅杜长江隔，吴门还有鸱夷革。",
      "日暮潮来天地青，剑光袍铠如银白。",
      "江南士女自嬉嬉，话及前朝总不知。",
      "嬴输兴废浑闲事，莫怪山公倒接䍦。"
    ]
  },
  {
    "id": "e647d10ffee033b925f3a43991dc0874",
    "title": "夏清夜吟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "世上仅三乐，人间止百年。羲和何太苦，朝暮不停鞭。",
      "峥嵘火云连赤阪，入夜惟愁日车返。冰纱为帐扇轻纨，竹气梧风清更远。",
      "此时煮茗在虚亭，剥笋还窥玉札经。为鲧烛龙聊税驾，来朝微雨待人醒。"
    ]
  },
  {
    "id": "e647d10ffee033b9976ccf315fc309b5",
    "title": "孟尝君养士处",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "不知天下士，浪说客三千。堂中食客已散尽，荒村鸡犬犹依然。",
      "可怜意气今谁见，可惜豪华若飞电。曲沼高台翳短蒿，遗碑断碣封残藓。",
      "雄风不及朱亥椎，侠气终输鲁连箭。当年三窟意何深，岂料坟崩狐兔侵。",
      "一曲雍门空洒泪，千秋泉户罢鸣琴。我行访古长叹息，西照东流浩无极。",
      "于今竟少市义人，休言养士不得力。"
    ]
  },
  {
    "id": "e647d10ffee033b984ecd4b38ba010e4",
    "title": "渡易水歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "饮马临易水，清波照客心。平生仗侠骨，谊重轻千金。",
      "匣中剑动苍龙气，化作白虹光烛地。万古荆轲不死魂，拍手哀歌招复起。",
      "昔日燕图在掌中，宁知草泽无英雄。逢人争博多目摄，风色萧萧心欲折。",
      "击筑时从市上游，劝君须向酒徒求。"
    ]
  },
  {
    "id": "e647d10ffee033b941e6db7a06334370",
    "title": "古别离",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "苍梧云散班竹枯，黄陵庙口啼鹧鸪。妾家住近洞庭湖，十年夫婿西击胡，衡阳回雁一字无。",
      "金钱卜尽迷生死，妾身愿化随妃子，君归君归自为理。"
    ]
  },
  {
    "id": "e647d10ffee033b9fe6353068f458b86",
    "title": "古意",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "宫漏微茫夜深浅，长门弃置如秋扇。",
      "柳幕无风惯锁眉，花房宿露羞啼面。",
      "昨来买赋叹金空，不怨君王怨画工。",
      "赋中凄惋谁能识，图内丹青自可通。",
      "含情欲说防鹦鹉，脉脉伤春向谁诉。",
      "好谢昭阳殿里人，新衣粲粲还当故。"
    ]
  },
  {
    "id": "e647d10ffee033b908addcb36cfa73fc",
    "title": "闲斋对雨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "秋雨匝旬馀，苔痕满虚室。",
      "斜风一卷幔，雨气翻萤入。",
      "端居念往事，百感中夜集。",
      "寒蛩伏草根，似与丛兰泣。",
      "点点滴乡心，离人空伫立。"
    ]
  },
  {
    "id": "e647d10ffee033b9703aa51b50dab967",
    "title": "弹筝女",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春风醉客心，二八弹筝女。",
      "十唤不回言，六弦将手语。",
      "高调本西秦，流音翻激楚。",
      "落花天上来，行云无处所。",
      "日暮泛舟归，盈盈隔河渚。"
    ]
  },
  {
    "id": "e647d10ffee033b9ade87d1c98fda4a3",
    "title": "蹴鞠行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "蹴鞠蹴鞠，落花随轴。上巳清明，新妆袨服。醉脱红锦靴，倦入青楼宿。",
      "射堂走马回鸡，一入场日易西。高足遥过飞鸟上，游丝飘絮却嫌低。"
    ]
  },
  {
    "id": "e647d10ffee033b91d29e8afd1d74265",
    "title": "蟋蟀篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "城南思妇娇无力，蟋蟀环轩促人织。",
      "秋至寒衣空旧箱，夜深冷泪徒沾臆。",
      "闻此虫声意转忙，买丝典却双明珰。",
      "既从邻女求残烛，更向天孙乞七襄。",
      "织才半匹犹未了，床下喓喓似相笑。",
      "借问裁衣寄阿谁，停梭不语自迟迟。",
      "衣成又恐晨炊乏，塞外狂夫那得知。"
    ]
  },
  {
    "id": "e647d10ffee033b9dfcf4e474195294e",
    "title": "促织歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "促织复促织，锦纹机上愁无力。长夜那堪络纬啼，思牵千里肠应直。",
      "皎皎庭前秋月白，月华偏照长城客。梦去不知能作云，坐来却恐身为石。"
    ]
  },
  {
    "id": "e647d10ffee033b922b97af1f4fa3197",
    "title": "野田黄雀行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "唶唶碌碌，舍田而屋。虽有斗珠，不如掬粟。群集营营，日暮空城。",
      "催科更急，闻鞭朴声。引妇呼雏，何田不飞。既投君家，应怜我饥。",
      "未怜我饥，柘弹在手。伊我无知，哀此黄口。遗秉滞穗，回念丰年。",
      "噫嘻，此人无良，环上诉苍天。"
    ]
  },
  {
    "id": "e647d10ffee033b976e4cfafd50af95c",
    "title": "渔父词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "澄潭摇绿树，百丈见游鳞。垂钩新月随孤艇，荷笠闲云伴老身。",
      "春来无限桃花水，懒问仙源碧山里。鱼肥酒美笑自斟，草暖沙暄常晏起。",
      "休论生计近如何，吹笛鸣榔发棹歌。大隐不须加帝腹，太平宁用把周戈。",
      "颇怪儿童呼系缆，洲前清浅静无波。"
    ]
  },
  {
    "id": "e647d10ffee033b93c91b318b1f2e729",
    "title": "细雨斋居",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "边风吹雨来，萧疏满城阙。",
      "高斋一沾洒，叶底蝉声歇。",
      "盆鱼纷唼藻，园卉芽渐茁。",
      "听雨淡幽虑，观物神自悦。",
      "闭门人事少，吏散养吾拙。",
      "烹葵兼烧笋，清供堪一啜。",
      "呼童蓄旨酒，有待期华月。"
    ]
  },
  {
    "id": "e647d10ffee033b93d1f2b6241c33d3e",
    "title": "观云篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "片云停高空，微风忽相扇。",
      "白衣与苍狗，恍惚须更变。",
      "持将比世情，百态今可见。",
      "谁能决浮云，银汉弄清浅。"
    ]
  },
  {
    "id": "e647d10ffee033b9fc8e583f65d756d2",
    "title": "湘妃曲",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "搴芳徒欲荐，仙佩杳难期。",
      "湘水无情极，行舟唱竹枝。",
      "君山湖上好，清镜映修眉。"
    ]
  },
  {
    "id": "e647d10ffee033b92127f01f2c84c27f",
    "title": "暑夜",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "入夜暑气微，轻云如递浪。",
      "滔滔漾星月，转觉银河涨。",
      "秋期水更阔，牛女亦惆怅。",
      "乌鹊若精卫，危桥将安傍。",
      "余家云海边，万里遥相望。",
      "夜夜归梦劳，杂波涛峦嶂。",
      "一为别鹤吟，僮仆悲自向。",
      "寄语停梭子，人间亦天上。"
    ]
  },
  {
    "id": "e647d10ffee033b99eece6fe749d36c7",
    "title": "紫骝马",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "人好马亦好，翩翩美少年。",
      "挫金兼喷玉，逐电不劳鞭。",
      "长楸蹀躞去，草色碧如烟。",
      "徒矜呼鹰手，更胜斗鸡钱。",
      "边城烽火急，肯为向幽燕。"
    ]
  },
  {
    "id": "e647d10ffee033b95f5a19a03a4c1b92",
    "title": "妖雹歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见女娲补天今更裂，纷纷白石飞成屑。共工触倒西域山，纷纷积雪落燕关。",
      "人传涿鹿尤死，岁久游魂招复起。气结荆轲贯日虹，银甲白袍临易水。",
      "初闻诸怪屯雷风，更闻翻却鲛人宫。跳珠挟弹奔万马，水天一日消炎夏。",
      "马头鸡子古有之，阳愆阴伏谁所为。去年坛槐已偃仆，龙神无声老蛟怒。",
      "中原怨气连虎豺，休疑蜴蜥成阴霾。宋君片语能移灾，但愿皇天斩妖孽，香云甘露开日月。"
    ]
  },
  {
    "id": "e647d10ffee033b90a66648a674ebf80",
    "title": "集米仲诏湛园分得松关花径戏作长歌二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "巨灵驱山作平地，徂徕移在名园里。",
      "倒茑垂萝倚牖翻，夜夜波涛聒人耳。",
      "龙鳞马鬃浩呼汹，萧森转觉秋原空。",
      "有时风静横挂月，鹤梦渐醒露华发。",
      "残钟远磬度林迟，坐来谡谡凊肌骨。",
      "换骨求仙待■苓，更携灵笈阅丹经。",
      "叩门恐有赤松子，为报云关且莫扃。"
    ]
  },
  {
    "id": "e647d10ffee033b90a66648ae8230ddb",
    "title": "集米仲诏湛园分得松关花径戏作长歌二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "乘风一夜催春锦，帝女天孙忙不寝。",
      "晓来札札听莺梭，绀紫绯红千万品。",
      "石家步障座中园，香雨霏微乱扑衣。",
      "风枝露芷争相倚，照槛凭轩矜百媚。",
      "曾迷下蔡惑阳城，好倩游蜂作花使。",
      "径底淹留日易西，从来桃李自成溪。",
      "主人已诧花生笔，上客何妨醉似泥。"
    ]
  },
  {
    "id": "e647d10ffee033b94d8de5db635544b7",
    "title": "镜园篇为刘百世赋园傍湖水故名",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁家池馆好乘凉，正忆临流一漱芳。骑马红尘元市郭，入门绿野变江乡。",
      "江乡乱水侵花径，淡扫明湖开晓镜。河伯轩窗忽倒翻，鲛人帘户相辉映。",
      "空阔望霏微，盘龙昨夜归。彩鸾云外舞，金鹊影中飞。",
      "地为玉匣天为盖，雾幌霞绡无粉绘。宝靥平分杨柳眉，菱花半罥芙蓉带。",
      "一片寒光散夕阴，四规气色自萧森。夷则会闻沉井底，玄冥今见出江心。",
      "井底与江心，依希通贝阙。玳瑁高台能□风，珊瑚小架偏横月。",
      "澄明天水两相和，黛敛亭亭洛浦波。雨过似经神女照，烟消恍被仙人磨。",
      "御沟流出帝城东，知有清辉接魏宫。已占湖光燕市外，何须敕赐剡川中。",
      "季真风调如之子，水镜先生差可拟。炯炯虚襟照胆肝，泠泠雅韵无尘滓。",
      "留宾杯酒泛涟漪，风急台高冷浸肌。座上恐逢苍水使，檐前休挂白龙皮。"
    ]
  },
  {
    "id": "e647d10ffee033b9b6e28400124ebc38",
    "title": "汤嘉宾太史招同诸名公社集南郊草桥别墅三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "京陌多嚣尘，出郊旷遐瞩。",
      "城南得名园，物物胜韦曲。",
      "阴森水木会，微径连幽竹。",
      "朝光早露晞，百卉如新沐。",
      "浮香四面至，积翠团成屋。",
      "舒啸凭虚槛，心赏惬所欲。",
      "谈回川响答，歌罢莺声续。",
      "客子憺忘归，流觞休太促。"
    ]
  },
  {
    "id": "e647d10ffee033b9b6e28400d24edf20",
    "title": "汤嘉宾太史招同诸名公社集南郊草桥别墅三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "似关江南景，兼葭绕回塘。",
      "怅望停觞处，仙□水一方。",
      "鱼鸟来亲人，濠上坐蒙庄。",
      "平生漱芳意，此日觉偏长。",
      "乐事当自知，清言亦可忘。"
    ]
  },
  {
    "id": "e647d10ffee033b9b6e284000e6c53ae",
    "title": "汤嘉宾太史招同诸名公社集南郊草桥别墅三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "醉乡■何许，栗里与竹林。",
      "古来贤达人，放旷犹视今。",
      "陶然三杯后，浩气盈冲襟。",
      "片言苟有会，木石尽知音。",
      "君看抱瓮者，久矣息机心。"
    ]
  },
  {
    "id": "e647d10ffee033b9f883105e4388b4ac",
    "title": "凤池篇为邓秘书荣赠尊人作",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "凤凰池上步夔龙，琼府仙居隔几重。",
      "影泻鸡林清皎皎，光摇鹤御暖溶溶。",
      "烟开金掌朝犹淡，柳拂银塘晚更浓。",
      "有美一人骞凤羽，临池载笔翻垂露。",
      "听乐已邻瑶水宴，逐群曾指瀛洲路。",
      "涟漪春日动恩波，王母筵前乐事多。",
      "忽有馀沾霏紫海，旋看大泽沛黄河。",
      "龙宾直向墨池入，鲛绡更洒浮提汁。",
      "海若俄惊凤诰新，波臣偏讶鸾笺湿。",
      "望云无复泪涓涓，泉下重开日月天。",
      "幸际来仪逢舜孝，好将游泳颂尧年。"
    ]
  },
  {
    "id": "e647d10ffee033b923018138ac55f383",
    "title": "西郊社集赋得折荷缉寒袂",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "八月凉风至，骚人念授衣。",
      "皎皎绮纨子，袨服有光辉。",
      "幽性厌游冶，华躬与俗违。",
      "嘉彼江中荷，亭亭出淤泥。",
      "虚心兼直干，婀娜馀香披。",
      "剪为君子裳，雅尚正相宜。",
      "绿云浮巧染，白纻扬轻丝。",
      "裁缝自洛女，制度倩湘妃。",
      "飘飖鹤作骨，淡淡冰为肌。",
      "长啸秋江上，应无维鹈讥。",
      "松花晚餐罢，跨鹿翳华芝。"
    ]
  },
  {
    "id": "e647d10ffee033b957b1bca508ea10ce",
    "title": "又赋得鱼戏新荷动",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "江村昨夜雨，新水涨春潮。",
      "纵步横塘曲，芙蕖冉冉娇。",
      "浮钱青始缀，卓笔翠方翘。",
      "嘉鱼群出游，队队互相招。",
      "红鳞一跳掷，绿盖几飘飖。",
      "翻珠落波心，恐湿鲛人绡。",
      "彼美者谁子，临流驻兰桡。",
      "采荷付鱼书，达寄到西辽。",
      "并头与比目，脉脉两情遥。"
    ]
  },
  {
    "id": "e647d10ffee033b9cd7e7b56540dc434",
    "title": "吴会湖山歌为中秘刘君寿",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "吴会诸峰何巑岏，湖水平吞震泽宽。",
      "山光湖色摇倒影，青螺颗颗浮银盘。",
      "余占花洲称傲吏，六年啸咏湖山里。",
      "玩弄兰舟片月流，逍遥蜡屐雄风起。",
      "手把芙蓉眼倍青，回望吴门气常紫。",
      "岂徒授简召词客，直欲吹笙揖仙子。",
      "别来燕月隔吴云，夜夜湖山入梦频。",
      "涧中瑶草浑如旧，岛外琪花别有春。",
      "姑苏才人刘玉受，笔端收尽湖山秀。",
      "戏彩今看锦作衣，驱车更羡游方昼。",
      "而翁官级近蓬莱，绿发青瞳本鹤胎。",
      "湖水变成云液酒，君山遥捧紫霞杯。",
      "岁岁人间多乐事，何须重去问天台。"
    ]
  },
  {
    "id": "e647d10ffee033b9655e01005b1e5134",
    "title": "云来亭歌为王木仲太史赋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "王君卜筑东海头，松关竹径林塘幽。白日闲门无俗客，虚亭惟有片云留。",
      "云从何来自泰岱，触石崇朝成沾䨴。下覆重溟接蜃楼，上蒸寥廓翻鹏背。",
      "主人呼吸元气通，岱宗渤海盘心胸，指挥列缺奔丰隆。",
      "当年龙蛰且高卧，云物缭绕纷相从。团团映户如车盖，玉叶金枝铺锦绘。",
      "五色斜飞素凤笺，一綖摇曳博山烟。已荣松竹褰萝牖，又送神仙到木天。",
      "木天缥缈蓬莱里，三径难忘泉石美。梦逐行云夜夜归，回首岱宗气常紫。",
      "共道时来解作霖，谁知出岫本无心。功成去问任公子，缘野平泉云更深。"
    ]
  },
  {
    "id": "e647d10ffee033b9ad91718fda4507af",
    "title": "赋得新安江水清寿毕年伯既元配孙夫人",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见新安江上水，千寻见底清。俯视游鳞写乔树，冷冷空碧照心明。",
      "人传脉接轩辕洞，又道源通婺宿精。气佳地秀有如此，其中绰约多仙子。",
      "磊落长松倚岸蟠，崔嵬怪石临江起。松脂黑雾化龙宾，石角金星琢龙尾。",
      "毕翁筑室江之干，二龙入管随驱使。吏隐中年卧紫氛，细君贞淑并能文。",
      "台上箫声调白雪，阶前玉树拂青云。清水清门两辉映，花笺江练平铺净。",
      "兴到风生班女毫，诗成影彻秦嘉镜。郎君豸绣五云间，堂上椿萱鬓未斑。",
      "岁汲清江酿春酒，朝看潮去暮潮还。潮头东下蓬山近，子晋麻姑行问讯。",
      "莫惜流霞劝羽觞，君家元醉瓮边郎。"
    ]
  },
  {
    "id": "e647d10ffee033b92d9e32d6075a945c",
    "title": "天目歌送李伯远之临安学博",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "越山高，越水长，越天万里吞南荒。绝峤东西开两目，中天日月悬睛光。",
      "照破鸿蒙视太古，转盼中原一抔土。云霞明灭映天台，岩壑轩翔压天姥。",
      "洞中仙鼠飞白鸦，玉芝茁茁森于麻。流泉瀑布奔深涧，昭明翻经曾洗眼。",
      "唐代琼宫结构存，汉皇龙简精灵远。灏气微茫上太清，山麓下接临安城。",
      "临安之城大如斗，不意近入李君手。峰影澄明落泮池，支颐爽气当窗牖。",
      "龙飞凤舞古记之，片毡携去休攒眉。勿论桃李待时雨，喜得烟景迎新诗。",
      "君来已贵长安纸，君去佳名满人耳。洒笔振衣第一峰，可念同盟者诸子。",
      "君不见马融帐，非虚设，郑虔妙技称三绝。丈夫垂名动万年，此心肯向傍人说。",
      "青袍黄绶且夷犹，白雪阳春若与俦。知君双目如天目，一笑山空水自流。"
    ]
  },
  {
    "id": "e647d10ffee033b9fd583b26b6530676",
    "title": "狂歌行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "同云如絮低压墙，北风刮地号枯杨。滕六夜挟玄冥翔，寒威杀气排剑枪。",
      "街鼓隆隆声镗鎝，万户人静漏微茫。此夕旅思弥天长，有客将行宵具装。",
      "雌雄分匣啼千将，飞霰片片搅离肠。绨袍欲赠念无裳，主人延客开华堂。",
      "月沉星暗烛代光，兽炭吐焰鳞甲张。金鲸泻酒奔吕梁，有肉如陵兰椒芳，驱寒度暖邀青皇。",
      "酒星元在玉帝旁，谪来人间号高阳。尚书之期虽太忙，礼法不省瓮边郎。",
      "问量若许吞八荒，舌尖已挂东西洋。一吸瀛海沧为桑，河泊不敢向大方。",
      "君家有秫千箱仓，酿来涓滴祗池塘。我舔舕之未濡吭，尧钟髡石仅涤觞。",
      "唾骂中山与杜康，何不伸手翻神浆。糟天曲地尽汤汤，我辈拍浮其中央。",
      "百万亿劫乐无疆，半酣浩歌声扬扬。隆冬轰雷忽殷房，亲谑叫啸惊九阊。",
      "帝遣六丁问豪狂，勿倾银汉入流黄。我言下界多秕糠，臣身合在酒中藏。",
      "是非毁誉沸如螗，升沉显晦俱亡羊。蜗角有国蚁有王，真同傀儡夜登场。",
      "嫫姆竟掩夷光妆，方朔不及侏儒囊。拔兰斫桂佩艾香，轩鹤啄粟囚鸾凰。",
      "粪丸进御却明珰，谁能与世相低昂。朱门蓬户鬓皆霜，谓彭非寿亦非殇。",
      "醉不必卧七宝床，醒不必游碎锦坊。摆脱町畦而徜徉，大之乘风踞云庄，小之构巢蚊睫芒。",
      "人生达命顺其常，懒作天问问彼苍。"
    ]
  },
  {
    "id": "e647d10ffee033b994dbaa9f88b686f9",
    "title": "将进酒",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见提壶鸟，前生不饮酒。遗恨东风怅落花，枝上提壶不停口。",
      "羲和鞭日急如梭，春光九十元无多。鹔鹴可典龟可换，但愿尊中日长满。",
      "杯行到君君莫辞，禽声有意君当知。休夸杏色如人颊，但恐杨花罥鬓丝。"
    ]
  },
  {
    "id": "e647d10ffee033b9c9201b87f980e32c",
    "title": "灯市篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "众星环斗极，万国拱京华。文物流殊俗，车书正一家。",
      "马放白登闲汉戌，笳沉青海靖胡沙。胡沙汉戍临荒服，尧封禹甸绵周箓。",
      "雄关虎踞一百二，圣主龙飞三十六。送腊玄霜散北郊，迎春青帝回东陆。",
      "明堂元旦朝诸侯，仙乐遥传万井讴。瑞日轻笼囗鹊观，卿云低抱凤凰楼。",
      "六衢九陌饶佳气，击坏升平多燕喜。宫中锦绣结熬山，陌上烟花满灯市。",
      "灯市游人杂还来，交廛列肆两边开。阵阵香尘萦晓雾，填填画毂度新雷。",
      "香尘画毂华灯下，竞巧矜能高索价。白凤斜飞螭口衔，黑龙倒舞麟须挂。",
      "鸡踏红莲玉作台，鲸翻绛蜡金为架。绮靡应同董偃奢，神奇肯在丁谖亚。",
      "更有胡商碧眼悬，携来异宝气冲天。黄金满斗真成土，彩帛如山不论钱。",
      "披图若献河宗瑞，陆地忽涌波斯船。制就九枝逾万万，装成四照讵千千。",
      "谁家千万争豪侈，中贵侯门兼戚里。横跨市上起歌楼，直倚云边奏声伎。",
      "火树光摇洛洞羊，春樽色泛嶓山兕。楼头弦管逐年新，楼底喧喧引看人。",
      "歌声窃窕闻黄道，灯影荧煌彻紫宸。紫宸黄道连双阙，银蟾皎洁银河没。",
      "已讶仙人五色烟，旋看帝子重轮月。月华星彩迥层层，马埒球场兴倍增。",
      "望去九门开铁缫，行来十道界金绳。妖姬解造千番曲，上客能酬几匹绫。",
      "公子王孙徒妩媚，鸣钟列鼎浪骄矜。良宵未觉欢娱毕，鼓声隆隆催晓日。",
      "转眼风光又一时，人生宁有百年期。冯唐白■遥相待，扬子玄经谁见知。",
      "羞随轻薄空驰逐，繁华富贵风前烛。潦倒堪为毕卓眠，升沉懒问君平卜。",
      "燕市难逢击筑人，素衣愁染帝京尘。"
    ]
  },
  {
    "id": "e647d10ffee033b994e419a4c72b56eb",
    "title": "蒲涧歌为潘年伯寿",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见白云东去接罗浮，白云之下蒲涧幽。石上仙灵护九节，安期驾鹤常来游。",
      "秦皇汉武岂不贵，方士远遣终难求。何如潘翁自高介，葛巾藜杖轻王侯。",
      "时登白云一啸傲，璇房处处成丹丘。日采蒲花充午膳，身跨白鹿骑青牛。",
      "郎君待诏金门外，窃桃不知经几秋。长生已授仙人箓，纶綍犹传出殿头。",
      "君家南望沧溟近，潮声岁岁为添筹。"
    ]
  },
  {
    "id": "e647d10ffee033b979d0d8e49464b692",
    "title": "长歌行送米仲诏年丈调六合令",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "主人闲斋对石丈，厌向尘容走俗状。",
      "锦心壁上挂奚囊，风雅坛中称社长。",
      "偶然捧缴寄微官，飞舄聊寻勾漏丹。",
      "岂料瞿塘春水急，空嗟蜀道古来难。",
      "去年曾理烟波艇，越水吴山探寥迥。",
      "芒鞋竹杖苦未竟，梦寐常到东南境。",
      "谒选翻为六合游，片帆遥指石城秋。",
      "观涛好试枚乘笔，沽酒应登孙楚楼。",
      "六朝词赋无标格，庭花玉树何萧索。",
      "他年迟我泛秦淮，长啸一声江练白。"
    ]
  },
  {
    "id": "e647d10ffee033b915aadbc7bf62e69d",
    "title": "壮游歌送民部刘觐国转饷关中便道游华山归上太夫人寿",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见醯鸡在瓮鹏搏天，蜉蝣朝菌笑龟年。丈夫七尺岂徒然，三山五岳在屐前。",
      "子长足迹半天下，千秋史笔悬高价。谁道向平贤达人，区区何必论婚嫁。",
      "刘君刘君天下奇，片言可使山岳移。皇华直向关中道，明星白帝纷前导。",
      "车箱不容幰箭筈，仅通天人疑金粟。佛已坐，玉池莲，到时祝融暖登后。",
      "西风壮，人非承露盘，翻在仙人掌。渴则倾玉女浆，倦则卧希夷床。",
      "秦陵汉阙不可辨，渭泾清浊空茫茫。为我寄言函谷吏，青牛西去知何意。",
      "更问瑶池戴胜人，周王八骏何逡巡。玄霜绛雪携满袖，归向北堂舞春昼。",
      "为君歌壮游兮，当云璈之雅奏。"
    ]
  },
  {
    "id": "e647d10ffee033b9f09efe7f261150ed",
    "title": "赋得春风芳草篇送比部梁卓卿转饷边镇便道归粤东",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "凤野三阳转，燕山二月时。韶光明似锦，新草细于丝。",
      "幂䍥王孙萦别绪，微茫游子动乡思。乡思别绪何超忽，使星驿骑明朝发。",
      "屈指长亭复短亭，马蹄到处自青青。輶轩直入将军幕，谈笑能空老上庭。",
      "边庭不似长安陌，草芽欲茁寒难坼。望塞云深稍变黄，近关沙远翻为白。",
      "去岁严冬草尽枯，三军庚癸夜传呼。转饷有人将雨露，枕戈谁复怨靡芜。",
      "清明渐近新烟起，士饱马腾共欣喜。辕门吹角宴嘉宾，草色侵阶簇绣茵。",
      "已向北门承驻节，还随南国送归人。归人归兴更萧萧，庾岭山高粤水遥。",
      "行盖浮青牵弱带，征袍摇绿上轻绡。弃繻休问当关吏，题柱重过旧日桥。",
      "关前桥畔山斋路，莺啼燕乳知春暮。曲水流杯似有情，落花点草应无数。",
      "社老争分陆买金，里儿近识张骞辂。山中桂树漫留连，回首长安在日边。",
      "都门草绿遥迎客，仙署兰香已隔年。独有羁人归未得，春风送别片心悬。"
    ]
  },
  {
    "id": "e647d10ffee033b955571e9595ec331e",
    "title": "施虞吉丈携琴过小斋率尔赋赠",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "散吏有馀清，苔绿无人破。",
      "客子抱琴来，剥啄惊高卧。",
      "入户皎玉山，爽气满中座。",
      "明徽与善手，泛弄三两过。",
      "心随流水远，尘世堪一唾。",
      "家有无弦琴，闭匣久不课。",
      "对君怜知音，操缦试则个。"
    ]
  },
  {
    "id": "e647d10ffee033b9c75179f0d0f54fdf",
    "title": "鸣琴行送樊孟泰令广昌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "子贱宰邑日，鸣琴不下堂。琴中有妙理，坐使庶事康。",
      "君今出宰携琴鹤，山水麻姑元不恶。南熏舜殿已曾听，单父清声应继作。",
      "客路西风惜别离，停杯立马意迟迟。空囊无物为君赠，聊陈琴趣君当思。",
      "琴不在弦不在指，金徽玉轸徒为尔。自古希声属大音，谁知趣在无弦里。",
      "有弦有声并有情，八风六律总和平。大弦张急小弦绝，勿以春温等秋烈。",
      "明徽善手两相调，游鱼秣马皆娱悦。邑有豪暴君摧之，中弦霹雳随霜飞。",
      "岂无贤士在空谷，又奏幽兰与鸣鹿。曲罢遥闻乌夜啼，应怜野哭多孀妻。",
      "乌啼天曙飞朝雉，境内遣鳏须料理。立身凛凛同高山，清节冷冷若流水。",
      "曲如钩兮虽封侯，不若如弦气更遒。君看美材居爨下，自有识者能相求。",
      "行行莫厌为俗吏，但贵不思泉石意。古调今人多不弹，琴心三迭泪潺湲。",
      "念我时能操别鹤，愿慎动静加君餐。"
    ]
  },
  {
    "id": "e647d10ffee033b9ee754c582c687044",
    "title": "采莲曲",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "若耶溪畔几人家，处处清流漾落花。",
      "东流远接镜湖水，洗残西子旧时纱。",
      "春鸠昨日催春雨，水长门前三尺许。",
      "今朝鹊语报新睛，潮归水落溪湖平。",
      "红莲簇簇向人笑，花摇锦浪香风生。",
      "临溪女伴娇罗袜，兰舟桂楫乘潮发。",
      "绣带朝萦溪里烟，歌声夜泛江边月。",
      "细踏船头步步金，偏惊雁落更鱼沈。",
      "正怜翠叶如眉黛，又弄珠光荡妾心。",
      "两岸紫骝游冶子，缓辔随船不知止。",
      "谁识心中别有丝，水深没藕怨江妃。",
      "还看双双鸂𪄠浴，复羡鸳鸯两两飞。",
      "日暮归来肠断尽，馀香在袖上残机。"
    ]
  },
  {
    "id": "e647d10ffee033b94b5e1a1781d1ad75",
    "title": "相逢行赠别王木仲社丈请急东归",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "长安静寄者，非隐亦非吏。床上书连阶下苔，门径萧萧无客至。",
      "空瓶乏粟愧侏儒，拥膝高歌小天地。待诏金门笑岁星，相逢谁氏眼偏青。",
      "王君王君好气岸，天花落笔纷淩乱。社中新创白雪坛，酒后频投青玉案。",
      "自从结社叠赓酬，洛阳纸价如琳球。岂直都人竞传写，绝国已许千金求。",
      "一时意气横今古，郢曲巴声安足数。科危持却曹刘墙，复构云梯攻李杜。",
      "正叹知音和者稀，君今请急又东归。诗筒入袖随行橐，别泪临河洒客衣。",
      "云来亭下波涛远，月明濯足沧溟晚。得句应翻鲛室珠，霞飘锦字群龙趋。",
      "阳春有意怜同调，时寄高文一起予。"
    ]
  },
  {
    "id": "e647d10ffee033b95eca5b2d01461224",
    "title": "出都门风沙大作",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "南飞本弱羽，复被风沙欺。",
      "咫尺不辨人，驱车将安之。",
      "宾朋饯远郊，执手伤路岐。",
      "呜咽不能语，仰视浮云驰。",
      "浮云卷长风，飘散无定期。",
      "回首望春明，顷刻即天涯。",
      "臣心如皦日，匪石不可移。",
      "怀人兼恋阙，立马且迟迟。",
      "赠言同心者，努力崇令规。"
    ]
  },
  {
    "id": "e647d10ffee033b9695eed41160243e5",
    "title": "管仲三归台",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见晏子狐裘三十年，管家台榭势连天。时来各展经纶手，世往空馀草木烟。",
      "一奢一俭何须数，共作荒山一抔土。霸气雄心浪自矜，景桓芜没无丘墓。",
      "始信吾儒自有真，更将小见笑齐人。南辕重拜三迁地，碧瓦朱甍岁岁新。"
    ]
  },
  {
    "id": "e647d10ffee033b9d469119bfabb1240",
    "title": "度北峡关作效谢灵运体",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "北土多平原，旷望弥宇宙。",
      "南行入舒城，始觉群峰辏。",
      "烟岚锁山门，岌巀土囊口。",
      "入之骇心魄，万状无不有。",
      "曲径剧羊肠，危峦压马首。",
      "稠迭若赑屃，连接如携手。",
      "溪回水懒流，天窄岩转陡。",
      "怪石献殊姿，蹲立像人兽。",
      "宿瘤与疥驼，未足仿奇丑。",
      "树杪见人家，云中听鸡狗。",
      "山魈并木魅，狞目楼林薮。",
      "悲风黑处来，万穴尽啸吼。",
      "束峡镇雄关，关门仅如斗。",
      "峻疑五丁凿，崄出三蜀右。",
      "一夫荷戈立，百万失驰骤。",
      "吾闻世有道，四夷自为守。",
      "凉德弃人和，殽函竟谁有。",
      "时事近多艰，豺狼满墟囿。",
      "我行逢岁晏，旅况动制肘。",
      "气寒风水涩，路远僮仆瘦。",
      "迷朦误东西，错莫乱昏昼。",
      "回驭愧王阳，寸心翻自疚。",
      "嗟予谬通籍，已落十年后。",
      "临关虽弃繻，偃蹇仍墨绶。",
      "既忝耳目司，何以酬敷奏。",
      "袖中五色石，安能补天漏。",
      "人运无百年，清霜入蒲柳。",
      "石火倏留光，谁复跻上寿。",
      "近耻鸡鹜群，远忆希夷友。",
      "丹砂庶可学，玄牝亦可叩。",
      "息踵踵常安，内视视乃久。",
      "停车问关吏，倘遇青牛叟。"
    ]
  },
  {
    "id": "e647d10ffee033b9e1126ae04d4ca873",
    "title": "过平圃谒张文献墓作",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "文献千秋人，埋玉兹山麓。",
      "墓门翳寒萝，野鸟啼如哭。",
      "缅惟天实际，阳精被阴黩。",
      "竟以雨淋铃，滴碎霓裳曲。",
      "西蜀路崄巇，日车几翻覆。",
      "忠言不见用，坐受蒙尘辱。",
      "风度虚尔思，公已沦幽谷。",
      "石椁谁勒铭，金鉴犹存录。",
      "贞魂化日星，地下宜朝烛。",
      "鹑火万古翔，高名系其足。",
      "我来孟冬初，霜露气清肃。",
      "落叶迸东流，感此世代速。",
      "人生孰不死，要择所归宿。",
      "忠正自英英，奸佞徒碌碌。",
      "展拜仰清芬，庶以执予躅。"
    ]
  },
  {
    "id": "e647d10ffee033b974ca3b49a849ed54",
    "title": "秋岸芦花歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "芦花两岸堆成雪，旅客怀归心欲绝。",
      "轻棹如浮剡曲舟，开尊似坐瑶池月。",
      "年华随水向东流，芦荻无心亦白头。",
      "正苦征鸿偏怨夜，翻憎络纬竞吟秋。",
      "芦花飞去如蓬转，乡路微茫水深浅。",
      "村童莫更□笳吹，恐惹边风入柳枝。"
    ]
  },
  {
    "id": "e647d10ffee033b99a201cd3467bf69d",
    "title": "夜听橹声歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "滩声潺潺如急雨，渔子罟师隔江语。",
      "月钩瓜破遥村烟，何人摇橹西岩边。",
      "喔喔悠扬鸣复息，江长日暮愁无力。",
      "摆浪休惊龙女宫，轻音似学鲛人织。",
      "忆昔吴儿白苎衣，兰桡一道唱歌归。",
      "香风艳月随船转，𪈺玉鸳鸯逐隧飞。",
      "旧游如梦长洲苑，橹声今夜肠堪断。",
      "惆怅江湖道路难，劳劳搔首已更阑。",
      "百年谁是长闲者，愿买扁舟理钓竿。"
    ]
  },
  {
    "id": "e647d10ffee033b92a0bcb8d74297665",
    "title": "江雨独酌谣",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "高浪汹汹风索索，雨脚斜连鸥鹭脚。",
      "繁声碎响乱鸣篷，恰如一部钓天乐。",
      "浦外渔歌对客船，买鱼赢得槎头鳊。",
      "莼丝菱角俯可拾，一醉啸破江中烟。",
      "世间万事无不有，浮云白衣忽苍狗。",
      "明日阴睛那得知，千钟一石休停手。",
      "君看长安马足坭，何如听雨舟中酒。"
    ]
  },
  {
    "id": "e647d10ffee033b90b491e1ffd19d7dd",
    "title": "大姑小姑歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "娉婷谁家妹与姊，盈盈独立波光里。日月悬为宝珥珠，江湖泻作金盘水。",
      "摩天浩气凛如神，化石刚心终不死。星宿摇摇起暮风，吞舟鱼眼映波红。",
      "洪涛震荡撼山岳，大地倾仄随蛟龙。奔雷急雨助阵势，海若天吴偏意气。",
      "二姑微步蹴龙宫，江天万顷俄晴霁。君不见钱塘强弩射潮头，佽飞拔剑鬼神愁。",
      "临危各展英雄手，贾勇更属裙钗流。我来酹酒遥下拜，奕奕灵旗动光怪。",
      "铁肝一掬矢神明，砥柱千秋镇长在。谁逐颓波走世尘，狂澜一倒甘沉沦。",
      "空存七尺称男子，枉具须眉愧妇人。"
    ]
  },
  {
    "id": "e647d10ffee033b9cd36e0222596555b",
    "title": "南浦夜雨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "寒潮乱拍滕王阁，暮雨横江呼鹊鹤。",
      "江豚拜浪长比人，芙蓉玉箸双双落。",
      "乱苇残葭水外看，秋衣未制已迎寒。",
      "孤舟无客谈秋水，蓬响江声怨夜阑。"
    ]
  },
  {
    "id": "e647d10ffee033b902f678f26c9ab413",
    "title": "临江中秋篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "去岁泛园池，共掇中秋月。今当秋色半，倚棹江天阔。",
      "江天池水雨茫茫，水底骊珠一色光。南国仙舟看郭李，西江旅泊叹参商。",
      "江流去去秦淮曲，想像银蟾摇绿玉。怨入蒹葭夜正长，书稀鸿雁肠难续。",
      "蒹葭鸿雁不胜愁，惆怅嫦娥耐九秋。罗绮谁家秦女管，关山几处庾公楼。",
      "高楼急管宜秋兴，不及澄江如练净。鲛室迎潮泪满绡，湘妃抱瑟妆临镜。",
      "绡可裁衣镜可窥，镜中岁岁换容辉。淩空正忆鸳鸾侣，绕树还惊乌鹊飞。",
      "飞飞乌鹊天边急，风高露重铜仙泣。商妇何须红袖弹，迁人自觉青衫湿。",
      "江中碎月散流金，坐久凄凄玉露深。袁宏咏史无人听，枚叔观涛郁壮心。",
      "且按绿琴成苦调，更骑黄鹄觅知音。"
    ]
  },
  {
    "id": "e647d10ffee033b9f3c0fb2e4c3d126e",
    "title": "巫山高",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "山十二兮同云隔，暮雨兮渺难分。天既昏兮峡急，肠欲断兮猿闻。",
      "山中人兮披霞衣，乘文螭兮翳桂旗。为谁需兮然疑，魂亭亭兮来迟迟，鸠为媒兮鸩先之。",
      "椒浆兮兰籍，君不御兮日将夕。经滟滪兮下瞿塘，怅佳人兮天一方。"
    ]
  },
  {
    "id": "e647d10ffee033b99eaa8d6909628a59",
    "title": "湘水深",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "谁鼓瑟兮怀思？君山落镜兮修眉。帝子降兮北渚，竹飒飒兮潇湘雨。",
      "魂恍惚兮合离，情含睇兮默语。伐班竹兮吹洞箫，骑赤凤兮奏虞韶。",
      "扫八极兮拥彗，荃独命兮皋陶。"
    ]
  },
  {
    "id": "e647d10ffee033b9afd44f69bfb39609",
    "title": "明星玉女",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君杂佩兮明星，谁其侣兮许飞琼。翩翩兮来下，倏忽兮遐征。",
      "遐征兮安之。托青鸟兮衔书。叩金天兮诉白帝，猛犬狺狺兮噬予。",
      "君池莲兮似船，愿一乘兮共洄沿。知不可兮骤得，横流涕兮潺湲。"
    ]
  },
  {
    "id": "e647d10ffee033b9d24345ce0129baf7",
    "title": "上元君",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "山棱层兮十八盘，有美一人兮立云轩。临日观兮开天门。",
      "予将腾兮逝驾，拆芳荪兮秣予马。羌不达予之忠诚兮，反拒予以不暇。",
      "辛夷屋兮杜蘅房，期之子兮洁自芳。日汛扫兮湛兰浆，不我顾兮尘凝堂。",
      "日杲杲兮忽雨，君不来兮谁许。牛羊晚兮下山，平芜暮兮千里。"
    ]
  },
  {
    "id": "e647d10ffee033b92500425b40ce6e79",
    "title": "俎上翁",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "俎上翁，受勒逼。俎上肉，烹何益。任烹若翁烹乃止，不然父子同日死。",
      "谁云帝欲烹而翁，胡宽还见营新丰。"
    ]
  },
  {
    "id": "e647d10ffee033b99a6803e6060cdbf4",
    "title": "千金报",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "受一饭，报千金。非酬母，酬寸心。汉皇推恩重一饭，信不负母宁负汉。"
    ]
  },
  {
    "id": "e647d10ffee033b910cfd33e81e0cac4",
    "title": "排墙叹",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "挥麈尾，谈转清。谋兔窟，何营营。尚言君少无宦情。",
      "临危乞哀仍不免，试问墙边窟深浅。"
    ]
  },
  {
    "id": "e647d10ffee033b9fc805e21c95d2458",
    "title": "博山炉",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春鸟催百花，紫陌香车骛。",
      "长安多名园，歌舞应无数。",
      "可怪粤南客，杜门守真素。",
      "道书行尚把，不惹春芳妒。",
      "叩齿静漱泉，博山萦轻雾。",
      "壶中自有天，任彼流年度。"
    ]
  },
  {
    "id": "e647d10ffee033b9b16607c327c230ec",
    "title": "清泉钵",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "井花出辘轳，清彻静无滓。",
      "洗钵贮空明，置之白石几。",
      "澄心想天一，至味乃无味。",
      "□洞可降龙，渊默堪洗耳。",
      "门前红尘满，问君何能尔。",
      "臣门虽近市，臣心乃如水。",
      "世路多风波，吾以观其止。"
    ]
  },
  {
    "id": "e647d10ffee033b94c33af6eb6f0a124",
    "title": "九鸶观",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "砚池一掬水，荷叶自田田。",
      "中有九鹭鸶，唼藻何翩跹。",
      "良工巧斫琢，几夺造化权。",
      "石质铿清磬，墨花吐轻烟。",
      "时关飞动意，恍惚浮青莲。",
      "余非梦鸟客，亦异笼鹅贤。",
      "对此皎洁姿，如游江海边。",
      "静观齐物理，大小未云偏。",
      "砚池即鲲溟，鹭翼可垂天。",
      "更乘莲叶舟，卧读逍遥篇。"
    ]
  },
  {
    "id": "e647d10ffee033b951cc583494dffbad",
    "title": "古方镜",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "阴阳鼓大炉，水火相交扇。",
      "化为双飞镜，照入大千遍。",
      "虚室自生白，毫光粲然现。",
      "泠泠望若空，心胆了可见。",
      "非由魏国宫，岂出秦王殿。",
      "虽无妆七宝，只有冰一片。",
      "对此问形影，幻真谁复辨。"
    ]
  },
  {
    "id": "e647d10ffee033b95c4f6e8ffb685f14",
    "title": "古琴",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "首夏当清和，薰风咽新蝉。",
      "槐阴荫广庭，秀色媚远天。",
      "沐馀换绛帻，虚徐鼓冰弦。",
      "一为出塞吟，堂闼如穷边。",
      "广陵散已绝，兹法更谁传。",
      "欲知希声意，当在无弦前。"
    ]
  },
  {
    "id": "e647d10ffee033b9f8d37dbde0265dce",
    "title": "又登风度楼",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "朝登风度楼，城郭何绵延。",
      "城头早日出，万井开寒烟。",
      "目断千山外，心飞百代前。",
      "九原今已矣，风度尚依然。",
      "巍楼夹道衢，古墓知何处。",
      "栋宇神鬼扶，柱石英灵聚。",
      "招魂学楚歌，有泪风吹去。",
      "想像放逐时，为君三痛哭。",
      "忽闻弦管音，似听梨园曲。",
      "笑彼开元主，间关蜀道悲。",
      "临危识孤忠，去后枉劳思。",
      "欲去不忍去，危栏且复凭。",
      "沉吟白羽扇，如见赤心人。",
      "千秋鉴不磨，可以蹑清芬。"
    ]
  },
  {
    "id": "e647d10ffee033b9852937622cc4d2a1",
    "title": "游九疑拟古二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一生耻低眉，八极纵遐想。",
      "迩来宦况淡，自署方外长。",
      "乘闲穷杳眇，及霁搜深广。",
      "名山号九疑，俶诡还方状。",
      "一登耳目骇，久涉形神王。",
      "水石拂霜清，岩峦入秋爽。",
      "朝旭射高峰，璀璨如银榜。",
      "中有帝寝陵，龙气伏层嶂。",
      "悲风日夕起，草木犹含怆。",
      "桂酒降神时，哀哀凤凰响。",
      "微臣吊千古，感慨增激赏。",
      "求仙彼何人，却笑骊山葬。"
    ]
  },
  {
    "id": "e647d10ffee033b985293762b82a8fdb",
    "title": "游九疑拟古二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "人生百年内，天地总如寄。",
      "大哉帝王居，八荒堂闼尔。",
      "形骸有雕谢，神理无终始。",
      "远近岂殊观，徒劳泣妃子。",
      "沾沾妇女仁，应为达者嗤。",
      "赢博无不可，延陵悟兹旨。"
    ]
  },
  {
    "id": "e647d10ffee033b9831b7e842d7ebef3",
    "title": "集瓦官寺观竹酌赋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "同人喜于野，素尚敦夙秉。",
      "选胜到城南，顿入清凉境。",
      "悬梦一径幽，秀竹千竿挺。",
      "不见火龙飞，但看苍玉映。",
      "微风度万叶，天籁自寥迥。",
      "青浮白氎巾，绿动金杯影。",
      "扫地坐莓苔，一片罗茵净。",
      "伊蒲行素盘，晚饭催清磬。",
      "夕阳斜透林，侧布金光竟。",
      "淹留澹爽襟，宴笑开谈柄。",
      "曰余寡谐俗，此君得吾性。",
      "游非三湘远，迹偶七贤并。",
      "陶然羲皇上，诸虑已尽屏。",
      "愿截翠琅玕，吹笙踏缑岭。"
    ]
  },
  {
    "id": "e647d10ffee033b936291a934f9430fe",
    "title": "西园闲坐读韩城薛节妇传有感辄作长话",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "衙斋坐岁晏，西园草木腓。",
      "倚石抚孤松，苍干何崔巍。",
      "闲披薜妇传，殉夫竟同归。",
      "激我侠烈肠，悲歌欲沾衣。",
      "松风鸣谡谡，倒卷严霜飞。",
      "愁云自西来，白日惨无晖。",
      "人生孰不死，此节古今稀。",
      "何地堪为葬，当在华山畿。",
      "何物堪为奠，当采首阳薇。",
      "魂缠青陵蝶，伴逐湘江妃。",
      "昔年两掬泪，应变为珠玑。",
      "双龙终会合，地下启重帏。",
      "一坯掩香骨，千载留音徽。",
      "寄语须眉子，胡多习脂韦。"
    ]
  },
  {
    "id": "e647d10ffee033b9c67243facc6460d4",
    "title": "沐浴子",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "金刀裁白纻，楚楚洁衣裳。",
      "当户兰已锄，谁为具温汤？",
      "玉质不受染，十暑犹含霜。",
      "乘风散发去，长啸过沧浪。"
    ]
  },
  {
    "id": "e647d10ffee033b920c22033e5671975",
    "title": "门有车马客行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "侯门势翕赫，气与秋天高。",
      "结交遍海内，轩盖同游遨。",
      "歌钟日夜起，弦管声嘈嘈。",
      "欢呼屋瓦振，饮博各分曹。",
      "借问堂上客，皆云五陵豪。",
      "落花随玉舄，华烛粲珠袍。",
      "三杯意气豁，慷慨视宝刀。",
      "申言恩义重，泰岱轻鸿毛。",
      "一朝人事别，田窦相倾夺。",
      "众宾掉臂去，相弃如屣脱。",
      "昔时歌舞地，日暮呼鸧鸹。",
      "得宠交自深，失势情斯割。",
      "为谢书门者，毋劳更咄咄。"
    ]
  },
  {
    "id": "e647d10ffee033b93ec2e0a532af3f67",
    "title": "独不见",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "流水终到海，浮云岂归山。",
      "大堤芳草绿，游子何时还？",
      "人去曾寄衣，鸿归无一字。",
      "锦纹终夜织，不尽心中事。",
      "妾心长似水，君意散如云。",
      "寥寥怯空房，梦合晓更分。",
      "春来忆玉箫，秋后悲纨扇。",
      "泪眼几时晴，年年独不见。"
    ]
  },
  {
    "id": "e647d10ffee033b94c73e3efe24829be",
    "title": "长安大道行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "高楼错如绣，大道平如水。",
      "裘马彼何人，经过赵与李。",
      "斗鸡入南坊，蹴鞠归下里。",
      "几群珠履随，十丈香尘起。",
      "横冲丞相车，唾骂金吾子。",
      "自倚椒房亲，骄矜极奢侈。",
      "一朝恩爱夺，门径生荆杞。",
      "谁言大道平，往往催辀死。"
    ]
  },
  {
    "id": "e647d10ffee033b99e82a2789bd32d09",
    "title": "长干行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "飞絮乱春心，落花侵履迹。",
      "步出大长干，香车密如织。",
      "油幢翠羽扇，珠箔镂金床。",
      "争驰红尘里，环佩声琅锵。",
      "相逢谁最好，王谢两家郎。"
    ]
  },
  {
    "id": "e647d10ffee033b9d92c7b0c93a955d1",
    "title": "又赋得薰风自南来殿角生微凉",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "青莲滴沆瀣，本是清凉界。",
      "南薰入古殿，四座生灵籁。",
      "胜会集群贤，披襟仍解带。",
      "炎蒸尽洒濯，世虑归澄汰。",
      "一为白雪吟，秋声益澎湃。",
      "宦途苦桎梏，远引轻冠盖。",
      "君看嘒嘒蝉，饮露得仙蜕。",
      "列子如可作，御风期方外。"
    ]
  },
  {
    "id": "e647d10ffee033b942fe021485f70e10",
    "title": "立秋社集赋得木叶动秋声留别诸君",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "寺古册更幽，爽气金天接。",
      "新凉入高树，萧瑟吟风叶。",
      "轻随清磬度，微带寒蝉咽。",
      "听之伤客心，骨冷魂先詟。",
      "日月如车轮，徂年催急节。",
      "孤臣不遇主，何异长门妾。",
      "团扇自光辉，秋风难再热。",
      "徘徊别知友，转觉临歧怯。",
      "执手肠九回，离琴曲三叠。",
      "折赠欲搴兰，江波眇难涉。"
    ]
  },
  {
    "id": "e647d10ffee033b9d2cf1a1eacbf0ba3",
    "title": "荆轲咏",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "荆高两相许，击筑燕市旁。",
      "既乐又复泣，谁知非浪狂。",
      "怀七入秦庭，调笑轻舞阳。",
      "其事虽不成，白虹久低昂。",
      "追思争博日，目摄即遁藏。",
      "借问鲁勾践，何如秦始皇。"
    ]
  },
  {
    "id": "e647d10ffee033b993476bc9cb2a73a8",
    "title": "谒周濂溪先生祠",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "古祠即旧宅，门径清如水。",
      "欲识濂溪心，池中白莲是。",
      "来寻孔颜乐，自觉风月美。",
      "吟弄意不穷，咏归兴难已。",
      "陶陶扫静室，一悟无极理。"
    ]
  },
  {
    "id": "e647d10ffee033b91dd0e64912fb483e",
    "title": "对酒",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "愁心不复醒，欢伯日相召。",
      "湖南米价贱，曲檗事未了。",
      "摘来安石榴，粲粲何人笑。",
      "落盘珍珠红，色映琉璃妙。",
      "一醉解天韬，人间徒扰扰。"
    ]
  },
  {
    "id": "e647d10ffee033b95858aa02bedea9de",
    "title": "酬区启图赠别之作",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "诗学为箕裘，君家美桥梓。",
      "袖中双彩笔，惯绣天孙绮。",
      "掷地黄金声，掀云白雪起。",
      "咳唾自成珠，粲粲佳公子。",
      "公子爱留宾，临歧念楚臣。",
      "心随湘岳远，兴入杜兰新。",
      "赠我裁骚调，凄凄泣鬼神。",
      "郢国元无敌，巴渝岂有人。",
      "怜余肮脏骨，落羽湖南去。",
      "捐佩自为歌，登楼共谁赋。",
      "徘徊黄陵庙，偃息丹枫树。",
      "三载始一迁，哀湘仍反顾。",
      "劳者惮长征，多君轸远情。",
      "匣龙方对舞，塞雁忽孤鸣。",
      "岁时行欲暮，云水递微明。",
      "展君佳句读，遥想人如玉。",
      "琴瑟恋知音，关塞萦心曲。",
      "一日犹怨迟，三秋尚嫌速。",
      "斯道若狂澜，哇声满世间。",
      "阳春日以远，古调谁能攀。",
      "欲把雄风赠，南溟浪似山。",
      "何时重对酒，沿月棹歌还。"
    ]
  },
  {
    "id": "e647d10ffee033b99fd179ddeed06c41",
    "title": "五渡湘江感赋二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "惯为湖南客，频渡湘江水。",
      "鸥鸟长笑人，君忙乃如此。",
      "老渔正濯足，晒网芦洲里。",
      "对此感人怀，荣名翻自鄙。"
    ]
  },
  {
    "id": "e647d10ffee033b99fd179ddab866e83",
    "title": "五渡湘江感赋二首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "仲冬霜气清，寒江净如镜。",
      "未敢照须眉，试照余心性。",
      "前波催后浪，滔滔常不竞。",
      "回处有澄潭，十年还自定。"
    ]
  },
  {
    "id": "e647d10ffee033b9904febb7f20034a6",
    "title": "坐含清阁下视潇江水涨喷激洲渚雷轰雪溅泠然有述",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "昨夜星照泥，通宵雨达曙。",
      "潇江汇众水，欲载孤城去。",
      "触石郁而怒，冲洲益骄倨。",
      "喧豗震山麓，哀响彻官署。",
      "凭栏一纵观，雪浪排银锯。",
      "气势压吕梁，猛急过滟滪。",
      "白龙挟素虬，共捧冯夷驭。",
      "风波浩荡中，正轸垂堂虑。",
      "寄言行客子，维舟莫匆遽。"
    ]
  },
  {
    "id": "e647d10ffee033b952a85c3072d2a4fc",
    "title": "日长",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一片竹枝阴，不容人吏足。",
      "自从花落后，但许青苔覆。",
      "幽居暇日长，清风时肃肃。",
      "散发者何人，道书行且读。",
      "虽非白眼客，已异红尘目。"
    ]
  },
  {
    "id": "e647d10ffee033b96223e0968dba9b7d",
    "title": "晓来何所爱",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "晓来何所爱，烟松与烟竹。",
      "郁葱复峭茜，濯濯如膏沐。",
      "隐几静对之，幽意两相属。",
      "平生山林骨，浪出徇微禄。",
      "赖有此二君，泠然伴孤躅。",
      "扫阁一焚香，衙斋亦薖轴。"
    ]
  },
  {
    "id": "e647d10ffee033b92657ceadd5e34197",
    "title": "赠曹能始",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "兰芷叶芬芳，姜桂岂殊性。",
      "鸣玉必缓趋，由窦多捷径。",
      "伊予与之子，侠骨有馀劲。",
      "落落寡所谐，仕途逢叠磴。",
      "忤人轻解组，初服寻箕颍。",
      "猿鹤订深盟，烟霞入诗兴。",
      "拔茅及小草，得与之子并。",
      "神交廿馀年，声气元求应。",
      "把臂苍梧云，两心皎如镜。",
      "论文符雅调，失路怜同病。",
      "三已共栖迟，千秋递为政。",
      "咄咄厌书空，诗成聊击磬。",
      "古人有遗训，水流心不竞。"
    ]
  },
  {
    "id": "e647d10ffee033b9a6759af310829982",
    "title": "前出塞",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "几岁磨成三尺铁，悬弧养就一腔血。",
      "男儿堕地气吞胡，旁人不用肝肠热。",
      "酌罢雄生两腋风，剑冲星彩月衔弓。",
      "君看虎头猿臂者，岂肯随人死牖下。"
    ]
  },
  {
    "id": "e647d10ffee033b9a30cfacffe6e38a8",
    "title": "后出塞",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "去岁饶歌入汉宫，上功幕府谁先容。",
      "擒生斩馘不计数，一生力尽归纨裤。",
      "今年烽火照咸阳，依旧身随六郡良。",
      "行经战地认故镞，回头却向残云哭。",
      "主将凭陵气益骄，虚闻大树风萧萧。"
    ]
  },
  {
    "id": "e647d10ffee033b9ebabc1f1273d3437",
    "title": "长笛篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "月照高楼凉浸水，风刮秋衣人独倚。",
      "湘南奇客好新弄，当窗拭袖调纤指。",
      "此时河转众星稀，声绕琼宫高处飞。",
      "顾兔佳人遥罢舞，临桥仙子乍停机。",
      "曲遍人天离恨远，残梅落尽衰杨晚。",
      "霜露空凋少妇颜，关山不见征人返。",
      "谁家少妇歇清砧，闻笛迟回折寸心。",
      "苦月斜连萤影度，愁云暗结雁声沉。",
      "忽然孤愤如裂石，寒天九月驱霹雳。",
      "鱼龙起舞鸟兽呼，侠游年少头先白。",
      "馀音散落胡天秋，边马长嘶脱辔头。",
      "无定河边青冢外，野磷枯骨哭啾啾。",
      "我昔离家越两载，转眼风烟时序改。",
      "听罢翻憎夜似年，更阑益觉愁如海。",
      "问君此曲传者谁，宋祎子野是吾师。",
      "搜竹行穷湘水岸，调声直写鹧鸪悲。",
      "一吹巫峡来神女，三奏断猿浑不语。",
      "周游湖海鲜知音，今夜胡床乘月举。",
      "燕云缥缈接洞庭，曲终遥望楚峰青。"
    ]
  },
  {
    "id": "e647d10ffee033b9baf3cd7ddbb1756c",
    "title": "悲笳篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "边风杀气何萧萧，牧马南来势转骄。",
      "将军夜出弓横弰，鱼丽鹅鹳阵渐交。",
      "不知何人吹芦管，边风乍寂黄云断。",
      "胡兵意气涩不扬，汉卒肝肠凄欲懒。",
      "试听其中幽怨声，咿咿怀土不胜情。",
      "谁能一日离乡国，难舍双亲并弟兄。",
      "凉秋九月霜华重，枕戈应有阳台梦。",
      "塞北胭脂簇似花，关南珠翠团成凤。",
      "封侯拜将本无期，落月归心起远思。",
      "楚歌不救虞姬泣，笳韵宁忘越石悲。",
      "汉卒南还胡自北，疾归两泪犹沾臆。",
      "谁道和番用美人，只须一叶净边尘。"
    ]
  },
  {
    "id": "e647d10ffee033b9fc2f1e95b76d7da5",
    "title": "看剑篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "夜半城头挂北斗，华堂宴客犹呼酒。主人上将近休边，曲部金绯将炙走。",
      "为欢不敢寿千金，请看钢锋一片心。启匣虹霓纷缭绕，拔镡檐户冷萧森。",
      "骤观三尺空如水，不知其内藏龙子。恍惚苍精暗欲腾，须臾白练平吹起。",
      "指去遥知山可崩，弹来直立天为倚。延津波落丰城空，一时移在华堂中。",
      "只恐妖姬幻鬼母，翻疑坐客有猿公。侵灯闪烛乱光怪，帘外星河皆破碎。",
      "众宾长跪请韬锋，主人更为谈边塞。虎须半拂燕颔旋，自言擐甲十馀年。",
      "战多剑锷光仍在，戍久马蹄浑尽穿。麾向龙堆回落日，㔉将疏勒出飞泉。",
      "犁庭老上魂先夺，绝幕呼韩血尚鲜。近时塞外无骄虏，玉门关下多闲土。",
      "马援矍铄浪据鞍，李广遨游徒射虎。说剑雄心只自知，登坛馀勇真堪贾。",
      "忧时叹老泪沾衣，宾主留连不忍归。千秋欧冶今何有？只眼张华遇者稀。",
      "喑呜慷慨俱落魄，赌胜千金轻一掷。匣里龙飞忽裂垣，群鸡惊叫东方白。"
    ]
  },
  {
    "id": "e647d10ffee033b9d66e0fae643c86f3",
    "title": "听琴篇赠卞琴师",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "羡君幽且静，调琴先调心。示我无弦趣，徐得山水音。",
      "此时明月方出岭，银塘雨歇澄鲜景。帘外清风扬篆烟，林间宿鸟低花影。",
      "主宾相对两忘言，心远神清指不繁。恍惚离鸾临镜舞，逶迤以产绕堂翻。",
      "堂下幽兰团白雪，又听归风催鹤别。和弄阳春玉柱温，高张霹雳冰弦折。",
      "长侧与短侧，大游复小游。思归鲁女怨，送远楚妃愁。",
      "乌夜啼时声咽咽，雉朝飞处恨悠悠。言迟欲速皆闲雅，迟似蟹行速走马。",
      "萧瑟松风入壑深，奔腾石峡流泉泻。相如文采动琼环，叔夜丰神比玉山。",
      "师旷能令玄鹤舞，琴高亲骂赤鱼还。此君琴格尤高贵，平正优游兼果毅。",
      "共道清泠合古音，宁知洞越含元气。罢琴明月照房栊，人坐冰壶碧落中。",
      "朗朗四天无障翳，寥寥五蕴尽归空。更阑夜久客欲起，散步中庭净如水。",
      "平生不好郑卫声，此夜洗尽淫哇耳。肯惜知音一再弹，朝朝扫径期之子。"
    ]
  },
  {
    "id": "e647d10ffee033b936b49555dd85ffe2",
    "title": "捣衣篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "洞房环佩惊秋早，叶满空阶愁不扫。",
      "闲来不省出门行，梦里已到交河道。",
      "交河戍客铁为衣，八月严霜扑面飞。",
      "可念拂沙眠塞草，何辞织锦理鸳机。",
      "鸳机织就烦刀尺，熨斗帖平针线迹。",
      "灯下装绵泪满床，窗前捣练风侵石。",
      "风清月冷气凄凄，力尽繁声高更低。",
      "捣时庭树初栖鸟，捣罢邻家已报鸡。",
      "谁识繁声结悲咽，心中万恨凭砧说。",
      "千里情悬落日西，双题响逐行云灭。",
      "东家砧歇西家鸣，夜夜风来满帝城。",
      "愁苦频年征戍急，何人不作断肠声。",
      "衣成缄固重重意，又恐关前无驿使。",
      "别久腰衰知带宽，路长秋寄经春至。",
      "春去秋来貌不同，家家怨旷恨无穷。",
      "汉皇好武何时已，愿送砧声达汉宫。"
    ]
  },
  {
    "id": "e647d10ffee033b9ef94915fab5202bf",
    "title": "长安古意",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "燕甸风流胜洛阳，莺花三月绣成行。云迎旭日连鳷鹊，霞散长虹绕凤凰。",
      "凤凰鳷鹊临驰道，驰道杨垂玉沟草。七贵香车佳气多，五侯珠履春光早。",
      "侯门公子日联翩，白哲青丝傲少年。舞榭歌台纷扑地，哀弦急管闹喧天。",
      "一生美妾过三百，岂吝新丰斗十千。十千三百欢娱处，醉倒红妆不知曙。",
      "庭院偏栽夜合花，池塘尽种相思树。相思夜合度寒宵，百态千容各斗娇。",
      "春风飞鞚龙为马，明月横吹凤作箫。凤箫龙马势侵云，蜀锦齐纨日日新。",
      "腰间宝铗光流雪，头上犀簪气辟尘。犀簪宝铗万人夸，踏絮寻芳乐事赊。",
      "共携侠客荆高辈，遥指红楼第一家。红楼少女孰当垆，似识真娘与薛涛。",
      "一见清容心自醉，千金买笑价能高。千金买笑留连久，铜盘吐蜡明如昼。",
      "拂袖低垂弱柳腰，弹筝半出柔荑手。柔荑弱柳不胜春，对客含羞倚绣茵。",
      "生憎织女经年度，笑杀嫦娥不嫁人。嫦娥织女怜孤独，忍使巫山空六六。",
      "上客何妨脱鹔鹴，仙郎更请翻鸲鹆。鹔鹴鸲鹆醉如泥，步入天台路易迷。",
      "烟花洞口春方好，歌舞楼头月未低。春来歌舞欢无已，更怀匕首临燕市。",
      "肯拚身命若鸿毛，直把肝肠照秋水。交通戚畹与貂珰，豪横由来不可当。",
      "剧孟一身堪敌国，郭翁片语挫侯王。别有权门负天宠，左平右墄相矜重。",
      "结客批根并引绳，下交执辔兼摩踵。家藏金穴辟铜山，异宝周搜到百蛮。",
      "火浣侍儿皆曳地，摩尼诸婢动鸣环。天道由来有亏损，突兀冰山愁见睍。",
      "长信宫中斗锦鸡，咸阳市上牵黄犬。魏其池馆静无喧，夜雨狐啼霍氏门。",
      "可叹张罗无燕雀，何须沁水夺田园。长安大道平如掌，几见摧轮翻道上。",
      "贺监应思镜水波，陶君自老山中相。已矣乎归去来，书生十载困蒿莱。",
      "嘶风蹀躞至燕市，何时更筑黄金台？幽兰莫道无人赏，谷底春风亦自开。"
    ]
  },
  {
    "id": "e647d10ffee033b982091ec70d71dd8c",
    "title": "长安明月篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "琉璃碾破碧云堆，仙子银屏次第开。",
      "淡扫蛾眉安玉匣，高悬鸾镜下瑶台。",
      "蛾眉鸾镜舒清眺，东海冰轮送秋晓。",
      "雾幌初褰七宝妆，琼章早报三青鸟。",
      "霓裳天乐沸云流，此夜群仙尽出游。",
      "绿发吹笙遥跨鹤，紫箫骑风晚登楼。",
      "曾从天路招灵鹊，更隔明河笑女牛。",
      "女牛灵鹊佳期暮，天上人间几相误。",
      "怅望停棱已可怜，凄凉抱兔应难度。",
      "苍茫云水广寒空，叹息红颜闭六宫。",
      "莫问涂黄羞满月，只将团扇怨秋风。",
      "铜龙夜咽天河水，玉辇征歌乘月起。",
      "流素偏归凝碧边，扬辉只在昭阳里。",
      "五侯七贵竞繁华，风月宵宵赵李家。",
      "红锦缠头调宝瑟，银钿击节奏琵琶。",
      "潘安卫玠千金马，韦娘苏小倾城价。",
      "锦帐流苏不放春，铜盘吐蜡消长夜。",
      "荡子倡楼日易迷，归来明月已沉西。",
      "但矜楼上冰姿好，不惜闺中玉箸啼。",
      "别有空房二八女，征夫远赴辽阳戍。",
      "月暗斜笼夜合花，流萤乱点相思树。",
      "绣户秋深冷疑茵，沙场落月闪青磷。",
      "受降城外风前笛，无定河边梦里人。",
      "挥杯试问天边月，含情细向嫦娥说。",
      "处处柔肠叹合离，年年香魄嗟圆缺。",
      "合离圆缺异悲欢，才子佳人怅各天。",
      "既催牛渚乘流句，又落江州司马船。",
      "可厌尘寰多意绪，寒蟾为我调霜杵。",
      "乞将灵药蜕凡胎，飞仙挟去云为侣。"
    ]
  },
  {
    "id": "e647d10ffee033b9476871de818ca2df",
    "title": "击剑行，送山人谭永明出塞",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "有客拔剑砍地歌，怪云片片窗前过。云横剑气化雷雨，千山欲撼沧溟波。",
      "甲兵须挽天河洗，男儿有身岂徒死。孟尝不识弹铗人，半醉唾骂孟尝君。",
      "世上难逢唐举术，尘埃谁相封侯骨。昔君结客少年场，千金散尽恣豪狂。",
      "黄石久窥桥下秘，白猿频舞剑头霜。只今绝塞风烟起，朝廷拊髀思颇李。",
      "丈夫为国作长城，谁能龌龊恋妻子。大笑长歌向燕陌，手排闺阖披肝膈。",
      "豹虎盘胸十万兵，龙蛇绕笔三千策。君不见，终军小竖儿，请缨欲把胡儿羁。",
      "又不见，燕颔腐儒轻投笔，飞而食肉玉门北。孟坚碌碌守一经，遘时且勒燕然铭。",
      "人生功业在晚成，贫贱岂必皆愚冥。浮杯击剑送君行，叱咤摩厉秋纵横。",
      "朝闻尺疏动天颜，暮闻三箭定天山。嗟嗟君去布袍蒯缑衿见肘，君归黄金紫印大如斗。",
      "直使公侯负弩迎，更教怨妇下机走。黄金斗印不足羡，麟阁须君图不朽。"
    ]
  },
  {
    "id": "e647d10ffee033b9f6959c27dac6921d",
    "title": "扬州花月歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见广陵潮接秦淮水，隋帝龙舟泛江沚。锦缆云帆天上来，丛丛绿鬓烟花里。",
      "艳曲新声度玉簧，蛾眉曼睩胜昭阳。至今士女传遗教，偷得宫中第一妆。",
      "岁岁踏青二三月，香车宝扇倾城发。柳幔花茵拥丽人，碧沙锦水摇仙袜。",
      "目眺更心招，穿堤更过桥。赠珰怜意密，掷果怨情遥。",
      "尽日春游欢未足，娟娟新月燃华烛。大道青楼几百家，家家尽唱迎郎曲。",
      "碧玉与潘安，相看两少年。排场齐蹴鞠，对舞上秋千。",
      "共道月明须纵酒，莫将花落恼啼鹃。花开花落无穷已，月圆月缺人相似。",
      "歌管常留富贵春，风光肯负繁华里。广陵自古擅风流，夜市箫声晓未收。",
      "不惜千金拚买笑，何须尺锦作缠头。花月能邀词客笔，还如何逊在扬州。"
    ]
  },
  {
    "id": "e647d10ffee033b9c65b845ad283b540",
    "title": "长安少侯行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "长安大道逢少侯，传呼冠盖若云浮。",
      "扇开翡翠明金勒，香逐旃檀控紫骝。",
      "借问君侯年十几，仙居甲第阿那里。",
      "笑指皇城东北陬，琼楼绮阁中天起。",
      "自言乃祖识真龙，先建麒麟第一功。",
      "铁券金章联奕叶，生年二八有重封。",
      "椒房戚畹姻连理，十世分茅三尚主。",
      "西馆金张未敢窥，东床赵李争相取。",
      "新娶佳人十五馀，金塘春水映芙蕖。",
      "绿珠碧玉随为媵，掩面含羞捧佩琚。",
      "娇歌妙舞青楼晚，火树银灯霄彻旦。",
      "帐底鸾栖楚雨浓，钗头燕亸巫云散。",
      "平明步入明光宫，剑舄横冲豹尾中。",
      "黄帕笼盘传赐食，绯衣中使竞趋风。",
      "归来门巷纷车马，半揖公卿尽为亚。",
      "灌夫骂酒寂无言，强项董宣先肯下。",
      "豪雄意气骋遨游，七国三边不解忧。",
      "自负魏其新得宠，谁怜李广未封侯？",
      "锦袖珠袍摇白晢，道旁观者皆辟易。",
      "富贵何曾识一丁，太玄闭户知何益。"
    ]
  },
  {
    "id": "e647d10ffee033b90fc6fc9a91725ccd",
    "title": "长安老山人行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "烟霞自逐长安杖，鹤怨猿愁空蕙帐。",
      "周猎希寻渭水竿，汉庭已厌商山相。",
      "耳聋不觉市朝喧，日暮愁过七贵门。",
      "秋色迎寒貂已敝，谈锋罢战舌犹存。",
      "近来年少气如云，眼底绨袍孰识君。",
      "堪叹出山泉水浊，当年未读北山文。"
    ]
  },
  {
    "id": "e647d10ffee033b9598a4b98ea2165f1",
    "title": "丛竹歌为黄敦柱年丈赋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "火旗焰焰行高天，迸泉驱汗气如烟。我来解带虚堂前，满庭苍霭秋飒然，羡君丛竹琼阑边。",
      "能使子奠看不足，娟娟翠袖笼寒玉。蓊郁光浮缃帙青，檀栾色泛金尊绿。",
      "劝君斟竹叶，为君歌竹枝。清阴疏影何离离，棋声琴韵宜风吹。",
      "莫言节苦夏虫避，莫道丛卑凤不至。龙去须惊化杖时，雪深方见凌云器。",
      "君家缥管有辉光，篇翰长悬汗竹香。赋就仙声来嶰谷，梦回明月在潇湘。",
      "七贤扫径堪为友，狂来潦倒非关酒。最爱堂空客散后，山童剥笋敲茶臼。",
      "怜君意气本清真，冰簟藤床对绿筠。从今日日相过熟，看竹何须问主人。"
    ]
  },
  {
    "id": "e647d10ffee033b922743ecc2c344ccf",
    "title": "中秋泛月篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "江南秋色正平分，雨霁天空澹片云。",
      "铁瓮潮生迎月彩，钟山霞起拂星文。",
      "星文月彩临双阙，轮转露盘光渐发。",
      "万井如浮雪浪中，千门共坐天香窟。",
      "千门万井竞豪雄，戚里侯门乐更浓。",
      "楼上秦箫双戏凤，台前羌笛独吟龙。",
      "凤箫龙笛风吹去，直到琼宫空阔处。",
      "素娥褰幌暗窥人，玉兔听歌暂停杵。",
      "幌褰杵歇洞重门，天上何如下界喧。",
      "共道广寒无俗调，岂知城郭有仙源。",
      "仙源即在名园里，地僻何嫌翻近市。",
      "万树悬萝挂客冠，一片秋声洗人耳。",
      "轻舫斜维太乙莲，洪池高接银河水。",
      "荡舟随水弄涟漪，月隐楼台露半规。",
      "炯炯菱花初启匣，亭亭妆阁映纤眉。",
      "纤眉笑出临团镜，池心始觉冰轮正。",
      "河伯轩窗烛影深，水晶院宇珠光净。",
      "水晶坐久露霏微，去去疑攀织女机。",
      "取石不须过卜肆，裁云还解制秋衣。",
      "摇曳秋衣如练白，沿洄谁识寻源客。",
      "拍手人间傀儡场，攒眉市上铜鞮陌。",
      "水月空明彻底清，醉来挥盏吸琼英。",
      "酒星自有仙舟侣，却笑山公浪得名。"
    ]
  },
  {
    "id": "e647d10ffee033b9d0ad4642ef7340e1",
    "title": "神仙曲",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "蕊珠宫里琼帘卷，下望九州烟九点。",
      "一局残棋尚未终，七国战馀三国战。",
      "茫茫浩劫如车轮，蟠桃花下几回春。",
      "晚过蓬莱曾濯足，晓看东海起红尘。"
    ]
  },
  {
    "id": "e647d10ffee033b9dadf2f573e59534f",
    "title": "吉祥寺古梅花下醉歌巨源王孙招游",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "东风醉客胜醍醐，春情流转如辘轳。官闲锁印一事无，联镳载笔多酒徒。",
      "看花踏遍金陵都。金陵梅花虽满眼，标格不足骄狂夫。",
      "吉祥一株最奇古，白龙鳞甲拿云舞。练裳缟带态自轻，仙姿不老临瑶圃。",
      "香魂应自雪山来，群芳共让花神祖。巨源王孙兴有馀，携壶花下扬轻裾。",
      "繁英十亩团成幄，广荫四座纷扶疏。举杯酹酒聊索笑，怜君逸韵殊恒调。",
      "凌霜挂月不知年，粉脸烟鬟长窈窕。茫茫岁序如飞梭，问君阅人人几多。",
      "妆残阁下魂醒否，鹤去孤山客若何。曾识骑驴高士面，曾临水部琉璃砚。",
      "庾岭人归可有书，罗浮梦后谁能见？花如解语诉知心，愿托香风达玉音。",
      "脱尽铅华空色相，朅来忘却古还今。齐梁台殿知何处，还同一阵催花雨。",
      "屈指当年欢赏人，贤愚贵贱总成尘。燕归不识乌衣巷，水落难寻桃叶津。",
      "问君何事绵多历，托根应借空王力。可悟灵椿有大年，榔梅曾说证真仙。",
      "王孙王孙且尽醉，醉归好著淮南篇。"
    ]
  },
  {
    "id": "e647d10ffee033b9e79b0716bc29baf4",
    "title": "刘生",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "门外香尘喧酒车，堂中食客不歌鱼。",
      "招呼六郡三河少，千里趋风半纸书。",
      "伎台幸舍连云起，赤胆人争为君死。",
      "输金还愿筑三边，马埒何须惜布钱。"
    ]
  },
  {
    "id": "e647d10ffee033b9f1bc389cb4ad4873",
    "title": "采茶词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "昨夜新雷破嫩芽，旗枪簇簇相交加。",
      "持筐女伴相催去，丛云踏碎纷如絮。",
      "戴胜啼残日渐西，归溪花满使人迷。",
      "竹炉缓焙收清味，芳馥犹含百花气。",
      "石泉泱泱胜兰汤，留取输官未敢尝。"
    ]
  },
  {
    "id": "e647d10ffee033b9d51141b45ee4b06e",
    "title": "春江花月夜",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春风两岸发繁花，春月乘风渡浦沙。",
      "皎皎波心摇白练，盈盈岸侧映红霞。",
      "水月空明浑不定，一枝窈窕元端正。",
      "月色偏能泛水纹，水纹不解流花影。",
      "素娥倚桂妒花香，鲛室持绡待月光。",
      "但道弄珠来洛女，谁知飞片误刘郎。",
      "刘郎洛女临妆匣，镜里胭脂翠羽压。",
      "玉兔翻骑赤鲤游，琼枝倒被银蟾插。",
      "客来停棹大江湄，春信归来已后期。",
      "却忆深闺花月貌，倩将流水寄相思。"
    ]
  },
  {
    "id": "e647d10ffee033b9d2db921948b6e1ce",
    "title": "凤台曲",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "瑶宫金录旧有名，萧郎嬴女骨双清。",
      "雾谷霞绡飘凤背，箫声散落星榆碎。",
      "衿天幕地烟蒙蒙，不比人间鸳帐中。",
      "秦苑莺花围粉黛，空忆三山望东海。"
    ]
  },
  {
    "id": "e647d10ffee033b9f5008aa713e342d9",
    "title": "屏风曲",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "云母栖鸾飞不起，宝障空明坐秋水。",
      "银蟾玉兔递送光，只留轻晕护秋霜。",
      "秋去春来还不撤，流萤夜度催炎热。",
      "可怜蕙质汗珠红，推开遥待大王风。"
    ]
  },
  {
    "id": "e647d10ffee033b9f3ee4fcf42019835",
    "title": "燕矶醉游歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "燕矶怪石欲飞舞，绝壁去天才尺五。神工鬼斧巧镵削，突兀恐干天帝怒。",
      "骞头奋翼何太奇，为与京畿作门户。上攀阊阖锁，下俯冯夷宫，吞江吸汉受朝宗。",
      "盘回王气在其中，龙楼凤阁常郁葱。周家廷后存镐丰，闾阎扑地绮罗丛。",
      "岁岁良辰集此地，舟车水陆交奔冲。我辈来游值胜会，倾都士女狂如醉。",
      "毂击肩摩十丈尘，金钿委地琼瑶碎。有美人兮青翰舟，锦帆绣幄当中流。",
      "征歌更鼓湘灵瑟，拾翠还过杜若洲。万人流盼千人羡，玉质波光净如练。",
      "不信瑶台月下逢，谁云洛浦今能见。鸳鸯鸿雁各有偶，笑杀旁人浪回眷。",
      "须臾填隘不可驻，揽衣直上悬崖去。飞阁临江挂彩虹，危亭逼汉蹑罡风。",
      "俯观下界如屯蜂，妍媸贵贱虽不同，百年瞬息皆成空。",
      "君看矶畔东流水，流尽英雄还不止。黄旗紫盖黯无光，玉树金莲亦枯死。",
      "六代兴亡似奕棋，到今时事转堪悲。清谈已落晋人吻，植党尤仍宋代非。",
      "图里流民空有骨，关前塞卒苦无衣。立马不闻鸣彩仗，神龙还见卧遥闱。",
      "咫尺重阍不可叫，忧时雪涕舒长啸。补天难展女娲手，避地终随子陵钓。",
      "五噫歌残出汉关，桃源深处水潺潺。可怜矶上遨游者，尚在醺醺醉梦间。"
    ]
  },
  {
    "id": "e647d10ffee033b92c35cc802960765e",
    "title": "勾漏洞歌寿明河家兄五十又一",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见铜柱之标高插天，合浦潮与南溟连。明珠翠羽光华然，估客十万矜腰缠。",
      "我兄侠气凌铜柱，射策武闱力如虎。丈夫七尺肯低眉，五湖四海随轻橹。",
      "纷纷珠翠不入眼，一掷黄金动如土。适兴惟寻勾漏丹，往来洞口几盘桓。",
      "白云莽互蒸丹灶，玄鹤翩跹集石坛。稚川亲为传仙决，饮以流霞兼玉屑。",
      "才观半局已千年，笑指南溟当一啜。谁言跨鹤上扬州，此日丹成恣远游。",
      "遥看蓬山迎倚杖，宁论海屋与添筹。有弟有弟奇无匹，踞坐衡山观日出。",
      "朱鸟飞飞送远书，盘中只进苏耽橘。"
    ]
  },
  {
    "id": "e647d10ffee033b9994cdf86c60e52c8",
    "title": "衡阳七夕拟秋闺怨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "天上人间隔几许，处处楼头望牛女。",
      "欢情别思两茫茫，泪洒银河一水长。",
      "西山挂月啼寒兔，倚桂佳人暗相妒。",
      "自笑应同后羿妻，十年夫婿戍辽西。",
      "寒衣未就催刀尺，露冷芳丛闻促织。",
      "锦字还能出巧思，何须五色竟蛛丝。",
      "城南少女明朝嫁，挑灯半夜缝裙衩。",
      "独下高楼恨转深，万重关塞万重心。",
      "休将河畔支机石，错比庭前捣练砧。"
    ]
  },
  {
    "id": "e647d10ffee033b98a379e040abdf8d4",
    "title": "又拟湘妃怨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "湘水风清铺白练，影写银河如一线。",
      "双星脉脉欲何为，宝扇龙车夜相见。",
      "黄陵古庙冷飕飕，对此双星泪暗流。",
      "白云飞去苍梧老，绿苜残时斑竹秋。",
      "幽怀一片凭瑶瑟，声应寒蛩两呜泣。",
      "难编斑竹架长桥，玉辇相逢定何日。",
      "帝子天孙各水乡，悲欢今夕较谁长。",
      "可怜点点填河鹊，却胜来仪双凤凰。"
    ]
  },
  {
    "id": "e647d10ffee033b99aea81af8a6d0e7a",
    "title": "落日歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "却怪挥戈有鲁阳，更怜夸父为君忙。今宵且向虞渊宿，明旦扶桑又束装。",
      "今宵明旦何时了，眼底儿童两鬓霜。鬓霜齿落休叹息，还有蓬莱水浅如涓滴。"
    ]
  },
  {
    "id": "e647d10ffee033b9a76bf9a9e9fcf9ee",
    "title": "雪月双清篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "寒风忽霁千山雪，晴云忽吐三更月。",
      "清姿皓魄共澄鲜，双献空门斗奇绝。",
      "空门雪月最清嘉，总为高僧转法华。",
      "皎皎毫光开晓镜，盈盈宝雨散天花。",
      "天花晓镜寒相妒，白沙千顷眠蟾兔。",
      "喜看身世在琉璃，何用西方寻净土。",
      "有客凭栏眺望高，金波潋滟化银涛。",
      "翻惊下界浑铺练，欲向嫦娥乞剪刀。",
      "静听空外冰轮响，忽讶王恭行雪上。",
      "六花风起白龙飞，又似唐皇步月归。",
      "曾闻玉杵敲灵药，何事琼尘满空落。",
      "平田种璧正芳春，只恐偏逢砍桂人。",
      "寥寥方籁中宵静，贝阙冰壶濯孤影。",
      "赋就挥觞发浩歌，霓裳天乐还相应。",
      "曙钟初动叫天鸡，遥指银河作剡溪。",
      "月华浮动莲花舫，问讯仙郎沅水西。"
    ]
  },
  {
    "id": "e647d10ffee033b96c5933045db3f081",
    "title": "焙茶词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "主人癖睡思饮茶，春雷初破黄金芽。",
      "云蒸露浥含灵气，百草群花让清味。",
      "山翁穿入紫霞堆，采自仙人掌上来。",
      "簇簇旗枪擎数斗，高斋钻燧燃榆柳。",
      "呼童扇火红竹炉，薰笼残焙轻纱铺。",
      "芳香片片凌兰苜，恨无杨子中冷水。",
      "井花初汲日迟迟，烹待南窗梦醒时。"
    ]
  },
  {
    "id": "e647d10ffee033b920a29165d6746047",
    "title": "洗竹歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "古墙缭绕连丛竹，野棘枯藤相结束。",
      "上瞀蛛丝下蛇鼠，黑雾荒烟沉绿玉。",
      "我癖还过王子猷，闲来为洗此君羞。",
      "呼僮芟削挥霜剑，便觉直干寒飕飕。",
      "扫除洁净无尘滓，只留一片莓苔地。",
      "疏影能邀好月来，轻阴更引清风至。",
      "南窗昼卧到黄昏，听雨如眠海上村。",
      "寄语青皇须爱护，明朝新笋长龙孙。"
    ]
  },
  {
    "id": "e647d10ffee033b9648b13ff59486059",
    "title": "今昔行赠叶紫虚社兄南归",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "秋入衙斋风淅淅，悲秋客子歌今昔。",
      "回看往事念年馀，怀抱依然对兹夕。",
      "当时年少气豪粗，把臂同君坐石湖。",
      "笔下共矜千卷富，橐中宁论一钱无。",
      "深山胜迹烟雾灿，石髓松花还可饭。",
      "楚楚衣裳剪绿萝，荧荧灯火窥青简。",
      "有时蹑屐上峰头，忽惊屐底有云流。",
      "眠空宇宙三千界，气盖山河百二州。",
      "泠然长啸雄风吼，共道功名如唾手。",
      "砚水清波起北溟，剑花赤焰冲南斗。",
      "意气相期接翼飞，宁知时命两相违。",
      "宦途愧我题桥晚，失路怜君泣玉归。",
      "春来秋去光阴谢，握手重逢两悲咤。",
      "渐见巅毛点雪霜，更堪儿女催婚嫁。",
      "丈夫有舌岂长贫，垂纶牧豕登要津。",
      "羡君昂藏七尺身，重君焜耀连城珍。",
      "彩笔挥洒如有神，肯甘龌龊淹风尘。",
      "酒酣拔剑为君舞，羁思离情不肯诉。",
      "况是蒹葭白露时，啼乌夜绕江城树。",
      "劝君酒，对君歌，岁月流光一掷梭。",
      "君归仍坐白云窝，倚天长剑还再磨。",
      "歌残漏永商风起，磊落平生一片气。",
      "薄宦虽无陆贾装，赠君空有绨袍意。",
      "旧事凄凉昔与今，岁寒父谊□千金。",
      "石湖松桂烦相问，芳草闲云寄此心。"
    ]
  },
  {
    "id": "e647d10ffee033b981c4945e6f974483",
    "title": "毛女",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "秦皇沿海求神仙，宫中怨女夜如年。中有人兮鹤胎而鸾骨，饮石泉兮啖松柏。",
      "髓绿毛青踏玉峰，彩霞红雾留春容。招手徐郎向东笑，灵风引船船缥缈。",
      "回首沙邱不见君，吹箫旧侣自为群。"
    ]
  },
  {
    "id": "e647d10ffee033b9091dd54f1d1ce713",
    "title": "春游篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "霁色澹东风，韶光丽南郭。共持千日酒，去觅三春乐。",
      "三春景物属芳年，万户遨游簇锦筵。昨日裹饧过冷节，今朝钻燧起新烟。",
      "嫩绿平铺芳草地，轻阴暖烘养花天。几处斗鸡还蹴鞠，谁家拾翠更秋千。",
      "花裀片片承珠履，柳幕垂垂拂玉鞭。玉鞭香毂城南道，公子王孙联璧好。",
      "酒泛波光似鸭头，衣薰花气如龙脑。名花美酒两相当，挈榼提壶列雁行。",
      "韩嫣金丸飞道左，潘安珍果满车旁。游丝飘絮纷相逐，杜宇声残莺韵续。",
      "修褉何须问洛滨，寻芳不必夸韦曲。踏青佳处在旗峰，彩翠岩峦映几重。",
      "绣幄翻风宜藉草，红氍软坐可论松。春兴低昂林外蝶，雄风浩荡酒中龙。",
      "已倒玉山看酒态，犹坚壁垒竞谈锋。谈锋未已歌声起，宛转轻盈呈百媚。",
      "绿蚁频催北海觞，白云正拥东山妓。彼美娉婷冠教坊，遍游湖海号名娼。",
      "曾邀陶谷风光调，惯乱苏州刺史肠。飞燕掌中盘妙舞，图黄额里倚新妆。",
      "新妆宜压缠头锦，百叠征歌促豪饮。宴笑同迷下蔡人，醉眠谁荐阳台枕？",
      "酒罢歌阑客欲归，云軿金勒去如飞。香尘滚滚笼红袖，草色萋萋妒绿衣。",
      "难把长绳牵落日，且将沉醉送馀晖。人生何用苦羁束，百岁须臾鸟过目。",
      "问舍求田日转忙，持筹钻核人真俗。半文犹吝杖头钱，请看累累诸墓田。",
      "可叹千秋归暗夜，何曾一滴到重泉。终古长眠不知醒，得似生前先酩酊。",
      "十日频愁风雨声，三春肯负清明景。适意乘春散百忧，生涯痛饮是良谋。",
      "秦陵汉阙山空在，金谷铜台水自流。转眼春光将暮矣，相期秉烛夜深游。"
    ]
  },
  {
    "id": "e647d10ffee033b98e19607bf32e8d60",
    "title": "七日龙潭篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "佳节过天中，和风吹水面。弦歌盈乐土，花径开芳甸。",
      "东官芳甸湛清华，锦作晴川玉作砂。竹暗名园连鸟道，桃深僻坞隐人家。",
      "名园僻坞蟠深奥，别敞龙潭澄碧绿。榴花古渡溯沿洄，铜岭悬崖森结束。",
      "宛如巫峡控三巴，恍似武陵穿九曲。不独山川相映带，更兼楼阁纷联属。",
      "中有龙宫水府通，水晶院宇何玲珑。万丈阴沉含雨气，四时光怪闪腥风。",
      "海天风雨龙神现，水族乘潮逐飞电。晴来青镜照菱花，雨后黄涛奔竹箭。",
      "泛罢蒲觞雨渐收，倾都七日竞龙舟。金鳞火鬣腾高浪，伐鼓齐桡下急流。",
      "夹岸垂杨摇锦旆，窥帘少妇倚琼楼。水龙稳睡澄潭里，木龙乱趁风涛起。",
      "角胜争雄响若雷，繁弦丽曲喧于市。潭中聚市沸笙歌，舟上倾杯溅绮罗。",
      "已羡鄂君骄拥被，争看洛女解凌波。联舟士女闲游戏，菡萏芙蓉相并媚。",
      "万舫俄惊仙令来，双凫忽驾清风至。人陪仙令宴仙舟，杯酒留连更唱酬。",
      "谁云郢曲压巴调，还许渔人和棹讴。曲终暗洒怀沙泪，明水江蓠堪寄酹。",
      "三闾遗韵和应希，千古骚人吾辈在。吊古悲歌起暮愁，昔年曾向楚南游。",
      "搴芳坐叹三湘冷，作赋平吞七泽秋。归来已署江湖长，今日龙潭惬清赏。",
      "遥望烟笼杜若洲，还疑身在湘江上。粤海湘江隔几重，逐臣沦落竟孤踪。",
      "可怜古狱空沉剑，岂信高冈有卧龙。真龙画龙谁复辨，覆雨翻云谁忍见？",
      "刻木虚张鳞甲威，掀波便作玄黄战。阅尽人情黯自悲，怀仙欲与白云期。",
      "蓬莱弱水舟难到，愿借长房竹一枝。"
    ]
  },
  {
    "id": "e647d10ffee033b9374c7a5c96fae28c",
    "title": "湘江问渡篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "借问湘江水，缘何不断流。长驱朝夕浪，不洗古今愁。",
      "客愁万斛凭谁诉？跋涉湘江凡七度。退步真同六鹢飞，入宫久被双蛾妒。",
      "归卧宁知阅岁深，出山始觉流年暮。岁月频催去后人，关河不改来时路。",
      "滚滚江干多白沙，还如迁客鬓边华。青枫旧是伤心树，芳杜新开剌眼花。",
      "人来人往无休暇，湘水东流看逝者。愁驱羸马入咸秦，懒赋招魂哀屈贾。",
      "徘徊江上数峰青，瑶瑟泠泠不忍听。涕泪肯将沾楚竹，升沉还欲问湘灵。",
      "湘灵谓我宜安命，可悟水流心不竞。渔父元称玩世翁，水鸥自有忘机性。",
      "昔年此水渡昌黎，迁谪应同屈贾悲。凄凄衡岳开云日，惨惨蓝关拥雪时。",
      "世间变态无不有，浮云白衣忽苍狗。失意从人唤马牛，高标终是齐山斗。",
      "受教湘灵重稽首，奠以椒浆兼桂酒。直上西秦路八千，蓝关即在马蹄边。",
      "捷径且输俗士后，芳踪宁让古人前。提兵欲拂冲星剑，命驾长挥绕电鞭。",
      "功成勒石黄陵庙，记取湘江问渡篇。"
    ]
  },
  {
    "id": "e647d10ffee033b93b51b929646968e3",
    "title": "北邙吊古",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "洛阳城里歌钟起，北邙松风徒聒耳。",
      "当年生死异炎凉，此时人鬼随流水。",
      "王侯陵墓尽皆空，一望童山夕照中。",
      "传语樵儿须爱惜，且留残树伫悲风。"
    ]
  },
  {
    "id": "e647d10ffee033b9700ad68db9b538ba",
    "title": "匡公啖荔歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "庐山之精化匡公，平吞彭蠡洗心胸。五蕴吹转法轮风，尾闾归墟洞不穷，其中暗与南溟通。",
      "南溟荔熟当炎夏，火珠遍缀芳林下。甘美如割云山蜜，香甜不数扶南蔗。",
      "外披绛绡内玉肤，色味双绝天下无。皎然西施并子都，来呈香酥献醍醐。",
      "匡公与荔结缘久，一闻荔熟垂涎久。词客园林凡几家，家家荔落匡公手。",
      "抛壳纷纷红雪飞，入口滚滚糖槽漏。遗核在地日数斗，翻令见者惊欲走。",
      "拍手笑东坡，自矜三百颗。若持饷匡公，日日还遭饿。",
      "匡公大嚼更怀归，行住常餐兼坐卧。人言丹荔王百果，封公荔王制曰可。",
      "问公腹中何所如，蠡湖溟海趋尾闾。信我前言良不虚。",
      "不然啖后茗碗还五十，滔滔荡荡安能储？南人畏荔热太毒，公腹清凉乐有馀。",
      "试问甘露门，何如荔中味。我言半偈公须记，色香佛法所最忌。",
      "此物曾经驰驿骑，千人万人相枕死。至今犹怨太真妃，玉肤红粉空妍媚。",
      "甘口生疾苦口药，芳洁无如蔬笋气。知公心似絮沾泥，勿使香魂入梦迷。",
      "满口莲华宣梵呗，本来无物是菩提。吁嗟丹荔休多携。"
    ]
  },
  {
    "id": "e647d10ffee033b9b2cfd2d478fa8349",
    "title": "浮云妒月歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "秋空皎月扬清辉，银河避影群星稀。羽衣舞罢雄风起，玉杵敲残瑞露霏。",
      "谁言春有千金夜，月到中秋更无价。酌酒遥薰桂子香，开筵如坐琼宫下。",
      "此时秋色正澄明，此夜银蟾上太清。朗朗偏催希逸赋，娟娟先照亚夫营。",
      "良宵豪兴相挥霍，邀得嫦娥对斟酌。酕醄不惜玉山颓，潦倒宜倾金凿落。",
      "况当年岁丰，欢笑万家同。里巷争歌洒乐子，儿童群拥柚灯红。",
      "严城不夜明如昼，铁锁开关停玉漏。欣逢月姊靥偏娇，忽遇云师眉欲皱。",
      "云从何来自海东，或疑曾过楚王宫。招携巫峡阳台女，将向天南行暮雨。",
      "偶睹仙宫倚桂人，新妆妒杀霓裳舞。云如鱼鳞又草莽，苍狗白衣更殊状。",
      "搏弄平铺大地阴，奔腾尽把诸天障。杯停酒冷恨如何，翻作浮云妒月歌。",
      "故助砌蛩声惨切，深笼桂树影婆娑。银屏半掩窥云隙，似听嫦娥长太息。",
      "最恼今宵氛䘲遮，还同往夕妖蟆蚀。凄凉古与今，感叹一长吟。",
      "谁使蝇污璧，谁怜口铄金？万里九阍难遇主，逐臣离妾易沾襟。",
      "世态总浮云，哀歌心独苦。拟挥龙剑划云堆，更运风斤修月户。",
      "云兮云兮且暂休，放开霜月肃高秋。取醉此时虚北海，携尊明日上南楼。"
    ]
  },
  {
    "id": "e647d10ffee033b982e42d6ce830f226",
    "title": "卖拙歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "西园公，真奇绝，不愿乞巧偏乞拙。七夕铺张香粉筵，低头拜向天孙说。",
      "天孙玉梭织七襄，霞丝虹线组天章。园公胸藏锦绣肠，天工人巧相低昂。",
      "歌中丽藻驱韩柳，东坡辩舌钟王手。金石盈篇节奏鸣，龙蛇落纸纵横走。",
      "人生最苦不知足，何须用拙为貂续。天孙无拙可与君，憨生有拙君不闻。",
      "昔年怀宝骄白眼，此日索价高青云。园公问我拙数目，我拙三万六千斛。",
      "一口一斛用未尽，到今堆积还充屋。包裹何曾藉智囊，收藏正合居愚谷。",
      "我言拙状君莫笑，一个铁锤无孔窍。兀兀腾腾蠢性资，期期艾艾讷言辞。",
      "无书徒鼓便便腹，失韵空吟浅浅诗。曾事支离称小友，更尊溟涬作严师。",
      "吟诗作赋终何用，镇日推敲费拈弄。残稿宜将酒瓮覆，寄人莫倩椰瓢送。",
      "壮年作宦少因依，晚岁回车失路归。本期击水鹏同运，岂料迎风鹢退飞。",
      "归来偃卧长林下，夜逢醉尉还惊怕。如病如狂不自知，呼牛呼马从人骂。",
      "自怜年纪未衰颓，何事冰心若冷灰。七日凭谁凿混沌，千金无药治痴呆。",
      "怀藏此拙向谁卖，难折药资还酒债。卖货须寻识货人，一时惟有园公在。",
      "五车载拙向园公，不须白镪兼青铜。将我一团真懵懂，换公一副绣心胸。",
      "园公咄咄频摇手，君家奇拙兼百丑。君且怀藏自享用，更付子孙长世守。",
      "园公乞拙只问天，如君人拙不值钱。君且为鸠我为鹊，有巢各自相安眠。",
      "我闻园公言，自嗤还自疑。春蚕死茧里，织妇无完衣。",
      "离离栎树荫百亩，斧斤不到凌云枝。世间拙处亦有用，园公园公，好听村婆说春梦。"
    ]
  },
  {
    "id": "e647d10ffee033b9d152e0c66fd73c22",
    "title": "题侍御彭符苏公巡核茶马宴赏西戎图",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "龙飞圣主继离明，端拱垂裳镜太清。",
      "哈赤安奢虽跋扈，犹思薄伐戒穷兵。",
      "庙算绸缪在牖户，古来王道称神武。",
      "抚夷款市示羁縻，戢伏戎心莫予侮。",
      "秦地元为天下枢，九重拊髀廑西顾。",
      "西京锁钥藉名臣，特简苏公持玉斧。",
      "苏公持斧下丹霄，百二山河尽动摇。",
      "课吏首推龚渤海，谈兵先起霍嫖姚。",
      "边城款市公为政，茶官马监趋严令。",
      "戎奴入市跨龙媒，汉贾临关携凤饼。",
      "两家贸易肃而和，牵马囊茶行且歌。",
      "万匹青骊归苑寺，千箱紫笋渡洼河。",
      "戎奴感德皆罗拜，誓为属国防西塞。",
      "既变枭音吐悃诚，当宣天语推仁爱。",
      "秋日秋风霜满天，苏公张幕静临边。",
      "椎牛迭进葡萄酒，列席平铺玳瑁筵。",
      "笑指诸戎皆赤子，饮斯食斯同燕喜。",
      "高牙大纛急翻风，羌笛胡琴纷聒耳。",
      "汉将戎王递引杯，潜消杀气坐春台。",
      "欢呼尚守君臣礼，乐事还携妇女来。",
      "喧喧击鼓传筹饮，又赐越罗兼蜀锦。",
      "不独投醑醉恁深，更思挟纩衔恩甚。",
      "从此玉门堪启关，只今榆塞皆安枕。",
      "苏公明威凛若神，清霜俄变露华新。",
      "驭夷自有金汤策，代狩能敷天地仁。",
      "嗟彼安奢与哈赤，跳梁转眼为俘馘。",
      "请看归顺醉壶觞，何用凭陵膏剑戟。",
      "将帅疏防反剧戎，折冲若个似苏公。",
      "雄姿未列麒麟上，宴赏先传图画中。",
      "呜呼此图真可羡，诸戎胆落风霜面。",
      "始信丹青动鬼神，更疑光怪驱雷电。",
      "韩范当年曾备胡，不知能有此图无。",
      "庙堂若会图中意，九塞三边可赐酺。"
    ]
  },
  {
    "id": "e647d10ffee033b9300940c911b2d376",
    "title": "去妇词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "新妇归来久，十年长食贫。山花当首饰，寂寞度残春。",
      "南陌提筐采蕨晚，崎岖行汲西江远。入夜邻家与凭舂，并日糟糠方一饭。",
      "雇直馀粮养舅姑，还嗔野菜索江鱼。小姑娇蠢啼东壁，又怒炊迟动裂裾。",
      "夫婿一编临瓮牖，残膏映读甘蓬首。岂料红颜失旧容，年年愁苦成衰丑。",
      "冬日严霜半夜飞，绳床长伴一牛衣。千秦季子曾空返，相待何尝不下机。",
      "誓将富贵酬酬贱，富贵已来心乍变。庑下宁怜举案人，茂陵娶得如花面。",
      "蛾眉谗诼妒无盐，黄泉决不容相见。哭向高堂诉舅姑，舅姑含怒一言无。",
      "咫尺庭阶不许立，剖分旧镜频催出。邻人偷看满墙头，为我掩泪衣皆湿。",
      "片帆羞过望夫山，徒步潜寻旧路还。路旁追送多邻里，问我还家何所倚。",
      "父母沦亡四壁空，从军有弟迷生死。此身形影自相怜，薄命无心再问天。",
      "寄言夫胥须珍重，更愿新人长少年。"
    ]
  },
  {
    "id": "e647d10ffee033b9c21d8129466a6766",
    "title": "罗浮歌送韩孟郁南归",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "若有人兮思罗浮，骑南鸿兮排高秋。风萧萧兮木正落，暮雨急兮愁云稠。",
      "君暂停兮夷犹，泥滑滑兮易摧辀。况孱仆兮瘦马，又敝尽兮貂裘。",
      "问君囊兮几何，止蒯缑兮无多。弹长铗兮空返，同谁散发兮山阿。",
      "山阿兮寥泬，洞衔星兮岩挂月。山鬼哭兮萝深，鹧鸪啼兮竹裂。",
      "玄熊绿罴，狞目舔舌。烟结翠沉，径崄人绝。念幽栖兮骨冷，忽惨别兮肠热。",
      "君山中兮茹薇，手一编兮掩扉。石潭黑兮龙蛰，高梧老兮凤饥。",
      "意不乐兮强牵衣，伤逋客兮久未归。临风恍兮悼叹，魂九逝兮先飞。",
      "为我谢兮安期，云车来兮何迟迟。君行迈兮岁将晏，日复近兮长安远。",
      "时不可兮再少，君毋徒兮偃蹇。"
    ]
  },
  {
    "id": "e647d10ffee033b99714e73932d7ef88",
    "title": "赠剑客游五",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "五陵游侠儿，裘马自轻肥。怀中匕首光陆离，高歌气化白虹飞。",
      "醉来舞剑器，矫捷如猱猿。朝过朱亥里，暮入信陵门。",
      "三杯白眼耳热后，千金为寿常摇手。平生意气重贫交，五侯七贵余何有？"
    ]
  },
  {
    "id": "e647d10ffee033b9cb90e9d23b1ea096",
    "title": "仙政乡丛石山歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "女娲补天弃残石，掷落南荒填薮泽。仙家洒露种云根，抽笋成林插天碧。",
      "望之冠冕如伟人，执圭鸣玉万仞身。缤纷争向九嶷去，恍若千官从舜来南巡。",
      "大者轩翔小者仰，旌幢队队森仪仗。又若迎銮候驾追翠华，翠华不返相咨嗟。",
      "须臾山带拖白雾，忽见千官皆缟素。松风涧水助哀音，弓堕龙沉失归路。",
      "君不见，仙政乡，千年山水恨同长。寝陵寂灭铜碑没，泪竹斑斑空断肠。"
    ]
  },
  {
    "id": "e647d10ffee033b94b4e7b7fff41207e",
    "title": "结客少年场",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "千金买骏马，百金装鞍辔。骑出大长楸，万人看意气。",
      "朝过博馆暮屠肆，毛薛为兄朱亥弟。宝剑倚天光照地，半酣拔剑起相视，人间谁有不平事？"
    ]
  },
  {
    "id": "e647d10ffee033b92d32b971ee7c5c77",
    "title": "卖花词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "朝卖花，暮卖花。为助青皇一肩力，香风散遍千人家。",
      "朝暮花含，春暮花笑。花落不重开，人生难再少。寄语楼头招手人，买花沽酒莫辞频。",
      "昨过名园多换主，纷纷蜂蝶入西邻。"
    ]
  },
  {
    "id": "e647d10ffee033b9062ef9db7d5ab052",
    "title": "射雉词",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "轻风吹麦垄，野雉落山梁。耿介不相让，趫争各占场。",
      "宁知翳中人，伏机在其旁。枯弓一发响，雄殪雌悲伤。",
      "不恨人伏机，但恨媒相引。警戒各翻飞，缡褷过修畛。",
      "雉兮雉兮各有雌，如皋何事骄其妻。"
    ]
  },
  {
    "id": "e647d10ffee033b9883e19161457e88d",
    "title": "猛虎行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "虎啸空山动，深林鸟兽惊。悲风缠玉爪，流电铄金睛。",
      "伏机陷阱还遭缚，伥魂杀气嗟零落。摇尾垂头似槁枝，猎童还见寝其皮。",
      "君不见，世间元恶哮如虎，东门黄犬收眉坞。"
    ]
  },
  {
    "id": "e647d10ffee033b9fb4eacc8f156b6ad",
    "title": "公莫舞",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "夜寒鬼母哭秋郊，一龙一蛇今更交。莲花光吐双虹碎，谁人拦箾反相背？",
      "汉王已起楚王醉。公莫舞，夜渐阑。亚父亚父不解事，请君试问芒砀山。"
    ]
  },
  {
    "id": "e647d10ffee033b97348f04628de93b6",
    "title": "采葛篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "朝采葛，暮采葛。朝行冲雾畏虫蛇，日晚提筐苦饥渴。",
      "为絺为绤两般机，卖与他家作嫁衣。年年入山赤双足，百结悬鹑遮尺幅。",
      "可怜长袖摇薰风，不到蒙茸深谷中。"
    ]
  },
  {
    "id": "e647d10ffee033b9339a343ad486cb2d",
    "title": "大观楼歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "纵横千里目，浩荡万古心。乾坤何寥廓，山水自高深。",
      "楼头缥缈诸天近，玲珑八面祥飙引。谁言新成来贺燕，只恐孤骞如结蜃。",
      "披襟临水揽蒸湘，挥手凭空扪翼轸。游丝摇曳扇微和，城郭郊廛乐事多。",
      "正看晴景浮烟树，又送春声入棹歌。棹歌残，渔歌起。",
      "紫兰落远洲，斑竹垂清泪。白云片片自南来，借问苍梧何处是。",
      "微茫七泽盘心胸，凭栏一啸生雄风。我欲挟赤帝，鞭赤龙。",
      "划长空而倚剑，蹴天山而挂弓。平生慷慨羞怀土，去国懒裁王粲赋。",
      "平生散慢恣豪狂，兴来还踞庾公床。世上人空老，壶中日自长。",
      "争名与争利，臧谷俱亡羊。君看醯鸡不出瓮，亦有鹏背摩青苍。",
      "谁是谁非园吏梦，无忧无喜曲生乡。我为登楼歌，高声振林木。",
      "曾闻芥子纳须弥，肯道吾身同一粟。幕天席地无边幅，倦来且抱希夷宿。"
    ]
  },
  {
    "id": "e647d10ffee033b9855dca5c97118ce1",
    "title": "杨花篇",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "上林消宿雨，旭日照新妆。气暖人偏懒，春深蝶更忙。",
      "翩翩粉蝶闲园里，轻盈乱逐杨花起。共道花狂胜舞腰，不知春去随流水。",
      "借问杨花几处飞，日长风细自依依。才迎南陌秋千架，又扑西邻织锦机。",
      "百丈游丝遥带去，一群骄鸟共衔归。衔归带去纷无数，南陌西邻两回顾。",
      "灞岸低粘拾翠桥，渭城轻点寻春路。路上桥边铺白毡，游人醉处总堪眠。",
      "携壶结驷有今日，酒袖侵衣似去年。去年今日红颜改，休道杨花镇长在。",
      "蹋地凄凉只自歌，渡江消息空相待。谁家怨别惜残春，闲掇杨花衬绣茵。",
      "笑尔飘摇如荡子，那能吹送寄征人。征人昔日江亭别，柔条尚忆同攀折。",
      "薄薄难装战甲绵，霏霏想像阴山雪。对此伤心半掩闺，从他漂泊斩东西。",
      "愁来正作辽阳梦，窗外流莺且慢啼。"
    ]
  },
  {
    "id": "e647d10ffee033b9398e4ee1a5b86784",
    "title": "赋得春日迟迟篇为梁封君年伯寿",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "南海扶胥口，洪波万里长。蓬壶东望近，隔岸即扶桑。",
      "扶桑高拂天门晓，天鸡唤起圆罗耀。缥缈仙人驾六螭，曈昽瑞霭翔三鸟。",
      "此日东皇弄早曦，条风佳气转春姿。钟山散彩收龙烛，若木擎枝度郁仪。",
      "辉射露盘偏泛滥，光浮兰砌更逶迤。君家箫鼓喧春昼，麟驭鸾旌相辐辏。",
      "红日高翻彩袖明，白云低绕银璈奏。白云红日共澄鲜，野马轻飞洞里天。",
      "已命羲如徐按辔，何须夸父急扬鞭。棋残柯烂不知午，桃熟椿芳正上筵。",
      "筵前恍坐壶公境，把酒负暄醺又醒。起视松阴偃盖平，渐看花影笼阶静。",
      "松阴花影久徘徊，春日如年引寿杯。自缘两珥承轮驻，不为单戈叱驭回。",
      "语燕流莺能缓唱，景圭昼漏莫相催。仙翁春酒宜长日，仙郎昼锦还依膝。",
      "鹤发犀鞶色映新，中台南极拥金轮。羡君爱日承欢暇，更长作安捧日人。"
    ]
  },
  {
    "id": "e647d10ffee033b9a8ae24f0af980bbd",
    "title": "潇湘曲",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "潇湘水，滔滔流。垂杨两岸中兰洲，鸳鸯□玉兼沙鸥。",
      "今朝忆郎处，去岁送郎舟。水流人去远，立望潇湘头。",
      "愁来把钓连双鲤，恐有征夫边塞字。剖之空腹无素书，江寒日暮风吹裾。",
      "含啼泪尽横波目，那堪再染湘妃竹。"
    ]
  },
  {
    "id": "e647d10ffee033b9432530afc2a616c2",
    "title": "天坐歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "自为烟波主，长作烟波游。擘破红莲瓣，轻盈制小舟。",
      "小舟恰受人三两，九日乘流坐天上。今人翻作古人案，已变登高为泛广。",
      "绣被何须载鄂君，兰桡不用呼吴榜。舟中何所有？鲈脍兼莼丝。",
      "江清月更朗，正值秋高时。玉盏浪摇红琥珀，金蛇尾摆青玻璃。",
      "乘流而逝兮遇坻则止，日落潮生兮海风又起。乘风纵柁任吾之，瞬息宁知千万里。",
      "取石应攀织女机，濯缨疑到银河水。鼓吹一部，歌童一双。",
      "声穿云而裂石，龙警睡而翻江。视龙犹蝘蜒，捉龙入酒缸。",
      "我骑醉龙拂云去，琴高赤鲤同翱翔。更笑古人愚，钓国而钓璜。",
      "兹江异渭水，署曰水仙乡。浮家泛宅无涯岸，弄月观涛夜将半。",
      "谁云一叶小轻舟，星斗垂珠天作幔。赢得投闲自在身，鸥群渔父永为邻。",
      "君看桂水鸣榔客，不数龙山落帽人。"
    ]
  },
  {
    "id": "e647d10ffee033b9ca595c5ce9abcd46",
    "title": "孟冬念二日集李将军伯修署中赏菊戏作把菊问答歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "问黄菊，开何迟，严冬杀气凝东篱。金钱已过浮萸后，玉醴非逢落帽时。",
      "把花枝，堪笑汝，耽隐逸，有何趣。冷淡曾淹处士家，凄凉今倚将军树。",
      "名园百卉斗春妆，五侯七贵飞琼觞。如花少女出洞房，莺喉鸾舞调笙簧。",
      "一刻千金夜未央，汝时抽茎寸许长。野畦芳草同摧藏，到今开处满头霜。",
      "北风瑟瑟吹衣裳，月寒酒冷对虚堂。侍儿曲调虽绕梁，曲中哀怨含清商。",
      "纵有黄□与绿袖，敢与桃李争风光。把花枝，长太息。",
      "怯秋霜，傲秋色。一生不得青皇力，花兮花兮何岑寂。",
      "花动容，似解语。执予袖，附予耳。樽前莫笑我开迟，如君偃蹇还堪嗤。",
      "同朝鸳鹭燕云隔，失路风波粤水悲。致身何太晚，抽身何太早。",
      "不言时命乖，但说烟霞好。君归君归何草草？君家松桂可盘桓，惟我同君共岁寒。",
      "愿作君家篱下物，年年长得奉清欢。花有情，酒有味。",
      "泛英酌酒醉且歌，人世忙忙竟何事？君有刚心照雪霜，我将正色留天地。",
      "听花言，领花意，坚持晚节同须记。斗转参横未忍归，狂浮大白向花挥。",
      "花神有约酣余兴，明日携壶更典衣。"
    ]
  },
  {
    "id": "e647d10ffee033b903eb59d5157bd3e7",
    "title": "枯庵歌送匡云上人还庐山",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "问枯庵，杳何许。曷名枯，有何意。云在匡庐之巅，乱峰深处。",
      "千重云，万重树。三级泉，向庵注。九叠屏，背庵竖。主人习静而坐枯，心似寒炉灰，身如槁木株。",
      "方丈大于斗，趺跏十载馀。庵中无长物，一瓶一钵兼木鱼。",
      "不点玉莲灯，山月遥相照。不爇旃檀香，山烟常袅袅。",
      "不钟不磬不梵呗，泉声鸟声自叫啸。颇类巢父巢，又似壶公壶。",
      "有石任名悟，有谷堪名愚，坐来枯寂一念无。忽然粘壁蜗，化为云出岫。",
      "芒鞋踏遍粤闽天，此心元属亡何有。数枝松偃旧房前，猿愁鹤怨私自怜。",
      "虽然去住本随缘，老去却忆庵中眠。别我西归将有日，细语灯前宵促膝。",
      "自言此别戒云游，坐烂绳床终不出。赠吾诗，索我律。",
      "离情黯黯上河梁，只履孤筇态萧瑟。我笑匡公何太憨，妄认汝为汝，妄认庵为庵。",
      "四大是幻形，可北亦可南。天地一蓬庐，何处可恋耽。",
      "汝去无所去，我别无所别。两心冷似水，不为临歧热。",
      "公看庵外月明时，罗浮与庐岳，两点在玻璃。同居佛界中，芥子藏须弥。",
      "汝我相聚何曾离？我闻竹林寺，空相但现影。譬彼阿闪国，谁能涉其境？",
      "请公置庵空相中，金绳有路西方通，我也行坐常同公。"
    ]
  },
  {
    "id": "e647d10ffee033b9fc625c2e94e3bf69",
    "title": "重阳后五夜镜园小集听泉泛觞戏作问月歌",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "翻疑东海月，却向小池生。掩映双珠动，澄鲜两镜明。",
      "素娥对镜垂珠珥，吾园水镜还如此。广寒深殿乏泉声，转觉吾园更无比。",
      "园中有畦兼有泉，听泉漱石集群贤。试问开尊时共醉，何如抱兔只孤眠。",
      "低头拍弄池心月，举头笑向嫦娥说。窃药那能脱死生，伤离肯复嗟圆缺。",
      "碧海青天夜夜心，恐君绿鬓今成雪。君歌霓羽踏云游，照遍华夷内外州。",
      "闻道冰轮三万里，缘何落在小池头。池头贮石沉沉静，依稀月里山河影。",
      "漱石已惊通海眼，步蟾愿指升天径。两镜双珠对不移，金波拍弄转离披。",
      "由来水月皆空相，只有西方悟者知。"
    ]
  },
  {
    "id": "e647d10ffee033b97339564ee4d0e008",
    "title": "墨妙歌为冯无文赋",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "龙宾道士一十二，佐以陶泓管城子。更邀白晰楮先生，四君总属冯君使。",
      "自从羲画创人文，鸟迹传来到八分。垂露偃波争体势，钟王妙雇近谁闻？",
      "冯君豪强好气岸，蛟螭盘拿入手腕。为我挥毫酒镜园，楷行篆隶纷凌乱。",
      "满园鱼鸟尽腾逃，古色祥光贯斗高。已写新诗戛金石，旋驱笔阵涌波涛。",
      "元气淋漓收不得，风涛怒战天昏黑。楼台似挟阳侯飞，拔宅凌风生八翼。",
      "咄咄怪事谁为之，疑是龙宾幻作奇。返风息浪实藉霞仙力，龙鳞倒挂银钓丝。",
      "君不见苍颉鬼夜哭，张颠濡墨头颅秃。君归好作铁门限，相赠浮提汁万斛。"
    ]
  },
  {
    "id": "e647d10ffee033b9ca88b5965f08eb80",
    "title": "病起",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "肺病起秋色，四肢忘安排。",
      "苔侵捣药臼，竹覆弹琴斋。",
      "瘦同鹤影立，静与鸡谈偕。",
      "未割区中缘，难将幽性谐。"
    ]
  },
  {
    "id": "e647d10ffee033b9261c38618e800ce1",
    "title": "天界寺十咏疏钟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "高高带云敲，疏越更镗鞳。",
      "古殿吼长鲸，空房醒老衲。",
      "声摩山欲动，响歇岩还答。",
      "夜阑梵呗寂，月照竹间榻。"
    ]
  },
  {
    "id": "e647d10ffee033b9261c386171a6de13",
    "title": "天界寺十咏疏钟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "割来罗浮石，洗以泗滨水。",
      "清冷击云根，飘萧拂尘耳。",
      "翻经猿鸟集，演法人天喜。",
      "勿言音韵微，更探无声始。"
    ]
  },
  {
    "id": "e647d10ffee033b9261c38611adafc1f",
    "title": "天界寺十咏疏钟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一缕若无烟，飘飖度微眇。",
      "劫火岂能烧，慈云自相绕。",
      "不从气味入，远出鼻根表。",
      "过院几人闻，心清方了了。"
    ]
  },
  {
    "id": "e647d10ffee033b9261c3861487a5880",
    "title": "天界寺十咏疏钟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "大放白毫光，红莲火中发。",
      "迢迢照诸天，朗朗烛细发。",
      "添油如江河，扬焰并日月。",
      "慧者代为传，妙明永无歇。"
    ]
  },
  {
    "id": "e647d10ffee033b9261c38613fbf5b0a",
    "title": "天界寺十咏疏钟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "容膝岂求馀，趺跏终日夕。",
      "面壁寂无言，观空了不隔。",
      "阶前莓苔深，户外蛛网积。",
      "直至十年后，点头是顽石。"
    ]
  },
  {
    "id": "e647d10ffee033b9261c38610a6ca002",
    "title": "天界寺十咏疏钟",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "天乐晚相和，阗阗发高奏。",
      "试听海潮音，亦带灵鼍吼。",
      "新雷绕广殿，宝雨飞晴昼。",
      "馀响遍大千，修罗息其斗。"
    ]
  },
  {
    "id": "e647d10ffee033b96461771627023d82",
    "title": "婕妤怨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "秋水落芙蓉，秋风冷团扇。",
      "君王素綦绝，草色玉阶遍。",
      "发堕云满肩，愁来雨沾面。",
      "谁将好明月，夜夜昭阳殿。"
    ]
  },
  {
    "id": "e647d10ffee033b90f825391cfcc0b57",
    "title": "寒食雨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "孤城细雨中，惆怅度佳节。",
      "禁火食犹寒，思乡心转热。",
      "花兼春共老，世与人相阅。",
      "何事不归来，官闲好藏拙。"
    ]
  },
  {
    "id": "e647d10ffee033b99dc9991b744bdb8f",
    "title": "清明又雨",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "层云暗远郊，骤雨打虚牖。",
      "无计护残花，何心簪弱柳。",
      "春游滞泥泞，旅况消杯酒。",
      "昨日酿葡萄，床头馀数斗。"
    ]
  },
  {
    "id": "e647d10ffee033b9315995355761acb7",
    "title": "谒韩泷昌黎庙",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "梵宫处处摇金碧，韩庙犹瞻泷水旁。",
      "南去潮阳沧海远，西来衡岳楚天长。",
      "文澜倒峡常风雨，直气高峰自雪霜。",
      "日晚停舟荐蘋藻，犹怜浊世满秕糠。"
    ]
  },
  {
    "id": "e647d10ffee033b95b5f1db33f3f66a2",
    "title": "问吴翁晋病",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "怜君野鹤姿，心期在寥廓。",
      "一官厌拘束，五蕴若熏灼。",
      "青眼不逢人，白昼长闭阁。",
      "维摩岂示病，枚叟堪谈谑。",
      "鸡骨尚支床，茶臼换捣药。",
      "人非金石固，日苦穷愁铄。",
      "谁知放旷士，自启太和龠。",
      "灵根异术芝，秘方辟卢鹊。",
      "高枕黄庭经，幻迹任龙蠖。"
    ]
  },
  {
    "id": "e647d10ffee033b959b77c5dfef505ac",
    "title": "六月苦旱祈祷得蔡敬夫社兄新诗读之冷然俄而风雨骤至赋排律以酬之",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "石燕不翻飞，士龙空怅望。",
      "炎方连赤坂，火云列青嶂。",
      "大块似煽炉，纤絺同挟纩。",
      "有心诛旱魃，无计招云将。",
      "虽云竭圭璧，转觉扬尘鞅。",
      "跣足徒跄踉，散发难偃仰。",
      "谁传白雪音，若挟玄夷浪。",
      "展卷气萧森，满堂风震荡。",
      "光怪绕电鞭，奔腾驱雷仗。",
      "拔起四溟水，洗尽三伏瘴。",
      "湘江争喧豗，衡岳入瀁漭。",
      "青青禾稼悦，冉冉蘅兰畅。",
      "农人罢桔槔，渔子鸣舷榜。",
      "前脚挂村边，虹腰跨鹤上。",
      "清凉骨始苏，抖擞神逾王。",
      "庭除报早秋，栏杆开新酿。",
      "击节复朗吟，中的惬素尚。",
      "岂惟淘暑酷，兼以清宦况。",
      "想君下彩笔，不啻携龙杖。",
      "神鬼助杳冥，天地为宗匠。",
      "将构喜雨亭，刻诗在屏障。"
    ]
  },
  {
    "id": "e647d10ffee033b957683527ab445708",
    "title": "秋江杂咏六言三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "最爱垂杨系艇，溪明白石无坭。",
      "向晚携壶泛月，芙蓉十里平堤。"
    ]
  },
  {
    "id": "e647d10ffee033b95768352792882cc8",
    "title": "秋江杂咏六言三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "雁阵连空没云，江楼倚槛斜曛。",
      "吹笛谁家思妇，无书远寄夫君。"
    ]
  },
  {
    "id": "e647d10ffee033b957683527acf42d35",
    "title": "秋江杂咏六言三首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "已怪鸿南燕北，更嗔芦白枫丹。",
      "露下千山似洗，沙边孤棹偏寒。"
    ]
  },
  {
    "id": "e647d10ffee033b9de707efdac5b9c4c",
    "title": "谑言诗",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "只须瞢董湖涂，莫说之乎者也。",
      "直木先寻斧斤，立仗惟闻暗哑。",
      "痴呆纪湄养鸡，祸福塞翁失马。",
      "半夜蕉鹿非真，四大形骸都假。",
      "岑楼寸木反高，得车■痔愈下。",
      "为岂枉尺直寻，功在画墁毁瓦。",
      "下里曲奏同声，阳春调孤和寡。",
      "将携雄剑双龙，击碎唾壶一把。",
      "流言可中姬旦，非罪谁明公冶。",
      "傲骨只合昂藏，好官彼甘唾骂。",
      "狐妖已诧据城，鼠匿奚容熏社。",
      "阮籍嫉时眼白，元礼何辜衣赭。",
      "世途不啻羊肠，宦达真同土苴。",
      "知止知足久长，苟合苟完聊且。",
      "既悟鸟尽弓藏，何用回车泪洒。",
      "招龙宁在菜圃，索骏惟之冀野。",
      "陶公三径未荒，淳于一石堪泻。",
      "好月好风当邀，闲是闲非休惹。",
      "老性不改姜桂，美材任舍梧槚。",
      "阳虎或类宣尼，宫黝亦似子夏。",
      "肉眼必有遗珠，簧口徒工炙輠。",
      "翻波终泾渭分，斜日非贤圣打。",
      "谁知百代鼓吹，只在片言风雅。",
      "雅女羞隙需媒，玉不求沽待贾。",
      "鲲鹏奋翼垂云，燕雀依人贺厦。",
      "岂如急马缰收，莫待临崖身舍。",
      "请看萧艾共焚，不异鱼虾并鲊。",
      "秉烛聊效狂言，覆辙示诸迷者。"
    ]
  },
  {
    "id": "e647d10ffee033b976b1597010f6eb7e",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "萧散为官岁月，徘徊小阁清虚。",
      "入夜白云伴宿，怀仙青鸟衔书。"
    ]
  },
  {
    "id": "e647d10ffee033b976b15970af3e567b",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "翛然阁上无物，忽尔空中有身。",
      "座拥焚檀暖气，窗飞捣药香尘。"
    ]
  },
  {
    "id": "e647d10ffee033b976b1597044022411",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "主人非隐非吏，对坐有江有山。",
      "静听渔歌牧唱，笑看鹤去云还。"
    ]
  },
  {
    "id": "e647d10ffee033b976b15970fcd51e85",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "白露可供朝盥，红霞取染春衣。",
      "心与江鸥共泛，梦随园蝶同飞。"
    ]
  },
  {
    "id": "e647d10ffee033b976b15970b1d858ce",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "祸福循环失马，死生幻妄浮沤。",
      "阁里一炉挥麈，人间万事摇头。"
    ]
  },
  {
    "id": "e647d10ffee033b976b15970ae402c0d",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "宦况萧条无累，簿领清闲有馀。",
      "肮脏形骸拄笏，风流罪过抄书。"
    ]
  },
  {
    "id": "e647d10ffee033b976b159707a2923c1",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "岭上疏松响阁，檐前修竹摇窗。",
      "月临人影三个，鹤对闲官一双。"
    ]
  },
  {
    "id": "e647d10ffee033b976b1597008a82534",
    "title": "含清阁杂诗八首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "听讼聊清肺石，闭门即卧云林。",
      "山水七弦同调，烟霞一片知心。"
    ]
  },
  {
    "id": "e647d10ffee033b9e5c235b0ca932b6a",
    "title": "寄题李烟客水西别业步元韵五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "坐与游鱼共乐，眠随独鸟成双。",
      "爱尔横塘片水，宛然如练澄江。"
    ]
  },
  {
    "id": "e647d10ffee033b9e5c235b022d4f998",
    "title": "寄题李烟客水西别业步元韵五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "万竹临流冉冉，百花绕径斜斜。",
      "沙印池边鸟迹，烟深水外人家。"
    ]
  },
  {
    "id": "e647d10ffee033b9e5c235b0015204c5",
    "title": "寄题李烟客水西别业步元韵五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "果熟野麋衔献，花落游丝带飞。",
      "但觉园林寂静，不知人世轻肥。"
    ]
  },
  {
    "id": "e647d10ffee033b9e5c235b04c9ec862",
    "title": "寄题李烟客水西别业步元韵五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "檐前一抹青山，枕上几竿红日。",
      "任人载酒来过，累月科头不出。"
    ]
  },
  {
    "id": "e647d10ffee033b9e5c235b0d7bcb6f4",
    "title": "寄题李烟客水西别业步元韵五首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "长日烟霞伴睡，中宵水月开扉。",
      "借问王孙何事，芳草萋萋未归。"
    ]
  },
  {
    "id": "e647d10ffee033b904fea5d84ffd2328",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "虹垂远浦初消，雨过新潮未落。",
      "问津人入桃源，解语花窥珠箔。"
    ]
  },
  {
    "id": "e647d10ffee033b904fea5d8b828de76",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "芳尊纵饮千场，佳节才过五日。",
      "试看龙戏成双，好似鸳飞有四。"
    ]
  },
  {
    "id": "e647d10ffee033b904fea5d8b59d7dd2",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "人如郭泰登仙，客异屈原既放。",
      "休歌捐佩哀词，且奏采菱新唱。"
    ]
  },
  {
    "id": "e647d10ffee033b904fea5d8c51b737c",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "碧树千重笼幄，清溪九曲通船。",
      "恍惚隋堤杨柳，遨游洛浦神仙。"
    ]
  },
  {
    "id": "e647d10ffee033b904fea5d8ac094a67",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "阴晴丽景皆宜，丝肉新声总好。",
      "近看画舫朱帘，如隔十洲三岛。"
    ]
  },
  {
    "id": "e647d10ffee033b904fea5d86de3d4ee",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "兰桨万人鼎沸，绮罗两岸风轻。",
      "试问夺标扰扰，何如拾翠盈盈。"
    ]
  },
  {
    "id": "e647d10ffee033b904fea5d8b1012666",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "绿竹家家临水，红蕖处处翻风。",
      "烟淡青楼在画，溪清彩鹢行空。"
    ]
  },
  {
    "id": "e647d10ffee033b904fea5d83e68bc1a",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "五月朱明胜景，三杯白眼浮生。",
      "莫遣笙歌作闹，我爱冰壶独行。"
    ]
  },
  {
    "id": "e647d10ffee033b904fea5d8a3c8d8b8",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "兰汀似妒绿衣，荔浦更摇红浪。",
      "轻舟江畔徐回，明月山头正上。"
    ]
  },
  {
    "id": "e647d10ffee033b904fea5d881b1a58c",
    "title": "戊午五月八日招博罗张孟奇尹冲玄洪约吾温瑞明泛舟篁溪观竞渡余与陈美用同集笙歌士女之盛不减龙潭乐而共赋以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "月下壶觞乐甚，夜深灯火归迟。",
      "为报眠鸥宿鹭，休惊品竹弹丝。"
    ]
  },
  {
    "id": "e647d10ffee033b9fdd344fdafec8075",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "戴胜啼残宿雨，荷锄斸破春云。",
      "垆侧新添数瓮，杖头无用半文。"
    ]
  },
  {
    "id": "e647d10ffee033b9fdd344fdc11efa54",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "西日无情自去，东风有意相迎。",
      "青草池边放鹤，绿杨堤畔听莺。"
    ]
  },
  {
    "id": "e647d10ffee033b9fdd344fd2e96a1a4",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "鹤氅王薛任好，鹴裘司马非贫。",
      "一醉醺醺长日，百年鼎鼎何人。"
    ]
  },
  {
    "id": "e647d10ffee033b9fdd344fd8481be0a",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "无意把滩头钓，有屋名濠上居。",
      "乐处自来自往，会心非我非鱼。"
    ]
  },
  {
    "id": "e647d10ffee033b9fdd344fd58ffcac9",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "野老今朝兴动，山僧昨日书来。",
      "白云一片扶杖，明月千峰入杯。"
    ]
  },
  {
    "id": "e647d10ffee033b9fdd344fdc4d0426d",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "数亩龙耕瑶草，几枝云护琪花。",
      "毛女洞前觅路，羽人门外停车。"
    ]
  },
  {
    "id": "e647d10ffee033b9fdd344fd53a12c38",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "童子才安铛臼，东风已展旗枪。",
      "幽径踏云自掇，品泉邀客同尝。"
    ]
  },
  {
    "id": "e647d10ffee033b9fdd344fd6371a077",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "烟水惟便小艇，风波不到闲身。",
      "好对轻鸥野鹤，休论渔父秦人。"
    ]
  },
  {
    "id": "e647d10ffee033b9fdd344fdda401a93",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "换土栽培香国，围栏妆点花神。",
      "前世河阳仙吏，别号汉阴丈人。"
    ]
  },
  {
    "id": "e647d10ffee033b9fdd344fddd69cd6a",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君子珊珊苍玉，佳人楚楚绿衣。",
      "五月秋声先到，七贤酒兴同归。"
    ]
  },
  {
    "id": "e647d10ffee033b9fdd344fd1c1dd30b",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "流水周于舍下，轻舟自到门前。",
      "暑服新披白葛，吴歌去采红莲。"
    ]
  },
  {
    "id": "e647d10ffee033b9fdd344fdb8bd1e04",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "浅浦碧茎绕楫，深溪紫角迎船。",
      "汉女江妃有意，清风皓月无边。"
    ]
  },
  {
    "id": "e647d10ffee033b9fdd344fde80de11b",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "岛外晴川练光，花底清流锦色。",
      "漱馀矶畔潺湲，洗尽胸中荆棘。"
    ]
  },
  {
    "id": "e647d10ffee033b9fdd344fddfcb614e",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "闲来直是眠云，静寄非关醒酒。",
      "不知苔色侵衣，一任松花覆首。"
    ]
  },
  {
    "id": "e647d10ffee033b9fdd344fd238e3112",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "婚嫁全不关心，理乱何曾到耳。",
      "烟霞半觉华山，蝴蝶一帘庄子。"
    ]
  },
  {
    "id": "e647d10ffee033b9fdd344fd79733b17",
    "title": "野兴十六首田家",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "兴到溪山并美，吟成神骨双清。",
      "谁分天籁人籁？",
      "或似泉声鸟声。"
    ]
  },
  {
    "id": "e647d10ffee033b963204c3ba30757ae",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "兴来上客寻源，邀得素娥共酌。",
      "乘流泛木兰堂，引满倾金凿落。"
    ]
  },
  {
    "id": "e647d10ffee033b963204c3b6d190827",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "论文大业千秋，纵饮平原十日。",
      "尊开南浦潮生，缆解东山月出。"
    ]
  },
  {
    "id": "e647d10ffee033b963204c3bf363e381",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "烟霞癖入膏肓，天地容吾疏放。",
      "不须按拍弹弦，自有渔歌牧唱。"
    ]
  },
  {
    "id": "e647d10ffee033b963204c3b78382a05",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "细浪接三天水，闲身寄五湖船。",
      "惊饵鱼潜石底，忘机鸥立芦边。"
    ]
  },
  {
    "id": "e647d10ffee033b963204c3b50e8a30f",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "主宾尽脱形骸，风月共开怀抱。",
      "却怜倾盖新知，宛似班荆旧好。"
    ]
  },
  {
    "id": "e647d10ffee033b963204c3b2bcf4ddd",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "不管是非耳净，既完婚嫁身轻。",
      "鼓棹动摇星斗，乘风咫尺蓬瀛。"
    ]
  },
  {
    "id": "e647d10ffee033b963204c3b9eee7178",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "一瓣莲花小舫，四边兰岸香风。",
      "但觉舟行天上，恍如人在壶中。"
    ]
  },
  {
    "id": "e647d10ffee033b963204c3bb341b95b",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "扰扰世经万劫，闲闲梦破三生。",
      "试问云烟变幻，何如水月空明。"
    ]
  },
  {
    "id": "e647d10ffee033b963204c3b28ca8488",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "风传蘋末微凉，棹拨縠纹细浪。",
      "君看月映红霞，何异花明锦帐。"
    ]
  },
  {
    "id": "e647d10ffee033b963204c3b56c4be0b",
    "title": "季夏望日博罗韩煦仲过访镜园晚泛木兰堂玩月以落日放船好轻风生浪迟为韵得六言十首",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "浦外金波浩浩，城头玉漏迟迟。",
      "斗有十千美酒，人逢三五佳期。"
    ]
  },
  {
    "id": "e647d10ffee033b95fc1459d71996e3d",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "边马渴长嘶，夜过长城窟。欲饮嫌水腥，其中多胔骨。",
      "昨日鸣战鼓，今宵闻鬼啼。生入玉门他日事，深闺且慢梦辽西。"
    ]
  },
  {
    "id": "e647d10ffee033b95fc1459d0fb0ad3e",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "悲来不数斑竹血，愁来不数青冢月。人心咫尺有别离，床前忽自成胡越。",
      "君不见相如已受长门金，茂陵欲娶成哀吟。道旁一顾停五马，蛾眉相遇黄泉下。"
    ]
  },
  {
    "id": "e647d10ffee033b95fc1459d186ef809",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "杨叶开时学妾眉，杨条折处正伤离。",
      "杨花乱舞撩春思，况罥东风百尺丝。"
    ]
  },
  {
    "id": "e647d10ffee033b95fc1459d235abd30",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "远期共携手，百年未为久。君看貌如花，倏忽成老丑。",
      "蓬山仙子金银台，坐见蟠桃几度开。为报看棋烂柯客，子孙不识好归来。"
    ]
  },
  {
    "id": "e647d10ffee033b95fc1459d0f8016e2",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "关山随地阔，明月万里同。莫言万里同，更有雨兼风。",
      "嫦娥好独处，玉兔还为侣。闲庭月落尚捣衣，乞将灵药学轻飞。",
      "不然吹晕翻成缺，待与边城一解围。"
    ]
  },
  {
    "id": "e647d10ffee033b95fc1459de3c27085",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "萧萧蓬与艾，稚子张罗戏。黄口动成擒，焉知青鸟志。",
      "高飞远食玉山禾，机械篱边奈尔何。"
    ]
  },
  {
    "id": "e647d10ffee033b95fc1459d9112bc5a",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "古人钓国复钓名，严滩渭水未全清。",
      "美人修竿生自直，和烟砍却还青青。",
      "连举六鳌笑不取，桂舟浅浦何容与。",
      "寄语悠悠世上儿，江月江风本无主。"
    ]
  },
  {
    "id": "e647d10ffee033b95fc1459da829d7dd",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "当春绿桑柔，怀春女出游。不及秦氏女，百媚娇且羞。",
      "使君来，一何愚。停道侧，久踟蹰。使君不念立马疲，妾自归去怜饥。"
    ]
  },
  {
    "id": "e647d10ffee033b95fc1459d4a4979b4",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "嫖姚北伐军声起，左贤祭马擐弓矢。",
      "汉胡格斗沙场里，伏尸如山一千里。",
      "不及明妃西入胡，胡庭美女皆羞死。",
      "翻将汉曲奏琵琶，雪碛穹庐冬见花。",
      "万古惟悲青冢月，谁怜诸将骨如麻。"
    ]
  },
  {
    "id": "e647d10ffee033b95fc1459d51440ce9",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "人道迩，仙道遐。不见王子乔，千年一去不还家，寂寥笙鹤令人嗟。",
      "彭祖巫咸前后死，玉棺何处葬仙子。"
    ]
  },
  {
    "id": "e647d10ffee033b95fc1459da1d56bbe",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "出东门，临大道。道上来往人，一行一回老。莫嫌相对贫，相对贫亦好。",
      "将进酒，强牵衣。云离山，几岁归。车轮未转肠先转，万行涕下风吹断。",
      "君去郊送归郊迎，黄金斗印莫相轻。"
    ]
  },
  {
    "id": "e647d10ffee033b95fc1459d22b30cde",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "年年上巳与清明，九衢车马嬉春晴。琼楼弄琵琶，故作断肠声。",
      "何人传此曲，曲罢春郊遍青绿。踏青女儿年十五，纤腰如柳向人舞。",
      "蹴鞠蹴鞠夜忘归，归来庭畔月移午。"
    ]
  },
  {
    "id": "e647d10ffee033b95fc1459ddc841705",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "不识三神山，乃在六鳌背。",
      "任公一举钓，失水翻成脍。",
      "谁知尔虾䱉，乃在蹄涔内。",
      "鄙夫营七尺，达士期方外。"
    ]
  },
  {
    "id": "e647d10ffee033b95fc1459dd025de5c",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "君不见古时九日烧天红，乌生九子巢日中。飞上天门尾毕捕，落翅徒伤后羿弓。",
      "乌乃叩阍诉天帝，后羿何不念其妻。窃药一入月，弯弓不射还嗟别。",
      "兔何德兮乌何辜，世间贞女多狂夫。"
    ]
  },
  {
    "id": "e647d10ffee033b95fc1459d2fabc938",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "弹箜篌，声正扬。河之水，流汤汤。被发之叟学吕梁，有身反向鱼腹藏。",
      "传语此公无渡河，渡河当更奈公何，人间平地多风波。"
    ]
  },
  {
    "id": "e647d10ffee033b95fc1459d1f8e73a8",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "世上何碌碌，名利驱人不遑宿。君看日亦无闲时，东海西山转如毂。",
      "夸父夸父何其愚，与日竞走胡为乎。"
    ]
  },
  {
    "id": "e647d10ffee033b95fc1459d1bd823c2",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "井不吸，虚银床。桐易老，思鸾凰。削桐为琴扬哀音，秋思千重如井深。",
      "邻姑听琴夜独语，井鲋孑孑谁与处。"
    ]
  },
  {
    "id": "e647d10ffee033b95fc1459d9cf2e726",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "百年何蠢蠢，少女看木槿。一朝失顾盼，红颜零落尽。",
      "来日苦短去日长，麻姑金母发如霜。蓬莱山下水，已种数株桑。",
      "感此芳时春将晚，酒朋棋伴郊游远。牵落日，倩游丝。",
      "黄鹂唤东风，为我停须斯。杖头休道酒价乏，隔岸榆钱飞策策。",
      "借问海上仙，何如此欢伯？歌善哉，醉方归。"
    ]
  },
  {
    "id": "e647d10ffee033b95fc1459df561d919",
    "title": "拟古杂体十九首并序古思边",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "客来未饮酒，熏却东风醉。胡姬十二试当垆，见客含羞翻欲退。",
      "新教一曲能半能，歌喉娇涩水凝。豆蔻枝头花未吐，芳心一点轻于露。",
      "槽边㶁㶁滴酴醾，迷杀阳城下蔡儿。"
    ]
  },
  {
    "id": "e647d10ffee033b96fd1ee3b8efeb39f",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "客从东北来，皮裘类燕朔。紫髯环碧眼，英风何磊落。",
      "笑出吴钩光照人，更怀七首欲投秦。相逢下马饮君酒，跪赠平生一片心。"
    ]
  },
  {
    "id": "e647d10ffee033b96fd1ee3ba70c6462",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "寒江一清深见底，壮士肝肠照秋水。",
      "隐隐风雷起铁锤，萧萧杀气横千里。",
      "感德轻将身命酬，抱关屠者更何求。",
      "一言不合辄投袂，说甚千金不掉头。"
    ]
  },
  {
    "id": "e647d10ffee033b96fd1ee3b82ecea18",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "长绳系日日渐移，大药不就朱颜非。",
      "问君何事常羁眉，丈夫堕地当雄飞。",
      "乌鸢吓鼠浪自喜，众鸟羡之凤皇耻。",
      "蓬山元是巨鳌簪，我欲从之东海深。",
      "六载坭涂衣可浣，秋园松菊尚知心。"
    ]
  },
  {
    "id": "e647d10ffee033b96fd1ee3ba5eb91a3",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "磨刀呜咽水，肝肠如中刀。回头语徒侣，脉脉不得语。",
      "双眼迸泪同泉流，风悲鬼啸声啾啾。遥望秦川烟雾里，悔拚战骨觅封侯。"
    ]
  },
  {
    "id": "e647d10ffee033b96fd1ee3b3c854ff9",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "城南荒地今耕破，遗镞半锈骨交卧。",
      "借问何年此溃兵，野老无声泪潜堕。",
      "怨气凄凄结黑云，城头吹角不堪闻。",
      "城南寥落无人迹，犹听城中新募军。"
    ]
  },
  {
    "id": "e647d10ffee033b96fd1ee3b27ea61a3",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "游丝百丈袅春天，新机漠漠看如烟。",
      "织成霞锦天孙妒，剪破云衣玉女怜。",
      "纤飞蝶粉轻蝉翼，柳腰试著娇无力。",
      "出房垂手初入拍，洛水湘波隔罗袜。",
      "回节身随急管声，半空摇曳游龙惊。",
      "飘风飞雪浑无态，燕懒莺慵叵柰情。",
      "佳人者谁石城女，惯向上宾呈楚舞。",
      "举袖春生鸲鹆姿，敛眸汗湿阳台雨。",
      "绝缨豪客散兰堂，金鈪沉沉夜漏长。",
      "可叹倾城犹逐队，不随秦帝卷衣裳。"
    ]
  },
  {
    "id": "e647d10ffee033b96fd1ee3ba2ea0492",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "交州剪刀裁匹练，掌上飞来如白燕。苔色秋深长信宫，歌声夜绕昭阳殿。",
      "珠错华灯列万星，玉床半醉倚娉婷。舞回似恨秋衿薄，侍寝琼房晓未醒。",
      "铜龙咽咽天河水，牛女佳期岁如此，席敝铅销勿轻弃。"
    ]
  },
  {
    "id": "e647d10ffee033b96fd1ee3bdcf469e8",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "独独漉漉辘轳声，札札戛戛机杼鸣。",
      "咄咄恻恻离人情，惨惨淡淡天难明。"
    ]
  },
  {
    "id": "e647d10ffee033b96fd1ee3b6c13dd0a",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "蜀道鸟难飞，蜀中人未归。垆头花似女，江水锦为衣。",
      "潇潇急雨来巫峡，苦竹秋声怨行客。几回梦里听猿啼，不觉朝来头尽白。"
    ]
  },
  {
    "id": "e647d10ffee033b96fd1ee3b49eb03c4",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "愁人苦病暍，炎峤只闻雷。渴想阴宫餐积雪，狂思散发临高台。",
      "南来有客抱琴至，泠泠色挟清商气。调轸林生少女风，扣弦指下奔丰隆。",
      "镗鎝砰駖声震野，疾可破山缓堕瓦。四座横飞赤电光，堂坳潦涨恨无梁。",
      "火龙抑首下西陆，风雨潇潇一榻凉。罢琴云气犹缠指，壮士闻之按剑起。",
      "直当叱咤驰千里，翻身暍病霍然已。"
    ]
  },
  {
    "id": "e647d10ffee033b96fd1ee3baa5a8f1f",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "邯郸才人善歌舞，门前车马纷如雨。",
      "城南年少游侠儿，赠锦缠头不知数。",
      "坐来意气自豪雄，剑文秋水湛芙蓉。",
      "珊瑚不避铁如意，腰䮍半啮金盘龙。",
      "酒酣拔剑起相视，报仇结客城南市。",
      "杀人十步不留行，居间椒房偏赦死。",
      "五侯七贵竞繁华，侠骨犹怜貌似花。",
      "归去香风吹满路，路傍掷果尚盈车。"
    ]
  },
  {
    "id": "e647d10ffee033b96fd1ee3b6318b783",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "忆妾初归日，芳树齐蛾眉。如何三两岁，已长拂檐枝。",
      "春风初入洛阳道，芳树含花笑春早。夫婿朝回千骑喧，玳筵召客满西园。",
      "红衫半拭朱弦柱，青菜新传白玉盆。翩翩蜂蝶闲来往，投辖呼卢恣欢赏。",
      "共道筵前日未斜，谁知树底已飞花。花飞乱落清池里，明镜容华宛相似。",
      "寄言夫婿晚留春，转眼风光不待人。"
    ]
  },
  {
    "id": "e647d10ffee033b96fd1ee3bd3a5e3bc",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春树沐轻烟，芳菲倚琼阁。",
      "朝日照新彩，转觉花妍灼。",
      "美人谨护持，攀条入珠箔。",
      "墙阴有怨草，怅恨春风薄。",
      "愿回旭日光，一为到葵藿。"
    ]
  },
  {
    "id": "e647d10ffee033b96fd1ee3be2351091",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "边城健儿好身手，金铃掣马如雷吼。",
      "平原猎去疾于飞，快犬豪鹰皆向后。",
      "鼻尖出火耳生风，狐兔么么不入弓。",
      "却月回身翻射汉，旄头夜落塞垣空。"
    ]
  },
  {
    "id": "e647d10ffee033b96fd1ee3b9ad96f20",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "何事城头树，惯栖来去乌。介楼二八女，邀客独当垆。",
      "乌啼渐缓歌声悄，锦帐春融不知晓。香风摇曳绣罗衣，笑杀□姑夜上机。"
    ]
  },
  {
    "id": "e647d10ffee033b96fd1ee3b9ad87e20",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "乌哑哑，知返哺。子从军，母为虏。空房糠籺久饥妻，独对城乌夜夜啼。",
      "啼残玉箸双流血，飞乌惊去城崩裂。"
    ]
  },
  {
    "id": "e647d10ffee033b96fd1ee3b6d69b258",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "春蚕眠，春蝶举。紫燕飞来黄鹂语，春深堤上多游女。",
      "过曲桥，逐前侣，踏青拾翠知何许。大堤之水锦为波，倒映新妆写翠娥。",
      "欲解明前致赠，盈盈罗袜星河。"
    ]
  },
  {
    "id": "e647d10ffee033b96fd1ee3b8dbb8da5",
    "title": "舟中无事戏拟古乐府杂体遗意十八首相逢行",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "襄阳儿，齐拍手。打鸳鸯，呼鹰狗。看看欲前翻向后。",
      "眼底迷离不为花，心中长醉非关酒。自遇临风汉掌轻，归来厌却齐宫丑。"
    ]
  },
  {
    "id": "e647d10ffee033b93e2c4d7377143a5c",
    "title": "泷中半偈",
    "authorName": "邓云霄",
    "authorId": "e647d10ffee033b9d1457b72d1457b72",
    "dynasty": "明",
    "content": [
      "蹈险只如平，寸心须自照。",
      "危机任簸弄，石怒水还笑。"
    ]
  },
  {
    "id": "e647d10ffefbc79e93d46446d3a427bf",
    "title": "咏梅",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "春半梅将尽，中庭尚一枝。",
      "不娇偏爱瘦，无艳故多姿。",
      "笛韵从风乱，香魂入梦思。",
      "玉人何处是，惆怅月明时。"
    ]
  },
  {
    "id": "e647d10ffefbc79eedb92f1f867cce36",
    "title": "愁",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "独坐雁声急，风高秋气空。",
      "家书千里外，旧事一尊中。",
      "北地兵戈满，南园草木丛。",
      "朝来看壮发，强半欲成翁。"
    ]
  },
  {
    "id": "e647d10ffefbc79e4a0de2712923460e",
    "title": "赴闽路占",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "半载联镳驻帝京，都门一别又分行。",
      "海波遥挹南天转，闽树高连西塞横。",
      "旅店夜灯孤照影，驿梅寒雨暗流声。",
      "八闽三晋皆王土，共咏甘棠万古情。"
    ]
  },
  {
    "id": "e647d10ffefbc79e17555a05d617fe22",
    "title": "赠浒墅关尹",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "天寒日暮欲何之，闻道轻装已驾时。",
      "且喜雄心仍自在，莫嗟分手未为期。",
      "凤川波浪愁行色，马岭风烟绝梦思。",
      "此去长安霜雪苦，嘱君珍重岁寒姿。"
    ]
  },
  {
    "id": "e647d10ffefbc79e511c1717acb46b77",
    "title": "寄内",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "南度经秋岁已淹，一番积闷醉逾添。",
      "风辞别叶频惊枕，月引愁心忽入帘。",
      "脾疾每惊新齿发，空囊无愧旧齑盐。",
      "纷纷轻薄徒为尔，曾念当年素与缣。"
    ]
  },
  {
    "id": "e647d10ffefbc79edaaa4cffce7bf520",
    "title": "序：丙寅三月十五日余被逮越宿朱德升朱完天邹虚王殷汝劼同卧县署相对谈笑虚王汝劼各出素扇索书遂录壬戌南还留别文起孟长之作嗟乎在今日又增一罪案矣",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "客途无复附书频，此夕衔杯怆别辰。",
      "明月一天遥寄影，雄文千古尔疑神。",
      "交情廓落惭时辈，吾道行藏信昔人。",
      "榻上方书匣里剑，中宵应不叹无邻。"
    ]
  },
  {
    "id": "e647d10ffefbc79edaaa4cff4d2e5904",
    "title": "序：丙寅三月十五日余被逮越宿朱德升朱完天邹虚王殷汝劼同卧县署相对谈笑虚王汝劼各出素扇索书遂录壬戌南还留别文起孟长之作嗟乎在今日又增一罪案矣",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "抗手悲歌出帝都，几行愤泪洒征途。",
      "中朝豺虎方盈阙，东土烽烟又逼吴。",
      "报国独留知己在，酬恩忍使至尊孤。",
      "云霄事业看雄剑，吊古惟应问烈夫。"
    ]
  },
  {
    "id": "e647d10ffefbc79e542b53e84f3bd77f",
    "title": "寄怀乾岳年兄",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "一到都门岁几更，天南天北不胜情。",
      "秦关戎马闻时急，闽海风涛见欲惊。",
      "意气独留三尺剑，梦魂尝到百楼城。",
      "浮云显晦非吾事，何日重申松柏盟。"
    ]
  },
  {
    "id": "e647d10ffefbc79e542b53e894019f19",
    "title": "寄怀乾岳年兄",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "相思盈抱向谁开，回首衡阳雁不来。",
      "三十功名淹海国，百年心事吊荒台。",
      "壮怀自觉愁中尽，薄鬓偏从病里催。",
      "世路行藏须努力，月明北望转徘徊。"
    ]
  },
  {
    "id": "e647d10ffefbc79e61b11bf2885dbe0e",
    "title": "秋斋偶成寄华子仲通",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "清萧竹叶含秋露，静寂苔花吐晓烟。",
      "孤鹤一声天外落，道人何处问安禅。"
    ]
  },
  {
    "id": "e647d10ffefbc79e7833a5e90dea4035",
    "title": "甲寅冬夜梦社中兄弟",
    "authorName": "周顺昌",
    "authorId": "e647d10ffefbc79e277281aabc573864",
    "dynasty": "明",
    "content": [
      "分飞尔我忽三年，一度相思一黯然。猿多雁少书难寄，冻雪寒云情益牵。",
      "有时思绝落日边，有时望断层峦巅。关河渺邈不可见，惟见树草萧萧水潺湲。",
      "树草尚有凋，水流尚有竭。止此故人心，无时可消歇。",
      "愁看闽山荔子丹，遥思吴地梅花发。床头有酒且酌之，酒醉横眠抱孤月。",
      "月影将残，灯花欲落。神越千山，魂飞万壑。弟兄相对俨如昨，意气风流还自若。",
      "尔起舞，我高歌，恍惊双鬓半婆娑，共叹风波可奈何。",
      "谁谓天长与地阔，千古离愁一宵豁。北阙南山皆梦中，于此可以齐穷达。",
      "乃知黄金结交不足论，管鲍相期只方寸。白首常如此夜亲，何须拟赋江淹恨。"
    ]
  },
  {
    "id": "e647d10fff09eb601fcb69c72ec944c5",
    "title": "兰若即事",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "兴来时野眺，小立倚柴扉。",
      "一雨清波动，双林片月归。",
      "山䶉藏竹语，水鸟出花飞。",
      "不觉空烟暮，蒙蒙翠湿衣。"
    ]
  },
  {
    "id": "e647d10fff09eb608114f393448ce3e2",
    "title": "和韵",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "春风千里忆佳期，镜里空怜玉树姿。",
      "惊梦暗憎鹦鹉唤，避人偷寄伯劳词。",
      "月窥翠幌愁相语，花入珠帘恨自知。",
      "争信文园憔悴客，渐宽腰带鬓如丝。"
    ]
  },
  {
    "id": "e647d10fff09eb60394aa79a233ef9ee",
    "title": "清明日风雨过士登斋中小饮得花字",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "清明萧瑟送春华，短屐欣过仲蔚家。",
      "小语轻寒来燕子，半含微雨出桃花。",
      "蝶飞幻梦何须较，蚁尽深杯可再赊。",
      "浇却北邙坟草湿，白杨愁鬼哭烟沙。"
    ]
  },
  {
    "id": "e647d10fff09eb609f896ee145dcfe30",
    "title": "子夜四时歌其一",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "月寒蟋蟀鸣，独向空庭步。",
      "金井双梧桐，花上有清露。"
    ]
  },
  {
    "id": "e647d10fff09eb60abcfb498204443f8",
    "title": "莫愁乐",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "春风吹石城，日日唤花开。",
      "可怜花上月，不唤莫愁来。"
    ]
  },
  {
    "id": "e647d10fff09eb605ee7ec36a09c8333",
    "title": "青楼曲",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "日长深院小榴开，懒斗红妆傍镜台。",
      "偏爱双双飞燕语，自开珠箔放归来。"
    ]
  },
  {
    "id": "e647d10fff09eb609bfb7d5a55d55012",
    "title": "长干曲",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "月出江头白鹭飞，江花采罢湿罗衣。",
      "侬家住在长干里，自唱莲歌伴月归。"
    ]
  },
  {
    "id": "e647d10fff09eb608efc89e9282bac6f",
    "title": "秋日过子问郊居二首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "叶舠百转入幽溪，灌木苍藤夹岸迷。",
      "一缕炊烟小犬吠，柴门忽出竹丛西。"
    ]
  },
  {
    "id": "e647d10fff09eb608efc89e9537f8f67",
    "title": "秋日过子问郊居二首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "映竹缘溪三两家，阴阴树影日将斜。",
      "翩翩黄蝶穿疏蓼，唧唧秋虫语豆花。"
    ]
  },
  {
    "id": "e647d10fff09eb60c0c6c941926d4ebc",
    "title": "听沈二弹北曲",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "燕歌撩乱夜弦鸣，诉尽青楼恨别情。",
      "四十年前明月夜，梦回曾听断肠声。"
    ]
  },
  {
    "id": "e647d10fff09eb60a59b57c26df03144",
    "title": "薄暮步溪上见茆舍前桃花盛开",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "娇靥枝枝破浅红，暮寒无语向春风。",
      "谁来花底多情立，白发如丝一病翁。"
    ]
  },
  {
    "id": "e647d10fff09eb60597f8abc399d57ce",
    "title": "周子居幽居不遇",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "寂寂柴门深自关，幽禽相唤语青山。",
      "墙头含雨桃花色，半出青葱春树间。"
    ]
  },
  {
    "id": "e647d10fff09eb600c05f3fd1a60e6cb",
    "title": "赠歌者",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "尽说青楼碧玉家，舞风歌月斗铅华。",
      "自从误识樱桃后，懒看阊门路畔花。"
    ]
  },
  {
    "id": "e647d10fff09eb605ee7ec36b57d6035",
    "title": "青楼曲",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "日长深苑小榴开，懒逗红妆傍镜台。",
      "偏爱双飞双燕语，自开珠箔放归来。"
    ]
  },
  {
    "id": "e647d10fff09eb60f2dd6347891b043c",
    "title": "凉生豆花",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "豆花初放晚凉凄，碧叶阴中络纬啼。",
      "贪与邻翁棚底话，不知新月照清溪。"
    ]
  },
  {
    "id": "e647d10fff09eb60a3fd979111ed8d1c",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "秋风九塞静狼烟，铁骑千营夜醉眠。",
      "大奏钧天酬上帝，君王法驾在祈年。"
    ]
  },
  {
    "id": "e647d10fff09eb60a3fd9791146cad28",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "西内词臣和柏梁，天书飞动赏辉光。",
      "谁怜一铗新丰邸，弹尽秋风白发长。"
    ]
  },
  {
    "id": "e647d10fff09eb60a3fd9791199c3eb2",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "纷纷游客似雕翻，一技俱能猎异恩。",
      "牛饮总污丞相席，沐猴争戏五侯门。"
    ]
  },
  {
    "id": "e647d10fff09eb60a3fd979117066c76",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "欲醉胡姬耐笑看，驼酥千盏不辞乾。",
      "忽雷抱向青楼月，拨出《凉州》夜雪寒。"
    ]
  },
  {
    "id": "e647d10fff09eb60a3fd9791decf1060",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "燕山自古接胡沙，大有胡风入汉家。",
      "小妇拍鞍能走马，儿童卷叶学吹笳。"
    ]
  },
  {
    "id": "e647d10fff09eb60a3fd979116283a1b",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "玉蝀金鳌跨夕阳，风清海子碧波长。",
      "荷花千顷无人采，落尽仙姬镜里妆。"
    ]
  },
  {
    "id": "e647d10fff09eb60a3fd97912b420072",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "射虎屠龙意气豪，纵横年少见吾曹。",
      "老来梦断长安事，落日捞虾傍小舠。"
    ]
  },
  {
    "id": "e647d10fff09eb60a3fd9791287d9b67",
    "title": "追昔感事八首",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "高枕青山计未贫，空林幽鸟伴吟身。",
      "谁能更抱齐门瑟，老觅长安解听人。"
    ]
  },
  {
    "id": "e647d10fff09eb6058cc79d79ca2532c",
    "title": "大堤曲",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "清江出明月，月白江花寒。",
      "微风吹侬歌，懊恼愁杀欢。"
    ]
  },
  {
    "id": "e647d10fff09eb602da22d3f7d1ae012",
    "title": "子夜四时歌其二",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "北风昨夜来，大雪忽三尺。",
      "不愁送侬寒，但愁断炊迹。"
    ]
  },
  {
    "id": "e647d10fff09eb60940b9a8b8cef214e",
    "title": "西乌夜飞",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "何处惊栖乌，扑速忽飞去。",
      "侬家树自好，乌那不肯住。"
    ]
  },
  {
    "id": "e647d10fff09eb603066ea4023694b04",
    "title": "长安道",
    "authorName": "王伯稠",
    "authorId": "e647d10fff09eb60d1457b72d1457b72",
    "dynasty": "明",
    "content": [
      "白日照驰道，高天双阙开。",
      "黄金丞相阁，清吹五侯台。",
      "马蹴香尘起，花藏翠幰来。",
      "新丰白首客，弹铗夜歌哀。"
    ]
  },
  {
    "id": "e647d10fff302ed386c0802417931283",
    "title": "挽吴年子妇蓝庚娘吴钦藩妻",
    "authorName": "李琼贞",
    "authorId": "e647d10fff302ed3d1457b72d1457b72",
    "dynasty": "明",
    "content": [
      "为问蓝田种玉缘，吴门仲妇夙称贤。",
      "生逢紫府修文早，死负青春把袂坚。",
      "素练当时心更烈，芳名万古事终全。",
      "记君佳传非千斛，女辈纲常属我怜。"
    ]
  },
  {
    "id": "e647d10fff319b5538dbf865ef79971b",
    "title": "靖节堂竹陈太夫人限韵命赋",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "为爱庭前竹，猗猗曲槛中。",
      "孤高撑落日，劲直扫秋风。",
      "龙去投筇巧，鸾归制笛工。",
      "平生好修节，赖有此君同。"
    ]
  },
  {
    "id": "e647d10fff319b55f68dbf807781b62a",
    "title": "秋夜寄外",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "绣户三星动，虚庭一叶飞。",
      "萤流残暑退，雁带早凉归。",
      "班女悲藏扇，征人未授衣。",
      "病同黄菊瘦，谁复念鲈肥。"
    ]
  },
  {
    "id": "e647d10fff319b5507154ac23dd7fb4a",
    "title": "待旦",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "不寐当明发，沿阶扫落红。",
      "晓风斜燕子，残月语鸡翁。",
      "炉冷衔金兽，灯寒缀玉虫。",
      "卷帘来曙色，抬镜若为容。"
    ]
  },
  {
    "id": "e647d10fff319b554e95996f22a6085d",
    "title": "听文三娘鼓琴",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "一叶向秋飞，文姬塞外归。",
      "冰弦调玉指，银烛蔼金徽。",
      "离燕随声度，吟龙叶韵微。",
      "未央今夜月，徒捣受降衣。"
    ]
  },
  {
    "id": "e647d10fff319b55da6823180f51a8da",
    "title": "与表妹蕙若舍奕话旧",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "手谈心力拙，耳语口脂香。",
      "以旧相思告，将新嘉会忘。",
      "乡音方半改，卷发尚前妆。",
      "既见终疑梦，悬心犹未降。"
    ]
  },
  {
    "id": "e647d10fff319b55c0d097291e73dff4",
    "title": "秋日思亲",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "懒剌鸳鸯出绣房，攒眉长日对横塘。",
      "梦回乡国云常白，心到东篱菊已黄。",
      "淩鹤自鸣阴上唳，陆怀多负洞庭霜。",
      "夜来何处寒砧急，又向西风下数行。"
    ]
  },
  {
    "id": "e647d10fff319b55995fa4688fb0f187",
    "title": "送张夫人还楚",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "满船箫鼓夕阳中，顷刻云山即万重。",
      "清泪下同三峡水，绪怀叠作九疑峰。",
      "今从跃鲤桥边别，后向华胥国里逢。",
      "挥手挂帆天际外，深闺何处问行踪。"
    ]
  },
  {
    "id": "e647d10fff319b554dc467345704f5fd",
    "title": "小筑落成喜外杜门次韵",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "混迹何妨木石居，幽栖时亦爱吾庐。",
      "客从蓬户题凡鸟，人在松窗辨鲁鱼。",
      "杞菊径荒成独往，草茅路长莫教锄。",
      "春深雨过苔痕滑，免顾梁王雪后车。"
    ]
  },
  {
    "id": "e647d10fff319b5526af867a2bea31a0",
    "title": "朱叔母招同李郁李诸姊妹游北园",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "北园之乐乐如何，花底藏阄石上歌。",
      "云破数峰浓似墨，风摇一水绿于罗。",
      "地烹甫里能言鸭，草乳羲之换帖鹅。",
      "醉插山花君莫笑，人生会少别离多。"
    ]
  },
  {
    "id": "e647d10fff319b558fbf78443ce16b23",
    "title": "寄外",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "椎秦博浪谓当车，消息传来事又虚。",
      "肯把壮心酬一切，莫将词赋吊三闾。",
      "怀中字减祢衡刺，袖里红啼贾谊书。",
      "海上钓鳌应有饵，可愁为客食无鱼。"
    ]
  },
  {
    "id": "e647d10fff319b55d673539987f5992a",
    "title": "谢李郁李古砚",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "铜雀云封泽未干，摛文墨海起汪澜。",
      "蟾蜍滴带阴山润，鸲鹆星分璧水寒。",
      "晋帝赐司麟笔重，王慈取并素琴端。",
      "不磷磨尽坚如许，敢作他山一石看。"
    ]
  },
  {
    "id": "e647d10fff319b5527b8c300348c2e87",
    "title": "雁",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "一声嘹呖动闺愁，顾影连翩直过楼。",
      "不分世途争冷暖，却从天外避春秋。",
      "书空漫借云为纸，草圣何怜月作钩。",
      "关塞久无持节使，上林休作致书邮。"
    ]
  },
  {
    "id": "e647d10fff319b550f5bb0c82f5d0f0c",
    "title": "斥野燐",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "临池耽访卫夫人，衙鼓铜龙已报寅。",
      "曲槛骋光金马影，画屏曦耀碧鸡燐。",
      "久将正气留天地，岂有文章泣鬼神。",
      "花际漫劳夸伎俩，燃犀曾照本来身。"
    ]
  },
  {
    "id": "e647d10fff319b55a807310551956900",
    "title": "诀外与鸾儿",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "飞琼曾报玉楼成，将驾青虬上玉京。",
      "三载未偿夫妇债，一年难尽母儿情。",
      "鹃辞蜀国仍称帝，鹤到辽城亦姓丁。",
      "去去不须伤往事，等闲捡点白云程。"
    ]
  },
  {
    "id": "e647d10fff319b55dfa6cbe40517bc8f",
    "title": "春日翠坳漫成",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "不及窥园两月馀，石顽当户未经锄。",
      "风摇竹粉拖人面，昼永花泥落燕庐。",
      "渚芷乘春随意绿，鹤翎因两任情梳。",
      "虚堂寂历心逾静，坐听寒岩溜决渠。"
    ]
  },
  {
    "id": "e647d10fff319b55992059c8f147dd4e",
    "title": "花朝戏以花名成诗",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "春半枝头花尽开，会喧人扑蝶飞来。",
      "三眠杨柳风惊起，一睡梨花梦未回。",
      "脸上薄沽红杏雨，掌中尽覆绿荷杯。",
      "湘裙欲绣虞姬草，自剪梅罗带月裁。"
    ]
  },
  {
    "id": "e647d10fff319b554ce97d38a5e7e4fc",
    "title": "五月端午偕女伴游海印",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "雀航乘潮似渡泸，钗头轻挂辟兵符。",
      "珠遗汉浦谁家女，印解湘潭楚大夫。",
      "城撼怒涛摇粉堞，江吞斜日浸浮图。",
      "归来聊把诸姬问，适听莲歌记得无。"
    ]
  },
  {
    "id": "e647d10fff319b55c3dee85bdd8b2846",
    "title": "荔枝",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "岭南五月荔如丹，望若虬珠颗颗圆。",
      "叶带密云笼鹤顶，枝迎疏雨湿鸡冠。",
      "擘来崖蜜侵衣腻，嚼去琼浆溅齿寒。",
      "莫厌食多愁内热，红尘无复到长安。"
    ]
  },
  {
    "id": "e647d10fff319b55c36766734a92b521",
    "title": "咏望夫石",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "陟彼崔嵬望稿砧，愁容无古复无今。",
      "一峰屹立如人影，万劫难移匪石心。",
      "螺髻蓬飞青草乱，蛾眉煤画绿苔侵。",
      "归帆数遍穷消息，时听清猿两岸吟。"
    ]
  },
  {
    "id": "e647d10fff319b5573d9ffdc5d652021",
    "title": "登白云山",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "乐事原因病得闲，烧香约伴共登山。",
      "蛟潜阴壑愁金锁，猿啸晴溪怨玉环。",
      "香积半藏青嶂里，梵声远出白云间。",
      "重来此地知何会，须记沿崖细菊斑。"
    ]
  },
  {
    "id": "e647d10fff319b55536c2375a0693740",
    "title": "春宵寄外",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "萝月娟娟净，三星耿耿明。",
      "曲栏深睡犬，修竹暗巢莺。"
    ]
  },
  {
    "id": "e647d10fff319b55352b8e24b680e209",
    "title": "秋信",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "金风摇绣阁，玉露冷妆台。",
      "暑气萤流去，秋声雁带来。"
    ]
  },
  {
    "id": "e647d10fff319b557d9c7356900bfb82",
    "title": "宫人拈笔图",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "倦倚西风十二楼，苦吟彊半为悲秋。",
      "几回搦管题红叶，怕逐春泉出御沟。"
    ]
  },
  {
    "id": "e647d10fff319b554715a727432d9e53",
    "title": "宫人春睡图",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "几度逢春几度愁，和衣闲卧晚妆楼。",
      "彊寻一枕承恩梦，为语鸡人莫报筹。"
    ]
  },
  {
    "id": "e647d10fff319b55b10045cb1209b98b",
    "title": "清明",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "万户千门柳色新，北邙荒草没麒麟。",
      "闺中未识先贤冢，惟向书堆拜古人。"
    ]
  },
  {
    "id": "e647d10fff319b55db364a25c4ba5737",
    "title": "绣观音",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "缨络幢幡斗巧工，绣成非色亦非空。",
      "慈容普向金针现，不尽婆心万缕中。"
    ]
  },
  {
    "id": "e647d10fff319b55a9b25964a4033dd7",
    "title": "咏月寄外",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "无端挂镜复张弦，遇缺缺兮圆自圆。",
      "赢得一身浑似我，当圆当缺在于天。"
    ]
  },
  {
    "id": "e647d10fff319b558fbf784464604d24",
    "title": "寄外",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "桃花灼灼柳依依，书寄王孙归未归。",
      "亭院莺啼春又晚，援琴时奏雉南飞。"
    ]
  },
  {
    "id": "e647d10fff319b5512af85122d003145",
    "title": "馈周小姐莲蓬却寄",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "粉坠红销水殿香，西风摇动绿蜂房。",
      "也知心苦难成蜜，寄与云英捣玉霜。"
    ]
  },
  {
    "id": "e647d10fff319b554edc8d494f42d6a2",
    "title": "梅",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "雪压疏林香满枝，夜深微露濯冰肌。",
      "巡檐未许尘心赏，惟有孤山处士知。"
    ]
  },
  {
    "id": "e647d10fff319b5502ef16f963975369",
    "title": "拟闺词",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "棠梨谁道可忘忧，百结原因鼓子愁。",
      "含笑邻家七姊妹，兰房夜夜合凉州。"
    ]
  },
  {
    "id": "e647d10fff319b5502ef16f94c56030e",
    "title": "拟闺词",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "日午时阳露未干，抚桐指甲怯春寒。",
      "葵心解语浑含笑，蝴蝶频飞觅合欢。"
    ]
  },
  {
    "id": "e647d10fff319b5502ef16f9e05bf5ef",
    "title": "拟闺词",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "灯盏擎花玉蕊寒，满天星斗瑞香残。",
      "粉团小玉无颜色，何必胭脂写牡丹。"
    ]
  },
  {
    "id": "e647d10fff319b5502ef16f9e3bf7f12",
    "title": "拟闺词",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "杜鹃啼血闹阳回，百日红侵石上苔。",
      "愁听孩儿歌白苎，日长春尽碧桃开。"
    ]
  },
  {
    "id": "e647d10fff319b5502ef16f97c51880f",
    "title": "拟闺词",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "雀舌无停嗓杏林，柳腰宽褪石榴裙。",
      "橙黄橘绿无消息，卜尽金钱为此君。"
    ]
  },
  {
    "id": "e647d10fff319b55afb70a524525e037",
    "title": "送黄嫂从宦中州",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "杨柳千条复万条，断肠攀折在今朝。",
      "剩枝不许黄莺坐，留结同心寄洛桥。"
    ]
  },
  {
    "id": "e647d10fff319b552a7e0d7a3a3a8fd0",
    "title": "七夕",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "堪笑东邻各女儿，声喧檐外斗蛛丝。",
      "经年莫织回文锦，试问天孙巧与谁。"
    ]
  },
  {
    "id": "e647d10fff319b5551fc3e6eeb4dfeaa",
    "title": "集李年姒西园采菱",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "蕴怀珠玉泛清波，采采旁人劝渡河。",
      "拉伴却回烟棹去，白蘋风急晓霜多。"
    ]
  },
  {
    "id": "e647d10fff319b559c59f2ef48cdb60f",
    "title": "五月初五家宴无荔嘲夫",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "悔将来作岭南人，三百虬珠解误身。",
      "岂为楚臣沉绿水，不教妃子笑红尘。"
    ]
  },
  {
    "id": "e647d10fff319b553053715df3f44675",
    "title": "虞美人花",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "楚歌声唱霸图空，生许相从死亦从。",
      "血溅鸟江原上草，花开犹带泪痕重。"
    ]
  },
  {
    "id": "e647d10fff319b552c9ff36ca31842a0",
    "title": "千叶桃花",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "重台灼灼醉酴酥，叠锦堆霞胜画图。",
      "面忆马嵬妆堕后，此花还亦助娇无。"
    ]
  },
  {
    "id": "e647d10fff319b550f25cc41ea13ab56",
    "title": "素馨花",
    "authorName": "刘祖满",
    "authorId": "e647d10fff319b55d1457b72d1457b72",
    "dynasty": "明",
    "content": [
      "翠积花田玉露繁，幽香微度近黄昏。",
      "浪传点额宫人魄，那解侬家侍女魂。"
    ]
  },
  {
    "id": "e647d10fff35aa2e56142c80e38b6683",
    "title": "过寿陵故址",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "玉体今何所，遗墟夕霭凝。",
      "宝衣销野磷，碧瓦蔓沟藤。",
      "成戾崩年谥，恭仁葬后称。",
      "千秋同一毁，不独汉唐陵。"
    ]
  },
  {
    "id": "e647d10fff35aa2e9c4ae472b5b8bbd3",
    "title": "沙河",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "放马野田草，路回登古原。",
      "鸡鸣桑下屋，牛卧雨中村。",
      "薄日浮山影，长桥下水痕。",
      "煌煌中使出，束帛向陵园。"
    ]
  },
  {
    "id": "e647d10fff35aa2e48810d6fdcb4b198",
    "title": "望陵二首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "徙倚东峰下，西陵望郁然。",
      "玄宫深閟日，玉座迥浮烟。",
      "风雨清明候，乾坤正德年。",
      "攀龙无处所，空有泪潺湲。"
    ]
  },
  {
    "id": "e647d10fff35aa2e48810d6fcf8f1c0b",
    "title": "望陵二首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "忆在先朝日，曾沾侍从恩。",
      "鸾舆归寂寞，凤质俨生存。",
      "夕日昏阡树，春风长涧蘩。",
      "祠官如可乞，长奉泰陵园。"
    ]
  },
  {
    "id": "e647d10fff35aa2e10fdaf251122f7b2",
    "title": "次韵留别张西盘大参",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "满酌岂辞醉，未行先忆君。",
      "山城稀见菊，关树不开云。",
      "地入河源渺，天连塞日曛。",
      "那堪北来雁，偏向别时闻。"
    ]
  },
  {
    "id": "e647d10fff35aa2e9084a069f9a98025",
    "title": "承闻诏迎圣母太妃还宫二首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "兆启封邦日，图开继统春。",
      "汉南王化远，天下母仪新。",
      "侍寝随宫眷，留行聚国人。",
      "嗣皇敦孝理，瞻望黼衣频。"
    ]
  },
  {
    "id": "e647d10fff35aa2e9084a069be0513f5",
    "title": "承闻诏迎圣母太妃还宫二首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "济水朝京甸，燕关镇海流。",
      "九重迎圣母，千里会诸侯。",
      "日月开黄道，河山列素秋。",
      "礼文同扈跸，元不为宸游。"
    ]
  },
  {
    "id": "e647d10fff35aa2e793096f57b84f5de",
    "title": "泛湖",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "此日秋风起，移舟向浦烟。",
      "客心随地远，人语隔花传。",
      "古寺疏林外，孤亭落照前。",
      "十年尘土梦，回首一茫然。"
    ]
  },
  {
    "id": "e647d10fff35aa2ecf315ee6e16780e9",
    "title": "送都玄敬二首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "才高怜晚达，十载尚为郎。",
      "书买黄金尽，愁生白发长。",
      "夏曹分武库，秋殿别文昌。",
      "木脱霜皋冷，何人共采芳。"
    ]
  },
  {
    "id": "e647d10fff35aa2ecf315ee6e8094ecc",
    "title": "送都玄敬二首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "驱马别君处，秋阴富暮生。",
      "林柯无静叶，江雁有归声。",
      "绿水阊门道，青山建业城。",
      "未能同理楫，延伫独含情。"
    ]
  },
  {
    "id": "e647d10fff35aa2e07326e4abeba159c",
    "title": "赵丽卿豸史座留别限韵",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "听雨罢弹棋，苍茫生远思。",
      "遥应白门柳，飘荡绿烟丝。",
      "旅迹江花笑，归心海燕知。",
      "倚酣方恋别，休诵渭城诗。"
    ]
  },
  {
    "id": "e647d10fff35aa2e0a21abac15f9b66a",
    "title": "寇中丞北抚宣府奉同南渠韵",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "守边犹得近邦畿，亚相权兼大将威。",
      "乌府夜闲关月皎，戟门秋静虏尘稀。",
      "探兵入塞无传箭，敕使临戎有赐衣。",
      "闻道六龙巡幸处，至今尝见五云飞。"
    ]
  },
  {
    "id": "e647d10fff35aa2e9778b32910e9df31",
    "title": "谒文山祠",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "丞相英灵消未消，绛帷灯火飒寒飙。",
      "乾坤浩荡身难寄，道路间关梦且遥。",
      "花外子规燕市月，水边精卫浙江潮。",
      "祠堂亦有西湖树，不遣南枝向北朝。"
    ]
  },
  {
    "id": "e647d10fff35aa2e5fa1fa6bf4444ad9",
    "title": "郊斋有作呈北寺旧僚长",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "石城钟鼓散鸣鸦，坐对松云放早衙。",
      "瑶草色通西苑路，玉箫声度上清家。",
      "江涵碧殿春同丽，雪霁钟山日转华。",
      "此景北都应未有，品题遥向故人夸。"
    ]
  },
  {
    "id": "e647d10fff35aa2ec3b56e9c866907cd",
    "title": "次献吉留别韵",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "初春郊甸积雪满，客子出门歧路长。",
      "征车杳杳去不息，关柳青青愁未央。",
      "却望泰山怀故道，即归梁苑亦他乡。",
      "十年京洛交游地，日夕风烟思渺茫。"
    ]
  },
  {
    "id": "e647d10fff35aa2edc9ffda0320d88c8",
    "title": "奉次毕司空与客对弈谢答张侍御惠酒之作是日司空招予出城不及赴",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "灌木阴阴曲绕塘，水风如雨细生凉。",
      "绣衣家酝携兼至，太傅围棋兴转长。",
      "檐局晚移文石静，荷樽秋泛露华香。",
      "烂柯欲步王樵武，惆怅仙踪隔苑墙。"
    ]
  },
  {
    "id": "e647d10fff35aa2e19483c1578cd5144",
    "title": "西园",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "庭际何所有，有萱复有芋。",
      "自闻秋雨声，不种芭蕉树。"
    ]
  },
  {
    "id": "e647d10fff35aa2ebc9e6a0b0e35b21e",
    "title": "送刘约中之金陵",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "君到石城边，应看石城树。",
      "树杪百尺台，是侬行乐处。"
    ]
  },
  {
    "id": "e647d10fff35aa2e8cc6d61ee8918bec",
    "title": "中元见月",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "坐爱清光好，更深不下楼。",
      "不因逢闰月，今夜是中秋。"
    ]
  },
  {
    "id": "e647d10fff35aa2e35cab2288a72f04e",
    "title": "杂诗",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "江静无飞鸟，亭空有落花。",
      "主人何所在，沽酒向渔家。"
    ]
  },
  {
    "id": "e647d10fff35aa2e354506bcd4b5daa2",
    "title": "山行即事",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "陵署青青生午烟，山渠㶁㶁响春泉。",
      "白头宫监松林下，闲说英皇北狩年。"
    ]
  },
  {
    "id": "e647d10fff35aa2e97106b440aaaae06",
    "title": "题扇寄寿春希尹",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "淮南花雨送春还，丛桂阴阴郡阁闲。",
      "自是刘安有仙骨，谪居犹近八公山。"
    ]
  },
  {
    "id": "e647d10fff35aa2eb8092df9f9e92c6f",
    "title": "夜宿太常官舍怀佐一首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "只尺东曹信渺然，别离何似路三千。",
      "松窗月色槐阴雨，一夜愁心似隔年。"
    ]
  },
  {
    "id": "e647d10fff35aa2e071458a218199633",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "金陵今古帝王都，碧石清江一画图。",
      "五圣百年虚想像，鸾舆曾到此间无。"
    ]
  },
  {
    "id": "e647d10fff35aa2e071458a20673303f",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "滚滚飞尘千里余，驿途来往日无虚。",
      "皇心旦夕怀慈圣，数有中官问起居。"
    ]
  },
  {
    "id": "e647d10fff35aa2e071458a2f07f1d84",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "绿柳阴中显柘黄，路人争说是君王。",
      "只为荐新供寝庙，水边终日打鱼忙。"
    ]
  },
  {
    "id": "e647d10fff35aa2e071458a25d974f6f",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "孝陵千树紫金山，王气葱葱碧汉间。",
      "灵殿本无荒草入，扫除霜露始应还。"
    ]
  },
  {
    "id": "e647d10fff35aa2e071458a249f1aece",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "自采民风问老农，微行不遣近官从。",
      "那知天子关天象，到处云成五色龙。"
    ]
  },
  {
    "id": "e647d10fff35aa2e071458a22f6ebc72",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "青龙山下虎蹄新，玄武湖中跃锦鳞。",
      "错意吾皇好渔猎，不知端访后车人。"
    ]
  },
  {
    "id": "e647d10fff35aa2e071458a2e15c63e6",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "弓如满月向江开，箭插寒潮卷浪回。",
      "水上鼋鼍莫深避，我皇元为射蛟来。"
    ]
  },
  {
    "id": "e647d10fff35aa2e071458a2501400d6",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "九月南征九月回，清源黄菊趁时开。",
      "何人得似行宫蕊，两度亲承万寿杯。"
    ]
  },
  {
    "id": "e647d10fff35aa2e071458a230dcd778",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "瑟瑟金风鸣玉銮，路车何日到长安。",
      "官河不似江涛险，只恐秋深白露寒。"
    ]
  },
  {
    "id": "e647d10fff35aa2e071458a284fcfa4e",
    "title": "迎銮曲十首",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "郊祀元君百礼先，史文虚拟阙今年。",
      "小臣曾读三王纪，冬至由来始祭天。"
    ]
  },
  {
    "id": "e647d10fff35aa2e7b3433502a17f6f0",
    "title": "赠长垣宗室",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "瑶室青编万卷余，宫中谁道日闲居。",
      "家臣昨夜长安去，犹向君王乞秘书。"
    ]
  },
  {
    "id": "e647d10fff35aa2e1ecca3acdd0b3978",
    "title": "赠尚子",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "意气凭凌一当百，关西儒生五陵客。",
      "少年学书复学剑，老大蹉跎双鬓白。",
      "门下诸生半赐麻，闺中小妇犹炊麦。",
      "布衣东来谒天子，春日醉卧长安陌。",
      "陌头花絮夕纷纷，琼阁如天隔紫云。",
      "浩歌翩然却归去，眼底谁是平原君。"
    ]
  },
  {
    "id": "e647d10fff35aa2e7d98f135a258bbd5",
    "title": "上陵道中",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "苍苍土门口，日出逢樵叟。",
      "问尔何事来，山中苦无酒。"
    ]
  },
  {
    "id": "e647d10fff35aa2e71e8aacc3a5a2fbc",
    "title": "题美人",
    "authorName": "边贡",
    "authorId": "e647d10fff35aa2e97275a2308040837",
    "dynasty": "明",
    "content": [
      "月宫秋冷桂团团，岁岁花开只自攀。",
      "共在人间说天上，不知天上忆人间。"
    ]
  },
  {
    "id": "e647d10fff3dfc69b5706154877e50a2",
    "title": "次和",
    "authorName": "李天培",
    "authorId": "e647d10fff3dfc69d1457b72d1457b72",
    "dynasty": "明",
    "content": [
      "凌霄一塔海天浮，景耀清波彻古州。",
      "帝子临风兴佛教，仙人燃火到书楼。",
      "每惊笔阵摇山岳，几度龙光射斗牛。",
      "曾道开元元末出，汀洲好谶为谁留。"
    ]
  },
  {
    "id": "e647d10fff75158cc92a5952d577dfb2",
    "title": "渡黄河",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "疲马日投北，间关意若何。",
      "星霜催短鬓，风雨渡长河。",
      "远道逢人少，归心入梦多。",
      "未能逃世网，微尚竟蹉跎。"
    ]
  },
  {
    "id": "e647d10fff75158c510ecf7bf8947d7f",
    "title": "舟夜忆郡斋眺阁",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "舟移泽国暮烟长，望入沧波思渺茫。",
      "遥忆郡斋清绝处，万山孤阁夜焚香。"
    ]
  },
  {
    "id": "e647d10fff75158cbec028939892a2de",
    "title": "九月十七夜与周国雍话旧",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "霜满蒹葭月满地，断烟疏树影参差。",
      "天涯莫道相逢易，昨岁今宵是别离。"
    ]
  },
  {
    "id": "e647d10fff75158c52b12a9db19c313d",
    "title": "梅下吹笛",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "红筵绿酒扑寒香，树树梅花压粉墙。",
      "忽见玉鳞飞夜月，自吹长笛坐胡床。"
    ]
  },
  {
    "id": "e647d10fff75158c00f098f899bec846",
    "title": "沈少卿席上有赠",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "曾向毗陵怨别离，十年重见不胜悲。",
      "相看共有江州泪，湿尽青衫是此时。"
    ]
  },
  {
    "id": "e647d10fff75158cd41e8f64388d47a5",
    "title": "闲居杂兴",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "坐来黄叶满渔矶，小阁疏灯对掩扉。",
      "竹覆古墙经雨暗，夜分时复见萤飞。"
    ]
  },
  {
    "id": "e647d10fff75158cc77bb9b742166821",
    "title": "重登虎丘",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "剑壑秋风起暮烟，寒泉落木自依然。",
      "翻因解组重来日，悔别青山二十年。"
    ]
  },
  {
    "id": "e647d10fff75158ce90b06a0e161873d",
    "title": "闺思",
    "authorName": "顾大典",
    "authorId": "e647d10fff75158cd1457b72d1457b72",
    "dynasty": "明",
    "content": [
      "朝日斜照户，垂杨低拂床。",
      "新篁未解箨，幽兰已谢芳。",
      "桑蛾齐绕树，海燕竞窥梁。",
      "玉箸流残粉，金炉冷夕香。",
      "罗衾空有梦，无信往辽阳。"
    ]
  },
  {
    "id": "e647d10fff8ece0475dcc0ff0ca62ccf",
    "title": "随处",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "随处自丘园，无心计子孙。",
      "江清平见寺，山小远连村。",
      "野况家常饭，真情故旧尊。",
      "兴来唯嗜酒，意到已忘言。"
    ]
  },
  {
    "id": "e647d10fff8ece04bbad01c3b230c8ac",
    "title": "简良通",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "幽人秋雨后，懒出凤山门。",
      "藜杖空云气，葛巾多雨痕。",
      "轮蹄悲市井，水石梦江村。",
      "白酒还君醉，陶然卧竹根。"
    ]
  },
  {
    "id": "e647d10fff8ece04e7fadce7c5308431",
    "title": "拨闷",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "浪游何处是天涯，回首无成百念差。",
      "可笑满怀常酒盏，不知春事已桃花。",
      "双台山下渔翁艇，独树江干野老家。",
      "书卷钓竿清似水，浮生从此不须嗟。"
    ]
  },
  {
    "id": "e647d10fff8ece041b77f13268f879d7",
    "title": "寒食思献小酌",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "已买桐江旧钓船，清江白石趁鸥眠。",
      "风前转眼逢寒食，时事惊心岂少年。",
      "故国梨花千树雪，小堂杨柳一枝烟。",
      "夜来有梦高阳侣，觅得村沽饮十千。"
    ]
  },
  {
    "id": "e647d10fff8ece0479e6c96c12b9a130",
    "title": "社日出游",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "村村社鼓隔溪闻，赛祀归来客半醺。",
      "水缓山舒逢日暖，花明柳暗貌春分。",
      "平田白洫流新雨，绝壁青枫挂断云。",
      "策杖提壶随所适，野夫何不可同群。"
    ]
  },
  {
    "id": "e647d10fff8ece043046fcc16877f3d2",
    "title": "寒食",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "春光二月忽三月，天气单衣又夹衣。",
      "树树梨花相斗发，家家燕子欲偷飞。",
      "客怀不惯逢寒食，世路还堪住翠微。",
      "溪上柳条新弄碧，软风晴日待侬归。"
    ]
  },
  {
    "id": "e647d10fff8ece0403d6cdf11b115133",
    "title": "谷雨",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "春事阑珊酒病瘳，山家谷雨早茶收。",
      "花前细细风双蝶，林外时时雨一鸠。",
      "碧海丹丘无鹤驾，绿蓑青笠有渔舟。",
      "尘埃漫笑浮生梦，岘首于今薄试游。"
    ]
  },
  {
    "id": "e647d10fff8ece0471d28394b966598f",
    "title": "江中晚泊",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "风急水欲立，日暮山争深。",
      "双席落洲渚，几家新柳阴。"
    ]
  },
  {
    "id": "e647d10fff8ece047682045758cc9c00",
    "title": "寄意二首其一",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "春风吹柳枝，游子别家时。",
      "坝上多杨柳，春风吹不吹。"
    ]
  },
  {
    "id": "e647d10fff8ece04fcb63f2685803c72",
    "title": "放船二首",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "放船春水漫，系缆柳条青。",
      "去去江村近，风吹鱼网腥。"
    ]
  },
  {
    "id": "e647d10fff8ece04fcb63f269cbf9afd",
    "title": "放船二首",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "兰桡回白鸟，青草破塘湾。",
      "醉怯新罗薄，春山带雨看。"
    ]
  },
  {
    "id": "e647d10fff8ece046b660a2a6c89e52a",
    "title": "题鼓山廨院壁",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "十年宝剑行边友，半夜寒灯梦里家。",
      "细雨短墙新佛院，小堂香满荔枝花。"
    ]
  },
  {
    "id": "e647d10fff8ece04fd4d91dfb6d78bc7",
    "title": "夜酌清白亭同郑继之过黄用光看新竹",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "移灯半醉看琅玕，梦里潇湘月影寒。",
      "记得题诗伤缥节，鹧鸪啼断粉痕干。"
    ]
  },
  {
    "id": "e647d10fff8ece040fd58580ca89fbb8",
    "title": "十五夜饮王敬止园亭",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "客子未归天一涯，沧江亭上听新蛙。",
      "春风莫漫随人老，吹落来禽千树花。"
    ]
  },
  {
    "id": "e647d10fff8ece045ee309e6cb682000",
    "title": "玄墓山上方",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "危栏倦倚带斜阳，今夜禅床借上方。",
      "七十二山何处是，洞庭烟水正茫茫。"
    ]
  },
  {
    "id": "e647d10fff8ece04bd98b04a60639cb5",
    "title": "客散",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "客散书堂秋日凉，山风吹雨葛花香。",
      "竹床藤簟茶初熟，消受山人午睡长。"
    ]
  },
  {
    "id": "e647d10fff8ece04ded4e0ab4b22f7a9",
    "title": "归解石山杂题",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "山高日出迟，云重天寒早。",
      "源远断人烟，木落惊啼鸟。",
      "南斗雁峰坳，北极玉栏杪。",
      "下界隔中天，阴阳别昏晓。"
    ]
  },
  {
    "id": "e647d10fff8ece047342ff72761f8fbd",
    "title": "夜坐喜晏伯谦谈禅",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "海月未出山，清宵起灯烛。",
      "草坐偕道流，谈禅畅幽独。",
      "云岩一何深，心远境自足。",
      "泠然忽成悟，风吹隔窗竹。"
    ]
  },
  {
    "id": "e647d10fff8ece047c2c66d8d8085689",
    "title": "寄意二首其二",
    "authorName": "方太古",
    "authorId": "e647d10fff8ece048b0d2689204da255",
    "dynasty": "明",
    "content": [
      "春风吹桃花，游子未还家。",
      "洞口桃花片，多人未曾见。"
    ]
  },
  {
    "id": "e647d10fff91bd2d6f55d915b487f10d",
    "title": "庆寿寺斋宿",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "独坐花宫月，疏钟报晓晴。",
      "地超三象外，人觉万缘清。",
      "茹素分僧饭，观空入化城。",
      "真诠今已悟，宁畏毒龙惊。"
    ]
  },
  {
    "id": "e647d10fff91bd2d6f489c284f0dcf76",
    "title": "寓城西寺中杂言五首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "金马违朝谒，云林久卧疴。",
      "阶寒鸣蟪蝈，庭古荫藤萝。",
      "束带知围减，观书厌帙多。",
      "无人来问疾，独坐似维摩。"
    ]
  },
  {
    "id": "e647d10fff91bd2d6f489c28ffae9964",
    "title": "寓城西寺中杂言五首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "少年好疏懒，遂与性相安。",
      "经月常忘沐，逢人或不冠。",
      "鼎里金将化，囊中玉可餐。",
      "解言脱屣易，岂惮拂衣难。"
    ]
  },
  {
    "id": "e647d10fff91bd2d6f489c280539fa69",
    "title": "寓城西寺中杂言五首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "缁尘坐自染，白社偶相寻。",
      "俗子惭玄度，名僧即道林。",
      "三生空有偈，五蕴本无心。",
      "说法何须难，忘言悟已深。"
    ]
  },
  {
    "id": "e647d10fff91bd2d6f489c289a9f7c00",
    "title": "寓城西寺中杂言五首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "谁言龙藏远，亦在凤城旁。",
      "塔涌金银界，筵开功德场。",
      "常明瞻慧月，利涉藉慈航。",
      "沉痼还能遣，斋心奉药王。"
    ]
  },
  {
    "id": "e647d10fff91bd2d6f489c2861fedba1",
    "title": "寓城西寺中杂言五首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "秋来不觉早，落叶忽已繁。",
      "物化每相代，吾生尚何存。",
      "微材同樗栎，僻地当丘园。",
      "窃慕东方子，一官堪避諠。"
    ]
  },
  {
    "id": "e647d10fff91bd2d6a20e5f49e46f9c2",
    "title": "秋夜",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "卷帷望秋月，月皎心亦清。",
      "床下寒虫响，庭前落叶盈。",
      "汉阴鲜机械，河上多道情。",
      "一适万事毕，栖栖何所营。"
    ]
  },
  {
    "id": "e647d10fff91bd2dbb35ff01b10ebf58",
    "title": "同孟中丞游龙泉寺二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "山深人不到，仙侣暂相从。",
      "金马联骢马，晴峰映雨峰。",
      "竹屿今栖凤，花潭旧伏龙。",
      "方欣窥妙偈，遽拟谢尘踪。"
    ]
  },
  {
    "id": "e647d10fff91bd2dbb35ff01cd95a25f",
    "title": "同孟中丞游龙泉寺二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "宝地风尘绝，琳宫日月偏。",
      "雁来还绕塔，龙去尚留泉。",
      "户里天花落，空中梵乐传。",
      "远师休禁酒，客醉欲逃禅。"
    ]
  },
  {
    "id": "e647d10fff91bd2d073342813b8d7e28",
    "title": "禁中遇雨",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "紫阁肃阴阴，重门寒意深。",
      "忽看百里雾，来作九秋霖。",
      "洒道先清跸，沾花度禁林。",
      "楯郎方夹陛，雨立湿衣簪。"
    ]
  },
  {
    "id": "e647d10fff91bd2daa5f5b581ee4a344",
    "title": "夜霁",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "秋月澄初霁，退公方掩闺。",
      "稍闻金柝动，坐望玉绳低。",
      "巢鸟喧余湿，庭花落故畦。",
      "羁人惊候变，灯下理寒绨。"
    ]
  },
  {
    "id": "e647d10fff91bd2d664a0d0d016e87d7",
    "title": "十五夜旅怀",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "暂缀明光草，言从洛下游。",
      "尘沙两河夕，风雨二陵秋。",
      "镜有潘郎鬓，囊无季子裘。",
      "更堪三五夜，独自下西楼。"
    ]
  },
  {
    "id": "e647d10fff91bd2dfdcd2596fd9561da",
    "title": "望太行",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "北望太行山，嵚岑霄汉间。",
      "倚天开迭障，画地作重关。",
      "车向羊肠转，人从鸟道还。",
      "一为苦寒曲，泪下摧心颜。"
    ]
  },
  {
    "id": "e647d10fff91bd2d354506bc779d4241",
    "title": "山行即事",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "息马袋丛薄，褰裳涉浅沙。",
      "桃源无俗辙，云谷有人家。",
      "冻壑含朝雨，晴峰聚晚霞。",
      "相期白社里，共听演三车。"
    ]
  },
  {
    "id": "e647d10fff91bd2d48e8a09febcc32cb",
    "title": "泛黄河",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "曾闻星宿海，上与月波连。",
      "西走昆仑坼，东流碣石湮。",
      "鱼疑入舟跃，马似负图传。",
      "今日临秋水，望洋私自怜。"
    ]
  },
  {
    "id": "e647d10fff91bd2d0dcae68b0d70e10d",
    "title": "息中山亭子",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "日日尘沙里，深愁行路难。",
      "孤亭自超旷，过客暂盘桓。",
      "霜重飘梧叶，云轻度石栏。",
      "不能千日醉，幸托一枝安。"
    ]
  },
  {
    "id": "e647d10fff91bd2dfeaf961e183a5f8e",
    "title": "雨霁约孟有涯中丞游山孟先出郭追之不及",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "碧宇阴霏敛，青林晓霁分。",
      "山中期共赏，野外复离群。",
      "即拟追飞盖，犹疑隔片云。",
      "行行思无限，寒叶落缤纷。"
    ]
  },
  {
    "id": "e647d10fff91bd2d701aacc1ecf2c6bc",
    "title": "送焦提学往贵州",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "书生非法吏，犹跨五花骢。",
      "山徭迎汉使，海国被王风。",
      "俎豆夷酋识，侏离译语通。",
      "尔乡有名宦，好去学文翁。"
    ]
  },
  {
    "id": "e647d10fff91bd2d37db036769c46d10",
    "title": "送李推官赴高州",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "天子念南陲，君才况抱奇。",
      "只将经饰律，不以吏为师。",
      "贾客多逾海，居人半杂夷。",
      "虽言持汉法，谣俗自须知。"
    ]
  },
  {
    "id": "e647d10fff91bd2dfed365d58c12e25d",
    "title": "送蒋藩幕赴闽中",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "结束千金剑，辛勤万里游。",
      "诸侯门下客，才子幕中筹。",
      "风岛鲸波涌，寒城蜃气收。",
      "自公多暇日，望海几登楼。"
    ]
  },
  {
    "id": "e647d10fff91bd2d76fad169fcc8228d",
    "title": "休沐家居简陈约之",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "祗役趋东观，校雠良以疲。",
      "偶乘青简暇，复与白云期。",
      "任性形骸豁，忘机鸟雀知。",
      "裘羊何不至，三径坐相思。"
    ]
  },
  {
    "id": "e647d10fff91bd2d2a2b64e74102dbd7",
    "title": "送王生归蜀",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "明经夕不贱，嗟子倦游归。",
      "只解攀鳞易，何言献壁非。",
      "路难装欲尽，客久鬓将稀。",
      "狗监谁相荐，成都一布衣。"
    ]
  },
  {
    "id": "e647d10fff91bd2da678f6c0907edfe5",
    "title": "送何学官往金坛",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "近来称艺苑，大率数江南。",
      "作师君不忝，问俗我能谙。",
      "家擅灵蛇宝，人驰白马谈。",
      "彬彬诸士子，莫是出于蓝。"
    ]
  },
  {
    "id": "e647d10fff91bd2d7bd6ba02330318a4",
    "title": "送陈学官往福宁州",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "陈生才亦奇，年少举宏词。",
      "自信五经笥，堪为一卷师。",
      "衣冠闽俗变，文字海人知。",
      "莫即伤淹滞，三鳣更不欺。"
    ]
  },
  {
    "id": "e647d10fff91bd2d9e916002cd6c5050",
    "title": "送莫子良擢举东归",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "汉庭方贵少，羡尔早翻飞。",
      "始应公车召，旋闻驷马归。",
      "冲星看剑气，逼岁换貂衣。",
      "想到还家日，闺中为下机。"
    ]
  },
  {
    "id": "e647d10fff91bd2dd9014d6de3fbcd52",
    "title": "赠春岩王尹朝京",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "赤县神明宰，如君最少年。",
      "无言似桃李，有志笑鹰鹯。",
      "得暇即开卷，长贫不受钱。",
      "此行人共羡，名在御屏前。"
    ]
  },
  {
    "id": "e647d10fff91bd2db2a8859472d12e63",
    "title": "送白尉往湖州",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "君家太湖北，作吏太湖南。",
      "驿路鸡鸣近，山城树影含。",
      "万川疏沃野，百室竞春蚕。",
      "幸此犹吾土，微官也自堪。"
    ]
  },
  {
    "id": "e647d10fff91bd2df31682eebd3d0966",
    "title": "送胡主事榷税荆州",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "南州饶齿革，此去岂徒然。",
      "言征山海赋，用助水衡钱。",
      "井邑千金市，江门百丈船。",
      "锥刀未可算，宽大见君贤。"
    ]
  },
  {
    "id": "e647d10fff91bd2d26b9120fa1f4bdb3",
    "title": "丹阳别王道思三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "久已废逢迎，萧然世外情。",
      "因君访茅屋，相送到江城。",
      "远岫雪中绿，寒流冰下行。",
      "可堪此时别，独自返柴荆。"
    ]
  },
  {
    "id": "e647d10fff91bd2d26b9120fe63504c9",
    "title": "丹阳别王道思三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "卧病不知久，见君三徙官。",
      "还将鹖冠贱，来伴豸衣欢。",
      "秉烛惊宵曙，同衾属夜寒。",
      "平生学禅寂，犹自别离难。"
    ]
  },
  {
    "id": "e647d10fff91bd2d26b9120f3667416c",
    "title": "丹阳别王道思三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "书生多落魄，羡子最逢时。",
      "绣服官方显，青衿职所司。",
      "铸人称道术，倚马见文辞。",
      "徒抱弹冠意，迂疏自可嗤。"
    ]
  },
  {
    "id": "e647d10fff91bd2d5fe3fec3621ea94a",
    "title": "次韵赠陈后冈",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "昔日京华古，同君直玉庐。",
      "蛾眉宁见妒，樗散自知疏。",
      "佩印紫薇署，垂纶沧海鱼。",
      "为农吾已矣，作吏子何如。"
    ]
  },
  {
    "id": "e647d10fff91bd2df3fe5c35df75c29f",
    "title": "夏日听沈君弹琴诗三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "山居足清赏，独恨不能琴。",
      "偶接青溪客，因听白雪音。",
      "寒暄乍翻复，丘壑转深沉。",
      "谁道嵇中散，风流更可寻。"
    ]
  },
  {
    "id": "e647d10fff91bd2df3fe5c359d60b0f9",
    "title": "夏日听沈君弹琴诗三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "知君技入神，一歇一番新。",
      "拨处疑非指，声中似有人。",
      "空山鸣落叶，暗水跃潜鳞。",
      "何独吹箫客，能生阴谷春。"
    ]
  },
  {
    "id": "e647d10fff91bd2df3fe5c35156d4c13",
    "title": "夏日听沈君弹琴诗三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "忽听使人惊，空山迸一声。",
      "能令草树里，齐作秋虫鸣。",
      "暂与松风远，还同石涧清。",
      "曲终人欲散，纤月照南楹。"
    ]
  },
  {
    "id": "e647d10fff91bd2dc454fe878ac30b81",
    "title": "送李文与赴河南郡倅任",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "去谒河南尹，期收幕下勋。",
      "地当分陕处，官是古参军。",
      "闲就繁台宴，晴瞻嵩岳云。",
      "诸公谁不爱，怒喜定随君。"
    ]
  },
  {
    "id": "e647d10fff91bd2d15089af0f26c9874",
    "title": "赠宜兴张医二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "翛然一逸民，山郭往来频。",
      "乞药从贫士，传方自异人。",
      "草间收伏菟，涧畔煮香莼。",
      "叹息市中客，谁知百岁身。"
    ]
  },
  {
    "id": "e647d10fff91bd2d15089af0decd5583",
    "title": "赠宜兴张医二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "生长白云岩，仙书宿所探。",
      "千金方不惜，百草味俱谙。",
      "采药行山外，藏身住市南。",
      "独抱文园病，逢君试一谈。"
    ]
  },
  {
    "id": "e647d10fff91bd2dbc38c5e572990f0e",
    "title": "次韵答张户部羽卿",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "自笑如山木，何言是国琛。",
      "一丘幸有托，百事已无心。",
      "敝褐寒增絮，新诗病懒吟。",
      "非君重交好，谁念碧山深。"
    ]
  },
  {
    "id": "e647d10fff91bd2d32e450319be1050b",
    "title": "送董两峰应举",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "小年同砚席，惜别自依依。",
      "此日献书去，何时负弩归。",
      "亦知予偃蹇，不共尔翻飞。",
      "为报吾翁道，于今战胜肥。"
    ]
  },
  {
    "id": "e647d10fff91bd2d9b613004f3b2e53e",
    "title": "得薛君所寄三游纪兴刻中有杨方洲见怀之作盖别去已十余年矣抚卷慨然用韵奉答",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "昔抗万言疏，还归四壁居。",
      "谊才应共惜，黯戆更无如。",
      "顾尔犹岩壑，惭予滥石渠。",
      "圣明思直谏，早晚下征书。"
    ]
  },
  {
    "id": "e647d10fff91bd2db21f1e639757be98",
    "title": "送黄翠岩赴松江推官任",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "君本儒家子，新诗更出奇。",
      "自宜金马署，暂拜爽鸠司。",
      "海国数鱼稻，桑田赋茧丝。",
      "南州饶土物，勉尔一无私。"
    ]
  },
  {
    "id": "e647d10fff91bd2d86afd516d1cc8087",
    "title": "庚子岁海印寺再举同年会纪事四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "伐木张新燕，攀鳞忆往时。",
      "重来散花处，更是聚星期。",
      "玉佩皆鹓侣，金河即凤池。",
      "独怜丘壑质，还复接芳仪。"
    ]
  },
  {
    "id": "e647d10fff91bd2d86afd516ff43083d",
    "title": "庚子岁海印寺再举同年会纪事四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "净院早凉生，佳宾四座倾。",
      "花间重识面，塔里旧题名。",
      "对酒怜萍迹，闻歌想鹿鸣。",
      "十年还此会，那得更无情。"
    ]
  },
  {
    "id": "e647d10fff91bd2d86afd5161ee94b4c",
    "title": "庚子岁海印寺再举同年会纪事四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "故游经绣陌，初地入松扉。",
      "可那看花伴，年年渐觉稀。",
      "一钟收宿雨，双树带余晖。",
      "若问龙池劫，谁能不醉归。"
    ]
  },
  {
    "id": "e647d10fff91bd2d86afd516b9ec4ce8",
    "title": "庚子岁海印寺再举同年会纪事四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "梵宫邻帝苑，长此集儒绅。",
      "槛外诸天界，尊前四海人。",
      "星霜别后鬓，花月向来春。",
      "且共摅筹策，云台早致身。"
    ]
  },
  {
    "id": "e647d10fff91bd2dd45cdda1d52393b6",
    "title": "送沈君守宁波",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "五马去䟃𧽼，孤城积水含。",
      "地收蚶蛤税，人与龙蛇参。",
      "夷贡珠频入，仙书穴可探。",
      "清贫君已惯，海味不须甘。"
    ]
  },
  {
    "id": "e647d10fff91bd2da38f4babd59005a3",
    "title": "送陆舍人调辽府长史",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "十载紫薇郎，长随玉辇傍。",
      "忽辞汉天子，去谒诸侯王。",
      "梦渚陪游猎，兰台佐羽觞。",
      "子虚今在楚，作赋有辉光。"
    ]
  },
  {
    "id": "e647d10fff91bd2d3fc780bd99a12c45",
    "title": "送王舍人往昆山为顾相公营墓",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "明主敦耆老，藏山借宠恩。",
      "使臣出左掖，秘器给东园。",
      "旧路吴中树，新碑海上原。",
      "平津众宾客，试问几人存。"
    ]
  },
  {
    "id": "e647d10fff91bd2d6f0fcf5c606b8ff4",
    "title": "寺中访后渠崔侍郎不遇次韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "为访高人馆，联镳出近坰。",
      "并从金地入，不见玉山形。",
      "榻尚留仙麈，云疑隔使星。",
      "无人问奇字，载酒只空亭。"
    ]
  },
  {
    "id": "e647d10fff91bd2d752e0570928bdf8b",
    "title": "济上别钱副使",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "木落村逾迥，洲回水更包。",
      "乱泉舂急峡，短日漾寒郊。",
      "问俗非吾土，逢君似旧交。",
      "笑谈方此始，何事又相抛。"
    ]
  },
  {
    "id": "e647d10fff91bd2dd2d112f27d9d586b",
    "title": "闻石屋彭君置生棺有感为赋四诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "青山结净因，回首迹俱陈。",
      "司马四壁宅，荣期百岁身。",
      "文牺幸知免，行蚁待相亲。",
      "试料还真后，谁为倚户人。"
    ]
  },
  {
    "id": "e647d10fff91bd2dd2d112f24a8e74cf",
    "title": "闻石屋彭君置生棺有感为赋四诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "隐几嗒然安，疑君是鹖冠。",
      "道书肘后系，人世镜中看。",
      "家本无千橘，生常卧一棺。",
      "不因兹下泪，任尔雍门弹。"
    ]
  },
  {
    "id": "e647d10fff91bd2dd2d112f2458a502a",
    "title": "闻石屋彭君置生棺有感为赋四诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "苦欲辞簪绂，归来掩故园。",
      "无过六百石，只对五千言。",
      "倚树看蜩化，逢人笑舌存。",
      "老龙且莫去，为我发狂论。"
    ]
  },
  {
    "id": "e647d10fff91bd2dd2d112f2c8a91034",
    "title": "闻石屋彭君置生棺有感为赋四诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "吾与尔皆梦，相看一笑时。",
      "拘拘亦何恶，役役尚如斯。",
      "丛桂山中约，枯槎海上期。",
      "胡为更羁绁，有愧故人知。"
    ]
  },
  {
    "id": "e647d10fff91bd2d7ad3b3e799e1d732",
    "title": "题陈渡庄",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "经时不到此，花落遍庭芜。",
      "开馆犹如客，凭轩忽丧吾。",
      "蝶飞看栩栩，鸟唤听乌乌。",
      "便欲题丘壑，于今总姓愚。"
    ]
  },
  {
    "id": "e647d10fff91bd2d753b8d95a2ae6623",
    "title": "𡵒亭遇盗次韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "枕书觉已倦，挺剑忽相求。",
      "惊起游仙梦，虚疑贾客舟。",
      "赍粮十日少，载橐一身浮。",
      "澹汨堪为笑，将何谢尔偷。"
    ]
  },
  {
    "id": "e647d10fff91bd2d2cbd98ab789ee3cb",
    "title": "宿游塘书怀二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "脉脉常多病，睢睢竟寡谐。",
      "鸴鸠知分量，稿木任形骸。",
      "虫语喧清夜，藤花媚小斋。",
      "逃虚何足叹，心迹幸无乖。"
    ]
  },
  {
    "id": "e647d10fff91bd2d2cbd98ab00897070",
    "title": "宿游塘书怀二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "雨过草木好，夜来池馆清。",
      "露虫疑烛影，风树答书声。",
      "似瓠甘无用，为膻厌有名。",
      "且师河上叟，毋使虑营营。"
    ]
  },
  {
    "id": "e647d10fff91bd2dfa75c1e9b53d37af",
    "title": "病中试新茶",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "久不窥园圃，多应遍落花。",
      "生涯只本草，岁月又新茶。",
      "婚嫁身多债，诗书眼尚遮。",
      "病来都忘却，恰似老僧伽。"
    ]
  },
  {
    "id": "e647d10fff91bd2d466eba6b3d1e6d16",
    "title": "泊舟郭外有感",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "愁多番夜短，村郭又鸡鸣。",
      "更听邻舟语，行看海日生。",
      "新秋河汉影，竟夕桔槔声。",
      "谁能讼风伯，一使甘霖倾。"
    ]
  },
  {
    "id": "e647d10fff91bd2d255780563996a3f6",
    "title": "游永庆寺示诸友",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "村墟正三月，春服领春风。",
      "飞鸟机心外，青天佛眼中。",
      "观心犹是障，齐物亦非同。",
      "何处参真诀，颜生昔屡空。"
    ]
  },
  {
    "id": "e647d10fff91bd2dc474d41538966f86",
    "title": "同褚生滔徐生大复夜过城濠水榭作二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "出郭即山家，孤亭更水涯。",
      "人开池上酌，莲吐月中花。",
      "清籁微微至，明河渐渐斜。",
      "坐疑尘世隔，鸡犬亦无哗。"
    ]
  },
  {
    "id": "e647d10fff91bd2dc474d415aed6db7d",
    "title": "同褚生滔徐生大复夜过城濠水榭作二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "祗堪成独往，讵意得同群。",
      "柳色秋将近，乌啼夜欲分。",
      "细吟西涧草，闲诵北山文。",
      "纵然逢醉尉，不是故将军。"
    ]
  },
  {
    "id": "e647d10fff91bd2d15964b1f48c9795b",
    "title": "过清溪庄值主人不在",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "岸岸夹丛竹，清溪几许深。",
      "君从城市隐，余向碧山寻。",
      "翳翳孤村景，刁刁众木吟。",
      "还看题壁字，想见闭关心。"
    ]
  },
  {
    "id": "e647d10fff91bd2d8f9752f81e512fa3",
    "title": "题金山寺付僧惠杰四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "何处寻龙藏，停桡听梵音。",
      "中流一塔影，远树万家阴。",
      "僧定潮来去，月明江浅深。",
      "试将空水相，堪比慧公心。"
    ]
  },
  {
    "id": "e647d10fff91bd2d8f9752f884e232c2",
    "title": "题金山寺付僧惠杰四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "隐隐帆樯外，分明见法幢。",
      "川光孤断石，井脉割寒江。",
      "折苇僧归渡，观潮客倚窗。",
      "一窥龙女偈，坐使战心降。"
    ]
  },
  {
    "id": "e647d10fff91bd2d8f9752f8122bd4f4",
    "title": "题金山寺付僧惠杰四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "凭虚聊骋望，面面荻芦秋。",
      "坐据三生石，心随万里流。",
      "鼋鼍争出没，楼馆定沉浮。",
      "向夕烟氛敛，珠光似可求。"
    ]
  },
  {
    "id": "e647d10fff91bd2d8f9752f844111524",
    "title": "题金山寺付僧惠杰四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "法界元无着，寥寥空水云。",
      "钟声潮外住，佛相镜中分。",
      "经为鱼龙说，人将鹳鹤群。",
      "慈航如可借，不厌往来勤。"
    ]
  },
  {
    "id": "e647d10fff91bd2d2fa3a0113ad30487",
    "title": "登常山山亭次壁间韵二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "关通百粤会，地带上游雄。",
      "车马年年客，尘埃滚滚中。",
      "忧时讥丧狗，逃世托冥鸿。",
      "出处将谁是，徒令怀古风。"
    ]
  },
  {
    "id": "e647d10fff91bd2d2fa3a011df5a4704",
    "title": "登常山山亭次壁间韵二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "平生好奇士，抚景气还雄。",
      "栈度盘蛇际，滩行磨蚁中。",
      "客心南北水，世事去来鸿。",
      "闻说仙山近，冷然欲驭风。"
    ]
  },
  {
    "id": "e647d10fff91bd2dadfbef4697940728",
    "title": "赠王山人",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "自笑久磷缁，还真已是迟。",
      "偶寻赤松子，更结白云期。",
      "短褐身将老，微言世莫知。",
      "吾生同智北，从此问无为。"
    ]
  },
  {
    "id": "e647d10fff91bd2dbfb934320ee30d3b",
    "title": "题清溪庄三首赠顾副使",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "阮生常避俗，平子正归田。",
      "种秫供生事，为楼队列仙。",
      "沙行随鹭迹，湖泛趁渔船。",
      "月下闻高咏，应多感兴篇。"
    ]
  },
  {
    "id": "e647d10fff91bd2dbfb9343279945ffc",
    "title": "题清溪庄三首赠顾副使",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "城郭往来久，独怜湖上居。",
      "素封千树橘，白首一床书。",
      "山客秋分蜜，溪氓夜捕鱼。",
      "横金岂不贵，此乐复何如。"
    ]
  },
  {
    "id": "e647d10fff91bd2dbfb93432f2865abe",
    "title": "题清溪庄三首赠顾副使",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "地即梁鸿宅，溪连范蠡湖。",
      "霜天荣橘柚，秋水戏鸥凫。",
      "从宦元非巧，名丘亦是愚。",
      "欣君遂始愿，绕屋树枌榆。"
    ]
  },
  {
    "id": "e647d10fff91bd2d9a997b6c81e307fc",
    "title": "周莲渠以诗问病次韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "诗书能作祟，齿发自多愁。",
      "且效漆园放，还同莲社投。",
      "樗材非世用，药石拙身谋。",
      "脉脉淹时序，空贻知已忧。"
    ]
  },
  {
    "id": "e647d10fff91bd2d671730d662a95415",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "番嫌结社闹，独往筑秋场。",
      "已谢二千石，何须八百桑。",
      "站站夕时鸟，欣欣雨后秧。",
      "感时聊一适，不是阮生狂。"
    ]
  },
  {
    "id": "e647d10fff91bd2d671730d631784a68",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "昔岁理人术，今朝种树书。",
      "太恩番是累，非种亦须锄。",
      "身老兼栽药，家贫待畜鱼。",
      "求羊还愧我，肯许叩精庐。"
    ]
  },
  {
    "id": "e647d10fff91bd2d671730d6df594c51",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "酒隐君能惯，青天白眼宽。",
      "貌肥占道胜，禄去易身安。",
      "鸟迹携书对，藤花倚树看。",
      "枋榆非不乐，何用羡扶抟。"
    ]
  },
  {
    "id": "e647d10fff91bd2d671730d673263a91",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "君往惬幽意，吾留厌市声。",
      "园庐本相接，諠寂不同情。",
      "褊心违请谒，病骨废耘耕。",
      "出处两无着，空惭大隐名。"
    ]
  },
  {
    "id": "e647d10fff91bd2d671730d6fdc293ed",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "城市终当徙，开轩向绿畴。",
      "老知学稼好，穷带著书愁。",
      "野燕登蚕箔，山鸡雊麦秋。",
      "村氓无曲调，出口自成讴。"
    ]
  },
  {
    "id": "e647d10fff91bd2d671730d6aaf9ed99",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "南国频饥后，餐麸胜酪酥。",
      "比闾虽麦穗，盗贼尚萑蒲。",
      "阖室供锁茧，分沟竞辘轳。",
      "田家莫厌苦，试看荷戈夫。"
    ]
  },
  {
    "id": "e647d10fff91bd2d671730d6dfa5c825",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "樗散甘为笑，逢迎已觉迷。",
      "渐能谙豕牧，宁复舞鸡啼。",
      "村居邻北郭，野语学东齐。",
      "此是潜夫宅，吾将为子题。"
    ]
  },
  {
    "id": "e647d10fff91bd2d671730d6528a937d",
    "title": "答陈澄江佥事村居韵八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "葺屋才支漏，新茅不用添。",
      "风清田叟鼓，雨应社神签。",
      "野荫炎还冷，村醪酸亦甜。",
      "高人方对卷，晒麦也能兼。"
    ]
  },
  {
    "id": "e647d10fff91bd2ddbd63b594c5f65b8",
    "title": "宪副饶湖田见过陈渡草堂赋此为赠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "皂帽栖迟日，掩扉方灌园。",
      "岂知绣斧客，还过雀罗门。",
      "丝茧东南急，羽书边徼繁。",
      "忧时在君辈，野老复何言。"
    ]
  },
  {
    "id": "e647d10fff91bd2d7bb54d93f89cc547",
    "title": "赠山阴陈千户病卧毗陵三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "问子来何处，云从剡水阴。",
      "越吟多病客，吴语故乡心。",
      "尺牍人争羡，一言余所钦。",
      "由来绝弦意，今日为知音。"
    ]
  },
  {
    "id": "e647d10fff91bd2d7bb54d939bc7fb67",
    "title": "赠山阴陈千户病卧毗陵三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "到处能惊座，知君是姓陈。",
      "小言工作赋，大隐不违亲。",
      "倒箧酬寒士，投书绝贵人。",
      "吾将从汝去，共醉若耶春。"
    ]
  },
  {
    "id": "e647d10fff91bd2d7bb54d933bda2948",
    "title": "赠山阴陈千户病卧毗陵三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "高牙将门子，何事老蓬蒿。",
      "坦荡从吾好，浮沉任所遭。",
      "行穷五名岳，家住一渔舠。",
      "尚觉雄心在，逢人脱宝刀。"
    ]
  },
  {
    "id": "e647d10fff91bd2dfa2f149aca5123f5",
    "title": "赠郡倅纲运",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "之子从王事，秋江晓问津。",
      "泛舟千里役，行箧一官贫。",
      "淮海雄畿服，瑶琨贡国珍。",
      "圣明如有问，正可绘流民。"
    ]
  },
  {
    "id": "e647d10fff91bd2dec369a0f112dc8e7",
    "title": "载迭前韵二首赠莲渠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "十年不入市，一饮复何愁。",
      "秘箓时堪展，华簪久已投。",
      "只有归田赋，钿无问舍谋。",
      "营营怜俗子，得失尽成忧。"
    ]
  },
  {
    "id": "e647d10fff91bd2dec369a0f17bc4c5a",
    "title": "载迭前韵二首赠莲渠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "字许门生问，诗从海上求。",
      "养真人伴鹤，寄傲屋如舟。",
      "得丧惊蕉梦，荣华觉梗浮。",
      "邑中有耆旧，应使俗回偷。"
    ]
  },
  {
    "id": "e647d10fff91bd2dfb28fa7a0142ce53",
    "title": "送人赴真定幕",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "幕下绣鞍来，滹沱冰未开。",
      "股肱称大郡，帷幄选名才。",
      "雁起分秦塞，雀栖辨魏台。",
      "云山自可乐，况得庾公陪。"
    ]
  },
  {
    "id": "e647d10fff91bd2d5b3d443d81997b2e",
    "title": "赠冯午山提学",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "吴俗今应变，楚材昔共闻。",
      "试看铸人术，岂尚雕虫文。",
      "骢马回江树，弦歌散海云。",
      "史书征德化，更是一冯君。"
    ]
  },
  {
    "id": "e647d10fff91bd2de617a287390e812a",
    "title": "赠吴宾湖",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "幽栖谢俗客，相对只清湖。",
      "野服裁芳芰，时蔬剪绿蒲。",
      "行吟向渔父，着论仳潜夫。",
      "前洲双白鸟，识得主人无。"
    ]
  },
  {
    "id": "e647d10fff91bd2dfffefc0440adf38c",
    "title": "题徐君渊泉号",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "磊磊长髯客，人间久避名。",
      "独因南涧赏，遂与北山盟。",
      "流处玉琴响，绕来茅屋清。",
      "风流堪此地，今古一徐生。"
    ]
  },
  {
    "id": "e647d10fff91bd2d927c0727e6e6f035",
    "title": "赠王思东号王君祖为中舍",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "以兹百年感，东望一欷歔。",
      "氏族王孙后，弓裘世泽余。",
      "时攀皋上树，独对斋中书。",
      "尚说传奇字，知君辩鲁鱼。"
    ]
  },
  {
    "id": "e647d10fff91bd2dcb5b3fd0a68d0110",
    "title": "常山怀罗念庵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "本为穷幽赏，非因避世氛。",
      "乡心吴水尽，客路粤山分。",
      "名姓休相问，渔樵久作群。",
      "忽思鸾掖侣，日暮倚停云。"
    ]
  },
  {
    "id": "e647d10fff91bd2d054ccbb4f29499af",
    "title": "赠熊南沙郡倅入贺万寿节三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "去去朝元使，先年汉署郎。",
      "遥将华封祝，再惹御炉香。",
      "近侍陈鸿宝，仙人捧御床。",
      "试看旧朋辈，多在弭貂行。"
    ]
  },
  {
    "id": "e647d10fff91bd2d054ccbb400879ddc",
    "title": "赠熊南沙郡倅入贺万寿节三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "画省何年别，频惊江上枫。",
      "因兹万国会，还向五云宫。",
      "恩承天语润，班许近臣同。",
      "自信真心在，羞言藉子公。"
    ]
  },
  {
    "id": "e647d10fff91bd2d054ccbb41d96e441",
    "title": "赠熊南沙郡倅入贺万寿节三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "一朝辞宠辱，终岁事沉冥。",
      "只可群麋鹿，那能出户庭。",
      "北胡频候月，南纪正占星。",
      "长策须君辈，将何献帝庭。"
    ]
  },
  {
    "id": "e647d10fff91bd2df684e7ac676183f6",
    "title": "寿诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "早谢浮名绊，生涯常宴如。",
      "春来江上棹，老去枕中书。",
      "东郭闲居惯，南荣□虑疏。",
      "看君足道貌，自与俗人殊。"
    ]
  },
  {
    "id": "e647d10fff91bd2d35778df8b1395243",
    "title": "壬子陆生南阳褚生滔赴试与之叙别不觉坐至夜分因作二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "齿长愧一日，经传在两生。",
      "摄衣常共席，连茹亦同征。",
      "夜露澄杯气，秋河澹月明。",
      "忘言吾已久，款款见深情。"
    ]
  },
  {
    "id": "e647d10fff91bd2d35778df83df7c207",
    "title": "壬子陆生南阳褚生滔赴试与之叙别不觉坐至夜分因作二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "汨没嗟来久，前儒与后生。",
      "争矜腐鼠得，谁逐冥鸿征。",
      "默坐蛩秋语，窥书萤夜明。",
      "旧游看籍湜，应悉此时情。"
    ]
  },
  {
    "id": "e647d10fff91bd2dc9fcd10fa5dd2eed",
    "title": "董进斋寿诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "自爱悬车早，经今十岁余。",
      "薄游沧海客，大隐市城居。",
      "坐阅人间世，时翻肘后书。",
      "里中问耆旧，羡尔更谁如。"
    ]
  },
  {
    "id": "e647d10fff91bd2d5204b2f726bdd658",
    "title": "蔡南村寿诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "我识南村叟，臞然一逸民。",
      "卜居三让里，击壤百年身。",
      "城府入来少，桑麻乐处真。",
      "一经今有子，环堵岂嫌贫。"
    ]
  },
  {
    "id": "e647d10fff91bd2d9b82650f33b363b2",
    "title": "寿王生革母",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "之子门生秀，传经契独深。",
      "还因饮冰志，更识和丸心。",
      "贫供江水馔，诗献柏舟吟。",
      "古来推善养，尹母复如今。"
    ]
  },
  {
    "id": "e647d10fff91bd2dee5c200db65ce681",
    "title": "法慕庵六十暟之父",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "家世法真余，清名人不如。",
      "高年推亥字，大隐寄廛居。",
      "逸客闲相过，机心老更疏。",
      "多君能教子，余庆在诗书。"
    ]
  },
  {
    "id": "e647d10fff91bd2d65344c335fb2cd9b",
    "title": "赠徐学琴六十大复之父",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "改岁周正月，推年绛老人。",
      "山田新刈秫，茅屋久藏珍。",
      "白雪弦中意，青衫物外身。",
      "赢金亦何羡，有子不为贫。"
    ]
  },
  {
    "id": "e647d10fff91bd2d01b9ef230f6e0416",
    "title": "题孤山林隐居祠二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "孤山春欲半，犹及见梅花。",
      "笑踏王孙草，言寻处士家。",
      "尘心莹水镜，野服映山霞。",
      "岩壑长如此，荣名岂足夸。"
    ]
  },
  {
    "id": "e647d10fff91bd2d01b9ef239f6d5b8b",
    "title": "题孤山林隐居祠二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "碧水年年色，幽人复此游。",
      "不因同所好，那得独相求。",
      "山鸟矜春语，湖烟淡夕流。",
      "思君忽自笑，信矣一生浮。"
    ]
  },
  {
    "id": "e647d10fff91bd2da58a50ed20674283",
    "title": "岳将军墓二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "国耻犹未雪，身危亦自甘。",
      "九原人不返，万壑气长寒。",
      "岂恨藏弓早，终知借剑难。",
      "吾生非壮士，于此发冲冠。"
    ]
  },
  {
    "id": "e647d10fff91bd2da58a50edfc26f87f",
    "title": "岳将军墓二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "谁将三字狱，堕此万里城。",
      "北望真堪泪，南枝空自荣。",
      "国随身共殒，相与虏俱生。",
      "落日□风起，犹闻剑戟鸣。"
    ]
  },
  {
    "id": "e647d10fff91bd2d2d6a2f1408c8b3d5",
    "title": "吴江三忠祠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "庙枕洞庭波，招魂荐楚歌。",
      "灵风鼠雀避，落日鹿麋过。",
      "东国终为沼，南兵不渡河。",
      "江淮形胜地，保障近如何。"
    ]
  },
  {
    "id": "e647d10fff91bd2d2d6a2f141538052b",
    "title": "吴江三忠祠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "墓槚几经秋，兴亡一镯楼。",
      "死应为厉鬼，生肯共金酋。",
      "吴越车书混，江淮战伐休。",
      "幸逢全盛世，此地弄扁舟。"
    ]
  },
  {
    "id": "e647d10fff91bd2de3b6a42741c90b10",
    "title": "谒夷齐庙二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "未访箕山冢，来经孤竹墟。",
      "精光犹日月，冠冕肯泥涂。",
      "国合归中子，心元避独夫。",
      "千年北海辙，还见盍归乎。"
    ]
  },
  {
    "id": "e647d10fff91bd2de3b6a427bbd45e76",
    "title": "谒夷齐庙二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "归周仍避纣，渭叟况同襟。",
      "叩马何饶舌，采嶶还苦吟。",
      "当年谏武意，昔日事殷心。",
      "生死知音在，明夷用独深。"
    ]
  },
  {
    "id": "e647d10fff91bd2d1d234b2363049f3a",
    "title": "宿七家岭驿次壁间韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "莽莽沙河水，分流亦有涯。",
      "瓶罂开小市，蓬筚拥寒沙。",
      "去县无百里，依山仅七家。",
      "偶然成一宿，聊喜息纷华。"
    ]
  },
  {
    "id": "e647d10fff91bd2d301461b3e1f70295",
    "title": "南苑",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "秦园卢橘标炎节，汉苑蔼荷驻羽旗。",
      "云气自依雕辇集，星辰故绕画梁飞。",
      "林行草木皆成队，水戏鱼龙各合围。",
      "更取熏风调曲奏，已看晹谷藉光辉。"
    ]
  },
  {
    "id": "e647d10fff91bd2d5a1c9c638218b279",
    "title": "午日庭宴",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "南熏应律转朱旗，火帝乘离锦席披。",
      "榴吐千花承羽盖，蓂开五叶拂瑶墀。",
      "冰盘错出仙人掌，金缕遥分织女丝。",
      "复道龙舟方竞渡，衔恩共许向昆池。"
    ]
  },
  {
    "id": "e647d10fff91bd2d85fb84188dc2b808",
    "title": "登毗卢阁",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "高阁迥临飞鸟上，丹梯千仞愁攀登。",
      "窗邀佛日金人下，地逼宸居玉殿层。",
      "一老击钟时放梵，几人面壁坐传灯。",
      "同行更说前朝事，绣𧎔银鱼有故僧。"
    ]
  },
  {
    "id": "e647d10fff91bd2d3d6004fbe42b44d8",
    "title": "游龙门",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "龙门嶪巀拂云回，鲸浪漰奔动地来。",
      "一片飞泉千仞落，百重迭巘五丁开。",
      "水同瀍涧萦天邑，山接崤函锁帝台。",
      "胜概依稀似禹穴，好奇徒愧马迁才。"
    ]
  },
  {
    "id": "e647d10fff91bd2db18df00d9dcb7eea",
    "title": "龙泉寺对雨",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "西山爽气朝来歇，倏忽玄阴满四陲。",
      "云里楼台翻借色，雨中花树更多姿。",
      "飞虹弄影摇丹嶂，瀑水分流射绿池。",
      "坐觉禅宫倍幽寂，凭栏把酒正相宜。"
    ]
  },
  {
    "id": "e647d10fff91bd2d76dd4bd9191bb33e",
    "title": "永年公馆夜宿",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "栖迟异域南冠客，嘹唳长风北雁声。",
      "静院无朋休对酒，高楼有女独鸣筝。",
      "霞光晓伴银河落，露气宵含玉树清。",
      "古往今来成怅望，丛台孤月向人明。"
    ]
  },
  {
    "id": "e647d10fff91bd2d2dcf0ee5ae8beee2",
    "title": "龙泉寺怀顾南田使君顾以公事不至复惠酒助看山之兴",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "琳宫窈窕碧峰隈，历尽巉岩更上台。",
      "不见踏花骢焉至，虚看送酒白衣来。",
      "山中泉石谁相赏，天末烟云望屡回。",
      "闻道使君能爱客，习池还拟接仙杯。"
    ]
  },
  {
    "id": "e647d10fff91bd2d09e46f26872c20fb",
    "title": "咏崔后渠书屋",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "碧山学士隐墙东，丛菊萧萧卷幔中。",
      "开径自须同蒋诩，著书元不愧杨雄。",
      "分畦粳稻清溪注，对户峰峦翠霭通。",
      "未许栖迟三亩宅，还应密勿五云宫。"
    ]
  },
  {
    "id": "e647d10fff91bd2d251ea7b4e76a747a",
    "title": "题张学士仰宸楼楼藏赐书",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "瀛洲别馆切清虚，诏赐绨缃出石渠。",
      "秘典自惊坟索上，祥光遥映壁奎余。",
      "檐前鸟下疑翻字，草际萤来为照书。",
      "借问邺侯三万卷，何如今日沐恩殊。"
    ]
  },
  {
    "id": "e647d10fff91bd2df50d3fad02cbc5a0",
    "title": "题张学士阳峰卷",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "阳山秀色满南州，薜荔丛生楚客游。",
      "三峡猿声偏入夜，千岩枫叶早知秋。",
      "仙人结宅云烟近，太史藏书洞壑幽。",
      "便欲焚鱼应未得，共言明主待谟谋。"
    ]
  },
  {
    "id": "e647d10fff91bd2d4be668c1e4bdedc9",
    "title": "送张学士归蜀省亲",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "曳履暂违金马署，承欢遥入锦官城。",
      "欲从狄相云间望，却向王阳道上行。",
      "旌转层峰朝雨色，舟回极浦夜猿声。",
      "到家已是初冬候，闻道林中笋又生。"
    ]
  },
  {
    "id": "e647d10fff91bd2d55bb413a2b49daf9",
    "title": "潞河别林汝雨提学浙江",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "君去会稽何日到，诸生湖上待花骢。",
      "定因立雪知游酢，不独传经似马融。",
      "行载图书邀海月，坐移帆舸信江风。",
      "剡溪见说好山水，苦欲相从柰转蓬。"
    ]
  },
  {
    "id": "e647d10fff91bd2dc920be09b80de4d2",
    "title": "送黄参政赴陕右",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "黄子风流世绝伦，翩翩江海谪仙人。",
      "紫薇开府劳分陕，白马乘春远入秦。",
      "三辅烟花迎使节，五陵讷杰望行尘。",
      "丈夫得意应如此，谁笑蹉跎白发新。"
    ]
  },
  {
    "id": "e647d10fff91bd2d90df27df319216d5",
    "title": "送项膳部迁之南行兼呈刘祠部",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "春流弥弥碧波深，送远其如南浦心。",
      "魏阙几年叨结绶，江皋千里惜分襟。",
      "君游白下贪云卧，予滞金门笑陆沉。",
      "郎署故交如问讯，迩来惟有越人吟。"
    ]
  },
  {
    "id": "e647d10fff91bd2d3d1f3cb8e2f4754d",
    "title": "送高行人使琉球",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "天王玉册颁三殿，汉使星槎下百蛮。",
      "鬼国至今通象贡，楼船何处度龙关。",
      "海迷南北惟凭日，云起蓬壶忽见山。",
      "壮志不愁经岁去，安流应是计程还。"
    ]
  },
  {
    "id": "e647d10fff91bd2dd29428f57e7d1464",
    "title": "送王侍读赴南都",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "玉堂学士赋南征，跃马鸣驺出上京。",
      "奉诏明光新佩印，校书天禄早知名。",
      "石头城下春流满，白鹭洲边芳草生。",
      "此去周南异留滞，看君到处即蓬瀛。"
    ]
  },
  {
    "id": "e647d10fff91bd2d3a8c01a05c17ed54",
    "title": "送樊大夫会朝长至",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "中宵缇室吹葭管，候晓玄堂驾铁骖。",
      "天子迎阳疏玉户，群方献寿拜金函。",
      "预占黄道卿云见，渐觉朱城淑气含。",
      "拟欲从君观盛典，使星犹自滞周南。"
    ]
  },
  {
    "id": "e647d10fff91bd2d466cd4d20f13cfe6",
    "title": "送周云卿之任通山",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "湖南此去意何如，绿浦清枫万里余。",
      "地僻且看衡岳雁，官贫岂食武昌鱼。",
      "千家凿井分江水，几处开田傍石渠。",
      "由来抚字惟良牧，天子他年有赐书。"
    ]
  },
  {
    "id": "e647d10fff91bd2d1ffca5d3161a5ebe",
    "title": "寄周中丞备御关口",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "牙旗高建白羊东，鼓角殷殷瀚海空。",
      "雪后锦裘行塞外，月明清啸满楼中。",
      "幕南五部思归义，蓟北诸军尽立功。",
      "燕颔书生人共羡，一朝投笔去平戎。"
    ]
  },
  {
    "id": "e647d10fff91bd2d625fba0d983e77c4",
    "title": "答周约庵中丞九日栾城道中见赠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "月卿仗节行燕甸，星使乘槎向洛阳。",
      "倾盖偶从黄菊候，开轩共醉紫萸觞。",
      "楼台塞接风云变，岩谷迎寒草树荒。",
      "戏马新词重康乐，疏才何以答揄扬。"
    ]
  },
  {
    "id": "e647d10fff91bd2d05fd138635a37077",
    "title": "送施贡士子羽南行",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "何用相逢歌莫疑，感君落魄不胜悲。",
      "长鸣自许骅骝并，高志宁求燕雀知。",
      "巳道群公能倒屣，也应天子幸同时。",
      "金陵楼阁秋云里，肃肃遥瞻鸿渐仪。"
    ]
  },
  {
    "id": "e647d10fff91bd2dbae85fe60a33de16",
    "title": "送人上陵作",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "玉园霜露向秋澄，节序初临祀事兴。",
      "恭将圭壁朝群帝，遥奉馨香荐五陵。",
      "祠坛眇眇神光下，路寝荧荧燎火升。",
      "宣室于今敦孝感，还归早慰圣情凝。"
    ]
  },
  {
    "id": "e647d10fff91bd2d9d429bb518540986",
    "title": "览任少海吏部庆都留题怅然怀人因次其韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "帝京冠盖同游日，曾忝声名李杜齐。",
      "碧树不堪思远道，栾毫何意睹新题。",
      "书传剑阁鸿犹阻，月满燕关鹊未栖。",
      "尊酒论文那更得，暮云回首雪峰西。"
    ]
  },
  {
    "id": "e647d10fff91bd2d32094a70ec66362e",
    "title": "赠袁御医芳洲",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "家本东南海上村，翻因避世向金门。",
      "熊经自信窥真诀，鸿宝还将献至尊。",
      "鸣佩偶随供奉侣，下帘长对道家言。",
      "山人不厌少生事，种橘年来满故园。"
    ]
  },
  {
    "id": "e647d10fff91bd2dbf08ff96e22e5b4f",
    "title": "张相公寿诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "帷中运策九州清，共说留侯在汉京。",
      "赐第近连平乐观，入朝新给羽林兵。",
      "儒生东阁承颜色，酋长西蕃识姓名。",
      "却望上台多气象，年年长傍紫宸明。"
    ]
  },
  {
    "id": "e647d10fff91bd2d319471ce5e779a35",
    "title": "赵州怀古",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "千秋霸业消沉尽，风俗犹传赵武灵。",
      "市上美人挥锦瑟，场中侠客舞青萍。",
      "雁门北去通沙碛，鸟道西来入井陉。",
      "欲向平原访公子，萧萧宾馆户长扃。"
    ]
  },
  {
    "id": "e647d10fff91bd2d7383726c508f2d84",
    "title": "吕翁祠堂",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "吕翁祠堂漳水曲，高秋爽气何氤氲。",
      "松间隐隐鸣仙乐，檐际时时驻彩云。",
      "浮生一梦谁能度，羽客千年不可群。",
      "未须白首牵朱绂，欲向丹丘访赤文。"
    ]
  },
  {
    "id": "e647d10fff91bd2d40fd82390b76e9e9",
    "title": "题刘蕡祠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "岁暮江山摇落时，客来下马入荒祠。",
      "独伤往事甚流涕，欲问遗墟不可知。",
      "壁玉无因终易弃，龙鳞有逆竟难披。",
      "今日登科还我辈，对君颜厚更何辞。"
    ]
  },
  {
    "id": "e647d10fff91bd2d68c32ba659e0159a",
    "title": "朱仙镇观岳将军庙",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "丹青画壁闪旌旗，想象勤王转战时。",
      "黄屋未归南狩驾，金牌已罢北征师。",
      "平芜漠漠前朝隔，旷野阴阴暮鸟悲。",
      "惟有西湖原上树，春来犹发向南枝。"
    ]
  },
  {
    "id": "e647d10fff91bd2dcd57e0a9b3366bed",
    "title": "咏夹竹桃",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "桃竹旧传生碧海，竹桃今见映朱栏。",
      "春至芬香能共远，秋来花叶不同残。",
      "疏英灼灼分丛发，密蕊菲菲对节攒。",
      "不信千年将结子，错疑竹实待栖鸾。"
    ]
  },
  {
    "id": "e647d10fff91bd2dcfcfaf41f9c8dc00",
    "title": "和咏雾中榴花",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "仙曹飞雾晓氤氲，几树珍花望不分。",
      "纤萼蒙茸俱袭锦，高枝撩乱稍披云。",
      "初疑叶上缁尘染，转觉丛中淑气熏。",
      "为问江头歌绛采，何如玄女裛清芬。"
    ]
  },
  {
    "id": "e647d10fff91bd2d7a8b5f14c47e390a",
    "title": "和陈编修约之禁中雪诗二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "建章今旦满清辉，朔雪缤纷应候飞。",
      "忽飘九陌从风散，渐积千门待日晞。",
      "素影偏摇宫女扇，轻花欲上侍中衣。",
      "最是相如能献赋，沾恩新向菟园归。"
    ]
  },
  {
    "id": "e647d10fff91bd2d7a8b5f148fdb23cc",
    "title": "和陈编修约之禁中雪诗二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "霭霭同云覆帝畿，银宫玉宇特相宜。",
      "飞花遍入披香苑，积絮微消太液池。",
      "三署晓光凝剑佩，九门寒色映旌旗。",
      "亦知圣主挥天藻，不羡周家黄竹词。"
    ]
  },
  {
    "id": "e647d10fff91bd2d2762d63b72cc8649",
    "title": "九月晦日钧州公馆见菊",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "天涯已逼三冬候，客舍仍开九日花。",
      "无那繁香经雨歇，独看疏蕊向风斜。",
      "餐英实有骚人兴，送酒虚疑陶令家。",
      "想象故园摇落尽，倍令游子惜年华。"
    ]
  },
  {
    "id": "e647d10fff91bd2d308b442037180c92",
    "title": "山庄闲居",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "身名幸自谢笼樊，白首为农誓不谖。",
      "惯住山中知鹿性，数行树下识禽言。",
      "巾车每许邻翁借，书帙间同道士翻。",
      "醉后渐看松月上，满村鸡犬寂无喧。"
    ]
  },
  {
    "id": "e647d10fff91bd2d136b74653412a893",
    "title": "登墩",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "丛竹袅袅迎风柔，古墩掩映清湖幽。",
      "断烟白鸟双洲远，落日青山半景留。",
      "耳听鸣蝉知换节，坐移芳草觉忘忧。",
      "兴来更望华阳顶，想见仙人驾鹤游。"
    ]
  },
  {
    "id": "e647d10fff91bd2d52bb8ee61d360fab",
    "title": "广德道中",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "苍山百转见炊烟，茅屋高栖古树颠。",
      "细雨薜萝侵石径，深秋粳稻满山田。",
      "云中望影迷遥岫，草里闻声觉暗泉。",
      "倘遇秦人应不识，只疑误入武陵川。"
    ]
  },
  {
    "id": "e647d10fff91bd2dd42d6c0dc5337e8c",
    "title": "游神墩寺次壁间韵二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "新雨郊原草木柔，葛巾黎杖此寻幽。",
      "藤垂小径蝉声满，苔合荒庭鸟迹留。",
      "隐几翻经聊习静，凭高望远一销忧。",
      "相逢更是烟霞客，携手同为汗漫游。"
    ]
  },
  {
    "id": "e647d10fff91bd2dd42d6c0ddbeaea1e",
    "title": "游神墩寺次壁间韵二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "古藤千尺犹自柔，布叶垂阴满院幽。",
      "枫树暗随清磬响，山人欲去白云留。",
      "谈玄幸有餐霞侣，违世已无食肉忧。",
      "不识老僧莲社里，可容携酒日来游。"
    ]
  },
  {
    "id": "e647d10fff91bd2d807b59173071763d",
    "title": "泊淮上作",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "枫林望尽见苍山，桐柏飞流入楚关。",
      "潮散海门孤岛出，月明渡口数帆还。",
      "客梦祗惊青琐远，沧波长羡白鸥闲。",
      "闻道淮南多桂树，朝来杖策一相攀。"
    ]
  },
  {
    "id": "e647d10fff91bd2d38c516660a043229",
    "title": "淮上五日泛湖同蒋别驾世和",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "青苹袅袅漾微风，轻舸逍遥暂此同。",
      "客里绿蒲惊节换，尊中清酒觉愁空。",
      "一径荻芦行不尽，数洲鱼鸟戏相通。",
      "向晚前川箫鼓发，犹疑风景似江东。"
    ]
  },
  {
    "id": "e647d10fff91bd2d4a6df4cfba4ccea3",
    "title": "闻复官报寄京师友人",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "姓名不复挂朝参，鱼鸟由来性所耽。",
      "箧里符经都已废，山中孳草渐能谙。",
      "疏狂自分三宜黜，懒病其如七不堪。",
      "深谢故人推毂意，莫将阳羡比终南。"
    ]
  },
  {
    "id": "e647d10fff91bd2d7e8f4aff8786044a",
    "title": "代柬寄京中旧游",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "莫须弹铗叹无鱼，自爱山东构草庐。",
      "雨后乱蛙生敝灶，秋深落叶伴闲居。",
      "身随老圃偏能惯，论学潜夫愧不如。",
      "故人休讶无相讯，中散从来懒作书。"
    ]
  },
  {
    "id": "e647d10fff91bd2dfc98486fc44eb517",
    "title": "寄赠曾郎中再入礼部",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "文昌秘省倍光辉，传道仙郎去复归。",
      "三署会应寻旧草，五时犹得赐新衣。",
      "宫闲常似游丹壑，赋罢多堪献紫微。",
      "徒使昔年同宦侣，频于清夜想音徽。"
    ]
  },
  {
    "id": "e647d10fff91bd2dcf7aab00a44c6576",
    "title": "家居赠别陈佥事约之",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "已甘踪迹滞丘樊，暂逐行麾思欲翻。",
      "才薄最宜明主弃，身贫独感故交存。",
      "苍苔掩径谁相过，芳草怀人未敢言。",
      "知君王事方鞅掌，不记於陵长灌园。"
    ]
  },
  {
    "id": "e647d10fff91bd2d6a88dc4c9d13c971",
    "title": "临清十五夜柬陈太史约之",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "行人向月占消息，一望云端百感并。",
      "南去关山犹未半，东升蟾兔已先盈。",
      "乘槎且傍鱼龙宿，绕树那堪鸟鹊惊。",
      "忆与仙郎当此夜，几回联佩侍承明。"
    ]
  },
  {
    "id": "e647d10fff91bd2d1cc108a27453226a",
    "title": "赠陈佥事约之生日",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "青春绣服俨神仙，早岁为郎霄汉边。",
      "问齿方知散骑后，论才已是洛阳前。",
      "官迁柏府多推望，经绝韦编不待年。",
      "衰病无能真自弃，慢将犬马愧君先。"
    ]
  },
  {
    "id": "e647d10fff91bd2db93b8e6155f6eb35",
    "title": "崔镇道中晚望怀陈约之",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "郊原极目思依依，楚木连天楚树微。",
      "远浦潮生人独往，寒林风静鸟双归。",
      "泥涂自觉朋游好，日月偏催旅鬓稀。",
      "念尔同为南窜客，烟波何事更相违。"
    ]
  },
  {
    "id": "e647d10fff91bd2d77b833c3fd7c9155",
    "title": "赠别义兴林尹迁官",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "移家本为采山薇，茂宰风流更可依。",
      "满径蓬蒿频问讯，开尊竹石几忘归。",
      "高才岂得淹黄绶，野性惟甘卧薜衣。",
      "今日河梁送君后，柴关车马又应稀。"
    ]
  },
  {
    "id": "e647d10fff91bd2d8f019c3c2cd3bb06",
    "title": "次韵赠施道人",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "御气曾闻老氏柔，寄身偏爱水云幽。",
      "道书数卷只自注，生计一钱常不留。",
      "卖药人间应是谪，挂瓢树下复何忧。",
      "犹言妻子能相累，自戴黄冠学远游。"
    ]
  },
  {
    "id": "e647d10fff91bd2d9ce9ec20a1b733f6",
    "title": "寄题顾东桥侍郎戴酒亭",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "后世还闻有子云，为耽寂寞卧江滨。",
      "门前即是寻山路，座上偏多载酒人。",
      "禄位已非执戟贱，文章真与太玄邻。",
      "欲比侯芭应自笑，不知何日望清尘。"
    ]
  },
  {
    "id": "e647d10fff91bd2d91832a57e7940f88",
    "title": "送樊医归南昌",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "山人自小爱游方，尚说怀归意不忘。",
      "别友因留隔岁药，还家试解百金装。",
      "澄江尽处闻乡语，暮雪深时到草堂。",
      "愿尔常如秋后雁，一年好是一来翔。"
    ]
  },
  {
    "id": "e647d10fff91bd2d5acc919a8b623774",
    "title": "赠张地官督赋江南",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "皇家财赋重江淮，浮济逾河岁岁来。",
      "岂谓司农方告匮，故烦节使远相催。",
      "舳舻接水通千里，齿革盈筐备五材。",
      "民力东南已如此，因君一为献兰台。"
    ]
  },
  {
    "id": "e647d10fff91bd2d7748e4fea4c2acba",
    "title": "赠南都莫工部子良夏至斋宿署中",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "万乘亲郊幸北宫，千官斋祓两都同。",
      "灵光正想泥封上，清梦遥依辇路通。",
      "烟散玉炉知昼永，星分银烛坐宵中。",
      "闻君已就汾阴赋，犹向周南叹不逢。"
    ]
  },
  {
    "id": "e647d10fff91bd2dee268f4af909c47a",
    "title": "送彭府倅进贺圣节表",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "曾叨执戟侍枫宸，犹记呼嵩拜舞辰。",
      "献寿频将金镜拂，入班许睹玉颜真。",
      "自怜拙疾辞明主，因卧丘园作外臣。",
      "今日送君何所道，祝尧长比华封人。"
    ]
  },
  {
    "id": "e647d10fff91bd2d4282107fb350ad69",
    "title": "览徐养斋见怀毛古庵及小子之作存没感怀和韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "早岁曾陪履杖游，遥思墓木已三秋。",
      "美人去后空闻笛，芳草归时独倚楼。",
      "世上玉颜还易老，山中石髓杳难求。",
      "却惭司马频相许，拟向清湖共钓舟。"
    ]
  },
  {
    "id": "e647d10fff91bd2da941975624f71d41",
    "title": "题赠施心菊医士",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "闻道仙翁昔种菊，君今对菊独凄神。",
      "萧条三径犹含露，怅望深秋似有人。",
      "肘后传方多已试，鼎中留药不嫌贫。",
      "相从何日东篱下，愿乞余香慰病身。"
    ]
  },
  {
    "id": "e647d10fff91bd2d599e3de3e46cf685",
    "title": "宜兴舟中读徐养斋诗稿因思奉别之久怅然有怀二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "清溪南望五湖连，竹树阴阴两岸间。",
      "桃李孤村春欲尽，蒹葭远水思俱闲。",
      "散帙曲中惊白雪，卷帷天末见青山。",
      "故乡共是投簪客，犹恨高踪不可攀。"
    ]
  },
  {
    "id": "e647d10fff91bd2d599e3de342c36d15",
    "title": "宜兴舟中读徐养斋诗稿因思奉别之久怅然有怀二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "昨岁相逢冰雪深，忽看春色独惊心。",
      "清风每忆人如玉，嘉句堪言字比金。",
      "四壁荒庐𢬵自老，连洲芳草共谁吟。",
      "思君坐惜年华暮，明月扁舟试一寻。"
    ]
  },
  {
    "id": "e647d10fff91bd2dfe1f8696632bf05e",
    "title": "赠江阴陈君",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "幽栖选地傍江濆，高士风流宿所闻。",
      "身着薜衣称隐吏，园多橘树比封君。",
      "琴尊不厌丘中赏，鱼鸟堪为物外群。",
      "怖尔眉间多道气，年来曾读五千文。"
    ]
  },
  {
    "id": "e647d10fff91bd2d27885f4c4c677974",
    "title": "和徐养斋移居二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "何年挂却侍中冠，新筑山居一亩宽。",
      "种黍聊为终岁计，移花应待早春看。",
      "门依绿树人稀到，身谢红尘梦亦安。",
      "更是谢家兄弟好，长吟池草对江干。"
    ]
  },
  {
    "id": "e647d10fff91bd2d27885f4c6e582644",
    "title": "和徐养斋移居二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "窈窕岩阿丛桂秋，清溪一曲草堂幽。",
      "荒园自向闲中剪，灵药多从病里收。",
      "叶上题诗应满树，沙边载酒不惊鸥。",
      "莫道东山淹谢传，苍生日夕待嘉谋。"
    ]
  },
  {
    "id": "e647d10fff91bd2d28162ca9ecddb65d",
    "title": "寄刘范东提学",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "不材因得返园庐，穷巷犹存四壁余。",
      "生计十年思种树，病身终岁强移书。",
      "山僧白社容相往，长者高车日与疏。",
      "畴昔虚蒙国士待，于今樗散更无如。"
    ]
  },
  {
    "id": "e647d10fff91bd2d929e44ca4447d79c",
    "title": "题伯祖平乐守素斋翁像",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "国史己收循吏名，蛮方犹忆使君清。",
      "祀留桐县如朱邑，文谕南夷比陆生。",
      "湘江又见棠花发，漓浦还闻俎豆成。",
      "清白传家自公始，高门大纛岂为荣。"
    ]
  },
  {
    "id": "e647d10fff91bd2d1f113b1c1ba3dd13",
    "title": "和朱子学迁居",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "辛勤四十有此居，生事萧条只晏如。",
      "行李随身一长铗，疏藤挂壁数椽庐。",
      "愧无厚禄堪助汝，寔有高文能起予。",
      "独惜杨雄名位薄，世人谁识太玄书。"
    ]
  },
  {
    "id": "e647d10fff91bd2d0a4d5b801bc7fe85",
    "title": "程副使挽诗",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "帝里风烟几度逢，此行复与仙郎同。",
      "倾城冠盖通家后，故国江山对酒中。",
      "老忆旧游经画省，闲寻芳草到禅宫。",
      "亦知今日游魂处，多在清淮白露东。"
    ]
  },
  {
    "id": "e647d10fff91bd2de840ce91b8b48792",
    "title": "元夕咏冰灯",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "正怜火树斗春妍，忽见清辉映夜阑。",
      "出海蛟珠犹带水，满堂罗袖欲生寒。",
      "烛花不碍空中影，晕气疑从月里看。",
      "为语东风暂相借，来宵还得尽余欢。"
    ]
  },
  {
    "id": "e647d10fff91bd2db02ab927facfaa8b",
    "title": "送王翰林浙江兵备副使",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "同时词客不如君，一剑还将静海濆。",
      "鸡舌旧从香署吏，虎符新领伏波军。",
      "帆樯万里输鲛织，楼阁三秋吐蜃云。",
      "自笑冯郎将白首，欲从幕下策奇勋。"
    ]
  },
  {
    "id": "e647d10fff91bd2d8f26427ece751739",
    "title": "送邹东郭掌南院",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "最怜江左风流地，暂作周南太史公。",
      "通籍总称鸾掖吏，分曹独向凤台东。",
      "香携汉署沾新绶，花近秦淮瞰故宫。",
      "此去谈经门下客，几人相对坐春风。"
    ]
  },
  {
    "id": "e647d10fff91bd2dbea983e439bce4c9",
    "title": "詹府燕集奉和上宰松皋公三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "祥光虹渚应玄苍，喜溢仙曹荐羽觞。",
      "匕鬯万年征子圣，股肱一德见臣良。",
      "袖携香雾东华上，履曳星辰北斗旁。",
      "共说疑丞归大老，竞将礼乐赞灵昌。"
    ]
  },
  {
    "id": "e647d10fff91bd2dbea983e4bc0921a5",
    "title": "詹府燕集奉和上宰松皋公三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "御苑先春万木苍，宫云袅袅度琼觞。",
      "鹓班并引金貂贵，鸿羽全收玉署良。",
      "分日传经清禁里，罢朝起草紫宸旁。",
      "恩波忝窃安能报，愿祝千秋宝历昌。"
    ]
  },
  {
    "id": "e647d10fff91bd2dbea983e4595f8b68",
    "title": "詹府燕集奉和上宰松皋公三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "玉津晴望郁苍苍，环佩初临试紫觞。",
      "并向凤池开胜会，早从麟角识元良。",
      "衣冠迥出商岩上，雨露偏承幼海旁。",
      "自愧承华箴未就，谬将彤管奉明昌。"
    ]
  },
  {
    "id": "e647d10fff91bd2d1677310c280c64f3",
    "title": "赠吴山人归自京师",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "山人不解机心事，早岁藏珍学鹿门。",
      "住傍岩崖惟四壁，赋成金石几千言。",
      "偶游卿相多悬榻，归去蓬蒿正满园。",
      "京洛岂无知已在，看君终是厌烦喧。"
    ]
  },
  {
    "id": "e647d10fff91bd2d6e33d57df39cba4a",
    "title": "赠许太宰",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "卿家勋贵似诸袁，两世三登八座尊。",
      "接席貂蝉开甲第，成阴桃李在公门。",
      "身延白屋频推哺，官借青宫独拜恩。",
      "天子行将问黄发，老臣何以赞嘉言。"
    ]
  },
  {
    "id": "e647d10fff91bd2d8326888e05938a96",
    "title": "宿双塔寺林东城罗念庵误于郭外相寻不遇有作见寄用韵奉答",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "谩向金门学隐沦，独游花院散凉氛。",
      "诸天只在人间世，并马谁寻野外云。",
      "白日金轮临户映，香街笙管隔墙分。",
      "化城本是迷来路，莫讶幽人好避群。"
    ]
  },
  {
    "id": "e647d10fff91bd2d7efed2327aa9fe32",
    "title": "次韵赠汤将军",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "将军妙算古人同，料敌常如在目中。",
      "铁骑连营寒映月，楼船跨海夜乘风。",
      "玉门烽火今犹急，桂岭珠玑久未通。",
      "却笑封侯应有种，看君百战立奇功。"
    ]
  },
  {
    "id": "e647d10fff91bd2d5fa03de5bab84b37",
    "title": "有感",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "百步飞刀贼势雄，连城刮地泣途穷。",
      "谁供秋税耕农尽，将授寒衣杼柚空。",
      "星孛仲尼书北斗，兵交师旷讶南风。",
      "六州节制凭元老，会剪凶渠早奏功。"
    ]
  },
  {
    "id": "e647d10fff91bd2d0dee0a11f3eef0d4",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "闲对江枫诵楚骚，病容秋色偶相遭。",
      "一身萎薾同衰叶，双鬓稀疏似毨毛。",
      "衣冠巳禠甘牛马，文字终捐是粕糟。",
      "但使尽空诸所有，不妨一醉笑如陶。"
    ]
  },
  {
    "id": "e647d10fff91bd2d0dee0a11e36af290",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "宿生荤血病来消，扫室焚香意自超。",
      "坐与蜻蜓俱歇午，吟随蟋蟀共鸣宵。",
      "看云种放终疏散，嗜酒杨雄只寂寥。",
      "已觉闭关成僻性，公车□处欲相招。"
    ]
  },
  {
    "id": "e647d10fff91bd2d0dee0a11cd2e1fad",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "法宫侍从昔承恩，班列貂珰近至尊。",
      "字辨豕鱼翻帝录，笔回星汉注词源。",
      "献书开阁三公第，校射分朋七贵园。",
      "俟罪江潭今几岁，清秋回首泰阶垣。"
    ]
  },
  {
    "id": "e647d10fff91bd2d0dee0a11a6b8c6a7",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "寒垣万里事防秋，选将分兵出帝州。",
      "白马幽并游侠客，金兜肺腑冠军侯。",
      "请缨曾抱迂儒志，借箸谁当帏幄谋。",
      "己酉年来堪窃愤，翩翩胡骑入关游。"
    ]
  },
  {
    "id": "e647d10fff91bd2d0dee0a1107ac406a",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "液池梧月冷金沙，户绾天河织女家。",
      "兰麝氛氲知赐浴，芙蓉撩乱觉分花。",
      "龙舟习战铙中曲，虎旅传更马上笳。",
      "老去张骞皮骨在，秋来犹忆旧时槎。"
    ]
  },
  {
    "id": "e647d10fff91bd2d0dee0a11bcc43fea",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "学仙曾欲访王乔，中夜频将一气调。",
      "杳杳洞房开禁钥，微微面目上清潮。",
      "色湿灰时人莫识，梦钧天处语难描。",
      "怅望新秋蒲柳思，尘缘犹绊鬓先凋。"
    ]
  },
  {
    "id": "e647d10fff91bd2d0dee0a1112f0e050",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "何年海上入妖氛，满地楼台尽一焚。",
      "刃露雪霜惊壮士，阵翻蛱蝶扫□军。",
      "星河避影宵烽逼，砧杵停声哭巷闻。",
      "野老无能效筹策，空弹长铗对秋云。"
    ]
  },
  {
    "id": "e647d10fff91bd2d0dee0a117721484c",
    "title": "病中秋思八首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "远游当日意何如，楚越风烟一棹余。",
      "湖斩鲸鲵先帝迹，山围龙虎异人居。",
      "闲坐清溪谈剑术，深探古穴访仙书。",
      "试问同行相忆否，一秋多病闭茅庐。"
    ]
  },
  {
    "id": "e647d10fff91bd2d74e08a54c62feea6",
    "title": "病中秋日作四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "药裹牵缠岁半徂，秋风先自到江湖。",
      "荣枯草色占题鴂，深浅潮头候荻芦。",
      "吴地连年尽豺虎，野人何处觅莼鲈。",
      "亦知不是独醒客，与世浮沉糟可酺。"
    ]
  },
  {
    "id": "e647d10fff91bd2d74e08a542112ccf6",
    "title": "病中秋日作四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "扁舟系缆且休徂，秋旱川流未灌湖。",
      "衰齿病多诸品药，贫家薪少半圩芦。",
      "稍能鄙事催孳豕，偶戏仙方看钓鲈。",
      "自署醉侯常是醉，君王不待赐恩酺。"
    ]
  },
  {
    "id": "e647d10fff91bd2d74e08a54cb04d14b",
    "title": "病中秋日作四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "一身之外不知谋，若道谋身病未瘳。",
      "居并野僧方结夏，身随稿叶又经秋。",
      "肥犹似鬼臞何状，少不如人老合休。",
      "忽报吴门兵燹尽，古来佳丽说南州。"
    ]
  },
  {
    "id": "e647d10fff91bd2d74e08a545c0b1fb9",
    "title": "病中秋日作四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "愚公本自拙于谋，癖在烟霞况未瘳。",
      "蝉响蛩鸣分昼夜，寒灰稿木混春秋。",
      "医方百试增身病，藿食终年与世休。",
      "责守一无聊自慰，且忘倭寇过苏州。"
    ]
  },
  {
    "id": "e647d10fff91bd2d78e242f97dce5794",
    "title": "陈渡草堂二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "皂衣非复汉庭郎，蔽缊深冬卧草堂。",
      "贫薄不羞畜牸计，沉浮也逐斗鸡行。",
      "残书阁尽经旬病，异味尝来百草香。",
      "独愧顽心犹未化，十年学道几亡羊。"
    ]
  },
  {
    "id": "e647d10fff91bd2d78e242f9dfd44049",
    "title": "陈渡草堂二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "近市偏逢食有鱼，闭门不问出无车。",
      "牛衣聊自对妻子，蜡酒时将洽里闾。",
      "世网幸疏如野马，微名犹在愧山樗。",
      "亦知农圃真吾事，春至频翻种树书。"
    ]
  },
  {
    "id": "e647d10fff91bd2d42f6423a0f742bf7",
    "title": "庄中作",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "带郭顷田屋一寻，归耕自许力能任。",
      "浮沉袁盎嗤驱狗，廉侈王阳讶化金。",
      "贮麦旧庾将易谷，行鞭新禾渐成林。",
      "计然七策皆无用，小试经纶底似今。"
    ]
  },
  {
    "id": "e647d10fff91bd2da3a0c11534cde7ac",
    "title": "小楼宴坐二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "不入名山不世间，嗒然隐几置遗编。",
      "身名瓦砾宜居后，人事蚊䖟任过前。",
      "抱树蜕蝉司化运，隔窗风竹发真诠。",
      "未登道域终难罢，微管还须学测天。"
    ]
  },
  {
    "id": "e647d10fff91bd2da3a0c115aeed3284",
    "title": "小楼宴坐二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "涉世已如入梦蝶，居身未作脱鞲鹰。",
      "自疑戾契终为病，欲学墨杘又不能。",
      "金老相逢知法器，慈公颇讶似禅僧。",
      "牛乎马也从人唤，惟一迂儒是本称。"
    ]
  },
  {
    "id": "e647d10fff91bd2d8bc7dfece6f8aac8",
    "title": "自述",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "避人不敢厌高深，逃影何如学息阴。",
      "楚客又成蕉鹿梦，漆园未了是非心。",
      "纷纷世事看花发，默默天机听鸟吟。",
      "可笑维摩真病在，无言说处是金针。"
    ]
  },
  {
    "id": "e647d10fff91bd2d6dc685fa8d8ff844",
    "title": "又迭前韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "到处迷阳不记年，村中历本逐时编。",
      "寒乌满野成禾后，社燕辞人落木前。",
      "戒酒刘伶终酒性，遣言摩诘亦言诠。",
      "青天自是无逃处，何事灵均更问天。"
    ]
  },
  {
    "id": "e647d10fff91bd2d6dc685fa34cf68b2",
    "title": "又迭前韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "混合高低齐鴳凤，经过老少变鸠鹰。",
      "屈伸禽戏凭何诀，篆刻虫雕误谓能。",
      "尽日闭关非酒圣，廿年猜谜是番僧。",
      "此身本自无觔两，月旦先生若么称。"
    ]
  },
  {
    "id": "e647d10fff91bd2d1f426525c3a26814",
    "title": "疟病作",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "跰𨇤柳肘尽欣然，深隐乌皮也自便。",
      "金冶由他不由我，狼胡是病亦是天。",
      "身先辞宦犹中热，衣未经秋已着绵。",
      "炎凉反复须臾事，一疾番令悟世缘。"
    ]
  },
  {
    "id": "e647d10fff91bd2d51a92f277ba223f8",
    "title": "有相士谓余四十六岁且死者诗以自笑古人云死生亦大矣此谓趁日力以进道者言之也苟不进道总是虚生修短何辨焉苟干道有见处夕死可矣然则死生讵足为大哉",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "本是癯然山泽士，衰年况自不胜衣。",
      "色常带墨缘辞肉，形或如灰似杜机。",
      "睢于久谢偕来众，蹇拙何心知我希。",
      "世人莫诧方皋眼，相马由来失瘦肥。"
    ]
  },
  {
    "id": "e647d10fff91bd2d51a92f2799dd2ae3",
    "title": "有相士谓余四十六岁且死者诗以自笑古人云死生亦大矣此谓趁日力以进道者言之也苟不进道总是虚生修短何辨焉苟干道有见处夕死可矣然则死生讵足为大哉",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "殇子彭聃谁夭寿，百骸九窍孰疏亲。",
      "若过颜氏十四岁，便了王孙一祼身。",
      "三载滥叨金马客，几人共坐绛纱春。",
      "即今已似前生事，何待他年迹始陈。"
    ]
  },
  {
    "id": "e647d10fff91bd2d51a92f27a5ac8aca",
    "title": "有相士谓余四十六岁且死者诗以自笑古人云死生亦大矣此谓趁日力以进道者言之也苟不进道总是虚生修短何辨焉苟干道有见处夕死可矣然则死生讵足为大哉",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "人情心事古犹今，寂寞空林寄此心。",
      "贤圣不分聊中酒，亏成忘尽一开琴。",
      "有书终日只掩卷，无病长年亦拥衿。",
      "即使癃然似桑户，未逢点也是知音。"
    ]
  },
  {
    "id": "e647d10fff91bd2d51a92f278c94268b",
    "title": "有相士谓余四十六岁且死者诗以自笑古人云死生亦大矣此谓趁日力以进道者言之也苟不进道总是虚生修短何辨焉苟干道有见处夕死可矣然则死生讵足为大哉",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "学道曾窥天壤意，寒儒又是膝挛人。",
      "只言蔡泽有限寿，谁见壶丘不定身。",
      "贵客懒迎长谢病，薄田可饱敢称贫。",
      "后来不用问修短，已占溪山四十春。"
    ]
  },
  {
    "id": "e647d10fff91bd2dc986c9b0dfd05321",
    "title": "小集为人所刻",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "文学从来本不长，隐居辞说半猖狂。",
      "徒令后世能疑孟，只觉前身似姓庄。",
      "玄白何分终覆瓿，谷臧奚事总亡羊。",
      "从今巳息掞天口，只着农桑一两章。"
    ]
  },
  {
    "id": "e647d10fff91bd2d1ab81e83cc41818e",
    "title": "囊痈卧病作三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "节候经春日日阴，寒衿独拥闭门深。",
      "终朝炼液非仙气，几岁悬疣是雨淫。",
      "焦火凝冰镌瘦骨，儿痴女长试灰心。",
      "总缘病里悲歌意，不为离乡也越吟。"
    ]
  },
  {
    "id": "e647d10fff91bd2d1ab81e8393e6d606",
    "title": "囊痈卧病作三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "春半忽惊狗马疾，年来似是龙蛇辰。",
      "谢医少钱长却药，暖骨累裀聊借人。",
      "味为补虚一试肉，事求如意屡生嗔。",
      "正愁未了形骸外，生老病苦只此身。"
    ]
  },
  {
    "id": "e647d10fff91bd2d1ab81e83e32277f6",
    "title": "囊痈卧病作三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "频年丧我几堪隐，到处逢人争任争。",
      "疣赘勿嫌能侈性，支离番笑足全生。",
      "野蔬入口胜甘脆，病骨先时卜雨晴。",
      "苦讶道人长好懒，如今懒病果相成。"
    ]
  },
  {
    "id": "e647d10fff91bd2d9a71f3bb6c84d07b",
    "title": "灵芝寺同童元功宴坐",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "湖上高楼纵远心，复沿湖岸过东林。",
      "身闲似带烟霞气，地冷兼无钟磬音。",
      "衣里宝珠应自信，苑中灵草试相寻。",
      "坐来忽散千峰雪，对尔无言意转深。"
    ]
  },
  {
    "id": "e647d10fff91bd2d85ae7831a551d5de",
    "title": "次人忧旱作",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "岁岁吴侬事水耕，朝朝占雨愁云轻。",
      "泽中不闻鸠语合，田际但见龟文生。",
      "野老舐糠犹自得，书生炊桂亦何情。",
      "东南生计已如此，闻道山西又点兵。"
    ]
  },
  {
    "id": "e647d10fff91bd2de65bcadf037ef480",
    "title": "再游清溪庄值主人不在次韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "桃树临溪思不禁，扁舟重问草堂阴。",
      "西湖水落鼋鼍石，南国霜清橘柚林。",
      "垄际流泉宜稻性，窗前过鹿解人心。",
      "忆君剪径相迎处，今日蓬蒿又已侵。"
    ]
  },
  {
    "id": "e647d10fff91bd2d32d89a3acc1d224a",
    "title": "登屠翰林仍台作二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "太史仙台多胜概，正临携李古城东。",
      "五色云生知海近，四围山远觉天空。",
      "闲居作赋青春后，几岁鸣弦明月中。",
      "不是掖垣同宦侣，闭关那许得相逢。"
    ]
  },
  {
    "id": "e647d10fff91bd2d32d89a3a6be911f7",
    "title": "登屠翰林仍台作二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "一上高台兴不孤，望中总总入虚无。",
      "烟霏春变阴晴气，草树天输海岳图。",
      "对酒笑将花是伴，销忧谁问土非吾。",
      "知君苦厌卧此地，能令肺病苏时屠。"
    ]
  },
  {
    "id": "e647d10fff91bd2d5bd41fd2b10749e0",
    "title": "金泽寺中寄松江友人",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "澄湖昨夜雨初霁，骤觉春衫寒意多。",
      "远浦草青送归雁，夕阳潮上生微波。",
      "戏窥佛偈翻金字，静卧岩扉掩绿萝。",
      "伊人只在蒹葭外，独对清尊柰尔何。"
    ]
  },
  {
    "id": "e647d10fff91bd2dfa96b65361346996",
    "title": "至常熟陈中丞白训导邀登福山看海二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "春早湖山雨半晴，有客邀我观沧瀛。",
      "泽国冥冥蒸海气，石滩浅浅斗江声。",
      "日月回旋一岛小，金银色相十洲明。",
      "微风向夕送清响，应是仙人吹玉笙。"
    ]
  },
  {
    "id": "e647d10fff91bd2dfa96b6530c7fb6e2",
    "title": "至常熟陈中丞白训导邀登福山看海二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "久缘迫陕悲时俗，海峤春临思若何。",
      "地涌龙蛇争起陆，天投星斗横翻波。",
      "封疆坐觉华夷并，气候常看雾雨多。",
      "才谢枚生能作赋，观潮恰对曲江阿。"
    ]
  },
  {
    "id": "e647d10fff91bd2d6c07bb895ec4c537",
    "title": "松江金泽寺四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "东南巨浸五湖深，古寺维舟正夕阴。",
      "客到山僧罢清磬，雀諠晴日下高林。",
      "夹洲烟火三家市，满目蒹葭万里心。",
      "徙倚不知余兴尽，月明还拟听龙吟。"
    ]
  },
  {
    "id": "e647d10fff91bd2d6c07bb894455a794",
    "title": "松江金泽寺四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "三江抱处势如环，野客探奇住不还。",
      "一望楼台疑海上，稍闻鸡犬觉人间。",
      "幸无渔父知名姓，且与山僧共闭关。",
      "自笑归来张季子，春时莼叶未堪攀。"
    ]
  },
  {
    "id": "e647d10fff91bd2d6c07bb8993683fe2",
    "title": "松江金泽寺四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "何年此地开金刹，宋代流传直到今。",
      "听法石将山竹幻，护经龙与水增深。",
      "炉烟袅袅知尘性，柏树青青见佛心。",
      "可是攀缘浑未尽，天花犹自惹衣襟。"
    ]
  },
  {
    "id": "e647d10fff91bd2d6c07bb894c4e7e20",
    "title": "松江金泽寺四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "水国余寒芳草稀，偶随烟艇问山扉。",
      "窗中怪石如人立，天际孤帆伴鸟飞。",
      "高斋尽日逢僧语，短褐经春换客衣。",
      "吴江亦是垂纶地，笑指星文愧少微。"
    ]
  },
  {
    "id": "e647d10fff91bd2d48d51b2f4d3aa7cd",
    "title": "天宁寺尘外楼四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "瞰郭楼台谁共登，偶携仙客对山僧。",
      "林烟渺渺人家尽，阶日微微花气蒸。",
      "浮世闲看飞鸟过，机心不遣白猿腾。",
      "平生自笑支离甚，散发行歌此又曾。"
    ]
  },
  {
    "id": "e647d10fff91bd2d48d51b2f789fb25e",
    "title": "天宁寺尘外楼四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "名山不用远攀登，暂借绳床我亦僧。",
      "几树鸣禽助禅寂，一丛修竹散炎蒸。",
      "捻花不尽心传妙，对搭空将口说腾。",
      "俯仰百年成滚滚，乾坤只眼更谁曾。"
    ]
  },
  {
    "id": "e647d10fff91bd2d48d51b2f554030f5",
    "title": "天宁寺尘外楼四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "金门十载笑重登，归去仍依白社僧。",
      "虚馆静听宵蚁战，远山时见夏云蒸。",
      "巳甘散栎终年计，耻逐冥鸿万里腾。",
      "为问洛城冠盖侣，鬓毛销尽得闲曾。"
    ]
  },
  {
    "id": "e647d10fff91bd2d48d51b2ffb4c3a18",
    "title": "天宁寺尘外楼四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "闲里香台尽日登，嘿然一笑又逢僧。",
      "衣裁野薜缁尘净，饭试山精石鼎蒸。",
      "大士西方谈实相，仙人东海说飞腾。",
      "人间多少亡羊路，一一行来也未曾。"
    ]
  },
  {
    "id": "e647d10fff91bd2df27bd4541eba751b",
    "title": "赠庵中老僧僧解相人术少尝游历江南晚归庵中",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "早从祝发事栖岩，为礼名师每向南。",
      "业净六根成慧眼，身无一物寄茆庵。",
      "厨边引涧宁须汲，松下翻经几到龛。",
      "若使焚香能证道，前身应说是香严。"
    ]
  },
  {
    "id": "e647d10fff91bd2d12d5901d9cb01b3d",
    "title": "题湖上废寺二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "禅宫旧枕清湖曲，与客寻幽试共登。",
      "独树春深初着蕊，空山行遍不逢僧。",
      "台荒曾与施乌食，城化徒闻驻鹿乘。",
      "惟有松房明月影，夫年长似为然灯。"
    ]
  },
  {
    "id": "e647d10fff91bd2d12d5901da54e5f0b",
    "title": "题湖上废寺二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "古寺无人尽日开，阴廊寂寂长莓苔。",
      "何年飞锡老僧去，此度折梅狂客来。",
      "迸水乍如闻梵乐，疏松犹自绕香台。",
      "人间俯仰成今古，何必昆明有劫灰。"
    ]
  },
  {
    "id": "e647d10fff91bd2db2425a89141e59c7",
    "title": "游宜兴海会寺作",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "径路缘溪不知远，忽然身已入峰腰。",
      "深山怪石如怀宝，暗谷悬泉讶听潮。",
      "僧比封君千顷竹，人稀农亩万家樵。",
      "远公不厌疏狂客，试结茅庐共寂寥。"
    ]
  },
  {
    "id": "e647d10fff91bd2d04dcf26d492cf02f",
    "title": "题龙池庵三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "远游为访白云岩，转尽孤峰路更南。",
      "龙见小身时出井，虎驯大士旧开庵。",
      "禅心客思俱潭水，古佛寒松共石龛。",
      "坐对老僧无一事，夜深相与说《楞严》。"
    ]
  },
  {
    "id": "e647d10fff91bd2d04dcf26df412566b",
    "title": "题龙池庵三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "精庐原寄北山岩，新筑高斋过岭南。",
      "谷窈窕间还密树，石孤危处更虚庵。",
      "听经野鹿频窥户，宴坐山僧不出龛。",
      "客欲逃禅无可醉，远公于酒禁方严。"
    ]
  },
  {
    "id": "e647d10fff91bd2d04dcf26dd947d1bc",
    "title": "题龙池庵三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "霁后岚光散晓岩，望中佳丽尽东南。",
      "三春兰蕙堪成畹，千里湖山并在庵。",
      "驯鸽下时呈佛性，飞鹰宿处见僧龛。",
      "维摩今日还多病，酬答谁将究妙严。"
    ]
  },
  {
    "id": "e647d10fff91bd2de44ed674c81ca6a8",
    "title": "赠黄子晦",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "黉舍相逢忆聚星，予惭入室尔趋庭。",
      "子长能继先人业，王吉曾承博士经。",
      "万里风烟还命驾，廿年踪迹已如萍。",
      "衰颜重感青衿日，一笑尊前喜愧并。"
    ]
  },
  {
    "id": "e647d10fff91bd2db92ef42f0cc7191e",
    "title": "次韵赠薛仲常",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "山林钟鼎性俱安，官舍宁非在涧盘。",
      "此日心情真似水，平生臭味本如兰。",
      "阅世方皋谁牝牡，认真桑户且衣冠。",
      "只应黄马频来往，春日江枫共倚栏。"
    ]
  },
  {
    "id": "e647d10fff91bd2df8524052d90b613f",
    "title": "寄周台官二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "南台分署沐恩初，官是畴人世业余。",
      "龙吐珠玑天地转，星涂黄赤石甘书。",
      "泰阶平处瞻云阙，玉漏清时直禁庐。",
      "应有道人扣关者，试看紫气近何如。"
    ]
  },
  {
    "id": "e647d10fff91bd2df852405201432167",
    "title": "寄周台官二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "文史元随供奉间，南都秘省更清严。",
      "沙书暗译西蕃历，草奏多陈南极占。",
      "日下有云朝纪瑞，台中无事昼垂帘。",
      "倘睹少微思处士，渔樵已判此生淹。"
    ]
  },
  {
    "id": "e647d10fff91bd2d19ab2506240e4dbc",
    "title": "岁暮有怀诸子",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "岁暮萧条只自如，南州高士久无书。",
      "樗材在野大何用，种发经年短不梳。",
      "剡水惊心溪雪后，陇山飞梦岭梅初。",
      "祠郎消息凭谁问，万里昆明是谪居。"
    ]
  },
  {
    "id": "e647d10fff91bd2d45430db0003a1a79",
    "title": "家居喜袁芳洲相过赋此为赠三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "相逢京国最情深，休沐归来每共寻。",
      "异品对餐呈海味，道衣便坐解朝簪。",
      "迂疏北阙上书日，寂寞江潭俟罪心。",
      "巳分与君成契阔，一杯还此幸同斟。"
    ]
  },
  {
    "id": "e647d10fff91bd2d45430db081f9ff16",
    "title": "家居喜袁芳洲相过赋此为赠三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "忆昔曾同念庵子，岁寒访汝深雪边。",
      "别开闲馆屏人语，不解朝衣藉草眠。",
      "琴意相传中散后，玄言每到漆园前。",
      "正是江东暮云处，再逢携手一凄然。"
    ]
  },
  {
    "id": "e647d10fff91bd2d45430db0b3d77743",
    "title": "家居喜袁芳洲相过赋此为赠三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "四十支离一老夫，衰颜恰比列仙臞。",
      "铸金不验身多病，种树无能圃半芜。",
      "长日闭关聊嘿嘿，短衣迎客笑拘拘。",
      "知君昔日探玄意，定有真诠肯示予。"
    ]
  },
  {
    "id": "e647d10fff91bd2dde056f1de14f0f77",
    "title": "赠张赣州致仕还吴次达夫韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "田园旧在海东头，海上新归张翰舟。",
      "种菊不辞三径晚，采莼将及五湖秋。",
      "人情历尽惟看奕，世事忘来独好楼。",
      "剩有著书心尚在，知君原不为穷愁。"
    ]
  },
  {
    "id": "e647d10fff91bd2decd8d0871e7a0dc0",
    "title": "赠宜兴王丞次韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "官粟还能五斗无，年来只是忆樵渔。",
      "道知战胜臞犹在，诗为身穷思独殊。",
      "耕稼吾非徐孺子，才华尔亦阮元瑜。",
      "他年更向龙门隐，为念江皋一腐儒。"
    ]
  },
  {
    "id": "e647d10fff91bd2d5a7b5e66cab4016d",
    "title": "答朱刑部士南见寄",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "清斋偃息灌园余，啭尽春禽又夏初。",
      "对客不须妨蜡屐，占年常自检农书。",
      "六经脚注吾焉敢，五岳行踪或可如。",
      "宣室正须公等在，野人只合掩荒庐。"
    ]
  },
  {
    "id": "e647d10fff91bd2d4fb930e7bc2ce518",
    "title": "同万鹿园宿工文庵次韵有赠",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "何处寻山不厌深，淡烟归鸟暮钟音。",
      "去家百里讶如客，别尔经年尚此心。",
      "宴坐清香滋夜气，闭门残雪映寒林。",
      "相从一宿应堪觉，机事何须问汉阴。"
    ]
  },
  {
    "id": "e647d10fff91bd2d877fd4c4dc79de6e",
    "title": "次叶师与诸生讲书钟楼寺闻钟作",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "早岁传经发已斑，寄身精舍渺人寰。",
      "苔边屦迹堪盈户，花外钟声正掩关。",
      "骤觉海潮生静夜，却随仙梵响空山。",
      "先生嘿嘿隐几坐，试问诸生醒梦间。"
    ]
  },
  {
    "id": "e647d10fff91bd2d4d6a8f5657a149c0",
    "title": "养病道院忽张君见访不值奉寄",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "生涯岁岁药囊间，已息交游亦未闲。",
      "土木形骸真觉稿，蓬蒿庭院只常关。",
      "偶随道侣学禽戏，忽枉高人题凤还。",
      "此夕知君向何处，多应弄月卧江湾。"
    ]
  },
  {
    "id": "e647d10fff91bd2de64824e1d9022443",
    "title": "答赠胡柏泉",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "赤囊前日奏边书，皂帽何时掩故庐。",
      "鸣剑岂知孤愤切，请缨争笑少年疏。",
      "自甘淡泊看松菊，耻学浮沉逐里闾。",
      "春日黄鹂西涧草，忆君归去灌园初。"
    ]
  },
  {
    "id": "e647d10fff91bd2d7d156a3474c929b3",
    "title": "送郭无锡擢南曹主事",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "郭侯齐鲁推名士，暂屈清才绾县符。",
      "折狱一言惊老吏，洗心终岁比冰壶。",
      "南曹巳应郎官宿，东国常怀仙令凫。",
      "野老殷勤何以赠，益崇明德永嘉誉。"
    ]
  },
  {
    "id": "e647d10fff91bd2d0504000a766d1279",
    "title": "赠督府张半洲兼柬周中丞石崖四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "威名昔日动南荒，斧钺重分定海疆。",
      "八镇大臣承节制，六千君子备戎行。",
      "若营内险无如海，但练沙兵略用狼。",
      "师老寇深为日久，伫看石画一更张。"
    ]
  },
  {
    "id": "e647d10fff91bd2d0504000a67c4c153",
    "title": "赠督府张半洲兼柬周中丞石崖四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "壮猷元老旧文儒，羽戚雍容礼乐余。",
      "吴起援枹休进剑，韦卿对垒只肩舆。",
      "抚士严冬挟重纩，屏人半夜草阴符。",
      "复道降人为我用，三吴深雪正擒俘。"
    ]
  },
  {
    "id": "e647d10fff91bd2d0504000afda5b0bd",
    "title": "赠督府张半洲兼柬周中丞石崖四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "无知丑虏恣炰虓，谁识元戎庙略饶。",
      "七策谋臣陪后乘，三镖蛮骑护前茅。",
      "计藏处女深坚壁，势激惊雷迅捣巢。",
      "民夷连结祸未已，上计由来是伐交。"
    ]
  },
  {
    "id": "e647d10fff91bd2d0504000aa0e46e7b",
    "title": "赠督府张半洲兼柬周中丞石崖四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "插羽飞书入建章，帝亲推毂任才良。",
      "东南大略输公墐，尊俎奇谋仗子房。",
      "人家半是焚烧后，禾黍又成荆棘场。",
      "为将先须固根本，诸公深计在民疮。"
    ]
  },
  {
    "id": "e647d10fff91bd2db566c6984d7e1f9b",
    "title": "尹洞山祭酒枉顾草堂有作见赠次韵二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "相思几度梦中迷，却望金门隔石溪。",
      "骐骥合驰千里足，鷡鹩分老一枝栖。",
      "门才通水劳移棹，箧尚藏书借照黎。",
      "更羡君如远祖喜，谈玄一派自关西。"
    ]
  },
  {
    "id": "e647d10fff91bd2db566c698162bb5b3",
    "title": "尹洞山祭酒枉顾草堂有作见赠次韵二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "独持鸣铎启群昏，南北诸儒尽在门。",
      "身系苍生人望久，道行世子国师尊。",
      "过忧治世常如病，冥契真诠不着言。",
      "别后知公心事在，每□□斗坐孤村。"
    ]
  },
  {
    "id": "e647d10fff91bd2d3567affc98171812",
    "title": "又迭二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "感时愁见海氛迷，抱拙空知卧一溪。",
      "秋尽龙蛇还起陆，月明乌鹊正惊栖。",
      "儒冠本不闲军旅，肉食谁能念藿藜。",
      "对子杞忧方一写，明朝车马又东西。"
    ]
  },
  {
    "id": "e647d10fff91bd2d3567affcb5be3d6e",
    "title": "又迭二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "樗散无能任醉昏，萧然带索掩衡门。",
      "荒庭久巳无綦履，上客何期共酒尊。",
      "筹国赖君三寸舌，著书强我五千言。",
      "拥衾相对浑忘寝，弦月微微上远村。"
    ]
  },
  {
    "id": "e647d10fff91bd2dad5772c39853f3de",
    "title": "送曹子泰自大理出守漳郡",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "兵戈南徼方多事，佩印特烦良牧来。",
      "于公治狱元无枉，孟绰持廉也有才。",
      "山税积荒劳抚字，海氓负险费招徕。",
      "要使经营收异绩，未宜拘谫按常裁。"
    ]
  },
  {
    "id": "e647d10fff91bd2d26a0316c844c9e60",
    "title": "赠都督万鹿园四首次思节韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "几年枯寂学全真，一握兵机运鬼神。",
      "骄养义儿皆判死，灰心禅客亦投身。",
      "独承利镞生如剩，遍散黄金家益贫。",
      "直欲填桥跨沧海，先声万里走波臣。"
    ]
  },
  {
    "id": "e647d10fff91bd2d26a0316ca0892b5f",
    "title": "赠都督万鹿园四首次思节韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "暂脱荷衣事鼓鼙，从军亦复有新诗。",
      "犯难甘为智士笑，还山肯顾道人期。",
      "申胥自信知天定，李广何心计数奇。",
      "尊伦运筹今巳就，潢池跳跃欲奚为。"
    ]
  },
  {
    "id": "e647d10fff91bd2d26a0316cb39a6338",
    "title": "赠都督万鹿园四首次思节韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "许国谁能似尔真，每忧时变几伤神。",
      "试看养乱偷生□，共是腰金拖玉身。",
      "杼轴千家愁命尽，转输万里叹师贫。",
      "饥馑干戈今并急，谟谋全仰二三臣。"
    ]
  },
  {
    "id": "e647d10fff91bd2d26a0316c3c9e419d",
    "title": "赠都督万鹿园四首次思节韵",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "寒宵清啸杂征鼙，抚剑刘琨本善诗。",
      "开幕待降收死力，隔江遣谍刻还期。",
      "功须因败番成巧，算恰当机不见奇。",
      "长子帅师今在尔，道傍筑室莫轻为。"
    ]
  },
  {
    "id": "e647d10fff91bd2dc9a3fd683e557c1b",
    "title": "万思节工于诗而又学射次韵答之",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "衣钵寂寥吾且老，文章锻炼子能工。",
      "一源已谓出天稷，六义还须继国风。",
      "深穷别趣元关理，力造奇言不露锋。",
      "便是诗家射雕手，何须射艺又兼通。"
    ]
  },
  {
    "id": "e647d10fff91bd2d07fb05fca9a79399",
    "title": "咏俞虚江参将四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "将军意气夐无伦，感激宁辞血战频。",
      "手抟鬼夷尝百种，身悬鲸海历三春。",
      "扫空巢穴多深夜，夺得艅艎只数人。",
      "此日渠魁当授首，策勋早见上麒麟。"
    ]
  },
  {
    "id": "e647d10fff91bd2d07fb05fcf87f46da",
    "title": "咏俞虚江参将四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "知君兵计原儒术，儒术深明计转工。",
      "洞识天符非候气，妙穷火力不因风。",
      "巨鱼射处波神遁，雄剑鸣时水怪空。",
      "却笑贼徒能嶞□，几人䦛䦟劫灰中。"
    ]
  },
  {
    "id": "e647d10fff91bd2d07fb05fcef099375",
    "title": "咏俞虚江参将四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "昔破交夷尚少年，秘经曾自白猿传。",
      "一军尽署沧溟里，百战常居士卒先。",
      "龙为求群窥剑匣，蜃因吐气护楼船。",
      "寻常啮齿非无为，不荡三韩誓不旋。"
    ]
  },
  {
    "id": "e647d10fff91bd2d07fb05fc604f5aea",
    "title": "咏俞虚江参将四首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "绝岛诸蛮次第芟，中宵蓐食理征衫。",
      "舱通木井三年水，樯转铜乌万里帆。",
      "军斗稀鸣人莫犯，身衣常解士争衔。",
      "功成他日谁能颂，海上磨厓大字嵌。"
    ]
  },
  {
    "id": "e647d10fff91bd2d71b77d5b120ae3d0",
    "title": "万思节以集中无名作诗见贻二首其一",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "学道频年慕屡空，支离犹堕语言中。",
      "不是班生表人物，徙然杨子戏雕虫。",
      "书字书名吾岂敢，得皮得髓子应同。",
      "他年郊畤传中说，倘借名卿孰过公。"
    ]
  },
  {
    "id": "e647d10fff91bd2d8ffd871891255d4b",
    "title": "次万思节韵萧芝田二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "屠龙老已知无用，一遇时艰见术精。",
      "淬就戈矛皆吐火，幻成狮象总疑兵。",
      "空中堕语人无迹，地底藏雷贼不惊。",
      "战胜何心邀重赏，由来只欲赌声名。"
    ]
  },
  {
    "id": "e647d10fff91bd2d8ffd87184185cd57",
    "title": "次万思节韵萧芝田二首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "共说火攻为上策，秘方谁复似君能。",
      "石飞陡使晴鸣雹，机转真疑夏造冰。",
      "鲁国云梯犹自拙，楚中燧象未须惊。",
      "么么倭鬼那堪算，破虏横行记昔曾。"
    ]
  },
  {
    "id": "e647d10fff91bd2d4f4719a624e85052",
    "title": "癸卯送仲弟正之赴试",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "偶因今日送行处，尚忆当年听鹿鸣。",
      "马氏白眉占仲子，吴门霜鬓愧难兄。",
      "秋来一雁寒江影，天外三山古帝城。",
      "此去骞腾非所羡，期无温饱负平生。"
    ]
  },
  {
    "id": "e647d10fff91bd2df83c0b227b6fab68",
    "title": "题王世新一枝窝三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "萧然环堵傍湖坳，半瓦参差半覆茅。",
      "钟鼎相传精古字，户庭不出玩初爻。",
      "纷华燕雀窥金屋，空旷鶢鶋占海郊。",
      "荣寂两忘非所事，一枝聊尔寄吾巢。"
    ]
  },
  {
    "id": "e647d10fff91bd2df83c0b22e6f24b62",
    "title": "题王世新一枝窝三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "自笑名场久脱羁，敝庐岁岁理新茨。",
      "试看绕树空三匝，何似巢林寄一枝。",
      "闲行蓬藋孤飞处，晏坐榆榜敛翼时。",
      "寂寞漆园千载后，心期应只许君知。"
    ]
  },
  {
    "id": "e647d10fff91bd2df83c0b22790e1a5c",
    "title": "题王世新一枝窝三首",
    "authorName": "唐顺之",
    "authorId": "e647d10fff91bd2d4dcf43543a20f62a",
    "dynasty": "明",
    "content": [
      "希世从来谢不能，虚闲每与道心增。",
      "交游息处孤松对，今昔忘来一几凭。",
      "夜读阴符羞说剑，醉过白社偶同僧。",
      "如君自以鷡鹩比，借问何人是大鹏。"
    ]
  }
]