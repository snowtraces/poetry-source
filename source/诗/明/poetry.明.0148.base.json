[
  {
    "id": "e647d10fef2b4831ed8c9cf45e4e4b5c",
    "title": "游石经寺二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我闻小西天，境幽地殊僻。",
      "肇基自北齐，隋师重开辟。",
      "梵经十二部，刻石閟灵室。",
      "有唐开元中，金仙力修饰。",
      "香木示佳祥，神光著灵迹。",
      "至今数百年，风致宛犹昔。"
    ]
  },
  {
    "id": "e647d10fef2b48319bde6d96fe977722",
    "title": "光霁轩为蹇叔华赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "繄昔濂溪翁，图启太极秘。",
      "岂惟开后学，往圣亦能继。",
      "襟怀复洒落，人皆仰光霁。",
      "惟子古渝彦，性资喜纯粹。",
      "皎皎鸾凤姿，温温瑚琏器。",
      "蚤探濂溪学，妙理独超诣。",
      "端居澹无营，坐挹庭草翠。",
      "灵台湛虚明，物欲岂能蔽。",
      "光风与霁月，悠然见胸次。",
      "愿言穷道源，直要溯洙泗。"
    ]
  },
  {
    "id": "e647d10fef2b4831a78f811b1a78d816",
    "title": "送左卫郑指挥之任",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "却谷富诗礼，声华著中军。",
      "祭遵事雅歌，汉庭策殊勋。",
      "论将岂专武，亦复尚夫文。",
      "竹素纪遗烈，千载扬清芬。",
      "郑君将门英，才略迥超群。",
      "替职觐天阙，复喜归南藩。",
      "承恩出都门，雨雪正纷纷。",
      "扬舲过淮泗，遥望江东云。",
      "不日度庾岭，粤山见嶙峋。",
      "旌麾耀轩墀，锦衣拜双亲。",
      "训武谅多暇，接引皆儒绅。",
      "愿言竭忠赤，于以报皇仁。"
    ]
  },
  {
    "id": "e647d10fef2b48313e7520d5cb838d2c",
    "title": "湖山秋夕图为礼斋郭公子赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "夕景敛馀辉，湖山喜幽寂。",
      "桂花散清芬，松树带寒色。",
      "玉蟾天东来，下照湖水碧。",
      "群鸟栖未定，驯麋意闲适。",
      "诗兴入冥搜，风致浩无极。",
      "何当挟飞仙，长歌溯寥泬。"
    ]
  },
  {
    "id": "e647d10fef2b4831ad19864d6a9b4ec5",
    "title": "筠雪轩为姑苏吴廷瑞赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "修筠近前楹，劲节恒在目。",
      "朝来积雪多，风落声簌簌。",
      "寒侵白鸾尾，冻折琅玕玉。",
      "新音静宜听，清气端可掬。",
      "闲歌淇澳诗，缅想筼筜谷。",
      "何以慰雅怀，陶然醉醽醁。"
    ]
  },
  {
    "id": "e647d10fef2b4831583473442c565456",
    "title": "友清轩为江阴黄彦达赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "澄江有佳士，不为尘事撄。",
      "所事在高洁，卜筑向林扃。",
      "轩居喜幽僻，松梅有馀清。",
      "苍髯屋角垂，翠羽花间鸣。",
      "闲将绿绮弹，爱此霜月明。",
      "悠然协清趣，孰识此时情。"
    ]
  },
  {
    "id": "e647d10fef2b48318ddb13c027c43322",
    "title": "送广州俊都纲之任",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "光孝古名刹，六祖修行地。",
      "素称大丛林，缁流若云聚。",
      "粤从建僧司，宗风畅前裔。",
      "尚人旧居此，蚤矣悟禅秘。",
      "迩来授都纲，恩命实非细。",
      "昨从北京回，天界暂留憩。",
      "兹晨发都城，驰道雪初霁。",
      "悬想到官时，菩提长新堤。"
    ]
  },
  {
    "id": "e647d10fef2b483168c1d697d4eef570",
    "title": "晚翠轩为主事唐吉祥赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "亭亭百尺松，先世栽培厚。",
      "阅历已百年，直干大如斗。",
      "翠色干九霄，清阴连数亩。",
      "风声响波涛，露气袭窗牖。",
      "美人日相对，爱之犹好友。",
      "斫苔求茯苓，采花酿春酒。",
      "岂无桃与杏，妖艳非所偶。",
      "何如岁寒姿，终可奈长久。"
    ]
  },
  {
    "id": "e647d10fef2b4831a13e5ada219bfee6",
    "title": "挽广西钱参政",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "武肃有贤孙，才华信英特。",
      "粉署腾芳声，黄堂著嘉绩。",
      "继参广藩政，令誉尤煊赫。",
      "炎徼仰威名，群黎沐恩泽。",
      "方图展经济，报国竭忠赤。",
      "一疾竟沉绵，遂作九泉客。",
      "风悲桂岭秋，月黯薇垣夕。",
      "庶僚承哀讣，相对动凄恻。",
      "旅榇自南来，薤露惨行色。",
      "窀穸谅有期，铭昭墓门石。"
    ]
  },
  {
    "id": "e647d10fef2b4831bca5c202e5a8c958",
    "title": "种善堂为仁和王惟善赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "武林有佳士，医术能专攻。",
      "一从来京师，市隐阛阓中。",
      "济人居善药，卓有宋清风。",
      "所居矧幽寂，梧竹纷成丛。",
      "橘井湛秋绿，杏花媚春红。",
      "孜孜务种善，阴德日已崇。",
      "愿言慎终始，无亏平昔功。",
      "它年方伎传，令誉垂无穷。"
    ]
  },
  {
    "id": "e647d10fef2b4831534aed233f570e05",
    "title": "梧月轩为徐公子尚絅赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "轩前有高梧，繁阴覆石坛。",
      "修柯长百尺，宛若青琅玕。",
      "明月天际来，下照影团团。",
      "紫花凝露香，碧叶含风寒。",
      "美人启窗坐，玩赏有馀欢。",
      "素彩生席上，清声起檐端。",
      "托根幸得所，久依金井阑。",
      "谅非众木偶，终当栖凤鸾。"
    ]
  },
  {
    "id": "e647d10fef2b483186425ca3dc7080db",
    "title": "梅月轩",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "幽轩敞虚明，况遇风露夕。",
      "寒梅逞芳姿，皓月流素魄。",
      "清晕满庭除，暗香浮几席。",
      "伊人静相对，尘虑若冰释。",
      "正宜抚瑶琴，不用吹玉笛。",
      "长歌逋仙诗，清思自无极。"
    ]
  },
  {
    "id": "e647d10fef2b4831e80c53ac4bf477ed",
    "title": "浙江林参政挽诗",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "维公闽海彦，才名孰能先。",
      "襟怀冰雪清，节操金石坚。",
      "柏府久敡历，薇垣适乔迁。",
      "岂惟风纪振，复见政化宣。",
      "方图报圣恩，一疾遽沉绵。",
      "夙志竟莫酬，饮恨归重泉。",
      "余久慕英概，忍闻讣音传。",
      "载歌薤露词，不觉泪潸然。",
      "幸有太史辞，煌煌贲新阡。"
    ]
  },
  {
    "id": "e647d10fef2b4831442a9dbdd8f94633",
    "title": "宜澹轩",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "人生穹壤间，随分安厥宜。",
      "所贵在闻道，侈靡诚可嗤。",
      "繄昔金谷园，繁华冠当时。",
      "一旦变荒榛，千载令人悲。",
      "钟均将门英，冲怀慕希夷。",
      "大羹与玄酒，此味深自知。",
      "克守武侯训，澹泊恒自持。",
      "啜水胜饮醪，餐冰犹茹饴。",
      "痛洗纨绮习，思效古人为。",
      "勖哉慎所操，远大以为期。"
    ]
  },
  {
    "id": "e647d10fef2b4831fd077613018640f5",
    "title": "韫玉斋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "粲粲荆山英，声价逾结缘。",
      "卞和亦何人，三献徒取辱。",
      "维君美风仪，温温宛如玉。",
      "怀宝不轻售，待价藏诸椟。",
      "孚尹竟旁达，光采眩人目。",
      "行当贡天朝，宁容久潜伏。"
    ]
  },
  {
    "id": "e647d10fef2b48315e327320eeac45a2",
    "title": "慈训堂为王士原赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "王氏有贤母，贞节迈古人。",
      "晨昏善教子，诲语何谆谆。",
      "所勉在诗书，所陈在彝伦。",
      "自爱熊丸苦，宁知鹤发新。",
      "子今赖有成，素履夐出群。",
      "竭力致孝养，期报教育恩。",
      "诸孙亦秀发，佩服矢弗谖。",
      "高堂揭华篇，歌咏归儒绅。"
    ]
  },
  {
    "id": "e647d10fef2b4831a0b35728a30b35dd",
    "title": "美邹烈妇",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "史妇邹氏女，红颜盛芳年。",
      "良人隶戎籍，荷戈去防边。",
      "兵尘方澒洞，杀气亘中天。",
      "仓皇失所依，已不望生全。",
      "一朝竟遭掠，剑戟罗满前。",
      "宁死不受污，遇害归黄泉。",
      "白璧虽无瑕，鸾镜岂复圆。",
      "至今坟上木，清风犹凛然。",
      "我为纪贞烈，留待太史编。"
    ]
  },
  {
    "id": "e647d10fef2b4831223fe2c365816c50",
    "title": "送受益黄先生会试",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "夫君蓝溪后，瑜■蕴荆璞。",
      "结发抱遗经，道源溯伊洛。",
      "春秋夙所嗜，义例尊笔削。",
      "朅来试秋闱，摛藻扬景铄。",
      "奋身青云中，丹桂喜高擢。",
      "春闱期在迩，万里赴京国。",
      "大廷拟敷对，早晚膺宠渥。",
      "勉哉树勋名，勿负平昔学。"
    ]
  },
  {
    "id": "e647d10fef2b4831f8ae60e73d4a7262",
    "title": "思贻堂为钱宣昆仲赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "海虞有钱氏，学行众所推。",
      "虽膺九重眷，所蕴未及施。",
      "嗣子守遗训，夙夜罔或违。",
      "裕家务勤俭，存心复仁慈。",
      "善庆逮后昆，惠泽被孤嫠。",
      "诸孙信英特，双璧联光辉。",
      "孝敬心切切，友爱情怡怡。",
      "素志在显扬，拟学古人为。",
      "沉潜在经籍，跬步循矩规。",
      "为善益自力，声誉恒昭而。",
      "藏修一室中，华扁名思诒。",
      "芸香袭书幌，墨花浮砚池。",
      "有志事竟成，矧遭圣明时。",
      "奋迅谅有日，远大以为期。"
    ]
  },
  {
    "id": "e647d10fef2b48314fdbb7bac0383d8c",
    "title": "草庭为蹇公子赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "美人嗜贞素，居地喜幽僻。",
      "春融土脉动，庭草纷如织。",
      "茸茸媚烟姿，袅袅交翠色。",
      "光风自无边，生意恒不息。",
      "开窗纵清玩，万虑若冰释。",
      "缅怀濂溪翁，终日观太极。"
    ]
  },
  {
    "id": "e647d10fef2b48310b2cd08113270dd8",
    "title": "碧霞丹房为道士王立中赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "有美学仙侣，癯然辟谷颜。",
      "身披鹤氅衣，头戴芙蓉冠。",
      "寻真得秘诀，归住碧霞间。",
      "玄馆既深邃，洞门亦萧闲。",
      "安垆识火候，终日炼还丹。",
      "朱砂杂铅汞，宝鼎龙虎蟠。",
      "九转丹若成，金箓名不刊。",
      "群真拟相候，同访三神山。"
    ]
  },
  {
    "id": "e647d10fef2b4831cd112653c7008fa4",
    "title": "藏春楼",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "子家近太湖，书楼喜弘丽。",
      "水木自清华，云山见迢递。",
      "维时春载阳，淑景政明媚。",
      "林花绽嫣红，堤柳袅新翠。",
      "春光虽无涯，藏之有馀地。",
      "埙篪协淳音，沉檀蔼芳气。",
      "潜心在典坟，亹亹穷道义。",
      "蠹鱼落芸香，科斗寻古字。",
      "齐云与落星，徒尔贮歌妓。",
      "何如藏春好，生意永无替。"
    ]
  },
  {
    "id": "e647d10fef2b48317ce52c41a2942afe",
    "title": "对月焚香图为户部左郎中赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "琳宫矗璇霄，上有三素云。",
      "明蟾流清辉，虚坛净尘氛。",
      "况兹秋露凉，丹桂有馀芬。",
      "道人学仙侣，修炼志何勤。",
      "对月焚宝香，临风朝玉宸。",
      "不闻步虚声，倏觉夜将分。"
    ]
  },
  {
    "id": "e647d10fef2b483140aef3c22eaaf1c7",
    "title": "题弋阳王知县尚㻞族谱",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "人生本乎祖，此乃先哲言。",
      "譬木有其本，譬水有其源。",
      "源深流则长，本固末自蕃。",
      "山阴有王氏，乡邑称名门。",
      "阅历世代久，谱谍幸斯存。",
      "昭穆既弗紊，支派一何繁。",
      "诸孙宰弋阳，德性犹春温。",
      "涖政日多暇，修谱贻后昆。",
      "匪惟知所重，宗族赖以敦。"
    ]
  },
  {
    "id": "e647d10fef2b4831f85e341a97bf181d",
    "title": "和胡祭酒村居即事韵",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "赤日方赫炽，临流咏风涟。",
      "轩窗既弘敞，水木尤澄鲜。",
      "泳波见游鯈，抱叶鸣新蝉。",
      "炎蒸倏焉涤，凉气恒满前。",
      "忆昔河朔饮，犹鲸吸百川。",
      "人生行乐耳，矧遇承平年。"
    ]
  },
  {
    "id": "e647d10fef2b483126acbc894f3006cc",
    "title": "小瀛洲为礼部侍郎王公行俭赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我闻瀛洲居，景物一何好。",
      "晨曦耀琼林，夕露泫瑶草。",
      "清严犹秘府，图籍纷浩浩。",
      "中有列仙儒，颜容长不老。",
      "玉堂视草回，幽致协冲抱。",
      "所尊鲁麟经，所黜汉鸿宝。",
      "进秩贰春官，礼乐在论讨。",
      "皇猷资黼黻，人物归品藻。",
      "圣眷日弥深，况际时熙皞。",
      "其乐如道山，何须访三岛。"
    ]
  },
  {
    "id": "e647d10fef2b48317c3bae9d6b5995d9",
    "title": "水竹居为王公赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "华构敞高明，况复临清池。",
      "碧水自泠泠，箓竹何猗猗。",
      "日出镜光净，风来翠羽披。",
      "多君擅清致，对此情自怡。",
      "不为孺子歌，喜诵武公诗。",
      "丹衷素自许，劲节能坚持。",
      "粤从历华近，上受列圣知。",
      "伫看昼锦回，所居愈光辉。"
    ]
  },
  {
    "id": "e647d10fef2b48313b3dfd08d704266c",
    "title": "送云南龙佥事致仕回桂林",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "桂林古名郡，风俗殊不薄。",
      "人才接武兴，往往多卓荦。",
      "洪武壬申冬，我忝持教铎。",
      "君在诸生中，有如鸡群鹤。",
      "不惟工词藻，素履复端恪。",
      "一朝试棘闱，丹桂喜高擢。",
      "犹珠方离渊，如玉才出璞。",
      "文采光烨然，万目争骇愕。",
      "春闱不得志，鼓箧游太学。",
      "蜚英六馆中，才识愈弘博。",
      "发轫为府推，能声已昭灼。",
      "及为绣衣使，风采动台阁。",
      "亦尝按属郡，霜威撼山岳。",
      "廉名彻宸聪，陟官承宠渥。",
      "初佥浙江宪，到处询民瘼。",
      "绳纠在愆缪，激扬别清浊。",
      "调官至滇南，岂惮路绵邈。",
      "为政务抚绥，不专事击搏。",
      "远人获安堵，终岁乐耕凿。",
      "往来仕途中，邂逅情如昨。",
      "炊粳共朝餐，剪韭供夜酌。",
      "追思旧游者，晨星已落落。",
      "君近北京来，一见即欣跃。",
      "谓言遂悬车，琴书载归橐。",
      "此别会何时，使我怀抱恶。",
      "乡关行在望，尧山见磅礴。",
      "家人候锦还，日日占喜鹊。",
      "功名今已遂，归去有馀乐。"
    ]
  },
  {
    "id": "e647d10fef2b48314d19f2636cdb5588",
    "title": "赵仲穆拂郎马图为护卫指挥徐广渊赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "忆昔前元全盛时，四海人物咸熙熙。",
      "拂郎远国奉职贡，进到神马尤权奇。",
      "是何生此异毛骨，双蹄雪白身抹漆。",
      "肉騣碨礧七尺高，骏气淩风欲超忽。",
      "朝夕立仗丹墀下，白玉之鞍覆黄帕。",
      "渥水神驹何足珍，瑶池八骏真其亚。",
      "吴兴王孙艺绝伦，闲将缣素为写真。",
      "笔踪慌怫韦夫子，精妙不减曹将军。",
      "吁嗟王孙不复作，纵有骏骨谁能貌。",
      "方今天厩尽龙媒，比与斯图宛相若。"
    ]
  },
  {
    "id": "e647d10fef2b4831c36038b88444a35a",
    "title": "天育骠骑图为都指挥使韩公赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "唐代君王少巡幸，赤泽岸边马成阵。后来蕃息虽已多，天育之驹号神骏。",
      "圉人牵来不敢骑，矫矫龙性汗血姿。君王见此志骄逸，天下龙媒思致之。",
      "闲厩有官从此始，宁禁中人衣金紫。四十三万若云屯，其中未必皆骥子。",
      "一朝渔阳鼙鼓来，内外监牧俱烟埃。翠华摇摇西幸蜀，骠骑此时安在哉。",
      "谁能写真传后世，逸态雄姿无乃是。鸣呼，騕袅龙媒今岂无，时无孙阳诚可吁。"
    ]
  },
  {
    "id": "e647d10fef2b4831a7ed22959b202883",
    "title": "骢马图为宪使黄存诚作",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "大宛神驹世所稀，独有此马称权奇。",
      "方瞳棱棱开紫电，修尾飒飒摇青丝。",
      "闻道骅骝乃其亚，未觉千金满高价。",
      "长鸣已自空冀北，骏足宁终淹枥下。",
      "每见常随绣衣使，白玉玲珑压双辔。",
      "有时朝退凤楼西，道上行人远惊避。",
      "逸态雄姿不可攀，朝并暮越须臾间。",
      "会见巡历周九域，还随骐骥入天闲。"
    ]
  },
  {
    "id": "e647d10fef2b483145775e64447dd292",
    "title": "鹰兔图为宪佥花子春赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "霜风猎猎沙草黄，苍鹰疾视金眸光。",
      "纤纤玉爪试一击，道傍狡兔无留藏。",
      "我亦平生爱神骏，不独当年有支遁。",
      "何当臂汝向平原，黠鼠妖狐俱扫尽。"
    ]
  },
  {
    "id": "e647d10fef2b4831a2a7ad915bdd98d8",
    "title": "金人出猎图为宪使黄存诚赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "胡地秋高多雪霜，金人校猎来沙场。",
      "毡车百辆随戎王，桓桓虎士争跳梁。",
      "紫骝叱拨杂骕骦，雕鞍银镫红绒缰。",
      "其中者谁膂力强，黄髯似戟双瞳光。",
      "弯弓雄视隘八荒，瞥然驰过青山傍。",
      "狐兔奚足污镞铓，仆姑一发殪白狼。",
      "海东之鸷材最良，畜养日久思奋扬。",
      "脱鞲直上云间翔，金眸玉爪不可当。",
      "驾鹅群飞摩青苍，竦身击之绝其吭。",
      "雕鹰四出势愈张，血洒平芜多毙伤。",
      "戎王对此喜欲狂，举头大笑天茫茫。",
      "岂恤士马冻欲僵，且沽潼酪浇枯肠。",
      "归来开宴罗酒浆，毳裘狐帽分两行。",
      "高烧银烛排红妆，琵琶枨枨间笙簧。",
      "戎王嗜酒犹渴羌，诸酋起舞迭进觞。",
      "上下胥庆乐未央，不知华月生东方。"
    ]
  },
  {
    "id": "e647d10fef2b48310918f98bd4a912ca",
    "title": "杜子美寻芳图为指挥姜仲文赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "杜鹃叫破空林烟，锦官城外春无边。",
      "碧鸡坊头酒新熟，黄四娘家花正燃。",
      "少陵老子动幽兴，蹇驴破帽东风前。",
      "同行者谁二三辈，襟怀洒落如神仙。",
      "醉归不觉日已暮，小桥争度催吟鞭。",
      "图中光景宛如昨，知是天宝开元年。"
    ]
  },
  {
    "id": "e647d10fef2b4831ad14cfd4c9ad31a0",
    "title": "罗稚川山水为桂林郡守孙伯贞赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "郭熙之后有稚川，妙画往往人争传。",
      "醉来乘兴扫轻素，笔下萧飒生云烟。",
      "天台雁荡宛相似，仙楼佛阁纷满前。",
      "春风瑶草发幽涧，暮雨藤萝垂古阡。",
      "危桥半空度羸马，断崖千尺飞寒泉。",
      "扁舟一叶欲何往，人家多住沙岸边。",
      "牛羊鸡犬自成趣，武陵何必求神仙。",
      "我亦平生好清致，出山自笑归无缘。",
      "还君此画三叹息，罗浮东望心悠然。"
    ]
  },
  {
    "id": "e647d10fef2b4831da6ab817450e3fcb",
    "title": "归去来图为岑太守赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "渊明先生冠世贤，志节凛凛能俱全。",
      "江左文章日萎薾，楚声独数归来篇。",
      "归来三径喜犹在，未应环堵成萧然。",
      "柴桑酒熟巾可漉，菊花满眼黄金钱。",
      "阳秋特书晋甲子，清风一枕羲皇天。",
      "图中丰采虽恍惚，平生心事谁能传。"
    ]
  },
  {
    "id": "e647d10fef2b4831d38cd8fcab3fd389",
    "title": "哀余淮南",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "安庆城，何其长。城北山兀兀，城南水汤汤。下流带闽浙，上流襟江湘。",
      "余侯昔日守此邦，遭时孔艰多陆梁。群凶倡乱陷淮楚，贼锋远来谁敢当。",
      "余侯仗义思报效，日夜并力修城隍。许国何曾顾家室，奋刀直欲歼豺狼。",
      "手提精兵才半万，身作藩维蔽一方。屡陈忠义激将士，闲引诸生升讲堂。",
      "人人思奋不携贰，奈时不支良可伤。贼围四面势愈亟，扶病裹创赴敌场。",
      "檄书不通外无援，困守孤城经七霜。阖门节义古来少，应为世道扶纲常。",
      "圣朝有诏重褒美，复敕立庙长淮傍。睢阳淮南与浔阳，千秋万古同流芳。"
    ]
  },
  {
    "id": "e647d10fef2b483189da70186f1158b0",
    "title": "哀李江州",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "元纲告衅天柱倾，太白夜夜摇光晶。",
      "陈胜之徒起相继，首陷颍蔡次鄂荆。",
      "浩浩妖氛塞天地，不意来薄浔阳城。",
      "浔阳江淮一保障，李侯忠义能支撑。",
      "完城练卒矢杀贼，君臣义重视死轻。",
      "十万红巾夜飞渡，晓觇山前皆贼营。",
      "羽书沉沉烽火急，霜露肃肃边笳鸣。",
      "挺身大小百馀战，斩刈无算贼胆惊。",
      "鼓鼙无声日光薄，阴风西来膏血腥。",
      "奈何中外失救援，皇天后土呼不应。",
      "挥戈跃马决一战，临终骂贼口不停。",
      "英英烈气排山岳，落落芳名照汗青。",
      "人生自古谁不死，侯今虽死犹如生。",
      "我来泊舟谒祠下，奠以寒泉荐菊英。",
      "坐招五老歌楚些，山光水色含馀情。"
    ]
  },
  {
    "id": "e647d10fef2b48318f7b516c437b6b24",
    "title": "过浯溪读磨崖碑",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "禄儿搆难陷两京，乘舆西幸九庙惊。",
      "河东二十四列郡，曾无一人如杲卿。",
      "汾阳淮南信英杰，义旗指挥僭伪平。",
      "东宫即位在灵武，乾坤再造海宇清。",
      "二圣重欢意方洽，两宫流言吁忍听。",
      "元子文章严且简，太师笔势纵复横。",
      "我时泊舟断崖下，寻读石刻半灭明。",
      "摩挲不尽千古意，东风吹雨天冥冥。"
    ]
  },
  {
    "id": "e647d10fef2b48319ae99504010ca5ba",
    "title": "题致仕尚书严公震直所藏苏东坡墨竹",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "坡仙写竹称第一，往往人间见真迹。",
      "金钗折股锥画沙，妙笔当年信无匹。",
      "此图寻常位置工，露叶云梢分淡浓。",
      "高堂香清白昼静，似觉满座生秋风。",
      "我昔乘槎渡江水，行遍潇湘五千里。",
      "黄陵庙前秋雨寒，九疑山头暮烟紫。",
      "苍梧刺天云茫茫，上有绿竹参天长。",
      "云中紫实已应结，便欲因之邀凤凰。",
      "别来陡觉星霜换，每忆旧游生浩叹。",
      "今朝客里重披图，空对亭亭霜雪干。"
    ]
  },
  {
    "id": "e647d10fef2b4831559997d570942675",
    "title": "题方方壶武夷山水图",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "金门羽客方方壶，作画不减高尚书。",
      "锦囊玉轴幸披睹，乃是武夷山水图。",
      "武夷只在建溪上，翠岫璚峰郁相向。",
      "半空楼阁架层崖，一叶渔舟弄新涨。",
      "闻有仙人驻紫烟，自呼白鹿种芝田。",
      "九曲棹歌谁复听，幔亭风景世犹传。",
      "我亦平生亲画史，落笔时时追董米。",
      "方壶况复夙所慕，偶睹斯图心独喜。",
      "看罢令人逸兴新，清泉白石许谁邻。",
      "世上神仙何处问，人间却忆杜徵君。"
    ]
  },
  {
    "id": "e647d10fef2b4831865ddbef2de8dd1d",
    "title": "题赵子昂双松图",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "吴兴王孙画最工，挥毫写出双乔松。",
      "爽飒寒声杂风雨，蜿蜒曲势蟠蛟龙。",
      "千年老干犹屈铁，阅历光阴饱霜雪。",
      "严冬十月百卉空，始信人间有奇节。"
    ]
  },
  {
    "id": "e647d10fef2b48317d02baa2f6ffa3f1",
    "title": "雅集图为许谦赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "东坡先生百世师，落笔顷刻成珠玑。",
      "桃巾紫裘坐者谁，晋卿王公美丰仪。",
      "二姝夹侍双鬟垂，风韵自是名家姬。",
      "丹阳蔡君性坦夷，座隅凝伫真若痴。",
      "何人为写渊明姿，云是龙眠李伯时。",
      "子由傍睨方注思，鲁直挥箑来何迟。",
      "碧虚擘阮众所推，少游嗜之犹渴饥。",
      "米君南宫书法奇，千丈石壁蟠蛟螭。",
      "仲至仰首频嗟咨，髼头捧砚空朵颐。",
      "圆通谈禅世莫知，巨济谛聪忘其疲。",
      "岂独山水供游嬉，亦有童稚相追随。",
      "石床棐几宁别施，唯陈琴尊与鼎彝。",
      "诸公之乐乐在兹，至今图画形歌诗。",
      "击丸蹴鞠徒尔为，如此雅集胡不宜。"
    ]
  },
  {
    "id": "e647d10fef2b483193aa05bfcdd72441",
    "title": "题学录周士谦梅花手卷",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "周君手持梅花卷，访我求赋梅花歌。",
      "几回展玩不忍舍，自觉满眼生阳和。",
      "我家南海五千里，罗浮山下常经过。",
      "翠禽无声春寂寂，花下独酌欢颜酡。",
      "记曾乘骢度庚岭，喜有清致供吟哦。",
      "千花万花饱霜雪，一树两树交藤萝。",
      "亦曾西湖泛夜月，孤山玉立高嵯峨。",
      "时闻暗香出修竹，又见瘦影横清波。",
      "江南梅花看欲遍，胜赏不似罗浮多。",
      "追思往事宛如昨，人间岁月惊飞梭。",
      "临风抚景生浩叹，才薄奈尔梅花何。",
      "玉堂相见定有日，且呼绿酒倾金螺。"
    ]
  },
  {
    "id": "e647d10fef2b48311ba0b77d50d39358",
    "title": "凤台歌寄宝邑亲旧",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "亭亭凤凰台，屹立南海湄。相传有神仙，骑凤曾到之。",
      "翠旗羽葆纷杂遝，鸾笙十二吹参差。鱼龙起听海波立，白鸐上下相追随。",
      "一从仙人去不返，几番春草荒台基。秋风吹老紫竹实，夜月空挂梧桐枝。",
      "我时读书凤台下，与君同结沧洲期。常常登临恣游乐，呼酒共酌黄金卮。",
      "酒酣悲歌谩吊古，豪气万丈舒虹霓。南溟俯观一杯小，罗浮侧望群峰卑。",
      "眼周八极想高举，欲跨黄鹄云间飞。有时吐言作珠玉，散落犹恐寰中知。",
      "细询往事增慷慨，令人徒忆丁令威。我闻唐虞三代时，麒麟在郊凤来仪。",
      "乃知灵物产治世，神仙之说何足稽。当今大圣人，德化溢九围。",
      "醴泉甘露效祥瑞，芝房天马形歌诗。凤兮性本灵，来仪勿迟迟。",
      "醴泉可供饮，竹实堪疗饥。莫向丹丘老文采，好向明廷览德辉。",
      "凤兮凤兮久不来，使我怅望增遐思，使我怅望增遐思。"
    ]
  },
  {
    "id": "e647d10fef2b4831a22f07351f4d9bd8",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "吴王行乐登高台，凤绡翠幕重重开。",
      "更深歌舞宴西子，飘飘丝竹云边来。",
      "渡溪铁骑纷如簇，台上犹歌乌夜曲。",
      "曲声未断越兵来，一旦欢娱梦蕉鹿。",
      "蛾眉零落归何处，声色迷人孰能悟。",
      "千年遗址百花洲，犹说吴王旧行路。"
    ]
  },
  {
    "id": "e647d10fef2b4831a22f0735e7aaf1a1",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "灵王意气淩寰宇，十万雄兵辟疆土。",
      "登临更有章华台，睥睨中原瞰荆楚。",
      "穷奢极丽非良谋，纵乐日向高台游。",
      "皓齿能歌细腰舞，蛾眉宁识人间愁。",
      "一朝霸业归萧索，江上游魂招不得。",
      "夕阳衰草栖寒烟，伤心忍过荒台前。"
    ]
  },
  {
    "id": "e647d10fef2b4831a22f07358888c92f",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "瑶台百尺临江上，水色山光共环向。",
      "君王行乐年复年，凤阁龙楼隐层嶂。",
      "神娥归来暝色寒，佩声缥缈青霄间。",
      "朝云暮雨竟何在，苍枫丹桂盈秋山。",
      "当时谁擅高唐赋，宋玉才高欣际遇。",
      "往事悠悠不可论，台前老树西风怒。"
    ]
  },
  {
    "id": "e647d10fef2b4831a22f0735942c45d1",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "子哙沽名堕庙社，燕昭信是真王者。",
      "黄金不惜筑高台，郭隗能言千里马。",
      "一时云集俱英豪，剧辛乐毅非儿曹。",
      "建功已酬国士报，声名不让燕山高。",
      "春秋义战由来少，何限生灵膏野草。",
      "王风不作周道东，慷慨令人怀二老。"
    ]
  },
  {
    "id": "e647d10fef2b4831a22f07359dddaef3",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "重瞳仗剑东方来，霸气欲压彭城摧。",
      "噫呜啐咄止如此，日思飞鞚游高台。",
      "击鼓撞钟夸侈靡，五色龙文望中起。",
      "阴陵失道空自伤，不见当时千万骑。",
      "东城决战心犹雄，草木惨惨生悲风。",
      "沛公自是真天子，看渠百战徒刭死。"
    ]
  },
  {
    "id": "e647d10fef2b4831a22f0735abeced29",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "高皇仗义诸侯归，沛中白日神龙飞。",
      "三秦已定四海一，图治宁敢忘宵衣。",
      "大风歌来山岳动，父老闻之泪如涌。",
      "此时何不歌南薰，慷慨尊前似矜勇。",
      "翠华不来台已荒，满林松桧声悠扬。",
      "后人登临空叹息，怀古之情岂终极。"
    ]
  },
  {
    "id": "e647d10fef2b4831a22f07357ae14627",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "湖城城头云黯黯，望思台成悔何晚。",
      "一从金犊去无踪，几度春风岁华远。",
      "武皇用人何太轻，江充小吏机谋深。",
      "东宫冤气贯星斗，白日紫汉生层阴。",
      "神仙楼观连云起，有术难招戾园鬼。",
      "恩深舐犊恨无穷，目断湖城隔秋水。"
    ]
  },
  {
    "id": "e647d10fef2b4831a22f073507677cfe",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "漳河河边起铜爵，烜赫威声穷朔漠。",
      "台中妖姬盛如云，凤帐鸾帏翠罗薄。",
      "清歌一曲秋风前，飘飘吹入青云间。",
      "台前老树恨未已，至今叶染啼痕斑。",
      "当年艳骨归何处，鸟能清歌柳能舞。",
      "欲持斗酒酹英雄，寂历西陵暗风雨。"
    ]
  },
  {
    "id": "e647d10fef2b4831a22f07350f3a4cbf",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "梧桐日暖生紫云，彩凤飞下嗈嗈鸣。",
      "台中之人不可见，日餐白玉歌长生。",
      "凤去台空朝复暮，五色霞明玉京路。",
      "云间仙乐按宫商，天上銮坡集鹓鹭。",
      "瀛洲别来岁月遥，何时再赴群仙招。",
      "醉呼斗酒酹太白，卧听花前碧玉箫。"
    ]
  },
  {
    "id": "e647d10fef2b4831a22f07355ae69256",
    "title": "十台怀古姑苏台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "宋皇江左开新国，别业淩歊高百尺。",
      "三千歌舞恣欢娱，十二阑干映空碧。",
      "羽盖鸾旌几度来，香风满座琼筵开。",
      "凤笙龙管听未毕，台前落日飞黄埃。",
      "醉后昏昏凭玉几，遥望台城才百里。",
      "可怜风致易凄凉，一段繁华付流水。"
    ]
  },
  {
    "id": "e647d10fef2b4831921ded3d5154c313",
    "title": "题真率会图",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "洛阳胜景天下稀，况值元丰全盛时。",
      "满城甲第列卿相，朱檐画栋生光辉。",
      "人间二月春光好，花枝冥冥照晴昊。",
      "且将诗酒慰良辰，何用轮蹄踏芳草。",
      "真率之会乐最真，为具务简宁嗤贫。",
      "五人七百有馀岁，同醉花前能几春。",
      "洛中此会应无比，闻自唐朝乐天始。",
      "由来叙齿不序官，要令风俗归淳美。",
      "先辈悠悠不可呼，谁写仪形归画图。",
      "甫申间气秀不绝，如此风流何代无。"
    ]
  },
  {
    "id": "e647d10fef2b4831446ac4ead5bdbf73",
    "title": "清流关",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "清流山高横碧落，崖石棱层犹铁削。",
      "忆昔南唐始开凿，据守形势真险恶。",
      "殿前虞候有雄略，麾兵飞度谁敢格。",
      "晖凤东门就擒缚，乃知恃险古所薄。",
      "当年意气归萧索，惟有青山宛如昨。",
      "大明德教溢六合，文恬武熙颂声作。",
      "四方无虞闲警柝，关吏何劳守鱼钥。",
      "我常登临驻骓骆，呼酒悠然引孤酌。",
      "怀古时时发大噱，万里天风起寥廓。"
    ]
  },
  {
    "id": "e647d10fef2b48318c114f83d7d3c61e",
    "title": "醉翁亭怀古",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "滁城西南多好山，峰峦矗立青云端。",
      "智仙好事择幽胜，构亭乃在山之间。",
      "山回路转六七里，曲涧潺湲弄春水。",
      "酿泉泻出两峰来，亭子翼然平地起。",
      "醉翁襟度非常人，时来开宴罗众宾。",
      "宴酣之乐乐最真，山殽野蔌纷前陈。",
      "醉翁之意不在酒，好水好山渠所有。",
      "胸中豪气吐虹霓，笔下文光射星斗。",
      "一去人间知几年，山光水色尤依然。",
      "废址荒凉春雨里，断碑剥落秋风前。",
      "我来登临无限意，欲谈往事心先醉。",
      "方今四海歌治平，亭构尝怀嗣翁志。",
      "他日重看复故基，眼前突兀增光辉。",
      "会须更秉如椽笔，为写磨崖百尺碑。"
    ]
  },
  {
    "id": "e647d10fef2b483144c0d6ff544fc560",
    "title": "孝鸟行美黄孝子",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "嗟孝乌，尾毕逋。结巢向高树，养此黄口雏。一朝雏成毛羽觕，终日返哺鸣呜呜。",
      "海滨有黄生，适与乌性符。堂上有亲垂白颅，此心直欲慕子舆。",
      "晨昏竭孝养，亲心自怡愉。光阴不留亲已殂，白日惨澹天模糊，泪血已竭眼欲枯。",
      "高冢峨峨临海隅，清风足愧枭獍徒。吁嗟黄生孝义俱，至行不但孝乌如。"
    ]
  },
  {
    "id": "e647d10fef2b4831d4ef42836d68bb47",
    "title": "精卫辞哀陈烈妇",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "东海有精卫，衔石填海死。海枯石复烂，此恨何时已。",
      "天目山崩王气消，北风夜退钱塘潮。崖山新称行在所，万里兵尘涨九霄。",
      "南海有烈妇，能守陵母节。泪血满衣裾，泣与儿决别。",
      "万古纲常日月明，尔当尽忠吾尽节。黄木湾头风雨来，扶胥海口浪如雷。",
      "此时孤愤同精卫，一堕沧溟竟不回。沧溟之深有时竭，烈妇之名应不灭。"
    ]
  },
  {
    "id": "e647d10fef2b4831fb916ae781b1448d",
    "title": "哀洸口",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "哀洸口，天为愁，海风吹鬓寒飕飕。",
      "五羊城头天狗堕，南汉伯气应全收。",
      "天吴海鲸恣吞噬，漠漠妖氛遍南裔。",
      "皇风闻已畅中原，岭海疮痍待湔洗。",
      "禹馀宫使输忠言，主聪不悟诚堪怜。",
      "舟师甫自屯洸口，此身已殒谮人手。",
      "至今山下有遗祠，日色惨淡行人悲。"
    ]
  },
  {
    "id": "e647d10fef2b4831f6476fa31079a910",
    "title": "战韶阳",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "战韶阳，日光薄，朔风南来撼山岳。",
      "梅关已碎淩江枯，斗大孤城竟谁托。",
      "寒芒烛地狼星光，边声彻夜交锋铓。",
      "老奴潜缒城竟覆，残兵散走如群羊。",
      "虎头将军面如铁，义胆忠肝逾激烈。",
      "仓惶巷战接短兵，三尺龙泉耀霜雪。",
      "誓战死，无偷生，竟死不辱勤王名。",
      "崖山猛士多如雨，谁似韶阳战有声。"
    ]
  },
  {
    "id": "e647d10fef2b4831e9ba2520a0cb79bf",
    "title": "孤雌吟",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "有鸟有鸟心最灵，雌雄终日相和鸣。同哺黄口雏，羽毛犹未成。",
      "一旦雄且死，雏亦不复生。孤雌绕林号，闻者涕欲零。",
      "彼枭竟何为，侧目思相陵。谁知孤雌心，宁死不辱贞。",
      "彼枭倏远逝，安栖了无惊。更有张门何节妇，空闺只影守孤灯。"
    ]
  },
  {
    "id": "e647d10fef2b4831dd3e9b675a855705",
    "title": "孝节行",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "金石有销毁，孝节宁容亏。妾为何家女，二亲蚤背违。",
      "一从归李门，抚育恩最慈。老姑偶罹疾，药石弗能治。",
      "饮泣吁彼苍，刲股炼为糜。糜进疾幸瘳，窃庆获所依。",
      "爰念合卺日，年纪甫及笄。上堂奉翁姑，入室哺婴儿。",
      "春秋洁蘋藻，旦暮治枲丝。女红分所专，中馈乃其宜。",
      "无何失所天，凄恻空泪垂。寒风吹短发，茕茕守空帷。",
      "矢心若皎日，匪石可转移。官府备咨访，上达九重知。",
      "有诏下旌表，束帛加赐遗。恩宠匪徒锡，无乃重民彝。",
      "乡邦耆彦嘉孝节，纪述应有琼琚辞。乌头双表虽已摧，至今令誉恒昭而。"
    ]
  },
  {
    "id": "e647d10fef2b48313ec1e4a417c31dcf",
    "title": "王维辋川图为襄城伯李公赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "开元进士王摩诘，文艺当时妙无匹。",
      "诸王礼待若师友，赋咏相酬有裴迪。",
      "大开别业蓝田间，终南溪壑相回环。",
      "千寻瀑布飞寒练，万叠层峦拥翠鬟。",
      "古木藤萝垂鹿栅，濯濯驯麋意间适。",
      "琅玕萧森竹里馆，苔钱堆积宫槐陌。",
      "南坨北坨归眺望，胜概咸夸辋口庄。",
      "人家几簇依林麓，辋水百道通桥梁。",
      "往来半是烟霞侣，路绕羊肠知几许。",
      "辛夷花残昨夜风，茱萸叶长连朝雨。",
      "孟城坳前景最幽，携琴策蹇从嬉游。",
      "偏爱奚童知养鹤，更说有谁能饭牛。",
      "斤竹岭头天气暖，华子冈前莎草短。",
      "芰荷香近临湖亭，松桧阴连文杏馆。",
      "攲湖风来生碧波，捕鱼艇子轻如梭。",
      "泥深古涧青芹老，水落长滩白石多。",
      "波光微茫兼柳浪，落日轻烟起渔唱。",
      "何人危坐把纶竿，有客清谈倚书舫。",
      "辋川胜景十有馀，百年之后成荒墟。",
      "空留陈迹在人世，谩有芳名传画图。",
      "襄城李公能鉴画，犀轴牙签满高架。",
      "独爱斯图笔法精，购之更不论其价。",
      "我来谛观诗兴浓，此身如在蓝田中。",
      "华堂泚笔为公赋，飘飘神思起鸿蒙。"
    ]
  },
  {
    "id": "e647d10fef2b48311955f754666cb8bd",
    "title": "幽谷",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "天宁寺前是幽谷，暖翠晴岚纷在目。",
      "云昔欧阳公所开，凿泉筑亭种花木。",
      "闲携宾从宴其间，鸟哢泉鸣当丝竹。",
      "当时赋咏总名流，万丈文光起林麓。",
      "一从公后几百年，芳草萋萋春自绿。",
      "阴崖白昼走鼯鼠，古涧寒泉饮麋鹿。",
      "余因暇日喜游览，五马騑騑度溪曲。",
      "废址闲披荆棘寻，断碑自剥莓苔读。",
      "何须访古重凄恻，对酒高歌送黄鹄。",
      "方今圣人隆盛治，海宇黎民喜丰足。",
      "嗟余德薄才复疏，祇荷天恩忝为牧。",
      "何当筑亭兼凿泉，题诗远嗣前贤躅。"
    ]
  },
  {
    "id": "e647d10fef2b4831d10ddb85eb218345",
    "title": "谢三氏教授文时中惠楷木杖",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我闻楷木出孔林，不知何人手亲植。",
      "深根蟠地逾千载，翠色参天过百尺。",
      "枯梢有时落风雨，人间得之争宝惜。",
      "诚如灵寿出恩赐，不数桃榔来异域。",
      "先生何从获此杖，一旦寄来承厚德。",
      "奇纹分明若桃竹，劲节铿锵类金石。",
      "提携终日不忍舍，宝之奚啻百金值。",
      "奉寄高堂白发亲，扶老定应资尔力。"
    ]
  },
  {
    "id": "e647d10fef2b48312773fca3a79a104a",
    "title": "北邙山",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "北邙之山何其高，春雨年年生野蒿。山上古坟纷莫数，岁远年深不知主。",
      "墓道之碑多不存，空见石羊兼石虎。只今山下多新阡，曾见何人挂纸钱。",
      "松楸麦饭古来重，此事惟属儿孙贤。因经北邙山，高歌空感慨。",
      "漳河隔岸是西陵，陵前松柏今安在。"
    ]
  },
  {
    "id": "e647d10fef2b48316a75966e4c16062f",
    "title": "龙门",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "洛阳山势互联络，独有龙门称险恶。",
      "不知何年鬼斧凿，两崖壁立犹铁削。",
      "水之东注孰敢遏，奔流直与黄河合。",
      "春来洪涛相喷薄，鱼龙变化争飞跃。",
      "我时西游初至洛，驻马临观履峎崿。",
      "寻读石刻将苔剥，铁画银钩宛犹昨。",
      "登临自愧无新作，把酒风前浇磊落。",
      "浩歌仰观天漠漠，万里悠悠见孤鹤。"
    ]
  },
  {
    "id": "e647d10fef2b4831fe28f4addf2be32a",
    "title": "金谷园",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "齐奴豪奢世所无，大开金谷城西隅。",
      "花间构亭走石渠，晓日光射珊瑚株。",
      "绮罗围香拥名姝，诗酒或复来文儒。",
      "放浪剧饮朝达晡，东风三日吹不苏。",
      "自谓百岁常欢娱，岂知运去命与俱。",
      "可怜楼前啼绿珠，繁华一旦如华胥。",
      "人间俯仰岁易徂，但见遗址栖烟芜。",
      "吁嗟齐奴不可呼，五马何尔行踟躇。"
    ]
  },
  {
    "id": "e647d10fef2b48310125abc770b5525d",
    "title": "渑池会盟台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "王风不作游说兴，苏张之辈纷纵横。",
      "区区会盟非一所，独有此台能著名。",
      "忆昔嬴秦夸智力，虎视中原非一日。",
      "关东诸侯多向风，况乃邯郸居咫尺。",
      "秦赵二王同日来，会盟直欲登高台。",
      "瑟声才罢缶声作，军声四面欢如雷。",
      "秦本无心偿赵地，赖有相如多气义。",
      "奈何季世取灭亡，似怪当时璧为祟。",
      "人间俯仰成千年，台基依旧青山前。",
      "登临怀古意无限，西风满树鸣寒蝉。"
    ]
  },
  {
    "id": "e647d10fef2b483141a6bc9cba5aec58",
    "title": "鸡鸣台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "函关之东形势好，谁筑高台临大道。鸡声寂寂台久荒，极目平原暗秋草。",
      "昔在七国争雄年，田文好客谁能先。手挥黄金若土苴，珠履门下常三千。",
      "西入咸阳曾未久，几乎委身雄虎口。机谋已遂幸东还，狗盗鸡鸣夸益友。",
      "早使文知重贤士，当时不堕嬴秦计。徒窃狐裘献幸姬，间关出走真儿戏。",
      "文但好客能轻财，大义不明良可哀。岂不见郭槐昔年称国士，燕山便筑黄金台。"
    ]
  },
  {
    "id": "e647d10fef2b4831f25257fbf937fc40",
    "title": "华山歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "巍巍泰华山，磐礴奠西方。金精孕灵异，形状非寻常。",
      "孤高拔地五千仞，三峰秀出北斗傍。乾坤开辟几万载，但见山色恒苍苍。",
      "云梯石磴之险不可以径上，仰见铁縆络石生寒光。",
      "游人扳缘若猿狖，下瞰绝壑魂飞扬。崄巇历尽至平坦，琳宫贝阙何辉煌。",
      "金芝瑶草纷莫数，琼林珠树森成行。水帘千尺卷晴雪，丹灶白日凝玄霜。",
      "仙风吹下玉井莲，花瓣岂止十丈长。世人见之不敢拾，但觉满地生天香。",
      "吁嗟乎，泰华之胜有如此，况遇异人过后名逾彰。",
      "昔闻十六仙，餐霞当糇粮。一朝功成游碧落，祥鸾瑞鸐同翱翔。",
      "复闻希夷公，高卧白石床。紫泥丹诏徵不起，幽梦直要追羲黄。",
      "至今遗迹宛然在，岁月已远亭台荒。我从关东来，见山喜欲狂。",
      "淩晨登绝顶，举目天茫茫。诸山平地若培嵝，齐州九点犹豪芒。",
      "蓬莱云气恒在目，王京千里遥相望。欲招瀛州仙，同此乐徜徉。",
      "雕盘擘麟脯，玉斝分琼浆。双吹紫鸾笙，乘风游帝傍。",
      "愿将万寿献天子，永令四海歌时康。"
    ]
  },
  {
    "id": "e647d10fef2b483118f01be22d0486fc",
    "title": "宣圣手植桧",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "宣圣殿后手植桧，枝叶团团宛如盖。",
      "青霄耸干近百寻，厚地蟠根知几代。",
      "重重白昼布繁阴，瑟瑟虚檐度清籁。",
      "异质肯随凡卉变，奇材独受高人爱。",
      "当年老树久摧残，旁茁孙枝今幸存。",
      "扶持自是神明力，长养偏承雨露恩。",
      "冬来不改冰霜操，春去犹含苔藓痕。",
      "九畴之诗人共爱，南宫之颂时所称。",
      "我闻大别有古柏，黛色参天二千尺。",
      "神鬼英灵长为护，风云变化应难测。",
      "大禹之功久不磨，素王之德终无极。",
      "圣泽流芳可并传，作歌为刻琅玕石。"
    ]
  },
  {
    "id": "e647d10fef2b483162642c5f9f890cb9",
    "title": "峄山",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "亭亭绎凫山，秀色钟乾坤。峰峦拔地几千丈，雄势直欲排苍旻。",
      "传闻秦始皇，昔日曾东巡。銮舆驻其下，禋祀昭礼文。",
      "山巅立石纪功德，李斯小篆时所珍。人间阅历几千载，字画剥落谁能分。",
      "不惟秦碑久寂寞，琳宫梵刹迹亦陈。丹崖翠壁宛然在，春花秋月年年新。",
      "复闻其阳产孤桐，枝叶团团生紫云。其材之良世所重，制为宝琴音独淳。",
      "我愿持之献天子，坐令四海歌南薰。"
    ]
  },
  {
    "id": "e647d10fef2b4831077af8c6c94f01b9",
    "title": "晓发王庄驿至固镇驿时风雪方霁",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "霜风连日生寒威，冻云糊天天为低。",
      "雪花飞来大于掌，江山万里增光辉。",
      "天鸡初号雪花止，玉树琼林半空起。",
      "雪深路涩马行迟，狐裘迎风寒似水。",
      "须臾曈昽开晓晴，烂银一色摇光晶。",
      "炊烟乍出飞鸟过，依稀遥见霸王城。",
      "驿使相迎慰寥落，山殽野簌供杯酌。",
      "地垆火暖氍毹温，寒气虽严殊不觉。",
      "仕路驱驰岁月赊，每因风雪倍思家。",
      "何日承恩归故里，逍遥林下赋梅花。"
    ]
  },
  {
    "id": "e647d10fef2b48314a094c1b27c06242",
    "title": "天平山",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "天平之山高插天，晴岚暖翠纷满前。",
      "白云梵宇久寂寞，范公祠堂犹俨然。",
      "山畔一峰名卓笔，半露棱层苍石骨。",
      "天教秀色壮东吴，高出群山表奇特。",
      "我时放舟山下过，为寻古迹攀云萝。",
      "试从绝顶一眺望，诸山满眼青如螺。",
      "最爱范家坟墓好，石马石羊藏碧草。",
      "平生喜读义田碑，此日登临豁怀抱。"
    ]
  },
  {
    "id": "e647d10fef2b48316d618383e96f718f",
    "title": "登吴山谒胥祠因望海潮",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "属镂抉目吴东门，白日不照忠臣冤。",
      "身浮鸱夷入水府，配涛作神恨始伸。",
      "迄今二千有馀载，庙食吴山恒不改。",
      "回思宰嚭肆谗徒，瞬息浮荣竟何在。",
      "邦人事神诚意多，击牲酹酒杂笙歌。",
      "神能阐灵慰民望，白马红衫腾素波。",
      "我时谒神到祠下，极目西陵景潇洒。",
      "潮头一线海门来，谁道钱王弩能射。",
      "涨空银浪须臾平，水天一色涵虚明。",
      "祠前徙倚空怀古，眼底越山无数青。"
    ]
  },
  {
    "id": "e647d10fef2b483199b631e243e2922c",
    "title": "观岳鄂王像",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "虎头将军面如玉，手执麟经衣戎服。",
      "生绡一幅几百年，神采光荧射人目。",
      "忆昔南渡谁谋臣，中兴之将推何人。",
      "将军奉诏总戎律，壮志誓拟清中原。",
      "义旗所经民安堵，丈八蛇矛马如虎。",
      "钢刀斫胫拐子空，千里惊奔逐狂虏。",
      "偃城城边飞战尘，三军胜气腾如云。",
      "朱仙镇上势方锐，指日可平戎虏群。",
      "捷书才奏遭谗口，赐环竟殒奸人手。",
      "五国城头日色昏，金人相酌平安酒。",
      "百战经营一旦空，惟馀史册表孤忠。",
      "焚香再拜睹遗像，古庙飒飒生悲风。"
    ]
  },
  {
    "id": "e647d10fef2b4831bf63799f0ab3b7b3",
    "title": "银瓶娘子辞",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "平生长在深闺里，无由上书见天子。",
      "父兮有冤向谁理，手抱银瓶沉井底。",
      "井枯瓶烂心不移，此事惟有天公知。",
      "一门忠节古所稀，百世庙食礼所宜。"
    ]
  },
  {
    "id": "e647d10fef2b4831b5d8e74e003e7f77",
    "title": "葛岭行",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "湖阴葛岭称佳丽，山色波光总来会。",
      "咸淳师相当国年，择胜因来开甲第。",
      "石础团团列绣楹，绮窗雕户光晶荧。",
      "香厨驼峰出翠釜，美人银甲弹瑶筝。",
      "半闲堂中清昼永，日照珊瑚瓶水冷。",
      "槐影横窗午簟凉，荷香满院风帘静。",
      "五日轮舟一入朝，湖山佳处乐逍遥。",
      "边情庶政无心理，乐听谀言志愈骄。",
      "自矜勋德无能过，岂料欢娱变奇祸。",
      "木棉庵下风声哀，黯淡滩头月光堕。",
      "葛岭繁华一旦空，遗基废址长蒿蓬。",
      "湖山此日依然好，多少游人感慨中。"
    ]
  },
  {
    "id": "e647d10fef2b4831eb47b9fd89874a54",
    "title": "玉津园怀古",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "玉津园在南屏下，金碧煌煌起台榭。",
      "清泉文石满春山，异卉名花宛如画。",
      "流尘不飞天气和，龙旗葆羽频来过。",
      "半空丽曲闻歌吹，十里香风飘绮罗。",
      "是时太师专国柄，黩武穷兵启边衅。",
      "罪盈恶满速天诛，玉津园中渠殒命。",
      "天目山崩王气残，乐游一旦梦魂安。",
      "白雁南来秋已暮，西风蔓草露华寒。",
      "经行忍说前朝事，山色犹颦旧时翠。",
      "恨杀韩家三世孙，名园翻作凄凉地。"
    ]
  },
  {
    "id": "e647d10fef2b483139dba011aa36c876",
    "title": "居庸关",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我闻居庸关，形胜天下奇。太行西来此盘礴，峰峦万叠青参差。",
      "中通一径四十里，石磴曲折尤崄巇。羊肠鸟道固云险，较此未必能逾之。",
      "自从辽金辟中土，积世刬凿方平夷。初闻单车仅可度，后见列骑堪并驰。",
      "当今圣化被万里，此关矧复居京畿。虽云壮士守鱼钥，商贾来往纷如丝。",
      "丹崖翠壁愈奇胜，清泉白石堪娱嬉。我来督运遂登览，自拂崖石题新诗。"
    ]
  },
  {
    "id": "e647d10fef2b4831d378c9a9ae931880",
    "title": "郎山",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "郎山高，高刺天，危峰崄磴愁攀缘。",
      "仰看高崖覆石穴，穴口至今存破船。",
      "想初山前潴巨浸，水退之后成原田。",
      "崖边石痕乃牵路，沧桑之说诚非传。",
      "市廛遗迹已难觅，积沙淤没经千年。",
      "道傍残碑宛犹在，汉隶剥落苔痕藓。",
      "兹山雄特孰与肩，北通朔漠邻燕然。",
      "后人于此列亭障，往往树栅当其巅。",
      "只今圣化大无外，胡羯远遁无腥膻。",
      "山头烽堠高且坚，此日永不生狼烟。"
    ]
  },
  {
    "id": "e647d10fef2b4831f07a5ea22f9b435b",
    "title": "掘甘草",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "宣德城南风日好，川上原来产甘草。长镵短钁争取之，嚼咽香甘夸国老。",
      "岂期生杂恶草根，草根相类应难分。寸茎入口致身毙，此物谁知能误人。",
      "君不见黄精野葛产同穴，采者还须要精别。"
    ]
  },
  {
    "id": "e647d10fef2b4831dd10e25afc6711c6",
    "title": "凿冰行",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "风沙漠漠日色黄，粮车已驻青山傍。",
      "山前泉流汲已竭，仆夫来告心遑遑。",
      "或言草间地卑湿，其下或有坚冰藏。",
      "闻者欣然争发取，果获积块凝寒光。",
      "纷纷辇至竞烧爨，锤斧剖击声琅琅。",
      "铜锅瓦釜试新火，顷刻俱成蟹眼汤。",
      "煮雪曾闻瀹佳茗，消冰今见炊黄粱。",
      "茶香仅能止渴吻，饭熟政喜充饥肠。",
      "南人睹之自惊异，北客视此犹寻常。",
      "谩将毫楮纪所见，要知朔土殊炎方。"
    ]
  },
  {
    "id": "e647d10fef2b4831a17abf6165f644ad",
    "title": "云州歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "云州迤南好风土，高下川原足禾黍。",
      "云州迤北天气寒，五谷不生民食艰。",
      "胡羌俗与中华别，水草逐居食凭猎。",
      "云州南去足农耕，充国曾此破先零。"
    ]
  },
  {
    "id": "e647d10fef2b4831f5efab6a4ce29fc3",
    "title": "李陵台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "汉家将军文且武，一点丹心期报主。",
      "提兵深入单于庭，转斗无前气如虎。",
      "五千健儿俱战没，西望长安泪如雨。",
      "家声已坠强偷生，北面甘心作降虏。",
      "赋诗已送子卿归，握手河梁意良苦。",
      "此心应拟作明月，归照茂陵陵上土。",
      "当时论录赖司马，大义犹能著千古。",
      "生为汉臣葬胡地，白草黄云岂其伍。",
      "乌桓城外有荒台，阅历人间几寒暑。",
      "偶来登览访遗踪，读罢残碑意悽楚。"
    ]
  },
  {
    "id": "e647d10fef2b4831d941060b5da758cb",
    "title": "闻笳",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "乌桓城外多风沙，何人月下吹芦笳。",
      "笳声相传十八拍，拍中曲调今谁识。",
      "大荒阴沉月色明，呜咽中含无限情。",
      "凄凉蔡姬别虏意，哀怨胡儿恋母声。",
      "咀徵含商声转急，飒飒悲风动毛发。",
      "此时听罢夜方阑，独倚辕门看太白。"
    ]
  },
  {
    "id": "e647d10fef2b483191d8c0f73e526b13",
    "title": "江陵沙市",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "江陵城南好沙市，北贾南商总来聚。",
      "舟航日夜怕南风，赖有黄潭可藏避。",
      "近市人多临水居，美人卖酒常当垆。",
      "往来皆说沙市好，饭有香粳馔有鱼。"
    ]
  },
  {
    "id": "e647d10fef2b483116a7a06f23af7a75",
    "title": "巫山神女祠",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "石为础兮枫为柱，梅为梁兮萝为宇。朝行云兮暮行雨，空山寂寥兮谁其与语。",
      "奠椒浆兮荐芳芷，进女巫兮笙竽盈耳。目盻盻兮杳冥，瞻翠鸾兮云里。",
      "郁阳台兮山陬，竖灵旗兮来游。风肃然兮云收，冀少留兮夷犹，无遄返兮使我烦忧。",
      "桂花发兮露零，秋山空兮月明。玄猿哀兮白鹤鸣，怅望不及兮使我凝情。"
    ]
  },
  {
    "id": "e647d10fef2b4831cb522a7189e60ed0",
    "title": "阳台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "襄王巡游乐无度，鸾旗直指巫山路。",
      "群臣扈从多如云，宋玉才高擅词赋。",
      "高唐赋罢人何处，空有高台锁烟雾。",
      "梦中之事是耶非，为雨为云自朝暮。",
      "翠华东归竟不来，山色青青宛如故。",
      "花开花落年复年，杜鹃啼老台前树。"
    ]
  },
  {
    "id": "e647d10fef2b48316c3a418d9d8f15d9",
    "title": "瞿塘歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "蜀山发岷峨，支派何其繁。连峰沓嶂到夔峡，两峰对立高为门。",
      "白盐与赤甲，万仞明朝暾。长江贯其中，水出非一源。",
      "其南通越巂，其西来吐蕃。浩浩纳众流，浊浪声豗喧。",
      "势挟天地转，怒作雷霆奔。天教滟滪遏不住，雪花飞舞洪涛翻。",
      "黑石与黄户，险恶难具论。舟人鱼贯牵百丈，观者胆掉惊神魂。",
      "忆昔神禹疏导初，石壁犹存旧凿痕。长江东流不少住，形胜独数瞿塘尊。",
      "蚕丛凫翳旧开国，据有蜀土称雄藩。粤从炎精丧，僭窃闻公孙。",
      "至今白帝城，相望馀颓垣。后来刘豫州，建国图中原。",
      "三顾起卧龙，复此驻军屯。至今八阵图，历历迹犹存。",
      "自后僭伪者，琐琐奚足云。元季夏明氏，恃险负皇恩。",
      "天威赫然命六军，六军饮马川江浑。王师乘胜克西蜀，铁锁已断来降幡。",
      "皇风远畅清妖氛，雪山冰谷回春温。信知在德不在险，诚如古人之所言。",
      "群雄割据竟何在，依旧老树啼寒猿。"
    ]
  },
  {
    "id": "e647d10fef2b4831f2fae3ac8f75c2d1",
    "title": "经浮滩观瀑布",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "山中夜来风雨恶，晓见奔流出岩壑。",
      "千尺浑如组练飞，满空又似珠玑落。",
      "舟行渐近声转雄，听来恰与春雷同。",
      "扁舟蹩然江上去，回望云边垂白虹。"
    ]
  },
  {
    "id": "e647d10fef2b4831d76419ddbfa0efb6",
    "title": "铁索桥",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "灌阳西接羌夷路，岷江湍急舟难渡。昔人以竹为索桥，风雨飘淋岂能固。",
      "献王因之用意深，改造不惜千黄金。挽拖巨石出山麓，叠作厚址依江浔。",
      "铁柱东西列相向，铁縆平施逾百丈。木板横铺若砥平，夷夏之人任来往。",
      "我军千里戍松潘，长说岷江渡最难。自从铁索桥成后，馈运之人咸喜欢。",
      "君不见驱石为桥桥岂成，掷杖为桥空有名。何如此桥坚且久，献王之功垂不朽。"
    ]
  },
  {
    "id": "e647d10fef2b4831a7e1c9e630f32f6a",
    "title": "青城山歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "锦官城西青城山，道释往往栖其间。琳宫梵宇半陈迹，瑶草昙花空自闲。",
      "禅翁说法伏黑虎，仙子朝元骖翠鸾。天花时落石坛静，灵药夜捣玄霜寒。",
      "复闻长林中，亦有幽求子。眼看富贵等浮云，心薄功名如弊屣。",
      "人间荣辱了不闻，几度天书徵不起。山有芝兮隰有丰，幽泉发窦锵玲珑。",
      "饥餐渴饮足以保厥躬，乐逍遥兮无穷。人间此景亦罕逢，何须远寻鹫岭兼崆峒。"
    ]
  },
  {
    "id": "e647d10fef2b4831fc6197d4cbaad861",
    "title": "望峨眉山",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "峨眉之山高万丈，鸣鹤青城郁相向。",
      "峰峦喜与太白齐，似与西川为保障。",
      "郁葱秀色根鸿蒙，望之如云浮碧空。",
      "嵚岑峛崺不可上，千岩万壑来清风。",
      "白云之巅梵王殿，五色光华望中见。",
      "天晴云散看龙归，日出鸟呼知佛现。",
      "山中原来富奇植，灵药仙葩人罕识。",
      "丛生瑞竹粲如金，树结甜瓜坚似石。",
      "势连雪岭极西方，六月常见飞严霜。",
      "积雪长年消不尽，始知境界真清凉。",
      "白水丛林半山起，楼阁参差彩霞里。",
      "普贤灵迹世无双，苏子雄文今有几。",
      "扁舟拂晓到嘉陵，眼中独爱兹山青。",
      "召命有期不得往，试凭诗句讯山灵。"
    ]
  },
  {
    "id": "e647d10fef2b4831bcd8eade5a806667",
    "title": "雪山歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "若有昆仑之西岷峨阴，天文上属井与参。危峰列嶂高万仞，色映银汉光沉沉。",
      "忆初康回触折天柱时，娲皇炼石补天多苦心。故将太白作天骨，斯山独与同嵚崟。",
      "势连西域白不断，极目万里皆瑶簪。阴风号寒滕六过，琪花六出成琼林。",
      "飞鸟不敢度，矧有哀猿吟。光晶熠耀可望不可近，使人对此毛发寒森森。",
      "其中何所有，冰蛇长十寻。雪□与雪鼠，谷底藏尤深。",
      "万年坚冰消不得，岂畏夏日能流金。几回霜台闲骋目，独爱爽气清予襟。",
      "何当乘风问真宰，请化此雪为甘霖。"
    ]
  },
  {
    "id": "e647d10fef2b48317ca56dedcd1c4be0",
    "title": "徐太守雪梅为副都御史周公铨赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "昔人画梅谁最奇，独数花光与补之。",
      "二人去后几百载，至今声誉犹昭而。",
      "当涂太守清江彦，能与梅花写生面。",
      "呵笔方惊冰在毫，临池又觉香浮砚。",
      "朔吹号寒冻未消，琅玕石上粲琼瑶。",
      "雪盈老干昭奇节，阳动孤根长气条。",
      "南枝几朵先春白，不比群芳后时发。",
      "生来原自有精神，老去犹能存骨格。",
      "玉堂茅舍咸相宜，风尘不染冰霜姿。",
      "声名已居三友行，香影岂负逋仙诗。",
      "内台使君事高洁，耿耿襟怀凛冰雪。",
      "赋咏欣同水部何，披图静对心怡悦。"
    ]
  },
  {
    "id": "e647d10fef2b4831e65f467dd4d54a05",
    "title": "龙洲书舍为佥都御史张公纯赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "荆南风气原清淑，江水西来出巴蜀。",
      "龙洲乃在江中央，乔木千章蔼晴绿。",
      "闻道君家在此居，经籍收来万卷馀。",
      "漆书字古见蝌蚪，芸草香清落蠹鱼。",
      "藏修偏宜地幽寂，轮蹄不来苔藓碧。",
      "谪仙昔日爱匡山，范子当年住长白。",
      "何如龙洲景最奇，风来新水生文漪。",
      "岂惟净渌可涤砚，政要临清堪赋诗。",
      "长年读书不出户，六籍流观自朝暮。",
      "孔颜乐处信能寻，濂洛微言应蚤悟。",
      "一朝擢桂步青云，廷对才华迥出群。",
      "科名已听闻当宁，竹素还期纪异勋。",
      "乘骢衣绣时巡历，总说襟怀似冰蘖。",
      "荣升都宪振台纲，报国常存寸心赤。",
      "自号龙洲知几春，书舍年来入梦频。",
      "此日应偿读书志，清风拟绍古名臣。"
    ]
  },
  {
    "id": "e647d10fef2b483103c5b57b5cb52267",
    "title": "送陈颐庵上四川省墓",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "列圣相承崇孝治，恤典之加及勋贵。",
      "恩颁命数原自殊，凤诰龙章日星丽。",
      "勋臣今重平江公，一心报国存精忠。",
      "锦城旧日开戎卫，先陇峨峨马鬣封。",
      "先陇暌违越年岁，引领西南独歔欷。",
      "阴森宰木今已拱，几度孙枝长新翠。",
      "君为公嗣真宁馨，代行展省摅孝诚。",
      "墓题嘉赠夫人号，碑刻中朝太史铭。",
      "闻说佳城地尤吉，聚气藏风固难得。",
      "钟奇毓秀永无穷，门户光华应今日。",
      "公之勋德诚可嘉，君之义气还堪夸。",
      "他年定有如椽笔，为表淮西忠孝家。"
    ]
  },
  {
    "id": "e647d10fef2b483152adb6ad7ac6163a",
    "title": "百雀图为余通政可才赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "码碯坡前冬雪晴，琅玕竹外梅梢横。",
      "晓来群雀喜翔集，或斗或啄兼和鸣。",
      "其中一鸟与众异，洁白翎毛雪霜似。",
      "长养初蒙卵翼恩，冲飞原有云霄志。",
      "伊谁笔法妙入神，缣素写来能迫真。",
      "况兼景物更奇绝，生意满前诚可人。",
      "良工旧说黄筌辈，熟玩斯图亦云最。",
      "宝绘之堂迹已陈，对此令人增慷慨。"
    ]
  },
  {
    "id": "e647d10fef2b4831f3d83d8cedd6112d",
    "title": "徐太守雪梅为巡抚江西侍郎赵公新赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "黄堂太守画最奇，爱写寒梅雪里姿。",
      "繁花绽玉暗香动，老干屈铁苍苔滋。",
      "任教玉笛吹夜月，自有春意生南枝。",
      "肯随桃花媚时俗，素与松竹同襟期。",
      "精神何惭仁老笔，香影不负逋仙诗。",
      "魁名已在百花上，金鼎调羹当有时。"
    ]
  },
  {
    "id": "e647d10fef2b4831e69051639c73997e",
    "title": "题赵松雪画洛神及写洛神赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "繄思王入觐东归兮，日严饬其徒御道。伊阙与景山兮，瞻鸾旌之飞度。",
      "遇宓妃于洛川兮，缥缈隔乎烟雾。倏飘忽其若神兮，见淩波之微步。",
      "从湘滨汉皋之神女兮，俨众灵之来聚。采明珠而拾翠羽兮，纷杂遝而容与。",
      "虽眷眷于淑美兮，将奚以达乎衷素。临川流而凝伫兮，嗟幽冥之异路。",
      "偶琼珰之来献兮，岂徽音之能悟。耿良宵而忘寐兮，遂怅然而归去。",
      "念此事之莫稽兮，所可重者思王之赋。览松雪之图写兮，觉神怡而目注。",
      "历百祀而如新兮，诚在人之珍护。聊肆玩以自适兮，又奚用深究乎其故。"
    ]
  },
  {
    "id": "e647d10fef2b483123c70f5e73762ac4",
    "title": "兰翠轩为陈廷璋赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "彼美人兮貌清扬，开轩适近茹溪傍。",
      "依稀辋川之风景，恍惚浣花之草堂。",
      "雨过娟娟修竹净，风来馥馥崇兰香。",
      "时看霏翠落虚牖，或见水气生寒光。",
      "终朝相对尘虑息，如游九畹浮三湘。",
      "神闲气和乐自然，飞梦不到名利场。",
      "谢家兰玉信堪拟，蒋氏三径还可方。",
      "累世相承在诗礼，应是前人庆泽长。"
    ]
  },
  {
    "id": "e647d10fef2b483110cbe7aa6d369811",
    "title": "山水图为禇嗣良赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "昔分符竹知永阳，居民乐业歌时康。",
      "环滁况复好风景，醒心丰乐曾尚羊。",
      "追游僚友总文雅，紫薇泉上同飞觞。",
      "幽谷朝来云气白，琅琊雨晴山色苍。",
      "树藏古刹暝烟合，花落三湖春水香。",
      "龙蟠菱溪号名胜，林下今谁开草堂。",
      "别来俄惊十四载，空有遗爱留甘棠。",
      "兴来闲写旧游景，禇生得之喜欲狂。",
      "装潢成轴索题咏，新诗赋就情何长。",
      "江云淮树恒在目，还忆欧公旧醉乡。"
    ]
  },
  {
    "id": "e647d10fef2b48310b949b20699ca8dc",
    "title": "聚星堂",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "句曲之墟有陈氏，诗礼相承敦孝义。",
      "高堂华扁名聚星，先世相传太丘裔。",
      "忆昔荀氏称八龙，元方兄弟能与同。",
      "二家子弟总英特，致令列宿昭苍穹。",
      "盛事流传千百载，此堂之名恒不改。",
      "西掖文光贯斗牛，德星午夜联辉采。"
    ]
  },
  {
    "id": "e647d10fef2b4831260f536baf3d3740",
    "title": "华阳道隐为罗济能赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "三茅之山仙所都，华阳洞在山之隅。",
      "丹房药室秘灵异，洞天之名诚不虚。",
      "彼美人兮学仙徒，卜筑近爱华阳居。",
      "当门列岫耀圭璧，满地白石堆琪玗。",
      "杜门少与尘事接，终日闲观鸿宝书。",
      "或时采芝度溪谷，或时招鹤来庭除。",
      "兴阑高卧北窗下，松门瑟瑟鸣笙竽。",
      "唤醒十载江湖梦，长啸一声山月孤。"
    ]
  },
  {
    "id": "e647d10fef2b48316b6130e6714a0af7",
    "title": "襄城伯李公桃花马歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "四平诸孙今总戎，爱马喜得桃花骢。",
      "首如渴乌竖两耳，目犹夹镜明双瞳。",
      "肉騣碨礧汗流赭，满月点作胭脂红。",
      "饱食常怀玉山下，顾影尚忆瑶池中。",
      "有时骄嘶似矜宠，顿令庭院皆春风。",
      "紫燕赤骠乃其亚，一出能令冀北空。",
      "总戎报国存精忠，况有神骏来遭逢。",
      "云台勋业立可致，不让当年卫霍功。"
    ]
  },
  {
    "id": "e647d10fef2b4831c3071fa46c622e47",
    "title": "题方壶画",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "龙虎仙山在何处，玄馆琳宫锁烟雾。",
      "人间昨夜风雨过，瑶草琼芝长无数。",
      "金门羽客方方壶，早年曾在山中居。",
      "身如野鹤无定着，心与浮云同卷舒。",
      "平生喜作南宫画，醉墨淋漓恣挥洒。",
      "峰峦远近分淡浓，笔意神奇多变化。",
      "斯图自信超凡流，眼前景致清而幽。",
      "树昏似觉云初起，石润应疑雨乍收。",
      "神乐道人能鉴识，得此宝之犹重璧。",
      "方壶仙去已多年，龙虎风光宛犹昔。"
    ]
  },
  {
    "id": "e647d10fef2b4831e819ca37174df2e1",
    "title": "送医官陈义成之任",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "太丘闻孙忠孝俱，平生喜读轩岐书。",
      "医人每收十全效，种杏已成千百株。",
      "今年被荐来京国，新授医官承宠渥。",
      "缙绅祖饯出都门，别酒香凝金错落。",
      "潞河雪霁冰澌流，好风催发沙棠舟。",
      "南经铁瓮趋吴郡，东度钱塘望处州。",
      "括苍山色青无数，归马能谙旧行路。",
      "悬知三月到家时，细雨落花春已暮。"
    ]
  },
  {
    "id": "e647d10fef2b48319b5112830405e680",
    "title": "孟浩然图为工部郑侍郎辰赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "灞桥雨雪初霁时，策蹇近自都城来。",
      "飘萧乌帽任风欺，携琴童子能相随。",
      "平生隐操人所知，不意何事游京师。",
      "鹿门山色空参差，襄阳耆旧今有谁。",
      "茹溪钱君笔法奇，写出当日风流姿。",
      "郢州刺史亭久隳，丹青谁复如王维。"
    ]
  },
  {
    "id": "e647d10fef2b48315d064ad3fa96e1ac",
    "title": "五老听松歌为严贡士赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我昔扁舟泛彭蠡，五老峰峦望中起。",
      "兴来飞步上层巅，万壑松声聒人耳。",
      "清如绿绮调冰弦，潺潺石涧鸣寒泉。",
      "和如洞庭张广乐，珊珊环佩来群仙。",
      "雄如昆阳破劲敌，铁骑奔腾响金革。",
      "壮如钱塘八月潮，巨浪洪涛互冲激。",
      "须臾听罢风已停，千林万树寂无声。",
      "此时尘虑若冰释，一段襟怀如水清。",
      "美人家住匡山麓，饱听松涛响岩谷。",
      "自从折桂上青云，归梦时时到书屋。",
      "妙龄勋业宜勉之，昼锦荣归应可期。",
      "山中猿鹤拟相候，还听松声似旧时。"
    ]
  },
  {
    "id": "e647d10fef2b483167de3ecddf09f453",
    "title": "题冯寺丞所藏李龙眠九歌图",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "红云辉辉昭玉宇，紫宫之中神独处。",
      "大少司命播洪钧，万汇生成咸得所。",
      "扶桑霞明天欲曙，龙辀东来从真侣。",
      "凝情遥睇云中君，烟水微茫隔洲渚。",
      "湘灵瑶瑟久不闻，山鬼啾啁啼夜雨。",
      "国殇沉沦河伯逝，谁致兰殽荐芳醑。",
      "繄昔三闾心独苦，托此微词期悟主。",
      "鱼腹幽魂不可招，九歌闻来转悽楚。",
      "区区忠诚孰能识，紫阳辨之深见许。",
      "龙眠居士画更精，想像写来宁有谱。",
      "风环月佩锵琳琅，翠辇鸾旌拥干羽。",
      "天狼无光殪狐矢，白鼋腾波神物举。",
      "杜衡青青兰芷馨，遗佩何人恣容与。",
      "辛夷之车山下来，赤豹文狸导雄虎。",
      "阴阳鬼神纷杂揉，祭赛相传楚风土。",
      "笙箫钟鼓间琴瑟，巫能安歌觋能舞。",
      "千年往事似足稽，景象恍如亲所睹。",
      "信知此画妙入神，几度披图谩怀古。"
    ]
  },
  {
    "id": "e647d10fef2b4831e585363ad9c1c95b",
    "title": "玄一丹房为邢彦广赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "玄一子，家广陵。中心静，双眼青。几年踪迹半天下，寻师学道求长生。",
      "归来丹房结构成，铅龙汞虎勤炼烹。归根性命道已悟，抱玄守一心何诚。",
      "神宇自廓然，俗念无由兴。视彼颠冥徒，如醉犹未醒。",
      "玄一子，志清静，慕仙灵。细穷玉笈文，期书紫府名。",
      "他年功就拟轻举，群真有约游蓬瀛。"
    ]
  },
  {
    "id": "e647d10fef2b4831419e2c6dd6a3b278",
    "title": "赵大年江村秋晚图为襄城伯李公赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "赵家王孙画最奇，缣素流传争宝之。",
      "江村秋晚图更好，树色湖光无不宜。",
      "农家渔梁路幽静，好似王维辋川景。",
      "杨柳风来晓岸凉，芙蓉露下秋波冷。",
      "芦苇萧萧烟满汀，征鸿无数上青冥。",
      "何人独得玄真趣，日向茅茨自下罾。"
    ]
  },
  {
    "id": "e647d10fef2b4831943f714b41917a16",
    "title": "王孟端古木古竹石为工部郑侍郎赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "王郎之画今已稀，笔法宛若云林倪。",
      "修筠晴翻翡翠羽，老树光亚珊瑚枝。",
      "风霜阅历见奇节，雨露长养成幽姿。",
      "岩岩一石亦雄特，秀色满眼生华滋。",
      "冬官亚卿性嗜古，公暇常把斯图披。",
      "我来纵观意怡悦，忆在阆苑瀛洲时。"
    ]
  },
  {
    "id": "e647d10fef2b4831480b866d90d73010",
    "title": "题蹇叔华米南宫山水图",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "生绢一幅何其长，图中景物犹三湘。",
      "云树模糊生暝色，烟波明净澄寒光。",
      "九疑南岳遥相望，白云缥缈山苍苍。",
      "岩边有路到芝峤，林下何人开草堂。",
      "东华红尘飞不到，信知此境犹仙乡。",
      "雨晴沙渚萑蒲绿，风起岸汀兰芷香。",
      "扁舟一叶竟何往，疑是米家书画航。",
      "予生素多山水癖，安得载酒同尚羊。",
      "米家元晖画最良，笔法高古非寻常。",
      "清风寥寥孰可继，此卷喜君能宝藏。"
    ]
  },
  {
    "id": "e647d10fef2b4831f9bf30a7b76b4472",
    "title": "碧梧轩为严公子赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "君家奕叶居茹溪，骥林高与青云齐。",
      "当轩尽是碧梧树，秀色在目恒萋萋。",
      "萋萋菶菶真堪爱，静坐钩帘喜相对。",
      "日转清阴生嫩凉，露晞密叶明新翠。",
      "不用栽依金井阑，轩前地位尽宽闲。",
      "莺声出林春昼永，鹤迹满径苔花斑。",
      "国朝名卿称乃祖，赫赫勋华耀寰宇。",
      "乔木千章拥故居，至今人说尚书府。",
      "君家世德不可当，况逢四海歌时康。",
      "梧兮梧兮善培植，拟见乔枝栖凤凰。"
    ]
  },
  {
    "id": "e647d10fef2b483108f471533b21b880",
    "title": "题襄城伯李公所藏草虫手卷",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "圣朝勋贵襄城公，经史韬略蟠心胸。",
      "平生识鉴最精诣，法书名画能兼通。",
      "闲来示我草虫卷，披玩自觉心神融。",
      "奇花异卉各殊类，琼蕤翠蔓纷成丛。",
      "淡黄浓绿间浅碧，物色满眼皆秋容。",
      "葡萄实悬马乳紫，枸杞子染丹砂红。",
      "芣苢花残芥叶老，青莎何事犹芃芃。",
      "霜筠可人挺奇节，凛凛若存君子风。",
      "坡前土滋新雨霁，琅玕石润光玲珑。",
      "蜣螂蝼蛄总来集，亦有蚱蜢兼蚕螽。",
      "螳螂蜥𧔝恣跳趯，䗂蝓蝼蝈相追从。",
      "玄蜩解蜕夏已过，莎鸡振羽秋将中。",
      "蜻蜓蟏蛸逐蚊蟆，蛱蝶蜾蠃随蛾蜂。",
      "腐虫僵蚓萃群蚁，虾蟆欲拟饥肠充。",
      "前代何人工草虫，毫端能窃造化工。",
      "顾丘葛侯称妙手，缣素往往留遗踪。",
      "斯图不知作者谁，精致自信超凡工。",
      "翾飞蠕动与生植，真物细较靡不同。",
      "想当研吮丹粉时，运心直欲超鸿蒙。",
      "苟非精意与神会，安得妙迹传无穷。",
      "世间一艺尚如此，何况学业非专攻。",
      "偶因观此司至理，呼酒吸尽玻璃钟。"
    ]
  },
  {
    "id": "e647d10fef2b483162c2b5e78d859501",
    "title": "青云轩为罗宗润作",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "青云轩，南海湄。绿窗洞然启，云山见参差。轩中之人冰雪姿，文采晔晔珊瑚枝。",
      "月中仙桂亲折得，归来轩子增光辉。明年会试赴春闱，青云平步应有期。"
    ]
  },
  {
    "id": "e647d10fef2b48311de5f142a5b442b9",
    "title": "兰桂双喜图为监生马骥赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "君不见晋谢安，十年不出居东山。一朝声华著江左，群从子弟犹芝兰。",
      "又不见窦谏议，阴德原来真罕比。挺生五子联芳名，当时曾拟燕山桂。",
      "崇兰丹桂时所嘉，托根多近忠良家。若非主家擅芳誉，谁问桂芳兰茁芽。",
      "乐庵马翁诗礼裔，况复高情爱清致。芸香满室书在床，桂树当门兰绕砌。",
      "春风淡荡日载阳，崇兰郁郁含烟光。紫茎竞秀见奇质，碧萼乍吐闻幽香。",
      "郊墟生凉雨初霁，桂树团团实堪爱。珠葩万点粲黄金，老叶千层张翠盖。",
      "翁兮对此心自怡，儿孙娱侍皆英姿。谢兰窦桂足堪并，和气蔼蔼充庭闱。",
      "子能承颜奉甘旨，复喜潜心事经史。昔曾擢桂登蟾宫，又见观光游璧水。",
      "志大宁甘安小成，尚拟对策登明廷。省亲暂尔归南海，都门祖饯皆儒英。",
      "此行到家秋已暮，丹桂着花兰欲吐。蹁跹彩服拜翁前，喜鹊查查在庭树。",
      "知子平生怀远图，文采烨烨珊瑚株。古人事业立可致，岂负少年勤读书。"
    ]
  },
  {
    "id": "e647d10fef2b483143a7fa4aa985ac3b",
    "title": "寿萱堂为颜宗赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "堂上慈亲双鬓皤，阶前萱草青如莎。",
      "根荄阅历岁年久，花萼沾濡雨露多。",
      "游子承恩到家早，膝下称觞彩衣好。",
      "寸心难以报春晖，愿萱与亲长不老。"
    ]
  },
  {
    "id": "e647d10fef2b4831058d5bc8c3bca12f",
    "title": "题蒋院判家山水图",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "大峰小峰堆翠鬟，景致好似龙潭山。桃花流水远廛市，昔有仙人来炼丹。",
      "一朝功成簉鹓斑，屡承恩宠瞻天颜。良方岂但传金匮，妙剂应能苏世瘝。",
      "胡为仙游竟不还，空见野墅留人间。董氏杏林原自好，苏家橘井何尝干。",
      "映门森森总桥梓，绕砌烨烨皆芝兰。凭谁写归图画看。",
      "满眼云气生层峦。书香绵延庆泽远，医院有子称能官。",
      "我怀仙人不复见，几回对此增长叹。"
    ]
  },
  {
    "id": "e647d10fef2b483123a9f2d952751402",
    "title": "虎图为礼部张尚书赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "壮哉於菟山之陲，踞视二子心若怡。",
      "金晴夹镜玉爪利，斑斓文采生光辉。",
      "有时一吼山石裂，腥风怒卷红叶飞。",
      "行人辟易百兽遁，自信不敢当雄威。",
      "伊谁妙笔能绘之，生狞猛烈看愈奇。",
      "今时希睹包家画，后世犹传荆国诗。"
    ]
  },
  {
    "id": "e647d10fef2b4831c556c9db3f2bbcd0",
    "title": "三骏图",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "王孙画马师韩干，此疋权奇见应罕。",
      "疑是长杨较獦回，五老满身流赭汗。",
      "近时作者任月山，真迹往往传人间。",
      "骊黄青骢凡二疋，苑内呈来初卸鞍。",
      "吁嗟三骏非凡质，当时曾荷孙阳识。",
      "自入天闲沐主恩，煌煌天驷联奎璧。"
    ]
  },
  {
    "id": "e647d10fef2b483129221da662f0d011",
    "title": "董原春江游览图为主事顾谦作",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "北苑笔意妙入神，写出一段江南春。",
      "山如螺黛青隐隐，水似鸭绿光粼粼。",
      "中流泛舟者何人，彩旗皂盖来缤纷。",
      "林边游骑复杂沓，小桥曲涧通江津。",
      "东风淡荡吹芳尘，荷亭草阁明朝暾。",
      "柳垂青琐散金缕，花落苍苔成锦裀。",
      "人生行乐须及辰，况值二月韶华新。",
      "主宾相忘意欢洽，只恐江头天色昏。",
      "亦有农家住山麓，夫妇日夕勤耕耘。",
      "豳风之诗久不作，孰识当年民俗淳。"
    ]
  },
  {
    "id": "e647d10fef2b4831aa36f2cad59c4a84",
    "title": "拱秀堂为李安御史作",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "浮梁田西多好山，峰峦矗立青云端。",
      "宪台李君世居此，长溪叠嶂相回环。",
      "修筠绕屋琅玕润，落花满径苔钱斑。",
      "四时秀色恒在目，终日自喜钩帘看。",
      "蛾黛横空山色媚，翠涛度壑松声寒。",
      "有时读书不出户，六籍穷讨饥忘餐。",
      "胸中文章粲星斗，笔下词藻生波澜。",
      "一从擢科官执法，绣衣白简光朝班。",
      "信知地灵产人杰，岂但泉石堪盘桓。",
      "故山猿鹤好相候，承恩衣锦行当还。"
    ]
  },
  {
    "id": "e647d10fef2b4831d1f7f3ccbb634655",
    "title": "崔白鹅为驸马赵公题",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "羽毛䬏飔双掌赤，磊落奇姿骋雄特。",
      "兴庆池中得隽归，欢声已遍长安陌。",
      "斗罢梳翎向大堤，雪花消处净无泥。",
      "此时风格谁能写，喜有濠梁崔子西。"
    ]
  },
  {
    "id": "e647d10fef2b4831730dfbdc79f73bc0",
    "title": "永思堂为钱孟常赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "武肃裔孙纯孝士，痛慕双亲形梦寐。",
      "高堂华扁名永思，铁画银钩日星丽。",
      "双亲谢世今几年，先茔宰木栖寒烟。",
      "天台世系从来盛，序伦堂基犹俨然。",
      "亲容寥寥无复睹，日夜哀思泪如雨。",
      "蓼莪忍诵重衋伤，风木才闻转酸楚。",
      "光阴迅速不可追，萱花已谢椿枝摧。",
      "秋霜春雨感衷素，蘋藻粢盛严礼仪。",
      "我闻孝诚天所佑，况尔高门先德厚。",
      "传家诗礼喜能存，子子孙孙宜自懋。"
    ]
  },
  {
    "id": "e647d10fef2b4831de7f44b1de3b73d8",
    "title": "玉树鹡鸰图为姚民泰赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "玉树娟娟雪初霁，琅玕石上苔花碎。",
      "何处飞来双鹡鸰，相顾和鸣有深意。",
      "闻说姚生好弟兄，不学田家分紫荆。",
      "埙篪声里蔼和气，终日披图看鹡鸰。"
    ]
  },
  {
    "id": "e647d10fef2b4831c4dede8b1e5a4163",
    "title": "山水图为敦生作",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "滁阳山川素云美，烟树云峦望中起。",
      "雨馀东渡涌波澜，日出丰亭炫青紫。",
      "醒心丰乐久已废，一片寒芜见遗址。",
      "天宁古刹竟何在，紫薇寒泉尚清泚。",
      "我昔承恩来作郡，弹指光阴垂二纪。",
      "琅琊寺里惯题诗，清流关前曾驻履。",
      "况逢时清公事简，俗厚民安称治理。",
      "转官银台又五秋，每忆旧游如梦里。",
      "敦生携我昔作图，复索新吟耀桑梓。",
      "挥毫赋就意无穷，极目滁山馀百里。"
    ]
  },
  {
    "id": "e647d10fef2b48318738a404840f915e",
    "title": "孟尝君墓",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "薛城城南秋草绿，飒飒悲风撼林木。",
      "荒凉古冢临道隅，踯躅哀歌起樵牧。",
      "忆昔田文当国时，好贤下士思有为。",
      "西行几乎遭虎口，赖有狐裘献幸姬。",
      "东归不复图忠义，一旦忘齐遽归魏。",
      "可怜身死骨未寒，诸子纷争覆宗祀。",
      "当时门下客三千，锦衣珠履犹神仙。",
      "鸡鸣狗盗众夸诩，争似冯生魏子贤。",
      "凄凉旧事逾千载，冢内珍藏竟何在。",
      "我来吊古谩登临，追悼英风发长慨。"
    ]
  },
  {
    "id": "e647d10fef2b4831b48bce746a3523fa",
    "title": "吕梁洪",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "吕梁天下险，巫峡可并称。伊昔黄河与清泗，合为一水通郡城。",
      "才出百丈洪，荡潏无时停。旋涡回洑几十里，古潭渟滀秋泓澄。",
      "两山夹其中，乱石高峥嵘。不知何年鬼斧凿，中流峎崿无由平。",
      "狂澜泻长谼，奔迸犹建瓴。珠跳霏霏洒冬雪，震响隐隐疑雷霆。",
      "奔流不可遏，势欲穷沧溟。乃知此水神莫测，终日常带鱼龙腥。",
      "昨从北京回，扁舟弄清泠。兹晨偶经此，快我览古情。",
      "举杯酹青山，放歌濯尘缨。缅思尉迟公，修理费经营。",
      "摩挲赵子碑，感慨岁月更。矧今天子圣，德化溢八纮。",
      "雨旸喜时若，海岳俱效灵。龙门三峡已安妥，近岁又报黄河清。",
      "吕梁虽云险，孰怀履险惊。何当磨崖颂圣德，上与日月同光晶。"
    ]
  },
  {
    "id": "e647d10fef2b4831b415d09e59158092",
    "title": "高邮湖闻雁",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "甓社湖平净如镜，水色天光淡相映。",
      "嗷嗷征雁吐清音，醉倚柁楼闲自听。",
      "听去听来情转恶，大星将沉小星落。",
      "霜风凄凄何处来，吹散馀音满寥廓。",
      "对景令人忆故居，乡园遥在海之隅。",
      "高堂白发应无恙，愿寄平安两字书。"
    ]
  },
  {
    "id": "e647d10fef2b48312c90d1d116b3945a",
    "title": "登歌风台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "素灵霄啼大泽前，赤精炎炎光烛天。",
      "阿房已灰四海沸，轵道羊车诚可怜。",
      "谁言汉中非土地，养民致贤真上计。",
      "三秦才定海宇清，税驾咸阳遂称帝。",
      "沛中汤沐新赐名，万乘那忘故里情。",
      "翠华东归喜临幸，父老子弟俱欢迎。",
      "威加海内何雄哉，酒酣更上高高台。",
      "大风歌来真慷慨，守国何独忘贤才。",
      "汉家规模止如此，四百光阴犹撚指。",
      "一旦炎灰不复然，空有荒台临泗水。",
      "我时乘舟台下过，逸兴自觉登临多。",
      "人间兴废等馀事，且将斗酒倾金荷。"
    ]
  },
  {
    "id": "e647d10fef2b4831326da4ab33268b55",
    "title": "东坡墨竹为郭珍指挥赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "坡翁文艺何尔奇，落笔往往成珠玑。",
      "玉堂昼永风日美，闲写潇湘玉一枝。",
      "贞坚原有冰霜操，潇洒犹含雨露姿。",
      "英娥去后瑶佩冷，碧云深处青鸾飞。",
      "坡翁仙逝不复作，空遗墨迹人宝之。",
      "几回展卷生浩叹，欲赋愧乏琼琚辞。"
    ]
  },
  {
    "id": "e647d10fef2b4831c62401b537dd5093",
    "title": "龙图为司务淩志赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "伊谁画龙得真趣，眼底霏霏起烟雾。",
      "老龙引子去朝天，欲与虚皇骖玉辂。",
      "冯夷相随辞水府，蜚廉导之浪花舞。",
      "天生神物尔最灵，变化无常孰能伍。",
      "风云际会应有时，好作甘霖遍寰宇。"
    ]
  },
  {
    "id": "e647d10fef2b48313e7fe59757581a20",
    "title": "所翁龙为员外郎尹祥赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "叶公画龙称绝艺，赫赫声名传后世。",
      "所翁奋起能继之，今睹斯图无乃是。",
      "眼底风云结暝阴，崭然头角出波心。",
      "何当飞跃天池去，四海苍生政望霖。",
      "四灵之中尔其一，变化须臾人莫测。",
      "所翁去后今几年，此日人间见真迹。"
    ]
  },
  {
    "id": "e647d10fef2b48311e500b39385cd715",
    "title": "山水图为静轩作",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "静明山高倚空碧，山下禅林更幽寂。",
      "常闻老衲去参禅，喜见高僧来驻锡。",
      "岚气蒙蒙路莫分，上方楼阁远嚣尘。",
      "天花时落祇园石，曙色遥连钟阜云。",
      "是中风致由来美，况复写归图画里。",
      "几回丈室谛观时，顿觉心源清似水。"
    ]
  },
  {
    "id": "e647d10fef2b48314521c83d3a296d69",
    "title": "山水图为霔僧录赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "城南长干古道场，至今舍利腾寒芒。",
      "圣朝敕赐报恩额，梵宇宝塔增辉光。",
      "霔公僧录久驻锡，宗风大振声名彰。",
      "丈室经翻贝叶老，祇园树长昙花香。",
      "有时斋罢坐挥麈，热恼消尽心清凉。",
      "焚芗每喜铜篆古，启户静对钟山苍。",
      "钟山咫尺欣相望，云气缥缈时飞扬。",
      "图中景物宛相似，幽兴满前那可忘。"
    ]
  },
  {
    "id": "e647d10fef2b4831a2bb51f4abe699e8",
    "title": "山水图为员外沈琮赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "竹鹤轩人画最奇，元晖房山渠所师。",
      "闲将缣素恣挥写，图中墨汁香淋漓。",
      "云收远岫露晴碧，雨过嘉树含华兹。",
      "翠壁水泉寒滴滴，石田瑶草空离离。",
      "几回披玩意自适，如此佳趣唯君知。"
    ]
  },
  {
    "id": "e647d10fef2b4831167089cc7a512f1f",
    "title": "推篷图为顾御史仲谦赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我昔载酒游西湖，泊舟独爱孤山孤。",
      "山色四围冰玉粲，水光万顷琼瑶铺。",
      "当年梅花喜无恙，倚篷尚见千馀株。",
      "风前暗香还自好，月下瘦影何其疏。",
      "丹书不来仙已逝，白鹤已去谁能呼。",
      "狂吟未就酒初醒，此身如在清冰壶。",
      "我闻顾君复好事，爱梅不让孤山逋。",
      "阿谁能效补之笔，为其写出推篷图。",
      "枯干老梢骨格古，繁葩冷蕊风韵殊。",
      "兹晨示我索题咏，追忆往事空长吁。"
    ]
  },
  {
    "id": "e647d10fef2b4831e09d817af9f4e402",
    "title": "大鹏窝",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "大山小山千万重，天边削出金芙蓉。",
      "丹崖翠壁宛如画，无乃秀气钟鸿蒙。",
      "枪竿龙门俱此通，碧溪流水春溶溶。",
      "犬羊腥秽久荡涤，岩壑往往来清风。",
      "我时扈从随飞龙，竟日笑入烟霞中。",
      "明发浩亹关上去，回瞻秀色郁葱葱。"
    ]
  },
  {
    "id": "e647d10fef2b48319761a24f67910347",
    "title": "扫枯叶",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "塞草春深犹未茁，沙拥枯根马难啮。",
      "仆夫上山扫叶回，大筐小筐不用切。",
      "料香叶软仅充饥，难比豆秸兼稻秸。",
      "扫叶须扫不落叶，马能添膘少中结。"
    ]
  },
  {
    "id": "e647d10fef2b48314d0c8aa697f58acd",
    "title": "宿大王川雷雨大作晓视四山皆雪时四月二十五日也",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我家南海头，偶至玄冥北。南北万馀里，气候孰能测。",
      "车营初到晴川上，暮霭方收日将夕。维时适当孟夏终，黑云张空如墨色。",
      "大风刮地沙石走，雷雨中宵惊霹雳。不眠帐下拥貂裘，晓视四山皆雪白。"
    ]
  },
  {
    "id": "e647d10fef2b48310ac34c570dd23a4a",
    "title": "古剑",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我有太古剑，新拭鸊鹈血。",
      "收藏久未试，光芒射寒月。"
    ]
  },
  {
    "id": "e647d10fef2b483149dcdfc44ab7b20a",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "石梁跨河岸，百尺犹垂虹。",
      "夜来春□□，□□□□洪。",
      "滔滔势莫遏，滚滚声何雄。",
      "□□□□□，□□□海通。",
      "飞翔集鹅鹳，变化多鱼龙。",
      "□□□□□，□□兴何穷。"
    ]
  },
  {
    "id": "e647d10fef2b483149dcdfc4c2585902",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "峨峨道家山，神仙有楼阁。",
      "灵鸟久不来，□□□□昨。",
      "霜寒竹实老，露重桃花落。",
      "遥空净氛翳，万□□神岳。",
      "几回候仙骖，缥缈闻仙鹤。",
      "日暮天风高，□□动寥廓。"
    ]
  },
  {
    "id": "e647d10fef2b483149dcdfc4dafa62e4",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "灵源发山麓，湛湛澄寒辉。",
      "素不污泥滓，时能起沦漪。",
      "沿涧泻瑶琴，触石成珠玑。",
      "来寻惬幽趣，同酌欲忘机。",
      "政喜清热恼，无烦浣尘衣。",
      "何当酿春酒，再拜奉亲闱。"
    ]
  },
  {
    "id": "e647d10fef2b483149dcdfc4cb2e54ca",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "伊谁凿山骨，开作石瓮圆。",
      "不假陶冶工，可拟金石坚。",
      "终日泻飞淙，积岁成重渊。",
      "山灵为呵护，神物常蜿蜒。",
      "有时起风电，白昼生云烟。",
      "黎民沐嘉泽，胜迹垂千年。"
    ]
  },
  {
    "id": "e647d10fef2b483149dcdfc45f96124f",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "群峰敛苍蔼，石壁凝寒辉。",
      "如何乳泉下，化作水帘垂。",
      "光荧耀水晶，的皪明珠玑。",
      "月钩谩高挂，云额空自披。",
      "曾闻乘鸾女，浣弄湿仙衣。",
      "信知出天造，不假人力为。"
    ]
  },
  {
    "id": "e647d10fef2b483149dcdfc4628f68d8",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "弥漫合澜海，南与沧溟通。",
      "蜃气起蛟室，珠光出龙宫。",
      "楼台纷隐见，墟市见空蒙。",
      "谩将化城比，还与幻境同。",
      "天风忽吹荡，人物归虚空。",
      "登州景相类，赋咏怀坡翁。"
    ]
  },
  {
    "id": "e647d10fef2b483149dcdfc4f015a7e9",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "何年役神工，凿破苍崖石。",
      "幽□□□□，□□□□壁。",
      "涛声撼禅关，岚气满空室。",
      "□□□□□，□□□一色。",
      "风来客帆归，月出潮□□。",
      "□□□□□，□□开虚碧。"
    ]
  },
  {
    "id": "e647d10fef2b483149dcdfc4d15d1881",
    "title": "宝安八景市桥春涨",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "芳洲启兰若，沧江自环互。",
      "终日风雨来，长林翳烟雾。",
      "香凝薝卜花，翠湿菩提树。",
      "高僧悟禅秘，妙断往来趣。",
      "时闻独鹤鸣，莫辨孤鸾去。",
      "薄暮动疏钟，空蒙不知处。"
    ]
  },
  {
    "id": "e647d10fef2b48312bd36410abf52eaa",
    "title": "零春馆",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "高人托冲隐，筑居琼岛浔。",
      "山水足佳趣，烟露惬素心。",
      "牙签悬锦轴，玉树映琼林。",
      "芸草满阶除，清香时辟蟫。",
      "一鸟花间鸣，间关流好音。",
      "感此时序易，长歌还孤斟。",
      "孰识个中趣，悠悠山水深。"
    ]
  },
  {
    "id": "e647d10fef2b48314da77233ddea0dd9",
    "title": "题黎氏祠堂",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "有美诗书裔，由来号德门。",
      "分符闻远祖，冠豸见诸孙。",
      "兰玉春风蔼，松楸雨露繁。",
      "奉先祠夙搆，系族谱犹存。",
      "制度深详究，仪文旧讲论。",
      "堂阶明等级，昭穆序卑尊。",
      "祭器清尤洁，斋居寂不喧。",
      "丽牲碑已老，玉鬯礼弥敦。",
      "承祭推宗子，联行肃弟昆。",
      "蘋蘩供俎豆，醪醴注罍樽。",
      "缩酒茅偏洁，焚香鼎自温。",
      "暖光浮蜡炬，烈焰烛糁盆。",
      "祼奠终三献，歌谣遍一村。",
      "燕毛常序齿，敬祖重分膰。",
      "士论咸归美，乡闾无间言。",
      "观风有使者，我喜为敷宣。"
    ]
  },
  {
    "id": "e647d10fef2b4831df0165807801e9db",
    "title": "龙舌泉",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "闻昔励布衣，寻龙称地仙。",
      "此井渠所发，至今出寒泉。"
    ]
  },
  {
    "id": "e647d10fef2b483153899eb1d76b12f6",
    "title": "珊瑚洲",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "珊瑚生海底，偶为渔者得。",
      "至今洲畔月，长照水波赤。"
    ]
  },
  {
    "id": "e647d10fef2b4831a766e085fc18b474",
    "title": "凤凰台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "山上百尺台，曾闻来凤凰。",
      "凤凰去已久，遗迹空凄凉。",
      "竹实饱霜露，梧桐媚朝阳。",
      "于今际熙皞，凤兮当来翔。",
      "翩然衔瑞图，与时作祯祥。"
    ]
  },
  {
    "id": "e647d10fef2b48311e9ef674f5d4f53d",
    "title": "武山",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "海濒多名山，兹山最雄特。",
      "盘回几千里，屹立势无敌。",
      "峨峨峰峦高，去天仅盈尺。",
      "树含不老姿，石有太古色。",
      "绝壁走飞鼯，枯槎聚饥鹘。",
      "沧溟涨天浮，纵目望无极。",
      "缅怀余襄公，曾此候潮夕。"
    ]
  },
  {
    "id": "e647d10fef2b483102412f6883098be5",
    "title": "重修资福禅寺因系以诗",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "宝安资福称禅宗，肇基廨宇地位崇。",
      "灵源杰阁淩苍穹，开山建阁祖堂翁。",
      "辟支佛光犹白虹，柏树荣悴昭神通。",
      "纪述幸遇东坡公，阁历世远一旦空。",
      "断础残碑苔藓重，全公住持愿力洪。",
      "忽尔思踵前人踪，经之营之材力隆。",
      "建造完美成其功，佛像灿灿黄金容。",
      "诸神拱卫貌愈恭，旦夕焚修喧鼓钟。",
      "勖尔居者无怠庸，期守象教扬宗风。",
      "丰碑贞石新磨砻，垂休纪绩应无穷。"
    ]
  },
  {
    "id": "e647d10fef2b4831807527b0c9248a01",
    "title": "重修上清观因系以诗",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "道家之山南海壖，云气近与罗浮连。",
      "灵鸟何年来翩翩，高台表瑞人争传。",
      "琳宫巍然踞山巅，雕檐画栋淩云烟。",
      "曾闻昔日来真仙，霞衣玉佩相后先。",
      "鸾笙鹤驭久不还，瑶草离离朝露鲜。",
      "亭台亦随陵谷迁，独有观宇犹依然。",
      "年深华搆已非前，震风淩雨增烦悁。",
      "迩来兴修集良缘，像设藻绘尤清妍。",
      "晨钟暮鼓喧法筵，崇奉祈祷心意虔。",
      "上祈圣寿高齐天，岂但芝室高谈玄。",
      "后人趾美宜勉旃，仙风道气长绵绵。",
      "刻辞喜有苍珉坚，为纪胜迹垂千年。"
    ]
  },
  {
    "id": "e647d10fef2b48316a350baf2367e484",
    "title": "廉泉亭",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "城南多好山，旗岭素云美。",
      "时平乐游衍，亭子翼然起。",
      "白石拥云根，寒泉发山址。",
      "沄沄出靡竭，湛湛清彻底。",
      "幽寻涉瑶涧，泂酌心最喜。",
      "尘缨已能濯，俗耳旧曾洗。",
      "前修富咏歌，佳致诚可纪。",
      "道州期并称，石门焉敢拟。",
      "贪夫倘饮之，其颡当有泚。"
    ]
  },
  {
    "id": "e647d10fef2b48311580e289fce8ecee",
    "title": "望罗浮二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "仙山郁嵯峨，千古青未了。",
      "楼台起中天，钟磬出林杪。",
      "奇香散仙葩，五色翔神鸟。",
      "谁能蹑高顶，洞览周八表。"
    ]
  },
  {
    "id": "e647d10fef2b48311580e28993519bde",
    "title": "望罗浮二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "谁将罗浮山，分来奠南土。",
      "峰峦馀四百，历历青可数。",
      "泉源近福地，灵胜开千古。",
      "曾见黄野人，云中骑哑虎。"
    ]
  },
  {
    "id": "e647d10fef2b4831b8cf5e2b68ca28b1",
    "title": "冲虚观",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "山从蓬岛来，灵迹世应稀。",
      "神符生竹叶，蝴蝶化仙衣。",
      "瑶台集羽士，端简礼紫微。",
      "不唯铜龙出，亦见庆云飞。"
    ]
  },
  {
    "id": "e647d10fef2b483147ffeca159743caf",
    "title": "张留书院",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "云峰敞岩洞，景致异寻常。",
      "涓涓泉石净，冉冉芝术香。",
      "松风吹水帘，萝月转书堂。",
      "一从张留后，草木有辉光。"
    ]
  },
  {
    "id": "e647d10fef2b483105b14bea932a2e7c",
    "title": "游琅琊开化寺二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "夙志抱冲淡，岂为尘事萦。",
      "兹晨属休暇，况与文彦并。",
      "联镳度芳甸，飞盖指岩扃。",
      "玉树交左右，琼泉泻琮琤。",
      "悠悠祥风至，冉冉庆云生。",
      "蓬莱天咫尺，瞻望有馀情。"
    ]
  },
  {
    "id": "e647d10fef2b483105b14bea3e3e0f16",
    "title": "游琅琊开化寺二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "峨峨琅琊山，拔地几千丈。",
      "坤灵毓神秀，景态日万状。",
      "金碧灿晴峦，芙蓉开叠嶂。",
      "于时喜跻攀，倏至飞舄上。",
      "天姥如可晞，匡庐遥相望。",
      "长歌招安期，临风复惆怅。"
    ]
  },
  {
    "id": "e647d10fef2b48314182479856d0157b",
    "title": "登崇文阁",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "崇巍乎高哉，崇文之阁兮，吾不知其几百尺。突兀直倚苍冥中，雕檐高飞近晓日。",
      "琼窗洞启来清风，前瞻兮帝阙，下顾兮辟雍。京畿郁兮千里，五云近兮九重。",
      "太行西来兮迤逦，居庸北拱兮巃嵷。峰峦远近共环峙，削出朵朵金芙蓉。",
      "是中奇胜甲天下，何况此地名儒宗。图书浩瀚纷莫数，文光夜吐犹晴虹。",
      "汉家天禄不可以复见，幸喜斯阁之高崇。值校文之多暇，日徙倚而从容。",
      "爱扶舆磅礴之奇秀兮，呼吸尽使归心胸。阑乾笑拍飞鸟上，豪气不减陈元龙。",
      "俯视十二衢，车马尘蒙蒙。欲招太白老，更约东坡翁。",
      "葡萄酒倾玛瑙瓮，日醉三百玻璃钟。人间亦自有胜境，何必飞度扶桑东。"
    ]
  },
  {
    "id": "e647d10fef2b4831d6ca039abb655caa",
    "title": "华盖观瀑",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "大科峰头走白龙，蜿蜒绕出青芙蓉。",
      "披烟卷雾隐复现，飞下云坪第几重。",
      "凭虚喷薄一痕白，界破翠崖数千尺。",
      "晴空风雨锁岩陬，浩浩松涛万壑秋。",
      "飞湍激石石将转，雪浪撼山山欲浮。",
      "浮山转石肆磅礴，五丁鬼斧何年凿。",
      "顿洗烦襟三斛尘，心源活泼从疏瀹。"
    ]
  },
  {
    "id": "e647d10fef2b48316929966c6f226b16",
    "title": "钓鳌台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "粤昔有畸人，东来驾飞涛。",
      "寄兴在鱼钓，清梦驰江皋。",
      "一旦委朝露，古台空自高。",
      "馀生乐嘉遁，曾此恣嬉遨。",
      "何当把长竿，一钓连六鳌。"
    ]
  },
  {
    "id": "e647d10fef2b483145c23f0c7bee6ac4",
    "title": "迎翠楼",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "危栏百尺轶飞埃，乘暇登临望眼开。",
      "远轴送青当槛转，平林分绿过窗来。",
      "松风冷逼湘筠簟，花露香浮药王杯。",
      "一自华胥春梦觉，百年遗址委苍苔。"
    ]
  },
  {
    "id": "e647d10fef2b48316e9f9a0e1b722dcf",
    "title": "题王君鲁夫嘉禾亭",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "圣明之御极兮，纷祯祥之沓至。维嘉禾之发生兮，实和气之所致。",
      "由德门之积庆兮，毓斯祥于盛世。方修茎之挺玉兮，复灵苗之芬萃。",
      "淩清霜而既实兮，各一茎而三穗。来耄倪之丛观兮，聆欢声之腾沸。",
      "由嘉种之不恒有兮，殆为时之攸贵。愿益敦其所积兮，绵家声而弗替。"
    ]
  },
  {
    "id": "e647d10fef2b4831be3cc42e9d13f1ca",
    "title": "题王君鲁夫菊堂",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "美人乐嘉遁，结屋西山陲。",
      "门巷深窈窕，种菊满东篱。",
      "清风绽金萼，凉露湛琼甤。",
      "孰云秋容淡，晚节香尤奇。",
      "中黄色本正，举世畴能知。",
      "缅怀柴桑翁，高风邈难追。",
      "悠然引孤酌，目送晴云晖。"
    ]
  },
  {
    "id": "e647d10fef2b483169b24cde906e3d07",
    "title": "题王君晋彦梅窗二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "鳌台天寒冬欲暮，瑞叶纷纷似飞絮。",
      "王家轩子临清池，忽报梅花开满树。",
      "老梢屈铁苔藓重，暗香时复生帘栊。",
      "横斜疏影黄昏后，灿烂繁葩积雪中。",
      "素闻君家兄弟好，况复怡怡嗜文藻。",
      "对花酌酒赋新诗，只恐南枝春色老。"
    ]
  },
  {
    "id": "e647d10fef2b483169b24cdec6cffe01",
    "title": "题王君晋彦梅窗二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "市远无嚣尘，地僻有佳致。",
      "众芳摇落后，忽见先春至。",
      "梅花带雪开，却傍鳌台次。",
      "临池疏影横，入座暗香异。",
      "客至一开轩，满目多情意。",
      "却寄陇头人，而不逢驿使。",
      "但香洁白姿，亦足供吟思。",
      "挥笔有馀情，时吐虹霓气。",
      "虽协驿人怀，亦比君子志。",
      "纷纷桃李华，谩兴韶华媚。",
      "荣开在片时，节操安得似。",
      "唯兹耐岁寒，冰霜亦何忌。",
      "异日宝老成，调羹应何俟。"
    ]
  },
  {
    "id": "e647d10fef2b48314c81449b52b70c34",
    "title": "扳桂亭",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "我昔乘天风，飞上广寒宫。行于白兔窟，笑倚丹桂丛。",
      "时维八月秋气肃，桂花初放黄金粟。举手高扳第一枝，但觉满身香馥馥。",
      "仙人坐我七宝床，笑擘麟脯分琼浆。□宫淋漓醉花下，至今衣袂犹芬芳。",
      "拂袖归来憩亭子，世人相看惊且喜。璇题黄榜照黉宫，扳桂之名从此始。"
    ]
  },
  {
    "id": "e647d10fef2b48316c027d74a37658f4",
    "title": "麒麟诗",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "至和储精，麒麟降生。",
      "麇身牛尾，马蹄龙睛。",
      "身备五采，绚烂晶荧。",
      "性尤仁厚，瑞图可徵。",
      "不远万里，来自南溟。",
      "祥云瑞霭，光绚阙廷。",
      "出入金门，迩乎龙軿。",
      "群臣聚观，喜跃弗胜。",
      "惟昔太祖，天命是膺。",
      "皇风以穆，皇道以贞。",
      "九夷八蛮，莫不来庭。",
      "冲和氤氲，屡致嘉祯。",
      "皇帝嗣位，天下以宁。",
      "仁被动植，泽及含灵。",
      "祯祥沓至，以昭太平。",
      "祥麟之来，适际文明。",
      "惟帝之圣，贞符是承。",
      "有濯厥声，耀于万龄。"
    ]
  },
  {
    "id": "e647d10fef2b4831a08a1ea6dd65394f",
    "title": "紫霞泉",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "一派寒泉，出于山址。",
      "终日清泠，不污泥滓。",
      "伊谁所发，上清仙子。"
    ]
  },
  {
    "id": "e647d10fef2b4831bd1dd8e805960b9d",
    "title": "幽谷辞为范孟祯先生赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "谷之深兮窈窕，谷之幽兮山麓。",
      "气蒙溶兮白云，阴蔽亏兮嘉木。",
      "芝烨烨兮可餐，泉泠泠兮可掬。",
      "供啸傲兮烟霞，同游嬉兮麋鹿。",
      "谅劳生兮焉休，蹈前修兮遗躅。",
      "嗟岁月兮几何，聊盘桓兮幽独。"
    ]
  },
  {
    "id": "e647d10fef2b4831ebb1e0cf8f6810d2",
    "title": "子昂兰竹图为莫知观赋",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "拾翠羽兮湘岸，纫幽佩兮江干。",
      "灵雨滋兮苔石，光风转兮崇兰。",
      "望美人兮延伫，倚修篁兮永叹。",
      "怅王孙兮不返，悼流光兮岁阑。"
    ]
  },
  {
    "id": "e647d10fef2b4831da0205a2ca70548e",
    "title": "宿汾水驿",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "新城楼头风急，汾水驿前月明。",
      "有客思乡弄笛，何人对酒吹笙。"
    ]
  },
  {
    "id": "e647d10fef2b4831665452ecea4ba5ce",
    "title": "晚发广陵二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "秋老荷香寂寞，烟消柳色蓝毵。",
      "隔岸青山几点，行人言是江南。"
    ]
  },
  {
    "id": "e647d10fef2b4831665452ec1757d0d5",
    "title": "晚发广陵二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "绿水风恬波静，红楼雨过凉生。",
      "一曲紫箫听罢，扁舟已过芜城。"
    ]
  },
  {
    "id": "e647d10fef2b48312344b3f0a9a4c694",
    "title": "吴江晚眺二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "垂虹桥上闲立，三高祠前独吟。",
      "昔日清风何在，五湖烟水沉沉。"
    ]
  },
  {
    "id": "e647d10fef2b48312344b3f01f24c8ce",
    "title": "吴江晚眺二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "山云欲断未断，水鸟将飞不飞。",
      "湖上浪喧风紧，鹿头艇子初归。"
    ]
  },
  {
    "id": "e647d10fef2b4831b77fb94048933411",
    "title": "天马歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "汗血神驹不世出，一旦生下月氏窟。凤臆龙鬐首渴乌，身带虎文异筋骨。",
      "朝刷昆仑，暮秣西极。电迈飙驰，不可慌惚。仰天长鸣，万骑辟易。",
      "忆昔元封盛治时，长驱万里来京师。天子纵观心独喜，荐诸宗庙形歌诗。",
      "翠云为鞁七宝鞍，置之天驷十二闲。乘舆亲临至甘泉，曾骖玉辂鸣和鸾。",
      "君不见汉家凋弊由天马，无限生灵膏草野。万古千秋恨未消，至今鬼哭宛城下。"
    ]
  },
  {
    "id": "e647d10fef2b4831291ab473bbab2f08",
    "title": "白纻词二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "胭脂半湿红玉春，远山不扫娇娥颦。歌声飘飘绕梁尘，玳瑁筵前月色新，管弦相和哀思匀。",
      "子夜沉沉更漏促，绛蜡摇光照银屋，馆娃宫人听未足。"
    ]
  },
  {
    "id": "e647d10fef2b4831291ab47306f38380",
    "title": "白纻词二首",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "舞白凫，歌白纻，纤腰皓齿东邻女。清声袅云情缕缕，郢中白雪何足数。",
      "凉风萧萧雁南翔，玉颜满堂乐未央，此舞此歌那可忘。"
    ]
  },
  {
    "id": "e647d10fef2b4831c4e182d5ada08c31",
    "title": "乌栖曲",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "井梧叶落惊乌起，深院沉沉烛花紫。",
      "门前月色冷如霜，忆郎不来空断肠。"
    ]
  },
  {
    "id": "e647d10fef2b483160b9e37a34f89e35",
    "title": "阳春歌",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "冰帘卷秋水，宝鸭腾烟缕。",
      "幽思满银筝，彩弦愁独理。",
      "不见知心人，无言泪如雨。",
      "一曲陌上歌，谁是采桑女。"
    ]
  },
  {
    "id": "e647d10fef2b4831decd4639fdb34704",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "东郊美人迎新春，春光茫茫烟满津。",
      "江头水生杨柳新，色染鹅黄犹未匀。",
      "和风丽日催兰蕙，淑气融融塞天地。",
      "无心去理阳春曲，闲把修娥斫双绿。"
    ]
  },
  {
    "id": "e647d10fef2b4831decd4639f9e4b3fb",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "采桑南陌头，陌头花开风力柔。吴媮向人扬清讴，花底怨春胡燕愁。",
      "社雨初晴路如洗，轧轧车声转流水。罗裙翠袖香风起，芳草萋萋暮烟紫。"
    ]
  },
  {
    "id": "e647d10fef2b4831decd4639dbf52b95",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "七星挂城宫漏残，别院悬帘秋水寒。",
      "琐窗梦断莺声老，满地落红闲不扫。",
      "脉脉芳心向谁道，蝴蝶飞来满芳草。",
      "光风淡淡春云热，江上菖蒲想堪结。",
      "春住春归总不知，愁看十里杨花雪。"
    ]
  },
  {
    "id": "e647d10fef2b4831decd4639af5971fd",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "平塘水流声溘溘，波凝鸭绿琉璃滑。横船醉眠白昼长，浦口梅风歌扇香。",
      "老红堕地花已稀，幽篁娟娟弄粉姿，美人怅望别离时。"
    ]
  },
  {
    "id": "e647d10fef2b4831decd4639ee2c5db0",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "湘帘卷秋水，玉簟凉冰肌。",
      "鹍弦诉幽怨，凤笙吹参差。",
      "杯浮甘露浆，井汲铅华水。",
      "歌罢彩云空，南薰四筵起。"
    ]
  },
  {
    "id": "e647d10fef2b4831decd4639dc3ce1b4",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "赤帝来，火龙出，下土炎炎畏红日。翠华摇摇宴水晶，仙风泠泠透骨清，何须赤脚踏层冰。"
    ]
  },
  {
    "id": "e647d10fef2b4831decd4639ddd7820d",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "星桥驾乌鹊，秋竹度秋萤。",
      "舞衫嫩凉结，纨扇幽恨并。",
      "蘼芜花正发，衰兰色已零。",
      "霄寒紫罗荐，露湿芙蓉屏。",
      "孀妾耿忘寐，此心常独惺。"
    ]
  },
  {
    "id": "e647d10fef2b4831decd4639950f7f76",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "桂影月中现，桂香天外飘。",
      "玉佩湘娥解，锦瑟佳人调。",
      "灯青兰膏暖，灰寒沉水消。",
      "城鸦啼粉堞，河落曙萧萧。"
    ]
  },
  {
    "id": "e647d10fef2b4831decd46398414cbf8",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "井梧叶落银床冷，月下孤鸾吊寒影。",
      "院宇沉沉清似水，闪闪光摇烛花紫。",
      "长歌白纻敲悬珰，绿香绣幕愁夜长。"
    ]
  },
  {
    "id": "e647d10fef2b4831decd463955ae13a9",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "鸳鸯瓦冷霜华薄，剪剪轻寒透罗幕。银缸吐花凝幽光，击钟挝鼓饮华堂。",
      "万籁沉沉夜方永，玉兔无声堕寒影，酒阑人散笙歌静。"
    ]
  },
  {
    "id": "e647d10fef2b4831decd4639b2cfb287",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "雪花六出碎琼芳，九成宫阙参差光。",
      "一声白纻樽前起，琵琶枨枨寒玉指。",
      "火井温泉何处寻，氍毹醉卧雕房深。"
    ]
  },
  {
    "id": "e647d10fef2b4831decd4639ff2b908c",
    "title": "十二月词效李长吉体正月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "湘筠冻折琅玕玉，冷逼青楼起寒粟。",
      "依微和气酒中回，龟甲屏风照银烛。"
    ]
  },
  {
    "id": "e647d10fef2b483105d53a30f74b0285",
    "title": "闰月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "阳生玉琯葭灰浮，二十四气推步周。",
      "颁重光，歌重轮，气朔不差岁始匀。",
      "谁能更缓羲和辔，愿祝吾皇千万岁。"
    ]
  },
  {
    "id": "e647d10fef2b4831c93eb8aa4cb516d9",
    "title": "朱鹭",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "朱鹭来，集天池。丹为裳，砂为衣。朱鹭来，色光华。耀晨曦，映晴霞。",
      "朱鹭来，自丹丘。繄赤凤，可同游。朱鹭来，际时雍。神筴演，庆无穷。",
      "朱鹭来，彰有德。和气充，百福集。朱鹭来，协嘉祥。登瑞图，煊有光。"
    ]
  },
  {
    "id": "e647d10fef2b4831ab8c6ac244c0eb85",
    "title": "艾如张",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "维时讲春蒐，徒旅集崇阿。",
      "有鸟萃方丛，榛楛一何多。",
      "芜秽既剪伐，张机设虞罗。",
      "群鸟忽高举，罗兮奈尔何。"
    ]
  },
  {
    "id": "e647d10fef2b4831700a17cb155ae0d0",
    "title": "芳树篇",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "中庭蔼嘉树，清影荫兰池。",
      "密叶惠风拂，灵根华泉滋。",
      "奇葩纷旖旎，艳质复葳蕤。",
      "佳人间幽室，对此惜容辉。",
      "含情理哀弦，弹作阳春辞。",
      "清音自激越，此意谁能知。",
      "恒恐秋节至，严霜悴芳枝。",
      "流光驹过隙，欢乐当及时。"
    ]
  },
  {
    "id": "e647d10fef2b4831f3c0fb2e5777f75a",
    "title": "巫山高",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "巫山高，高刺天，峰峦十二开青莲。",
      "阳台神女竟何在，朝云暮雨犹依然。",
      "宋玉微词徒自诧，襄王荒怪益堪怜。",
      "山下遗宫总芜没，空馀猿狖啸苍烟。"
    ]
  },
  {
    "id": "e647d10fef2b48310d354f3837bc0fb0",
    "title": "铜雀台",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "铜雀高峨峨，百尺淩云烟。",
      "台中贮群妓，颜色如花妍。",
      "霓旌不复来，已筑西陵土。",
      "白日闭泉扃，何由见歌舞。",
      "穗帏闲夜月，玉座空秋风。",
      "脯糒方荐罢，瞻望意无穷。"
    ]
  },
  {
    "id": "e647d10fef2b4831bf52e841602b03dd",
    "title": "铜雀妓",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "西陵漳河上，松柏郁苍苍。",
      "穗帏歌舞罢，含泪忆君王。"
    ]
  },
  {
    "id": "e647d10fef2b483182a72cfbc7dcedde",
    "title": "晓仙谣",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "金鸡初号天未晓，绮阁沉沉漏声杳。",
      "月华淡白涵春风，窗外碧桐青凤小。",
      "蕊珠仙子素霓裳，腰间玉玦双明珰。",
      "曜灵犹未启初景，飘飘欲得云间翔。",
      "琅函夙授长生箓，服气餐霞胜辟谷。",
      "青鸾有信喜相邀，瑶池早晚蟠桃熟。"
    ]
  },
  {
    "id": "e647d10fef2b48316c808da13d21cf74",
    "title": "春愁曲",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "罗帏绣幕东风冷，金鸭香消春昼永。",
      "睡起含情娇翠颦，宝簪坠鬓愁慵整。",
      "沙苑芳郊草似茵，马蹄何处逐流尘。",
      "恨紫怨红情脉脉，落花飞絮正纷纷。"
    ]
  },
  {
    "id": "e647d10fef2b48314bac255c3ab58d46",
    "title": "少年乐",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "五花马，狐白裘，出门宾从如云稠。",
      "二十长游醉乡里，双眉不识人间愁。",
      "玳筵绮馔纷罗列，玉斝浮香酒微热。",
      "舞袖轻回杨柳风，歌喉缓啭桃花月。",
      "弹丝吹竹乐正浓，床头不惜黄金空。",
      "世间万事何足虑，只愁双鬓飞秋蓬。"
    ]
  },
  {
    "id": "e647d10fef2b483183e10cf5c2a1829e",
    "title": "洛阳道",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "洛阳道，平不颇，香车宝马纷来过。",
      "落花飞红依度幰，垂柳拂地随鸣珂。",
      "只言百岁事行乐，岂知掘地飞双鹅。",
      "金谷繁华等春梦，道傍荆棘埋铜驼。"
    ]
  },
  {
    "id": "e647d10fef2b48313066ea40afc07536",
    "title": "长安道",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "长安道，平如砥，道傍甲第连云起。",
      "五侯七贵竞豪奢，管弦嘈嘈聒人耳。",
      "从来盛衰当有时，富贵百年安可期。",
      "一朝宾客如云散，门外草生车马稀。"
    ]
  },
  {
    "id": "e647d10fef2b4831029589964fb5f52d",
    "title": "陇头水",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "驱车上陇阪，山高谷逶迤。",
      "流水日夜鸣，幽咽不胜悲。",
      "秦川遥在望，离思正依依。"
    ]
  },
  {
    "id": "e647d10fef2b4831ee665671e7b313e2",
    "title": "关山月",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "冰轮流辉天宇宽，长风吹度玉门关。",
      "玉关无云秋万里，月色满空凉似水。",
      "远客思归睡不成，况复边头来雁声。",
      "楼中美人当此夕，坐对清辉应叹息。"
    ]
  },
  {
    "id": "e647d10fef2b48317ec3e825ea13efec",
    "title": "鸿门宴",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "嬴秦蚕食六国空，刘项崛起谁雌雄。",
      "芒砀已见天子气，楚氛犹袭咸阳宫。",
      "鸿门何人出秘计，天意先已酣重瞳。",
      "剑光辉霍射人目，座间飒飒生寒风。",
      "帐前玉斗一声碎，风云已去随真龙。",
      "汉基四百由此造，当时独数留侯功。"
    ]
  },
  {
    "id": "e647d10fef2b48316f145605bd76f52f",
    "title": "招鹤辞",
    "authorName": "陈琏",
    "authorId": "e647d10fef2b4831d1ee59e23bbfdde8",
    "dynasty": "明",
    "content": [
      "嗟尔鹤兮，来自芝田。玄裳缟衣兮，羽仪何鲜。戛然长鸣兮，其音清圆。",
      "翩然起舞兮，其影蹁跹。与尔相处兮，阅有岁年。何一夕羽化兮，竟去不还。",
      "非赴瑶池之会兮，定随蓬岛之仙。惟轩有梧兮竹猗猗，尔其来归兮安所栖。",
      "惟轩有泉兮秀三芝，尔其来归兮无渴饥。我弹瑶琴兮按金徽，我吹玉箫兮叶埙篪，尔其来归兮以终幽期。",
      "无奋迅兮高飞，使我心兮劳思。"
    ]
  },
  {
    "id": "e647d10fef369101e28340c3d36e8c7a",
    "title": "清夜西窗独坐有怀",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "杯罄烛花残，沈沈夜向阑。",
      "吟兼邻笛怨，坐怯客毡寒。",
      "露蕙虫争缉，风枝鸟畏弹。",
      "未能消侠气，时拭剑镡看。"
    ]
  },
  {
    "id": "e647d10fef369101fe3c45c4bad2afdb",
    "title": "送周兴化还郡",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "中朝人共说，未见已相知。",
      "此别又千里，再逢还几时。",
      "雨来崖树暗，风静浪花迟。",
      "归到公堂里，停云合赋诗。"
    ]
  },
  {
    "id": "e647d10fef36910173cfd9b8b8f4b52c",
    "title": "送友人归番阳",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "芳草绿尚浅，故园春又残。",
      "平生为客惯，今日别君难。",
      "短棹吴郎曲，哀弦楚女弹。",
      "江花正满眼，且莫下长干。"
    ]
  },
  {
    "id": "e647d10fef369101703a727de057eda7",
    "title": "送王内敬重戍辽海",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "别泪不可忍，杯行到手空。",
      "风尘重作客，寒暑易成翁。",
      "曙色连关树，秋声起塞鸿。",
      "天涯见亲友，还与故园同。"
    ]
  },
  {
    "id": "e647d10fef3691017749994cdba6bac3",
    "title": "分题得帆山夕照送顾大往辽海",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "落景石帆秋，余红挂树头。",
      "斜憎樵笛送，迟赖估樯留。",
      "鸦背光犹闪，霓边彩渐收。",
      "依依映征旆，远过驿西楼。"
    ]
  },
  {
    "id": "e647d10fef369101b781afb3fb6976b4",
    "title": "早春寄京师白虚室先生",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "帝城佳气接烟霞，草色芊芊紫陌斜。",
      "霁雪未消双凤阙，春风先入五侯家。",
      "歌钟暗度新丰树，游骑晴骄上苑花。",
      "独有扬雄才思逸，应传丽句满京华。"
    ]
  },
  {
    "id": "e647d10fef369101fa6a74a2cb8e14e3",
    "title": "次韵愚士兄壁间留题之作",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "常共鹪鹩守一枝，忽随搏击过天池。",
      "当君仗剑西游日，是我登楼北望时。",
      "华岳天青云叶断，葱河风黑雪花垂。",
      "白身万里参戎幕，马上题诗最忆谁。"
    ]
  },
  {
    "id": "e647d10fef369101736787cf123f3bb3",
    "title": "阿那瑰",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "夜雪没毡城，闻箛三两声。",
      "漫山是猎火，照着汉家营。"
    ]
  },
  {
    "id": "e647d10fef36910120635c3d61dbce3d",
    "title": "结客行",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "结客千金尽，酬恩一剑存。",
      "羞为狗盗伍，不傍孟尝门。"
    ]
  },
  {
    "id": "e647d10fef3691019543fed0103f675c",
    "title": "过柯亭怀内敬",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "生怕柯亭路，扁舟况独行。",
      "见人防泪下，不敢问君名。"
    ]
  },
  {
    "id": "e647d10fef369101aa825a8521b02058",
    "title": "自题诗本",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "幼小工刺绣，极知针线难。",
      "只缘花样古，不耐入时看。"
    ]
  },
  {
    "id": "e647d10fef369101a1dd05698ce80084",
    "title": "经钱塘故址",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "潭潭第宅俯长衢，杏阁桐窗似画图。",
      "三十年来陵谷变，耕人犹识旧铜铺。"
    ]
  },
  {
    "id": "e647d10fef3691018532fa2ea2303537",
    "title": "忆蔡维中",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "璧破珠沈剑掩光，此生无地见中郎。",
      "刚留南堰门头月，长为愁人照屋梁。"
    ]
  },
  {
    "id": "e647d10fef36910163b95d0c9052050b",
    "title": "月夜独坐忆钱唐暹师房听施彦昭摘阮",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "忽思吴客四条弦，出谷新莺咽洞泉。",
      "一曲醉翁何处听，冬青树底佛堂前。"
    ]
  },
  {
    "id": "e647d10fef3691010310c071d17a8dbe",
    "title": "寄内敬",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "草没龙城不见家，远随毡骑猎平沙。",
      "知君五载思乡泪，滴损营前苜蓿花。"
    ]
  },
  {
    "id": "e647d10fef369101789e1c6305fe1790",
    "title": "画马",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "双驹汗血已班班，蹀躞春风意态间。",
      "闻道千金求骏骨，不应龙种在人间。"
    ]
  },
  {
    "id": "e647d10fef369101eb342e113fb25467",
    "title": "蓬莱小游仙",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "仙子新从紫海归，酒香浮着五铢衣。",
      "卧看白鹿吃瑶草，满地琼云凝不飞。"
    ]
  },
  {
    "id": "e647d10fef36910189f848d57ab72438",
    "title": "听胡琴",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "胡弦轻轧语星星，破入《甘州》便泪零。",
      "一种尊前沉醉客，解听争似不曾听。"
    ]
  },
  {
    "id": "e647d10fef36910154bec124cd70612a",
    "title": "李迪画庐雁",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "远别胡天趁稻粱，秋风吹断不成行。",
      "夜深独宿江南渚，梦怯黄庐叶上霜。"
    ]
  },
  {
    "id": "e647d10fef369101792c2609f34206fb",
    "title": "钱唐怀旧",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "眉易生愁脸易消，一声歌断碧云遥。",
      "只今惟有西湖柳，留得残枝似舞腰。"
    ]
  },
  {
    "id": "e647d10fef3691010d19e338720cbb28",
    "title": "咏筝雁",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "弦弦相趁不相离，入调频将玉手移。",
      "最恨曲终人散后，影分行断各参差。"
    ]
  },
  {
    "id": "e647d10fef369101fa0ad52e0171e056",
    "title": "放歌行",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "铜驼故国风烟惨，谱牒煌煌犹可览。",
      "军壁焚烧纪信车，谏台攀折朱云槛。",
      "当时圭组盛蝉联，世泽相承五百年。",
      "城中甲第连云起，楼上歌钟镇日悬。",
      "人生富贵如翻手，万事纷纶无不有。",
      "国步艰难徒扼腕，世情猜忌唯钳口。",
      "乱离家业散无遗，环堵萧然隐在兹。",
      "门前屡揖经济士，眼底不挂屠沽儿。",
      "十载飘零寄他县，懒将衣食看人面。",
      "橐里长嗟无酒钱，床头却喜留诗卷。",
      "东邻恶少斗鸡回，白璧黄金满屋堆。",
      "也知六博无高手，时至君看好采来。"
    ]
  },
  {
    "id": "e647d10fef369101300940c9335307f9",
    "title": "去妇词",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "去妇两眼泪，为君滴平生。",
      "一滴致妾意，再滴感君情。",
      "三滴眼欲枯，血点淋香缨。",
      "不滴堂前花，死株有时荣。",
      "不滴阶畔草，苦心展芳萌。",
      "请滴桥下水，长煎呜咽声。"
    ]
  },
  {
    "id": "e647d10fef369101992f77cbd06f6a55",
    "title": "宕妇怨",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "宕子行天涯，行行日云赊。",
      "讵知闺中妇，夙昔减容华。",
      "忆夫上青山，下车逢狭邪。",
      "路遥不可见，拭泪徒怨嗟。",
      "慎勿令妇嗟，宕子蚤还家。",
      "不应蘼芜草，竟作菖蒲花。"
    ]
  },
  {
    "id": "e647d10fef369101a178ce0ea415d537",
    "title": "莲塘谣",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "叠翠参差水容净，兰芽半吐蒲根冷。腻极红莲怨脸明，霞绡委坠千重影。",
      "藕肠断处丝暗牵，荷露学珠那得圆。小姑罗袂拂秋月，镜里红妆只自怜。",
      "《吴歈》响断平桥晚，沟水漾愁愁不浅。摇荡轻桡泛滟光，银塘鸂鶒双飞远。"
    ]
  },
  {
    "id": "e647d10fef3691012d00e43bffb7b417",
    "title": "秋清曲",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "吴纱织雾围香玉，八尺银屏画生绿。",
      "睡鸭掞氤惹梦长，重城漏板声相续。",
      "西风淅淅吹兰唐，云波微茫连洞房。",
      "芙蓉腻脸啼秋露，怨绿愁红俱断肠。",
      "交河万里知何处，啁哳金鸡报天曙。",
      "玉鬃骏马归不归，含情自折相思树。"
    ]
  },
  {
    "id": "e647d10fef369101fed99aaac8fc807d",
    "title": "题宋院人画着色苔梅",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "浓露洗花骨，苑空劳劳春。",
      "绿罽叠仙帔，粉姿疑笑人。",
      "画屏罥幽梦，夜苦香不歇。",
      "楚竹裂凤膺，恨魄如悬玦。"
    ]
  },
  {
    "id": "e647d10fef369101f45e85ddcdc4ac4a",
    "title": "送沙门继彻游京寺",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "芳兰不怨秋，幽桂不媚春。",
      "拂拭片月心，斗薮孤鹤身。",
      "采珠须采茜，怀玉休怀珉。",
      "当思镜中渌，归濯屐底尘。"
    ]
  },
  {
    "id": "e647d10fef369101a896f024ecd1426c",
    "title": "送王廷桂还姑苏",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "王郎入骨爱风雅，自言生长姑苏下。",
      "一片清冰映玉壶，判知不是栖栖者。",
      "越王台畔偶相逢，握手高谈意颇浓。",
      "西陵缓辔吟秋霁，北瑽西杯坐日舂。",
      "酒酣击节因怀古，壮心磊落嗟谁仵。",
      "却笑将军类沐猴，每轻丞相称仓鼠。",
      "即今身世两悠悠，浪迹翻成汗漫游。",
      "谁信魏牟偏恋阙，自怜王粲数登楼。",
      "故国繁华寂如扫，送君只欲伤怀抱。",
      "子胥墓下但白杨，泰伯祠前空绿草。",
      "三十男儿宜远图，功名富贵等樗蒲。",
      "且须一舸还三泖，莫作扁舟泛五湖。"
    ]
  },
  {
    "id": "e647d10fef3691012ce29fe186752e33",
    "title": "题西陵送别图送姚进士",
    "authorName": "刘绩",
    "authorId": "e647d10fef369101d1457b72d1457b72",
    "dynasty": "明",
    "content": [
      "悠悠复悠悠，风吹江上舟。今朝天色好，送客西陵头。",
      "西陵在何许？幂春郊树。搔首望行人，迢迢上京路。",
      "京路一千程，官梅照眼明。春风浓似酒，难浣别离情。",
      "别离余几日，伫得君消息。折取杏园花，慰我长相忆。",
      "相忆梦相仍，高楼只自登。春潮知我意，日夜向西陵。"
    ]
  },
  {
    "id": "e647d10fef5d75bcb5f218261c6ed7ea",
    "title": "忆昔行",
    "authorName": "李枝芳",
    "authorId": "e647d10fef5d75bcd1457b72d1457b72",
    "dynasty": "明",
    "content": [
      "买得名花傍垄栽，盈盈香艳为谁开。",
      "芳魂若结寻春伴，好倩莺传十友来。"
    ]
  },
  {
    "id": "e647d10fef823313a0ae522ce1bdd5a9",
    "title": "长沙三绝句三首",
    "authorName": "林公庆",
    "authorId": "e647d10fef823313d1457b72d1457b72",
    "dynasty": "明",
    "content": [
      "定王台上关中土，西望长安多白云。",
      "贾谊才高空有赋，河间博雅更无闻。"
    ]
  },
  {
    "id": "e647d10fef823313a0ae522c05ddb189",
    "title": "长沙三绝句三首",
    "authorName": "林公庆",
    "authorId": "e647d10fef823313d1457b72d1457b72",
    "dynasty": "明",
    "content": [
      "太傅儿孙多济美，东阳绛灌少闻家。",
      "欲寻遗井无人识，蛱蝶飞来荠菜花。"
    ]
  },
  {
    "id": "e647d10fef823313a0ae522c26e43c55",
    "title": "长沙三绝句三首",
    "authorName": "林公庆",
    "authorId": "e647d10fef823313d1457b72d1457b72",
    "dynasty": "明",
    "content": [
      "岳麓道林何处是，郡人遥指水西村。",
      "儒宫佛寺俱无迹，竹树如麻暮雨昏。"
    ]
  },
  {
    "id": "e647d10fef8233137e4954716339167d",
    "title": "赋得明月楼赠孙伯融",
    "authorName": "林公庆",
    "authorId": "e647d10fef823313d1457b72d1457b72",
    "dynasty": "明",
    "content": [
      "两溪合流涵太虚，白龙簸弄摩尼珠。",
      "玉娥捧盘不敢去，孚尹散入仙人居。",
      "仙人乘云游汗漫，琼箫寥寥度银汉。",
      "斟酌北斗依上台，玉宇珠宫露如霰。",
      "凤台神驭不可留，春风花开帝王州。",
      "夫容峰前旧时月，夜夜长照溪上楼。"
    ]
  },
  {
    "id": "e647d10fef823313bab4c3e6c469372a",
    "title": "挽杨廉夫先生",
    "authorName": "林公庆",
    "authorId": "e647d10fef823313d1457b72d1457b72",
    "dynasty": "明",
    "content": [
      "金蟾飞出顾兔腹，化作铁龙惊世俗。",
      "丹黄为鬣翠为鳞，日吐明珠千万斛。",
      "蒐幽抉怪探玄微，臭腐倏忽成神奇。",
      "舆台邹枚汗籍湜，并驱扬马争先驰。",
      "大廷先鸣夸颖出，蒹葭霜气横秋日。",
      "旄头不蚀奎璧辉，铁门跃治多奇质。",
      "海棠城东住十年，有宅一区名草玄。",
      "花时横笛吹紫玉，醉携红袖觥金莲。",
      "人言此翁多媚妩，谁识平生用心苦。",
      "铸人谀墓得黄金，不买昆丘一抔土。",
      "玉函碧薤生孚尹，白骨未必为黄尘。",
      "过者欲式铁厓坟，铁云之下瞻龙文。"
    ]
  },
  {
    "id": "e647d10fef87872c2e519312640db41f",
    "title": "河西歌三首",
    "authorName": "赵时春",
    "authorId": "e647d10fef87872c1cd38823dfa92d8f",
    "dynasty": "明",
    "content": [
      "洮水黄河接塞流，南山插陇入甘州。",
      "山河本自分戎夏，谁遣残胡西海头。"
    ]
  },
  {
    "id": "e647d10fef87872c2e5193122ffdc94a",
    "title": "河西歌三首",
    "authorName": "赵时春",
    "authorId": "e647d10fef87872c1cd38823dfa92d8f",
    "dynasty": "明",
    "content": [
      "十万鸣弦小十王，曾驱叛寇入河湟。",
      "青海便为胡部落，赤斤元是汉封疆。"
    ]
  },
  {
    "id": "e647d10fef87872c2e5193127493002f",
    "title": "河西歌三首",
    "authorName": "赵时春",
    "authorId": "e647d10fef87872c1cd38823dfa92d8f",
    "dynasty": "明",
    "content": [
      "冒顿驱降过月支，蟠成右臂尽西陲。",
      "玉关驿路才如线，可念河西十万师。"
    ]
  },
  {
    "id": "e647d10fef87872c36a6d6285c44c1e9",
    "title": "原州九日",
    "authorName": "赵时春",
    "authorId": "e647d10fef87872c1cd38823dfa92d8f",
    "dynasty": "明",
    "content": [
      "秋声咽塞笳，边气肃霜华。",
      "九日登高处，群山入望赊。",
      "苍蒹仍碧水，绿酒对黄花。",
      "鸿鹄归何处，长天空落霞。"
    ]
  },
  {
    "id": "e647d10fefb912f68a64d78f61f268ec",
    "title": "尚湖",
    "authorName": "张洪",
    "authorId": "e647d10fefb912f6d1457b72d1457b72",
    "dynasty": "明",
    "content": [
      "袅袅西风起白波，维舟无奈客愁何。",
      "江湖满地人来少，芦苇连天雁去多。",
      "咫尺不遑安信宿，百年能得几经过。",
      "自怜旧日嬉游处，都被农家插晚禾。"
    ]
  },
  {
    "id": "e647d10fefb912f6059274fbc2139c0e",
    "title": "雪井",
    "authorName": "张洪",
    "authorId": "e647d10fefb912f6d1457b72d1457b72",
    "dynasty": "明",
    "content": [
      "仙翁远自何方至，兀坐山头息已绵。",
      "相地偶无松下雪，寻源因得地中泉。",
      "悬瓶直下千寻绠，甃石虚涵一镜天。",
      "冰玉忽惊云外泻，渴麋随得到堂前。"
    ]
  },
  {
    "id": "e647d10fefb912f625c312dad2475a73",
    "title": "古东门行送别金彦桢",
    "authorName": "张洪",
    "authorId": "e647d10fefb912f6d1457b72d1457b72",
    "dynasty": "明",
    "content": [
      "仆夫顾我悲，辕马局不行。古来离别地，青草不复生。",
      "居人攀桃李，怅望难为情。流尘起阡陌，远树花冥冥。",
      "莫向秦东亭，唱此《东门行》。土中有死骨，闻之复心惊。"
    ]
  },
  {
    "id": "e647d10fefcdf008a27a844006f6edda",
    "title": "金陵七夕赠皇甫司勋",
    "authorName": "周天球",
    "authorId": "e647d10fefcdf00883f25503d88518ac",
    "dynasty": "明",
    "content": [
      "片雨明河拭，双星阁道临。",
      "论欢天上别，惊候旅中深。",
      "夕吹催飞藿，商声动早砧。",
      "城南倦游客，同折此时心。"
    ]
  },
  {
    "id": "e647d10fefcdf0083d4f35d41c14fd04",
    "title": "北归客至述怀",
    "authorName": "周天球",
    "authorId": "e647d10fefcdf00883f25503d88518ac",
    "dynasty": "明",
    "content": [
      "脱迹风尘少自宽，对君杯酒话更阑。",
      "去天尺五终非近，行路寻常总是难。",
      "解佩尚余孤剑在，探囊不问一钱看。",
      "泰阶星斗时时合，彩笔于今未易干。"
    ]
  },
  {
    "id": "e647d10fefcdf0080031670c4532be68",
    "title": "斗鸡图",
    "authorName": "周天球",
    "authorId": "e647d10fefcdf00883f25503d88518ac",
    "dynasty": "明",
    "content": [
      "英年曾入斗鸡场，金距狸膏事已荒。",
      "惟有雄心忘未得，披图犹自问低昂。"
    ]
  },
  {
    "id": "e647d10fefcdf00809a67a732b10b06a",
    "title": "中秋长干曲三首",
    "authorName": "周天球",
    "authorId": "e647d10fefcdf00883f25503d88518ac",
    "dynasty": "明",
    "content": [
      "内桥南走是长干，十里平铺白玉寒。",
      "踏尽马蹄尘不动，半窗明月此中看。"
    ]
  },
  {
    "id": "e647d10fefcdf00809a67a73afab705d",
    "title": "中秋长干曲三首",
    "authorName": "周天球",
    "authorId": "e647d10fefcdf00883f25503d88518ac",
    "dynasty": "明",
    "content": [
      "花灯百队走儿童，尽道仙娥降月中。",
      "纵是霓裳看不见，白毫光里度香风。"
    ]
  },
  {
    "id": "e647d10fefcdf00809a67a73dd2f7dd3",
    "title": "中秋长干曲三首",
    "authorName": "周天球",
    "authorId": "e647d10fefcdf00883f25503d88518ac",
    "dynasty": "明",
    "content": [
      "玉笙低引紫箫长，不许商音断客肠。",
      "听到月斜才入破，飞来七十二鸳鸯。"
    ]
  },
  {
    "id": "e647d10fefcdf008b2f58ccf0d98480c",
    "title": "七夕集诸君子于草堂左虞有作率尔奉同",
    "authorName": "周天球",
    "authorId": "e647d10fefcdf00883f25503d88518ac",
    "dynasty": "明",
    "content": [
      "今夕是何夕，双星一何朗。",
      "置酒临前除，陈簋乏方丈。",
      "俨然数君子，嘉会喜成享。",
      "初月流青旻，河汉澹无象。",
      "鸣蝉咽露中，孤松出云上。",
      "清言久忘醉，空堂能致爽。",
      "触景慨时流，居闲心自广。",
      "哲人重明德，迈士耽玄赏。",
      "带砺须公等，鹿豕元吾党。",
      "愿各保朱颜，慎勿居鞅掌。"
    ]
  },
  {
    "id": "e647d10fefd0a9313f15b91f2ad88d55",
    "title": "次临封八景韵二首江口归帆",
    "authorName": "陈道蕴",
    "authorId": "e647d10fefd0a931d1457b72d1457b72",
    "dynasty": "明",
    "content": [
      "渺茫遥望绿如苔，三道江流到此开。",
      "落日寒烟樵檐渡，收帆系桨客船回。",
      "怀人几度看维缆，寄远未逢笑折梅。",
      "满目风光迟晚照，乘闲临眺独徘徊。"
    ]
  },
  {
    "id": "e647d10fefd0a9313f15b91f7fed2114",
    "title": "次临封八景韵二首江口归帆",
    "authorName": "陈道蕴",
    "authorId": "e647d10fefd0a931d1457b72d1457b72",
    "dynasty": "明",
    "content": [
      "渔舟泛泛倚长洲，欸乃数声古渡头。",
      "向夕风微天籁寂，一江露冷苇萧秋。",
      "惯乘巨浪朝朝险，无碍平波日日流。",
      "堪笑汉军机太巧，而今空付笠蓑游。"
    ]
  },
  {
    "id": "e647d10fefdba3aac7103808a389799b",
    "title": "玉河春水",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "一水自盈盈，寒流春更清。",
      "仙源分太液，远派接蓬瀛。",
      "日暖沙凫浴，花明锦浪生。",
      "沧浪兴不浅，聊此濯尘缨。"
    ]
  },
  {
    "id": "e647d10fefdba3aaf04151d2fa4d3d90",
    "title": "题顽石园",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "人拟陶彭泽，书传郭橐驼。",
      "壶觞人事少，笔墨客情多。",
      "曲径半修竹，平畴尽绿莎。",
      "春来晴更好，时有鸟儿歌。"
    ]
  },
  {
    "id": "e647d10fefdba3aaa3f65f509c3aee4e",
    "title": "访澹归师于篁溪",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "往事忽如梦，回头好是闲。",
      "谁知烦恼障，只在市朝间。",
      "以我入林意，依君杖锡还。",
      "清言坐终日，幽兴正相关。"
    ]
  },
  {
    "id": "e647d10fefdba3aaffedc74e7a43981f",
    "title": "珠江临眺呈西樵诸公",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "独上虚亭望，弥茫烟水分。",
      "残潮荡晴日，村火照江云。",
      "隔浦张渔网，前汀集雁群。",
      "云林西去远，翘首重思君。"
    ]
  },
  {
    "id": "e647d10fefdba3aa8bc7dfec5ae74d73",
    "title": "自述",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "半亩新蔬圃，三间旧草堂。",
      "病馀身少健，春去夜犹凉。",
      "素友少来往，青编时较量。",
      "老怀堪独笑，无事亦悲伤。"
    ]
  },
  {
    "id": "e647d10fefdba3aaa102924a95167f61",
    "title": "早朝",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "晨钟初罢夜迟迟，佩玉趋跄拜凤墀。",
      "盛世喜逢周礼乐，微臣又睹汉威仪。",
      "六龙高拥祥光渺，三殿晴开曙色熹。",
      "独愧年来空染翰，孤忠何以报明时。"
    ]
  },
  {
    "id": "e647d10fefdba3aac0ccc2d6bd470725",
    "title": "颁历日恭遇皇子诞生志喜",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "正逢玄朔承阳候，更喜黄离肇瑞来。",
      "主器荐霞分凤穴，符祥少海祀龙媒。",
      "云垂玉尺光犹绕，露挹金茎掌乍开。",
      "洵是重光归圣德，好将和律奏高台。"
    ]
  },
  {
    "id": "e647d10fefdba3aa5af9b12e315f85ab",
    "title": "智仙祠",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "醉翁醉去已冥冥，当日何人作此亭。",
      "不是相逢骢马使，可谁复识智仙名。",
      "溪山创出非无力，祠宇新开若有灵。",
      "今我到来几怀古，满帘香静一灯青。"
    ]
  },
  {
    "id": "e647d10fefdba3aab1503b77b1e1cb1a",
    "title": "戊寅除夕书怀",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "轻风剪剪袭寒貂，独酌椒觞客思遥。",
      "百岁浮生过半世，一年人事止今宵。",
      "中原戎马纷蹂躏，故国音书久寂寥。",
      "已觉伤心懒回首，可堪重度岁华朝。"
    ]
  },
  {
    "id": "e647d10fefdba3aaa8d29baf1c73c6ce",
    "title": "忆归",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "此身久欲乞将归，其奈君恩未忍违。",
      "拙不济时才具短，淡无滋味宦情微。",
      "愁中客久人偏老，海曲春深蕨正肥。",
      "十载别来乡梦切，白云遥睇几沾衣。"
    ]
  },
  {
    "id": "e647d10fefdba3aa5492d9b0660ae9a8",
    "title": "己卯重九日御赐花糕志感",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "敕使传餐出尚方，微臣今又拜恩光。",
      "玉团蜜润云为丽，腻粉花蒸雪作香。",
      "一食可能忘帝力，分来聊且佐萸觞。",
      "小人有母馀皆食，独念君羹未得尝。"
    ]
  },
  {
    "id": "e647d10fefdba3aa93fb32c00d4cb9de",
    "title": "雁字",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "佣书岂为稻粱谋，鸟迹原来翰墨俦。",
      "半札题残烟渚月，几行书破碧天秋。",
      "到来远带征人信，看去长萦少妇愁。",
      "自是斯文多羽翼，五云高处任悠悠。"
    ]
  },
  {
    "id": "e647d10fefdba3aa777fd955332390be",
    "title": "寇乱后邝湛若访予滁署有诗志感次韵答之",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "寥落堪称草莽臣，忧怀无泪可沾巾。",
      "试观载道流离者，谁复当年丰乐人。",
      "烽火遥连三月雨，啼鹃空送百花春。",
      "烦君过我荒斋署，野菜盘餐话苦辛。"
    ]
  },
  {
    "id": "e647d10fefdba3aa73a178ff1fc1033a",
    "title": "自燕都别孙鲁山同年三十载矣乱离之后信息杳然乙巳孟春买舟见访喜出意外奈有惠潮之游匆匆解缆未得尽欢许以春明归舟再晤意少慰也诗以纪之",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "分手燕台几岁时，中原回首遂如斯。",
      "频年惜别情何限，特地遥临遇亦奇。",
      "共对今宵思昔日，却怜乐极转生悲。",
      "相逢不忍轻相别，还订春明后会期。"
    ]
  },
  {
    "id": "e647d10fefdba3aac526adfbe4eadee7",
    "title": "甲辰生朝",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "半为石隐半顽民，兵燹丛中剩此身。",
      "岂不忧时常独愤，今能免世必须贫。",
      "江山有恨空怀古，岁月无情只送人。",
      "八十年来成底事，头颅宁不愧君亲。"
    ]
  },
  {
    "id": "e647d10fefdba3aaf21a947116c91d73",
    "title": "立秋日感怀",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "世路升沉自有时，风尘回首不胜悲。",
      "连朝雨过千山润，昨夜秋来一叶知。",
      "万事从今聊复尔，百年将尽欲何之。",
      "孤怀到此偏惆怅，读罢残篇有所思。"
    ]
  },
  {
    "id": "e647d10fefdba3aae2d452918221928d",
    "title": "雯溪馆",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "聊从溪畔结云窝，门径阴深长薜萝。",
      "春到桃花人迹少，夜来蕉叶雨声多。",
      "有时倚槛观潮信，无事携壶听鸟歌。",
      "最爱幽栖绝尘世，生涯且暂寄烟波。"
    ]
  },
  {
    "id": "e647d10fefdba3aaa3987e4a9007f3df",
    "title": "山房独坐",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "秋空生午凉，独坐了无事。",
      "山色排闼来，经声出幽寺。"
    ]
  },
  {
    "id": "e647d10fefdba3aa4e3008429258028d",
    "title": "望峄山",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "秀色分齐鲁，高峰表岱宗。",
      "秦碑如尚在，欲破白云封。"
    ]
  },
  {
    "id": "e647d10fefdba3aa6fb16637fd89e6df",
    "title": "过吕公祠",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "落日荒荒短鬓寒，片云回首即长安。",
      "悟来顿觉从前事，总是卢生梦里看。"
    ]
  },
  {
    "id": "e647d10fefdba3aa62164b892e5b44a8",
    "title": "偶步郊外僧舍",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "野径云深杖屡幽，竹风松影共悠悠。",
      "偶来分得禅家榻，静看西山一片秋。"
    ]
  },
  {
    "id": "e647d10fefdba3aaac544e4cd2dd3c4e",
    "title": "寄怀李子木",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "好鸟择高木，潜鳞避急湍。",
      "人世居处间，宁不审所安。",
      "嗟予陈朽人，息影依林峦。",
      "言笑虽寡俦，俯仰聊自宽。",
      "中夜发浩歌，远念平生欢。",
      "遵养嘉若人，静气如幽兰。",
      "植根露畹中，扬芬紫气端。",
      "一枝独高寄，野衲相盘桓。",
      "只今天地间，世道何漫漫。",
      "朔风特地来，扑面殊辛酸。"
    ]
  },
  {
    "id": "e647d10fefdba3aaac544e4c5035b825",
    "title": "寄怀李子木",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "愿保青松姿，为加白石餐。",
      "万事付东流，静似观波澜。",
      "耿耿长有怀，素心托飞翰。"
    ]
  },
  {
    "id": "e647d10fefdba3aaca92abb6303634ff",
    "title": "夏日同陈梅臣洪药倩诸子过芥庵访天然和尚",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "息影久闭关，烟景隔城市。",
      "山色不到门，鸟音少入耳。",
      "兹来扣禅扉，风物何清美。",
      "林深暑气薄，百卉献朱紫。",
      "荷香扑面来，鸟语奏宫徵。",
      "泠泠清磬声，袅袅茶烟起。",
      "山僧智慧人，大阐宗门旨。",
      "法华自庄严，指授皆正始。",
      "啜我以新茗，复茹以芳芷。",
      "相对共清言，行行聊且止。",
      "兴尽复弹棋，形神俱豁尔。",
      "笑玩世间人，那能不禅喜。"
    ]
  },
  {
    "id": "e647d10fefdba3aaa21b2e9bd8d77981",
    "title": "双烈诗",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "君不见，枝上花，朱丹并蒂摇丹霞。",
      "又不见，花间月，圆似金盘皎如雪。",
      "一朝风起卷落英，银汉无声月轮缺。",
      "东飞片片西泛泛，蟾光惨淡烟水中。",
      "谁收破镜还天上，谁绾香魂归树丛。",
      "君心似石不可转，月意花情自深浅。",
      "只道将军宝剑长，那知公子英姿短。",
      "良人一去画楼空，银筝锦瑟闭春风。",
      "已抛宿草埋新绿，肯把缘丝断旧红。",
      "愿作春绫握君手，愿作含珠入君口。"
    ]
  },
  {
    "id": "e647d10fefdba3aaa21b2e9b505254c5",
    "title": "双烈诗",
    "authorName": "李觉斯",
    "authorId": "e647d10fefdba3aa277281aad1457b72",
    "dynasty": "明",
    "content": [
      "愿作山前松柏枝，双双墓道长相守。",
      "郎如逝水去不回，妾似落花再难开。",
      "华山矶里有肠断，燕子楼头无梦回。",
      "且教一死酬君爱，犹恐君情不相待。",
      "故将千载绿珠愁，忙解湘灵二妃佩。",
      "当时歌发孟才人，一声红粉委黄尘。",
      "如君慷慨英雄志，比翼连枝亦报恩。",
      "莫言艳骨沉荒土，烈烈芳魂自千古。",
      "相期生死不相离，离恨天应君独补。",
      "地久天长日月孤，人间能几女专诸。",
      "只愁文伯宫中伴，亦有扁舟入五湖。"
    ]
  },
  {
    "id": "e647d10fefde771b1a60792b11471b0f",
    "title": "惜别",
    "authorName": "张文柱",
    "authorId": "e647d10fefde771bd1457b72d1457b72",
    "dynasty": "明",
    "content": [
      "惜别复惜别，残更为尔遥。",
      "青枫薄命叶，黄柳断肠条。",
      "天迥迟寒雁，江空急暮潮。",
      "秣陵烟雨际，留得鬓萧萧。"
    ]
  },
  {
    "id": "e647d10fefde771b5b35e403d799387e",
    "title": "窗中度落叶",
    "authorName": "张文柱",
    "authorId": "e647d10fefde771bd1457b72d1457b72",
    "dynasty": "明",
    "content": [
      "袅袅回风下，萧萧薄岁阴。",
      "一山方隐几，片雨自前林。",
      "重以轻霜色，凄其入曲心。",
      "高居尚摇落，不敢更登临。"
    ]
  },
  {
    "id": "e647d10fefea469561c1b91424ce4c05",
    "title": "过抑斋先生",
    "authorName": "张诗",
    "authorId": "e647d10fefea46956d3a1e06748ba69d",
    "dynasty": "明",
    "content": [
      "偶过维摩宅，悠然南郭陲。",
      "闭门芳草合，入室白云移。",
      "尘俗了不染，道心闲自怡。",
      "焚香素馔罢，斜日下花枝。"
    ]
  },
  {
    "id": "e647d10fefea4695dc1fd244d6437f5a",
    "title": "崔西峨山中别起楼台寄赠",
    "authorName": "张诗",
    "authorId": "e647d10fefea46956d3a1e06748ba69d",
    "dynasty": "明",
    "content": [
      "山人习静谢氛埃，甲第遥从天上开。",
      "流水自然成涧壑，闲云终日护楼台。",
      "珠帘度鹤窥金篆，璧月穿花送玉杯。",
      "鞭石不劳蓬岛去，吹箫时引风凰来。"
    ]
  },
  {
    "id": "e647d10fefea4695be72b1595bb158b6",
    "title": "偶题",
    "authorName": "张诗",
    "authorId": "e647d10fefea46956d3a1e06748ba69d",
    "dynasty": "明",
    "content": [
      "我是襄王作赋臣，曾攀兰茝楚江滨。",
      "多愁多病春如酒，为雨为云恼杀人。"
    ]
  },
  {
    "id": "e647d10fefea4695f72eb9a98aa71221",
    "title": "候玉樵子",
    "authorName": "张诗",
    "authorId": "e647d10fefea46956d3a1e06748ba69d",
    "dynasty": "明",
    "content": [
      "注酒攀花长候君，城边芳草已斜曛。",
      "登楼数向西林望，只见青山拥白云。"
    ]
  },
  {
    "id": "e647d10fefea4695e09ac75850ec9975",
    "title": "游嵩华值岳子还吴中赋赠",
    "authorName": "张诗",
    "authorId": "e647d10fefea46956d3a1e06748ba69d",
    "dynasty": "明",
    "content": [
      "欢悰眷春陶，凄怆感秋别。",
      "日予嵩华游，子亦返吴越。",
      "江海壮烟帆，山川险辕辙。",
      "虽殊水陆途，共抱辛勤辙。",
      "风涛各一方，云壑每同月。",
      "龙骛迥莫攀，凤举渺难掣。",
      "高情逸松乔，孤怀挺倪缺。",
      "远游信昭旷，独往惭薄劣。",
      "历览穷幽奇，岖嵚足怡悦。",
      "暌携何日并，努力崇令节。"
    ]
  },
  {
    "id": "e647d10feff618cc6d07382ad397e399",
    "title": "野馆",
    "authorName": "刘养晦",
    "authorId": "e647d10feff618ccd1457b72d1457b72",
    "dynasty": "明",
    "content": [
      "安稳桐溪上，时危久索居。",
      "蚁穿庭下穴，蜗篆璧间书。",
      "野水临秋迥，山窗映月虚。",
      "十年戎马乱，归计定何如？"
    ]
  },
  {
    "id": "e647d10feff618ccb2e29c63f2f9f6e3",
    "title": "王氏招饮席中有感",
    "authorName": "刘养晦",
    "authorId": "e647d10feff618ccd1457b72d1457b72",
    "dynasty": "明",
    "content": [
      "忆昔至正全盛时，朱门豪家多亭池。池边女儿纵游赏，新妆照水明玻璃。",
      "春风淡挹芙蓉渠，黄莺娇转垂杨枝。整日欢声无暂歇，携手花间扑蝴蝶。",
      "晓吹龙管迎香风，晚酌金叠邀夜月。珠帘绣幕花氍毹，画阁朱楼红地垆。",
      "日长无事教鹦鹉，象牙镂马闲蒲樗。岂知人事忽更变，瓦砾荒芜人不见。",
      "繁华一去杳难留，空有闲花飞片片。玉堂夜夜客鸣珂，人生在世若大梦，吁嗟易老成蹉跎。",
      "君起舞，我当歌，青春去矣难再过。美人如花不长好，黄金白璧徒云多。"
    ]
  },
  {
    "id": "e647d10feff9787fc42aa4e9b0ebd7a9",
    "title": "次复登华盖山",
    "authorName": "郑昂",
    "authorId": "e647d10feff9787fd1457b72d1457b72",
    "dynasty": "明",
    "content": [
      "野老忧时泪不干，海天低燕麦风寒。",
      "秦关土蚀铜牙弩，汉殿月明金井阑。",
      "共喜寇恂重借颍，自惭李愿未归盘。",
      "江山如画人如玉，破帽空悲管幼安。"
    ]
  },
  {
    "id": "e647d10feff9787fe4b436104697f527",
    "title": "林处士幽居",
    "authorName": "郑昂",
    "authorId": "e647d10feff9787fd1457b72d1457b72",
    "dynasty": "明",
    "content": [
      "山篱短短径斜斜，屋子三间竹半遮。",
      "岁馑无僧供菜把，天寒有鹤守梅花。",
      "武陵流水非秦世，姑孰青山落谢家。",
      "共约春晴草芽动，杖藜携酒踏晴沙。"
    ]
  },
  {
    "id": "e647d10ff00593dcc384b9957a5a25b2",
    "title": "过寒山寺寄道上人",
    "authorName": "陈宗",
    "authorId": "e647d10ff00593dcd1457b72d1457b72",
    "dynasty": "明",
    "content": [
      "归舟欲住更匆匆，晚色苍苍迫下舂。",
      "两岸杏花寒食雨，数株杨柳酒旗风。",
      "江边尚说寒山寺，城外犹听半夜钟。",
      "溪水自流人自老，渔歌长伴月明中。"
    ]
  },
  {
    "id": "e647d10ff00593dc10324a5678276866",
    "title": "赐午门观灯应制",
    "authorName": "陈宗",
    "authorId": "e647d10ff00593dcd1457b72d1457b72",
    "dynasty": "明",
    "content": [
      "鳌峰千仞郁嵯峨，万蜡荣春洽太和。",
      "明月只随仙仗转，红云偏近御筵多。",
      "旌旄影扬黄金阙，丝竹声翻《白雪》歌。",
      "万岁三呼频祝颂，醉归数问夜如何。"
    ]
  },
  {
    "id": "e647d10ff00593dc10324a565cf3d3e9",
    "title": "赐午门观灯应制",
    "authorName": "陈宗",
    "authorId": "e647d10ff00593dcd1457b72d1457b72",
    "dynasty": "明",
    "content": [
      "白玉仙京上帝家，六龙遥驾五云车。",
      "巨鳌此夕移三岛，火树迎春吐万花。",
      "水咽宫壶留夜色，欢腾黎庶乐年华。",
      "承恩尽醉归来晚，一派钧天隔彩霞。"
    ]
  },
  {
    "id": "e647d10ff008fe900464203e7bd2b3cd",
    "title": "赠黄道士还九宫山",
    "authorName": "曾鲁",
    "authorId": "e647d10ff008fe901ee3dfcde56b06c5",
    "dynasty": "明",
    "content": [
      "我家群玉山南陬，君居蒙顶最上头。",
      "相望欲识嗟无由，摇摇心若风中斿。",
      "君从少年慕远游，誓骖笙鹤仍丹丘。",
      "冠星佩月露为裘，口诵赤玉灵书谣。",
      "摩斥八极隘九州，后天不老三光凋。",
      "故乡临睨毋停裛，下视起灭如浮沤。",
      "九宫山高明翠虬，真牧之子世莫俦。",
      "君居其间业焚修，五十余载无悔尤。",
      "翠华昔驻鹦鹉洲，承恩召对黄鹤楼。",
      "敷陈屡沐天语酬，大官醉以白玉瓯。",
      "去年弓旌复旁搜，麻鞋径入朝冕旒。",
      "神皋繁丽不肯留，日夜稽首还山求。",
      "山中之人寄书招，雨余黄独抽新苗。",
      "芝草琅玕弄春柔，不归负此岩壑幽。",
      "龙江送别情悠悠，乡人歌作商声讴。"
    ]
  },
  {
    "id": "e647d10ff01336ce7f678078899a0836",
    "title": "题南泉",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "混沌开坤轴，滔翻落九霞。",
      "静通山下脉，流出洞中花。",
      "玉润涵天碧，环声入涧赊。",
      "美人曾洗耳，休更染尘沙。"
    ]
  },
  {
    "id": "e647d10ff01336cec713bdecae534937",
    "title": "厓山吊古",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "荒树寒涛思惘然，斜阳空对旧山川。",
      "金牌痛哭朱仙日，玉玺飘零瘴海边。",
      "赤地春回无过雁，青山月落有啼鹃。",
      "何人更觅前朝恨，草市行宫锁断烟。"
    ]
  },
  {
    "id": "e647d10ff01336ce971261d2d19ab126",
    "title": "别卢平江之任景陵",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "江城萧飒起金商，尘海萍踪思渺茫。",
      "万里间关成梦鹿，十年留滞叹亡羊。",
      "白云岭外家乡远，青草湖边客路长。",
      "孤舫与君谈缱绻，夜深灯火下维杨。"
    ]
  },
  {
    "id": "e647d10ff01336cea516b774c7460684",
    "title": "鸡鸣山睡起写怀次陈华山壁间韵",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "山房夜半酒初醒，浣浣阶前竹露生。",
      "远柝击随风敛阵，疏钟鸣向月低楹。",
      "松峰画布禅关峭，花径云封客梦清。",
      "吟罢忽惊秋事晚，厌闻塞雁向南声。"
    ]
  },
  {
    "id": "e647d10ff01336ceeffcaf1a1e28af6d",
    "title": "别陈鹔林",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "策马双江拥客旌，草青沙白不胜情。",
      "为怜南北行踪异，谩说阴晴世事更。",
      "幕府须筹征梦远，花封多爱去身轻。",
      "月明铃阁如相望，乘兴还酬首石觥。"
    ]
  },
  {
    "id": "e647d10ff01336ce4b9a47ad61e9a644",
    "title": "西湖",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "羽檄江门报险难，湖光潋滟得身闲。",
      "窥春柳叶方青眼，隔岸桃花未破颜。",
      "桧劈囚秦忠武庙，亭开放鹤小孤山。",
      "笙歌不厌希文客，漫与游人一醉还。"
    ]
  },
  {
    "id": "e647d10ff01336ceb0788337b7e8ae6e",
    "title": "过三忠祠",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "武林地尽势成空，胜员当收一战功。",
      "大统山河难驻跸，片帆溟海作行宫。",
      "穷荒共泣祥兴诏，遣庶犹存烈士风。",
      "百战一心终报国，贞魂长赴海门东。"
    ]
  },
  {
    "id": "e647d10ff01336ce5f2a3818172049ea",
    "title": "山居",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "夹道青松十里赊，云霞深处有仙家。",
      "藤萝昼掩无人到，落尽春风几树花。"
    ]
  },
  {
    "id": "e647d10ff01336ce5a262fc3ba688931",
    "title": "琉璃井",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "腥尘西望满燕山，帝业河东指顾间。",
      "明月不关兴废事，夜深来照井湲潺。"
    ]
  },
  {
    "id": "e647d10ff01336ce0fc272509514390e",
    "title": "同曹明府游厓分韵得水字",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "艺祖弘开基，仁厚植国纪。",
      "列宗绳其武，宽仁日重累。",
      "武功良未振，声容焉足恃。",
      "元丰励精年，杜鹃来洛水。",
      "酷梗延绍圣，元气遂以靡。",
      "宣和产玉芝，国是迷忧杞。",
      "霾云掩鄂宫，鳣鲸困蝼蚁。",
      "何俟逢厓日，天运已可揆。",
      "哀哉航海谋，飘飘竟何底。",
      "大厦势既倾，一木能支尔。",
      "天命尚斯须，臣分何涯涘。",
      "况幸一旅功，百蹶时复起。",
      "直以瓣香誓，之死而后已。",
      "岂不知废兴，穹壤秽虺豕。",
      "念厥生不辰，值此非常否。",
      "目击正气歌，激烈犹在耳。",
      "一汴二杭时，何人纡青紫。",
      "节彼厓山岑，屹屹轰苍峙。",
      "邻邻厓水石，洄澜壮砺砥。",
      "往来词墨客，千古切仰止。"
    ]
  },
  {
    "id": "e647d10ff01336ce0fc27250a68dffbf",
    "title": "同曹明府游厓分韵得水字",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "我朝重劝典，春秋崇明祀。",
      "贤侯修厥常，静嘉叶笾簋。",
      "郁郁祠畔松，湜湜涧中芷。",
      "微涛送我哀，遗芳犹濡轨。",
      "夙愿获追随，扁舟向江舣。",
      "溪鸟傍旟鸣，际此风日美。"
    ]
  },
  {
    "id": "e647d10ff01336ce0fc272508400d7bf",
    "title": "同曹明府游厓分韵得水字",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "厓客怒涛寻丈起，中有柱石磊然砥。",
      "从前世变竟若何，亘古天植真如彼。",
      "吁嗟南渡事已非，宰臣奸回迷国是。",
      "和好翻成避敌锋，频徙那能延帝纪。",
      "汴杭闽广下日南，海岛岩厓逢即止。",
      "谁云瘴野与鲸波，堪作行朝兼草市。",
      "南人澢国蘖先萌，北虏入主运正否。",
      "旌旗蔽天日无光，楼船弥海敌多垒。",
      "三千剑戟毒虺蛇，百万生灵困蝼蚁。",
      "三臣一节何为哉，孤后二王徒已矣。",
      "断维夺港亦传言，负玺沈江良信史。",
      "从容燕市分捐生，沈湎膻臊终朽死。",
      "只今往事独伤心，长使英雄频切齿。",
      "我来舟楫访行踪，目睹江山如历履。",
      "大明旌节百代然，小丑乱华一时耳。",
      "忠烈如存不足悲，变故靡常只如此。",
      "海门潮动客初帆，回首兴亡付流水。"
    ]
  },
  {
    "id": "e647d10ff01336ce35ee2ce7afa0f527",
    "title": "别董临江二首",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "遵路践寒雪，凌厉薄征衣。",
      "感时重慷慨，萍海各驱驰。",
      "顾尔鸿鹄侣，羁此鹪鹩枝。",
      "达士安所遇，宁能道戚施。",
      "分别岁且暮，悠悠鬓欲丝。"
    ]
  },
  {
    "id": "e647d10ff01336ce35ee2ce767d63cec",
    "title": "别董临江二首",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "健翮不丛止，修鳞无泽图。",
      "造车先斫轮，所事在遐途。",
      "丈夫出有为，安能系一隅。",
      "泛轨戒晨作，怅望郁以纡。",
      "分携各努力，日月迈居诸。"
    ]
  },
  {
    "id": "e647d10ff01336ce36053fa4344cc482",
    "title": "闺意回文",
    "authorName": "罗兆鹏",
    "authorId": "e647d10ff01336ced1457b72d1457b72",
    "dynasty": "明",
    "content": [
      "春去怨花飞曲径，夜深窥月漾疏棂。",
      "人离远寄难成锦，绣罢慵妆晚阁凭。"
    ]
  },
  {
    "id": "e647d10ff01b5e9e4f5058fd29fda9ba",
    "title": "宫柳",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "袅袅春声里，阴阴晓色中。",
      "缕垂金屋暗，花散玉楼空。",
      "凝露啼秦苑，因风斗楚宫。",
      "不知行辇处，几树近帘栊。"
    ]
  },
  {
    "id": "e647d10ff01b5e9ee44916a2b9440ddf",
    "title": "大驾夜出南郊干端门内奉送书事一首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "辇属前旌尽，香闻后殿来。",
      "宝鞯千骑合，金阙九城开。",
      "天象乘微月，皇衢隐薄雷。",
      "但知心目眩，无复赋昭回。"
    ]
  },
  {
    "id": "e647d10ff01b5e9e59ed52d20f306246",
    "title": "还宫",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "宝骑出长杨，金舆入建章。",
      "池烟香暝合，宫烛月笼光。",
      "鼓角春城闭，楼台夜曲扬。",
      "从兹罢巡幸，四海奉时康。"
    ]
  },
  {
    "id": "e647d10ff01b5e9e39406dd8fcca1b71",
    "title": "内苑涵碧亭",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "苑入黄金坞，桥回碧树湾。",
      "龙池观九岛，鳌禁觅三山。",
      "溜转云车急，花深月殿闲。",
      "从来人罕至，御榻在中间。"
    ]
  },
  {
    "id": "e647d10ff01b5e9e747c4e9a0b3495fa",
    "title": "芭蕉园",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "雨后芭蕉苑，春深杨柳宫。",
      "倚云悬碧盖，萦雾闭雕栊。",
      "辇路回天上，歌台出水中。",
      "久无人笑语，沙畔忽惊鸿。"
    ]
  },
  {
    "id": "e647d10ff01b5e9e4981287fb09b46da",
    "title": "平台",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "海气生华蜃，天光落采虹。",
      "穹阶曾帝陟，飞观有仙通。",
      "燕士何年召，周民不日攻。",
      "禁西伤旧事，七校指离宫。"
    ]
  },
  {
    "id": "e647d10ff01b5e9e4ec7e3b4dd004993",
    "title": "龙舟坞",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "帝舸频催发，初开水殿时。",
      "苍龙出海国，紫凤浴天池。",
      "夺锦星桥断，穿杨月树披。",
      "于今芳坞闭，闻自内家知。"
    ]
  },
  {
    "id": "e647d10ff01b5e9e72592066f11d7c79",
    "title": "正旦即事",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "帝辇时巡久未回，天门遥拜重徘徊。",
      "封笺自向慈宫进，方贡还同异国来。",
      "春转青旗开羽仗，日临金榜上楼台。",
      "帷城尚在燕山外，谁献正元万寿杯。"
    ]
  },
  {
    "id": "e647d10ff01b5e9e93e11bc0b8724d4c",
    "title": "武皇上宾同百官哭临于思善门外",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "帝寝重扉寂寞开，鼎湖龙去可能回。",
      "芙蓉内殿初成后，虎豹离宫不再来。",
      "三月麻衣明晓雪，万声号动隐春雷。",
      "巡游幸返苍梧辔，供奉犹存玉几哀。"
    ]
  },
  {
    "id": "e647d10ff01b5e9ef6387dd6c5551b06",
    "title": "江上呈华玉",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "龙江东下水疑空，飞鸟流云落镜中。",
      "千里晴光遥漾日，满船秋色澹无风。",
      "青山旧国知何处，芳草离情去未穷。",
      "晚折蘋花思对酒，灯前还有故人同。"
    ]
  },
  {
    "id": "e647d10ff01b5e9eb7289abe0ad89dd3",
    "title": "吹角",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "南楼吹角正黄昏，城郭千家早闭门。",
      "呜咽未成初似语，凄凉三叠转消魂。",
      "胡儿入塞应长泣，老戍临边几尚存。",
      "肠断关山今夜月，梅花落尽楚江村。"
    ]
  },
  {
    "id": "e647d10ff01b5e9e768d5ee05fc2d054",
    "title": "忆昔四首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "清宵藜火带星光，天禄曾为著作郎。",
      "门下候朝深坐馆，殿前回院曲通廊。",
      "群公次第多含笑，满袖氲氤尚有香。",
      "黄屋朱扉照初日，中官两两玉阑旁。"
    ]
  },
  {
    "id": "e647d10ff01b5e9e768d5ee02a6ff1c4",
    "title": "忆昔四首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "紫宸朝退下青扉，侍从花间过锦衣。",
      "金吐凤皇香不发，玉倾鹦鹉醉方归。",
      "楹高甲帐云霞色，官冷牙牌冰雪辉。",
      "一自梦回天万里，长安空见塞鸿飞。"
    ]
  },
  {
    "id": "e647d10ff01b5e9e768d5ee0a438e48d",
    "title": "忆昔四首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "宫扉无禁往来宜，内使垂髫许侍随。",
      "清清夜声归扆帐，紫毫朝彩隔罘罳。",
      "窗笼树色琼花岛，砌入荷香太液池。",
      "天上只闻人共羡，不缘尘世竟何知。"
    ]
  },
  {
    "id": "e647d10ff01b5e9e768d5ee06dda83a7",
    "title": "忆昔四首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "两朝稽古备词臣，上逼仙班压缙绅。",
      "避路火城传卫士，具餐晨馆候庖人。",
      "春深玉署翻红药，日晚金河出素鳞。",
      "莫为凉飙惜团扇，向来供奉受恩频。"
    ]
  },
  {
    "id": "e647d10ff01b5e9e37eb74ab36cd2141",
    "title": "游小金山",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "超然屹柱漾中流，地胜林深景最幽。",
      "寺古脱凡多客到，僧闲无事与天游。",
      "远山晴树千年景，活水长天一色秋。",
      "惟有坡翁常恋此，洞箫吹彻起江鸥。"
    ]
  },
  {
    "id": "e647d10ff01b5e9eb9d0b210e1f04a53",
    "title": "春草",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "夜雨江南梦，春风陌上情。",
      "东皇如有意，移向玉阶生。"
    ]
  },
  {
    "id": "e647d10ff01b5e9e7ee44d8dd6e12e52",
    "title": "放内苑诸禽",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "多年调养在雕笼，放出初飞失旧丛。",
      "只为恩深不能去，朝来还绕上阳宫。"
    ]
  },
  {
    "id": "e647d10ff01b5e9ef9a192469e3ba727",
    "title": "大驾西狩还京百官出候于德胜门四首其二",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "直望氤氲紫雾遥，万重飞鞚马萧萧。",
      "鸳班虎队皆戎服，两度迎銮德胜桥。"
    ]
  },
  {
    "id": "e647d10ff01b5e9ef9a1924659190072",
    "title": "大驾西狩还京百官出候于德胜门四首其二",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "逐队绯袍引上公，当街行酒献成功。",
      "人人识得君王喜，醉入仙桃两朵红。"
    ]
  },
  {
    "id": "e647d10ff01b5e9e94545c9c649603bc",
    "title": "宫词六首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "琼岛春泉下玉沟，年年岁岁御前流。",
      "无端夜雨生新涨，流出宫墙是外头。"
    ]
  },
  {
    "id": "e647d10ff01b5e9e94545c9ced6f3cf7",
    "title": "宫词六首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "翠荇红莲水殿香，不知帘外易生凉。",
      "夜来许赐金茎露，明日惊看玉树霜。"
    ]
  },
  {
    "id": "e647d10ff01b5e9e94545c9cd41b2cba",
    "title": "宫词六首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "后庭仙树是谁栽，春尽重门锁绿苔。",
      "闻说翠华笼烛过，上阳宫里看花来。"
    ]
  },
  {
    "id": "e647d10ff01b5e9e94545c9cc7f3b0f8",
    "title": "宫词六首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "金屋藏春春已归，铅华还似落红飞。",
      "自怜不及花零散，犹逐香尘上御衣。"
    ]
  },
  {
    "id": "e647d10ff01b5e9e94545c9c0afd7e5e",
    "title": "宫词六首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "泪横香粉纻双痕，怨管悲丝只为恩。",
      "多少春风不相属，落花啼鸟自黄昏。"
    ]
  },
  {
    "id": "e647d10ff01b5e9e94545c9c772d7af7",
    "title": "宫词六首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "不识君王宠爱偏，却将浓淡误争妍。",
      "监宫密密来相告，切莫多言在御前。"
    ]
  },
  {
    "id": "e647d10ff01b5e9ed91c52c588d9fc25",
    "title": "大驾西狩还京百官出候于德胜门四首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "遥闻振旅出居庸，八酸归来御六龙。",
      "莫道榆关消息近，沙河一水更千重。"
    ]
  },
  {
    "id": "e647d10ff01b5e9ed91c52c5b163cd3d",
    "title": "大驾西狩还京百官出候于德胜门四首",
    "authorName": "陈沂",
    "authorId": "e647d10ff01b5e9e991de292b60c5ab6",
    "dynasty": "明",
    "content": [
      "天王自纳简书回，神武将军可汗才。",
      "仙仗不须陈辇路，笼街喝道数声来。"
    ]
  },
  {
    "id": "e647d10ff02c9779384fa925718c6eaa",
    "title": "题飞来寺",
    "authorName": "徐士唐",
    "authorId": "e647d10ff02c9779d1457b72d1457b72",
    "dynasty": "明",
    "content": [
      "凝碧湾头舣钓船，扪萝凌绝访诸天。",
      "晴晖忽散千峰雨，虚谷惟闻百道泉。",
      "唐宋碑残思幻迹，禺阳仙化是何年。",
      "登临便欲离尘网，卜筑幽栖学问禅。"
    ]
  },
  {
    "id": "e647d10ff032dc2f406787420b4980ef",
    "title": "何处难忘酒",
    "authorName": "季科",
    "authorId": "e647d10ff032dc2fd1457b72d1457b72",
    "dynasty": "明",
    "content": [
      "何处难忘酒，兰舟带雨维。",
      "一从梁苑别，六隔武陵期。",
      "晓梦梨花断，春愁燕子知。",
      "此时无一盏，谁与话相思。"
    ]
  },
  {
    "id": "e647d10ff032dc2f014054b953a569e4",
    "title": "夏日过黄桥",
    "authorName": "季科",
    "authorId": "e647d10ff032dc2fd1457b72d1457b72",
    "dynasty": "明",
    "content": [
      "浅浦芦花出蔡泾，石梁潮长木兰轻。",
      "一番凉雨钓丝乱，何处晚风渔笛清。",
      "云外水庄刚十里，渡头灯火欲初更。",
      "榜人不睡算程到，自唱楚歌摇月明。"
    ]
  },
  {
    "id": "e647d10ff032dc2f7f42fd9d5e391631",
    "title": "入三竺",
    "authorName": "季科",
    "authorId": "e647d10ff032dc2fd1457b72d1457b72",
    "dynasty": "明",
    "content": [
      "笋舆斜日看山行，迢递禅林入径清。",
      "岩际暝烟连竹色，涧边流水助松声。",
      "三生寺古多灵迹，五岭云深不辨名。",
      "欲借蒲团供一宿，木兰来促泛湖轻。"
    ]
  },
  {
    "id": "e647d10ff04358592712610b319f8661",
    "title": "余自壬辰释褐同白阳毕公谒天官选公得云间李余得楚泽令一行作吏南北各天闻问遂蛩然矣乃公扬历中外骏声蔚起回翔南北周践台部盖吾榜中自眉也不佞蕙自谢铨务一卧二十余年姑从兵燹之后再成小草得侍公于南大司农部也日共朝夕奉以周旋亦奇合哉公地望隆甚中外引领公入筦铨衡晋陟揆席乃公遽以告老求去公何尝老哉上不忍拂公之意暂从其请旦夕且召公矣才赓埙篪遽赋绣衮三十年何握手之难而分袂之易也谬成四章以别",
    "authorName": "倪斯蕙",
    "authorId": "e647d10ff0435859d1457b72d1457b72",
    "dynasty": "明",
    "content": [
      "三朝元老大司徒，媲美贤哉汉大夫。",
      "暂许毕公离左右，岂同贺监乞江湖。",
      "礼城斗烛难埋剑，溟海渊深更媚珠。",
      "圣主有恩客赐沐，久虚麟阁待君图。"
    ]
  },
  {
    "id": "e647d10ff04358592712610bc21f1b5a",
    "title": "余自壬辰释褐同白阳毕公谒天官选公得云间李余得楚泽令一行作吏南北各天闻问遂蛩然矣乃公扬历中外骏声蔚起回翔南北周践台部盖吾榜中自眉也不佞蕙自谢铨务一卧二十余年姑从兵燹之后再成小草得侍公于南大司农部也日共朝夕奉以周旋亦奇合哉公地望隆甚中外引领公入筦铨衡晋陟揆席乃公遽以告老求去公何尝老哉上不忍拂公之意暂从其请旦夕且召公矣才赓埙篪遽赋绣衮三十年何握手之难而分袂之易也谬成四章以别",
    "authorName": "倪斯蕙",
    "authorId": "e647d10ff0435859d1457b72d1457b72",
    "dynasty": "明",
    "content": [
      "此去悬车十二年，飘然谁不羡登仙。",
      "老臣去国心犹赤，蚤岁辞荣发尚玄。",
      "家近东山瞻日观，阶联南斗切星悬。",
      "青松白石堪为侣，只恐林岩未稳眠。"
    ]
  },
  {
    "id": "e647d10ff04358592712610b0524d160",
    "title": "余自壬辰释褐同白阳毕公谒天官选公得云间李余得楚泽令一行作吏南北各天闻问遂蛩然矣乃公扬历中外骏声蔚起回翔南北周践台部盖吾榜中自眉也不佞蕙自谢铨务一卧二十余年姑从兵燹之后再成小草得侍公于南大司农部也日共朝夕奉以周旋亦奇合哉公地望隆甚中外引领公入筦铨衡晋陟揆席乃公遽以告老求去公何尝老哉上不忍拂公之意暂从其请旦夕且召公矣才赓埙篪遽赋绣衮三十年何握手之难而分袂之易也谬成四章以别",
    "authorName": "倪斯蕙",
    "authorId": "e647d10ff0435859d1457b72d1457b72",
    "dynasty": "明",
    "content": [
      "寥落知交渐渐稀，朔风觱篥话将归。",
      "一尊千里悲离席，九罭三章赋衮衣。",
      "偏爱丹崖违俗好，岂应白眼傲时非。",
      "持筹暂卷丝纶手，且理渔竿上钓矶。"
    ]
  },
  {
    "id": "e647d10ff04358592712610bc66e5da4",
    "title": "余自壬辰释褐同白阳毕公谒天官选公得云间李余得楚泽令一行作吏南北各天闻问遂蛩然矣乃公扬历中外骏声蔚起回翔南北周践台部盖吾榜中自眉也不佞蕙自谢铨务一卧二十余年姑从兵燹之后再成小草得侍公于南大司农部也日共朝夕奉以周旋亦奇合哉公地望隆甚中外引领公入筦铨衡晋陟揆席乃公遽以告老求去公何尝老哉上不忍拂公之意暂从其请旦夕且召公矣才赓埙篪遽赋绣衮三十年何握手之难而分袂之易也谬成四章以别",
    "authorName": "倪斯蕙",
    "authorId": "e647d10ff0435859d1457b72d1457b72",
    "dynasty": "明",
    "content": [
      "如云供帐出郊关，人指温公向洛还。",
      "绿野尽容开白社，明时岂合卧青山。",
      "筹边曾借谈兵外，裕国频劳握算间。",
      "若有四夷问出处，为云司马正红颜。"
    ]
  },
  {
    "id": "e647d10ff048b76c3eabadfc1d7d96d8",
    "title": "次沈陶庵题石田有竹庄韵",
    "authorName": "沈宣",
    "authorId": "e647d10ff048b76cd1457b72d1457b72",
    "dynasty": "明",
    "content": [
      "休文家在阳湖住，湖有璟绩似渭川。",
      "险韵刊诗留节下，凉阴牵梦堕鸥边。",
      "无人厌俗狂题凤，有客敲门共饮泉。",
      "负我十年开径入，相思空隔满林烟。"
    ]
  },
  {
    "id": "e647d10ff04cd547c8d89be6a0f141fe",
    "title": "七绝",
    "authorName": "施耐庵",
    "authorId": "e647d10ff04cd5472812e5cfd1ee59e2",
    "dynasty": "明",
    "content": [
      "心在山东身在吴，飘蓬江海谩嗟吁。",
      "他时若遂凌云志，敢笑黄巢不丈夫。"
    ]
  },
  {
    "id": "e647d10ff04cd54735a5f12ed8d5121f",
    "title": "水浒传·引首诗",
    "authorName": "施耐庵",
    "authorId": "e647d10ff04cd5472812e5cfd1ee59e2",
    "dynasty": "明",
    "content": [
      "朱李石刘郭，梁唐晋汉周。",
      "都来十五帝，播乱五十秋。"
    ]
  },
  {
    "id": "e647d10ff052992a774a31d5903be11d",
    "title": "海门观潮",
    "authorName": "洪信",
    "authorId": "e647d10ff052992ad1457b72d1457b72",
    "dynasty": "明",
    "content": [
      "山势趋东尽，观潮到海门。",
      "荡云开列屿，浴日见初暾。",
      "波撼惊龙吼，涛翻失马奔。",
      "太阴亏晦朔，元气与谁论。"
    ]
  },
  {
    "id": "e647d10ff052992a1dc7620fcc74bec0",
    "title": "福州西湖",
    "authorName": "洪信",
    "authorId": "e647d10ff052992ad1457b72d1457b72",
    "dynasty": "明",
    "content": [
      "薄宦榕城踏碧芜，平湖如练水禽呼。",
      "印波粉蝶摇鱼网，隐树朱栏入画图。",
      "一带柳堤红叱拨，几家花巷绿屠苏。",
      "风光如此应抛醉，种秫难邀旧酒徒。"
    ]
  },
  {
    "id": "e647d10ff0930eb22a2a8c0d99784a5f",
    "title": "游阴那禅寺",
    "authorName": "周孚先",
    "authorId": "e647d10ff0930eb2d1457b72d1457b72",
    "dynasty": "明",
    "content": [
      "行行采药此山中，偶款禅扉问远公。",
      "竹院倚天开石壁，花台飞雨落晴空。",
      "云归宝树千岩白，日射龙宫半榻红。",
      "不是攒眉来结社，随缘一到虎溪东。"
    ]
  },
  {
    "id": "e647d10ff0930eb2c65da22800a34d27",
    "title": "西山漫兴",
    "authorName": "周孚先",
    "authorId": "e647d10ff0930eb2d1457b72d1457b72",
    "dynasty": "明",
    "content": [
      "半亩潮田云外陇，一区蔬圃水中洲。",
      "蓑衣犁透桃花雨，扣角无人问饭牛。"
    ]
  },
  {
    "id": "e647d10ff0930eb2c65da2288c437be0",
    "title": "西山漫兴",
    "authorName": "周孚先",
    "authorId": "e647d10ff0930eb2d1457b72d1457b72",
    "dynasty": "明",
    "content": [
      "竹径茅庐是我家，三湾流水半溪沙。",
      "疏慵镇日浑无事，一灶秋云煮菊花。"
    ]
  },
  {
    "id": "e647d10ff0930eb2c65da228dd0850cb",
    "title": "西山漫兴",
    "authorName": "周孚先",
    "authorId": "e647d10ff0930eb2d1457b72d1457b72",
    "dynasty": "明",
    "content": [
      "天际罗帆诗景多，更添诗思入晴波。",
      "桥边月涌鱼翻藻，亭外风掀鹭闪荷。"
    ]
  },
  {
    "id": "e647d10ff0930eb2c65da228ae02a349",
    "title": "西山漫兴",
    "authorName": "周孚先",
    "authorId": "e647d10ff0930eb2d1457b72d1457b72",
    "dynasty": "明",
    "content": [
      "万籁无声山更幽，一泉绕屋石中流。",
      "才闻鹤向云间度，风送梨花上枕头。"
    ]
  },
  {
    "id": "e647d10ff09dab57649f19ee745bd08b",
    "title": "送陈少庵之楚谒所知",
    "authorName": "释愿光",
    "authorId": "e647d10ff09dab57d1457b72d1457b72",
    "dynasty": "明",
    "content": [
      "粤国千山外，言扬楚水舲。",
      "送君出江口，黄叶满津亭。",
      "树色寒云梦，秋声落洞庭。",
      "故人一相见，吟眺九疑青。"
    ]
  },
  {
    "id": "e647d10ff0aa4c3b345fc3509c365d86",
    "title": "丁巳正月琵琶张教师来江东白云更与证之",
    "authorName": "史忠",
    "authorId": "e647d10ff0aa4c3bd1457b72d1457b72",
    "dynasty": "明",
    "content": [
      "忽雷曾说郑中丞，不似女郎楼上听。",
      "此日白云推却处，痴翁清赏倚银屏。"
    ]
  },
  {
    "id": "e647d10ff0aa4c3b543a12c74fffba13",
    "title": "杂诗四首",
    "authorName": "史忠",
    "authorId": "e647d10ff0aa4c3bd1457b72d1457b72",
    "dynasty": "明",
    "content": [
      "万树深林冻欲僵，高人吟雪坐寒窗。",
      "渔翁蓑笠归来晚，欲买前村新酒缸。"
    ]
  },
  {
    "id": "e647d10ff0aa4c3b543a12c7143a7a92",
    "title": "杂诗四首",
    "authorName": "史忠",
    "authorId": "e647d10ff0aa4c3bd1457b72d1457b72",
    "dynasty": "明",
    "content": [
      "二月江南花正开，山光欲翠水浮苔。",
      "绿阴到处还堪赏，不厌扁舟日日来。"
    ]
  },
  {
    "id": "e647d10ff0aa4c3b543a12c721953c9d",
    "title": "杂诗四首",
    "authorName": "史忠",
    "authorId": "e647d10ff0aa4c3bd1457b72d1457b72",
    "dynasty": "明",
    "content": [
      "雨晴江馆洞云归，桑落人家半掩扉。",
      "好是痴翁真不俗，挥毫便作米元晖。"
    ]
  },
  {
    "id": "e647d10ff0aa4c3b543a12c7b9abc259",
    "title": "杂诗四首",
    "authorName": "史忠",
    "authorId": "e647d10ff0aa4c3bd1457b72d1457b72",
    "dynasty": "明",
    "content": [
      "痴老平生性癖疏，胸中尘垢半星无。",
      "岁寒起坐烧银烛，写个江山雪霁图。"
    ]
  },
  {
    "id": "e647d10ff0babd6af61731e311418185",
    "title": "晓望",
    "authorName": "贝翱",
    "authorId": "e647d10ff0babd6ad1457b72d1457b72",
    "dynasty": "明",
    "content": [
      "鸡鸣双阙曙，山翠渐霏微。",
      "日映金宫上，云依玉殿飞。",
      "万方秋贡入，千骑早朝归。",
      "自笑何为者，缁尘满素衣。"
    ]
  },
  {
    "id": "e647d10ff0babd6a4ca77db25fbc1b8a",
    "title": "闲居",
    "authorName": "贝翱",
    "authorId": "e647d10ff0babd6ad1457b72d1457b72",
    "dynasty": "明",
    "content": [
      "闲居不是为逃名，野性从来少宦情。",
      "况有林塘供笑咏，且无冠盖费逢迎。",
      "夕阳山好楼中见，春水船高树杪行。",
      "何处飞来如雪鸟，相亲相近不相惊。"
    ]
  },
  {
    "id": "e647d10ff0babd6aff0a5e2630153d37",
    "title": "吴门会故人楼文渊",
    "authorName": "贝翱",
    "authorId": "e647d10ff0babd6ad1457b72d1457b72",
    "dynasty": "明",
    "content": [
      "忆曾相识自儿童，二载云间笔砚同。",
      "深院抄书桐叶雨，曲栏联句藕花风。",
      "当时壮气凌诸子，今日衰颜对两翁。",
      "高卧田园真自乐，宦游愧我尚西东。"
    ]
  },
  {
    "id": "e647d10ff0babd6ad05f80c775794d2e",
    "title": "未央宫瓦头歌",
    "authorName": "贝翱",
    "authorId": "e647d10ff0babd6ad1457b72d1457b72",
    "dynasty": "明",
    "content": [
      "赤龙西飞入咸阳，乌骓喷火焚阿房。",
      "阿房已灰骓亦逝，渭水参差开未央。",
      "未央宫殿中天起，乃公见之怒仍喜。",
      "壮丽方推相国能，万户千门从此始。",
      "南山相对双阙开，函关夜启候王来。",
      "奉觞殿上呼万岁，拔剑砍柱何雄哉。",
      "玉阶一污新都履，旧宅重开洛阳水。",
      "东西照耀四百秋，汉基半与周基似。",
      "长杨昨夜西风早，锦幔椒涂迹如扫。",
      "谁言长乐殊未央，回首青青千里草。",
      "可怜遗瓦至今存，古今不剥莓苔痕。",
      "铜雀有歌哀白日，鸳鸯无梦到黄昏。",
      "梁园老人爱奇雅，锦囊得之百金价。",
      "茅斋风雨伍陈玄，犹作金人泪□泻。",
      "朝来拓得寄江城，旧物相看无限情。",
      "白发张衡足愁思，何人相与话西京。"
    ]
  },
  {
    "id": "e647d10ff0babd6a5028aabc2c53d986",
    "title": "拟古",
    "authorName": "贝翱",
    "authorId": "e647d10ff0babd6ad1457b72d1457b72",
    "dynasty": "明",
    "content": [
      "妾有绿绮琴，中含凤凰音。不为《黄鹄操》，试作《白头吟》。",
      "河中锦鸳鸯，比翼相因依。落花随飘风，各自东西飞。",
      "物情有不同，贞心以为保。春葩折秋霜，容华岂常好。",
      "芙蓉出绿水，见别污池中。白璧荐泥涂，乃与瓦砾同。",
      "妾有五色丝，为君制衣裳。朝朝勤拂拭，夜夜为薰香。",
      "将心置君腹，知君忘不忘。"
    ]
  },
  {
    "id": "e647d10ff0babd6a2822628048f0acd3",
    "title": "络纬吟",
    "authorName": "贝翱",
    "authorId": "e647d10ff0babd6ad1457b72d1457b72",
    "dynasty": "明",
    "content": [
      "高城月白风凄凄，夜闻络纬迎秋啼。",
      "初惊杨柳玉楼外，又遇梧桐金井西。",
      "一丝不断抽寒露，宛转犹悲岁年暮。",
      "机中少妇暗停梭，愁绝寒窗不成素。"
    ]
  },
  {
    "id": "e647d10ff0bb130f9e2730e4c7a4857f",
    "title": "承瞻美子念左虞三君子枉顾小饮漫述",
    "authorName": "毛文蔚",
    "authorId": "e647d10ff0bb130fd1457b72d1457b72",
    "dynasty": "明",
    "content": [
      "蓬庐日偃息，宾从忽来仪。",
      "开径荡暄浊，清云澹逶迤。",
      "翩翩诸君子，才藻何陆离。",
      "倜傥推王生，排难固不辞。",
      "曹丘好游誉，慷慨富文词。",
      "张侯更豁达，五斗轻金龟。",
      "惠顾良不薄，写我久怀思。",
      "翘林郁萧瑟，阳景相蔽亏。",
      "愿得素心赏，曷知黄发期。",
      "无为射声利，磬折多酸悲。"
    ]
  },
  {
    "id": "e647d10ff0ca478163f82e9a8d0b5574",
    "title": "陆大夫祠",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "独持黄纸传天语，万里归朝感尉佗。",
      "南海共宜新庙宇，晋康非但汉山河。",
      "春风此地闻箫鼓，锦石千年洗薜萝。",
      "满眼绿林烟雨里，尚怀清论息干戈。"
    ]
  },
  {
    "id": "e647d10ff0ca4781f00be359b0b28d24",
    "title": "嘉靖丁酉腊月十二日守备聂挥使邀游三洲岩",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "晓岸晴烟驻画篷，胜寻迷赏到崆峒。",
      "香深衣袂琪花径，翠润杯觞石乳宫。",
      "三岛远分浮岱粤，七星相映峙西东。",
      "崔嵬万古堂虚静，翻笑人心浑不同。"
    ]
  },
  {
    "id": "e647d10ff0ca4781157cd2f85e148a31",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "香山谁许锁烟霞，地主风流旧景加。",
      "桃李种新亭焕昔，客来寻赏媚春花。"
    ]
  },
  {
    "id": "e647d10ff0ca4781157cd2f8e6e86729",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "三洲清玩忆年年，杖履真游兴浩然。",
      "一幅寰中仙岛画，翠涵虚壁自开天。"
    ]
  },
  {
    "id": "e647d10ff0ca4781157cd2f842b1d67a",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "端溪清练满菱花，翡翠鵁鶄十里沙。",
      "最是月明天湛碧，静看风景更无涯。"
    ]
  },
  {
    "id": "e647d10ff0ca4781157cd2f88ddd4bae",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "建业三山名与齐，烟霄青出洗低迷。",
      "借来架我描天笔，扫却岚光莫乱栖。"
    ]
  },
  {
    "id": "e647d10ff0ca4781157cd2f8a5c6bb05",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "女娲馀炼此孤撑，屼峍云天锦削生。",
      "满眼狂澜纷日下，老怀移欲障东倾。"
    ]
  },
  {
    "id": "e647d10ff0ca4781157cd2f854f910ce",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "曾说风雷起卧龙，青旗犹自绕前峰。",
      "迎神曲罢荒祠外，古木寒烟翠几重。"
    ]
  },
  {
    "id": "e647d10ff0ca4781157cd2f89625b99f",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "西去康州碧水湾，晚来渔唱隔溪还。",
      "风晴浪静扁舟稳，安得奔波试一看。"
    ]
  },
  {
    "id": "e647d10ff0ca4781157cd2f80ae4fc0e",
    "title": "晋康八景诗香山古迹",
    "authorName": "陈辂",
    "authorId": "e647d10ff0ca4781d1457b72d1457b72",
    "dynasty": "明",
    "content": [
      "嵯峨樵径晓纵横，猿鸟愁闻伐木声。",
      "辛苦为谁肩担上，晚归鸦噪已西城。"
    ]
  },
  {
    "id": "e647d10ff0d958e80476dbcb7b8d4733",
    "title": "妻弟赵永宗至广西道署",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "问讯君来日，严亲近若何。",
      "想应头戴雪，犹是足奔波。",
      "迹履公门少，心悬子女多。",
      "相思未相见，徒自泪成河。"
    ]
  },
  {
    "id": "e647d10ff0d958e89f52299e0a0f44bf",
    "title": "南京送东墅兄二首",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "才说兄归去，相看不忍违。",
      "鹡鸰知急难，鸿雁易纷飞。",
      "故国云山远，他乡骨肉稀。",
      "枯肠禁似割，惆怅泪沾衣。"
    ]
  },
  {
    "id": "e647d10ff0d958e89f52299ee0ede130",
    "title": "南京送东墅兄二首",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "坐久灯花落，谯楼鼓屡更。",
      "纵寻风雨约，未尽弟兄情。",
      "归路明朝近，乡愁此夜生。",
      "叮咛过彭泽，断雁不须听。"
    ]
  },
  {
    "id": "e647d10ff0d958e89e03f8c663adbc7f",
    "title": "新河言怀",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "帝阙青天北，家乡碧海南。",
      "浮生吾碌碌，知己鬓毿毿。",
      "旧日舟行半，新秋月过三。",
      "愁怀千万种，默默向谁谈。"
    ]
  },
  {
    "id": "e647d10ff0d958e86a338d40b99785f0",
    "title": "哭侄廷㺬",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "昨夜西风急，庭前损桂枝。",
      "伤心怜尔父，抱恨惜吾儿。",
      "生死长年刖，音容没齿思。",
      "轮回真是否，犹望采还时。"
    ]
  },
  {
    "id": "e647d10ff0d958e89d43e9f9fa3dd023",
    "title": "哭儿",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "九岁生来异，丰姿表众儿。",
      "书香期有种，天道竟无知。",
      "老泪伤今日，深恩负昔时。",
      "泉台答慈母，蚤晚好相依。"
    ]
  },
  {
    "id": "e647d10ff0d958e834385dfbcb5f9607",
    "title": "初会试北上经过本都各村口占",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "一轮明月照江湾，举目濠涌咫尺间。",
      "东澳波涛渔艇去，南村烟雨牧童还。",
      "斗门洞阔龙归易，梅角山高虎跳艰。",
      "借问状元何处是，往来人报荔枝山。"
    ]
  },
  {
    "id": "e647d10ff0d958e8a4785e8459f3ebf3",
    "title": "至梅岭",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "引领梅关望广州，香山犹在碧云头。",
      "东篱有菊思陶令，北阙无人荐马周。",
      "松柏后雕知耐雪，芙蓉初出尚惊秋。",
      "行藏在我谁拘束，为爱虚名博远游。"
    ]
  },
  {
    "id": "e647d10ff0d958e887ac6bd04c1326f6",
    "title": "苍梧舟夜",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "珠江倏别两经秋，流水年光去莫留。",
      "对酒几时寻旧约，有怀何处凭高楼。",
      "音书怪彼鳞鸿杳，胶漆于谁意气投。",
      "剪烛坐残良夜永，无穷乡思一孤舟。"
    ]
  },
  {
    "id": "e647d10ff0d958e8cbb076cc4689c195",
    "title": "昭平舟中寄东墅兄五十一",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "郁葱佳气下蓬莱，甲子初周五十回。",
      "先世箕裘承祖父，高堂彩服戏婴孩。",
      "家山此日悬千里，寿酒何时举一杯。",
      "寄语东篱旧黄菊，好存晚节待归来。"
    ]
  },
  {
    "id": "e647d10ff0d958e83858a2564924de42",
    "title": "奉广东藩司送东墅兄义官冠带赋诗归庆",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "甲子流年五十三，行藏东北又西南。",
      "太平世界生来幸，淡泊田园分且甘。",
      "纱帽不曾嫌白发，锦衣偏觉胜青衫。",
      "何时共把陶潜菊，弟劝兄酬酒正酣。"
    ]
  },
  {
    "id": "e647d10ff0d958e832db079acc7c5e94",
    "title": "寄侄廷玺",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "千里乡关杳信音，老怀偏念阿咸深。",
      "青灯黄卷尔曹事，烈日秋霜乃叔心。",
      "世泽有源前衍后，公卿无种古传今。",
      "嫦娥已许明年约，高折清香冠士林。"
    ]
  },
  {
    "id": "e647d10ff0d958e8316e724a70766cc8",
    "title": "寄侄廷玉",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "念尔年登二十三，青才犹未出于蓝。",
      "事当反己求无愧，学弗如人肯自甘。",
      "继世科名宜勉励，亡家曲檗戒沈酣。",
      "明秋丹桂谁高折，不有吾儿与阿咸。"
    ]
  },
  {
    "id": "e647d10ff0d958e83d6a584c9be12327",
    "title": "癸丑五十作",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "忽忽光阴五十过，半生回首愧蹉跎。",
      "云霄万里飞鸿远，江海千寻数罟多。",
      "贫病独嗟原宪在，穷途无奈阮公何。",
      "枌榆社酒浑忘醉，明月清风且放歌。"
    ]
  },
  {
    "id": "e647d10ff0d958e840671e65b4042d43",
    "title": "题侄耕莘野人",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "太平天子有斯人，占断原头十亩春。",
      "币帛不劳三聘礼，烟霞高卧百年身。",
      "黄鸡白酒过时岁，绿水青山作主宾。",
      "一榻清风饶午睡，也应无梦到枫宸。"
    ]
  },
  {
    "id": "e647d10ff0d958e88fd49a9626820d97",
    "title": "题弟石门钓叟",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "五丁开凿问何年，虚阔能容海外天。",
      "茶灶烧残芦荻火，竹筇穿破藓苔烟。",
      "一竿秋月供吟咏，几点沙鸥伴醉眠。",
      "多少红尘飞不到，此身疑是岛中仙。"
    ]
  },
  {
    "id": "e647d10ff0d958e8ab5633ec41b14f5a",
    "title": "题侄碧池",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "凿得昆仑一脉开，个中别是小蓬莱。",
      "日光浮动苍龙起，云影招邀白鸟来。",
      "洗耳人豪山斗并，濯缨风韵古今该。",
      "百年天地谁收管，日醉长生酒几杯。"
    ]
  },
  {
    "id": "e647d10ff0d958e85e3a0b1d8f2e9ec6",
    "title": "题弟月轩",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "荔子山前著隐窝，每从东海迓嫦娥。",
      "光生几席更筹静，凉渗衣巾夜气多。",
      "举酒几番停讯问，敲诗一字费摩挲。",
      "桂枝本是吾家物，莫道蟾宫路几何。"
    ]
  },
  {
    "id": "e647d10ff0d958e8ad0a6dfdff625c9e",
    "title": "送东墅兄南归有怀父母兄弟",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "骨肉零丁数十人，年年相别少相亲。",
      "几番书去情难尽，今日兄来说始真。",
      "家国独嗟千里远，江湖谁念一官贫。",
      "何时拟著东山屐，醉倒松花酒几樽。"
    ]
  },
  {
    "id": "e647d10ff0d958e8ad0a6dfdfbe2c044",
    "title": "送东墅兄南归有怀父母兄弟",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "家山南望路漫漫，执手临歧话别难。",
      "夜月独嗟鸿雁切，西风谁念鹡鸰寒。",
      "新愁又觉增千种，旧恨何曾减一般。",
      "归到慈帏调膳后，好音毋惜寄平安。"
    ]
  },
  {
    "id": "e647d10ff0d958e849aa57816be6e410",
    "title": "中秋长洲舟中对月有怀",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "秋色分明月倍圆，煮茶烹饼玩婵娟。",
      "高悬万国山河影，普照千家翡翠筵。",
      "泛泛星槎天似水，迟迟更鼓夜如年。",
      "孤舟坐久浑无赖，安得妻孥在眼前。"
    ]
  },
  {
    "id": "e647d10ff0d958e8c36c58d83a134a75",
    "title": "哀东墅兄",
    "authorName": "黄钥",
    "authorId": "e647d10ff0d958e8d1457b72d1457b72",
    "dynasty": "明",
    "content": [
      "淡烟荒树夕阳斜，独立东风只自嗟。",
      "宰木又逢新岁节，紫荆无复旧时花。",
      "梦沈草色魂将断，雁咽泉声恨转赊。",
      "三尺孤坟双泪眼，含情空对鹡鸰沙。"
    ]
  },
  {
    "id": "e647d10ff116a6313a052f1cbab3d616",
    "title": "宿证果寺",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "一径穿林僻，池开象外幽。",
      "僧归千嶂月，定入九天秋。",
      "蛙吹疑鸾凤，莲灯映斗牛。",
      "醉来寻瑞石，惟作意中游。"
    ]
  },
  {
    "id": "e647d10ff116a6313a052f1cf95c4a2a",
    "title": "宿证果寺",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "借榻依禅室，丹霞暮景浓。",
      "开门曾证果，南北寔称宗。",
      "烟气炉腾鹤，经声钵跃龙。",
      "尘机才息处，夜半听□钟。"
    ]
  },
  {
    "id": "e647d10ff116a6316a1469a2cbfbfafa",
    "title": "暑中得雨",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "一雨从东至，参差过竹帘。",
      "池香花气聚，砌碧水光潜。",
      "病况闲中减，吟心爽后添。",
      "田畬方作粒，相对喜廉纤。"
    ]
  },
  {
    "id": "e647d10ff116a63154a6a339b3d2ed92",
    "title": "春怀",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "丽日光辉满草堂，海风浓淡昼初长。",
      "山光渐遍芙蓉水，花气全过薜荔墙。",
      "世事共看消短鬓，时名谁拟赋长杨。",
      "春来正与芳心合，纵酒行吟不觉狂。"
    ]
  },
  {
    "id": "e647d10ff116a6316378e989b5c9e176",
    "title": "罗浮漫兴",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "层崖千仞削芙蓉，踏蹬寻芳兴倍浓。",
      "金液已成丹灶冷，玉函犹见白云封。",
      "飞飞尚想衣为蝶，步步偏夸杖是龙。",
      "便欲御风淩八表，高吟四百遍群峰。"
    ]
  },
  {
    "id": "e647d10ff116a6316378e989a262f2b5",
    "title": "罗浮漫兴",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "石楼楼畔即通天，锦绣峰头紫翠连。",
      "瑶室淩空堪永日，铁桥高跨自何年。",
      "羽车去后人稀到，玉笛吹时鹤共旋。",
      "再读黄庭参内景，梯飙吾拟访飞仙。"
    ]
  },
  {
    "id": "e647d10ff116a6319c469052de5894fa",
    "title": "谒忠孝祠",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "巨节今弥显，孤忠久益光。",
      "昔年藏雾豹，此日仰星凰。",
      "五泄曾闻筮，三徵始促装。",
      "荐函缘大老，特简自高皇。",
      "赵岛蜃为气，韩溪鳄更张。",
      "欲凭行省略，因遣尚书郎。",
      "携手躬单舸，之官锦一囊。",
      "炎峰消瘴疠，潮海净烟霜。",
      "转旆增江浒，罗舟海寇狂。",
      "但能持阚虎，未即殪妖狼。",
      "血遂销为碧，天谁问彼苍。",
      "气淩文相凛，儿迥卞家行。",
      "骂贼宁甘死，哀亲孰返丧。",
      "抱尸终裹革，舁榇遂还乡。",
      "涕泗长辞辟，耘耕竟守疆。",
      "芳踪留相水，遗像肃宫墙。",
      "椒实宜蕃衍，荪枝尽发杨。",
      "云仍开丽藻，文武裕青箱。",
      "帝锡山河重，人咸孔孟方。",
      "征蛮劳斧钺，谒祖奉圭璋。",
      "拭泪空盈把，题诗识不忘。",
      "故林贻父老，下里效箪浆。",
      "况复中丞节，重来百粤棠。",
      "星辰高北极，雨露遍南荒。",
      "屡饰碑前碣，堪夸笏满床。",
      "新祠饶水木，旧史播琳琅。",
      "伏腊村翁走，春秋国典彰。",
      "松楸馀俎豆，忠孝在蒸尝。",
      "景仰兴顽懦，瞻依想鍊钢。",
      "精灵真可溯，白马恍洋洋。"
    ]
  },
  {
    "id": "e647d10ff116a631383e8790f0a67b33",
    "title": "游流杯亭即事",
    "authorName": "黎粤俊",
    "authorId": "e647d10ff116a631d1457b72d1457b72",
    "dynasty": "明",
    "content": [
      "今日天气佳，抚景欣有托。",
      "惟恐寒节至，安暇问藜阁。",
      "驾言曲水游，忽思旧所作。",
      "长歌复短吟，知己乐莫乐。",
      "公家事缤纷，痴儿应了却。",
      "抛去得闲身，任他乱离瘼。",
      "游目四野外，岂羡千人诺。",
      "幸从王令乔，共赴葛仙约。",
      "景物竞明媚，昂霄堪耸壑。",
      "缀途恋前美，名胜如献酢。",
      "爰陟峰门冈，远眺悲摇落。",
      "鸟鸣山更幽，径转境弥廓。",
      "萦纡行数里，青松挺秀崿。",
      "探奇抵灵域，不改神瀵濩。",
      "洄洑非一折，琮琤若相搏。",
      "寻源觅诸峰，山交来一瀑。",
      "箕踞坐孤亭，吾将问抱朴。",
      "祠宇久荒芜，药碾将安泊。",
      "载觅张老岩，云气何萧索。",
      "漱石亦枕流，清芬浸齿腭。",
      "若饮白玉芝，若服黄颔臛。",
      "既醉已颓然，非关酒令窄。",
      "何意山中人，复进称觥酌。",
      "土人厌登览，此来可不怍。",
      "迟徊更盘辟，水石喜喷薄。",
      "忽见猎平原，左卢右宋鹊。",
      "触目有馀适，咸共归恬漠。",
      "回瞩仙舄踪，洵是阳春脚。"
    ]
  },
  {
    "id": "e647d10ff11cfb6b1585dc7b835ce410",
    "title": "海珠其一",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "排浪来孤艇，看花到水滨。",
      "射龙谁入梦，蜚鸟自依人。",
      "入望青云色，牵情黄木津。",
      "惠休情不浅，留我赏冰轮。"
    ]
  },
  {
    "id": "e647d10ff11cfb6be8e318d28edfafdb",
    "title": "镜宇",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "法宝藏灵府，员光澈上穹。",
      "尘埃何处染，色相本来空。",
      "普照诸天外，流辉万劫中。",
      "欲观无尽理，如在水晶宫。"
    ]
  },
  {
    "id": "e647d10ff11cfb6bfcd0f1d99ff5ca06",
    "title": "登镇海楼",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "秋风萧爽正登楼，琪草琼花映宝邱。",
      "槛外星辰临曲牖，月边雕鹗起清秋。",
      "白云山色当空见，黄木湾声抱岸流。",
      "东望蓬莱今咫尺，可谁骑鹤过瀛洲。"
    ]
  },
  {
    "id": "e647d10ff11cfb6b848c4c05a9a68bae",
    "title": "海珠其二",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "银海光芒宝镜浮，梵宫深郁起琼楼。",
      "神光暖护摩尼室，灵树长生聚窟州。",
      "上界苍茫元气合，中流突屼水云浮。",
      "冯虚我欲乘风去，直跨金鳌绝顶头。"
    ]
  },
  {
    "id": "e647d10ff11cfb6bf24eea7e32254e99",
    "title": "游西樵山",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "一望樵湖野水分，奇峰巀嶪绝纤氛。",
      "岩光半落仙人石，日影全遮玉女云。",
      "四月馀寒生几席，九天空翠散氤氲。",
      "乘风便欲凌飞翰，漫向青霄访道君。"
    ]
  },
  {
    "id": "e647d10ff11cfb6b7afc5ae686226928",
    "title": "过梅岭",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "悬萝攀磴出芳林，敬谒人龙再整簪。",
      "宝刹飞时山磬落，玉猿啼处岭云深。",
      "知多丰度标黄阁，剩有文章照紫岑。",
      "自愧年来频仰止，不知经世复何心。"
    ]
  },
  {
    "id": "e647d10ff11cfb6bc6a185e607f280f1",
    "title": "闻砧",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "露下秋林木叶稀，邻家砧杵韵初飞。",
      "三秋塞北悲传檄，十月江南始授衣。",
      "敲落夜灯浑不断，梦回孤枕觉犹非。",
      "闺中少妇劳相讯，为问征人归未归。"
    ]
  },
  {
    "id": "e647d10ff11cfb6bf2d3771be0bea4ca",
    "title": "闻雁",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "芦花淡白水微茫，又听雍雍旅雁翔。",
      "几点乱云迷洛浦，数声和月起潇湘。",
      "蹉跎故国家千里，迢递乡音字两行。",
      "楚水吴山旧时路，年来何事竟忙忙。"
    ]
  },
  {
    "id": "e647d10ff11cfb6bb11fe487c2f7401a",
    "title": "感秋",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "镇海楼高锁暮烟，清愁兰桂自媗妍。",
      "美人漫忆看花地，仙子犹传化石年。",
      "千里梯航求翠羽，万金悬市购龙涎。",
      "那堪回首空肠断，徙倚山城眺远天。"
    ]
  },
  {
    "id": "e647d10ff11cfb6bb11fe48736129cf2",
    "title": "感秋",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "一自烽烟销客魂，况惊多难不堪论。",
      "鲸鲵畏是冲波险，鼓角愁兼下濑喧。",
      "地涌洪涛翻白昼，天摇寒浪暗黄昏。",
      "商声萧瑟怜孤翮，直欲排云叫帝阍。"
    ]
  },
  {
    "id": "e647d10ff11cfb6bb11fe48706183941",
    "title": "感秋",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "玉露零零报早秋，凉飙初布火星流。",
      "南园词赋俱寥落，北海宾从漫去留。",
      "爱月每思王粲赋，怀人还上李膺舟。",
      "感时蓬鬓嗟迟暮，樽酒论文不自由。"
    ]
  },
  {
    "id": "e647d10ff11cfb6b9e4b989602a76d79",
    "title": "扬州怀古",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "离宫行乐拥霓旌，谁料当年谶已成。",
      "彩仗晓花空结恨，画楼初月独含情。",
      "龙归汴水金瓯覆，骏没辽云玉轴倾。",
      "惟有垂杨依旧堞，春来犹自转啼莺。"
    ]
  },
  {
    "id": "e647d10ff11cfb6b5ec85ce0b483a8e6",
    "title": "登飞来十九福地",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "何处飞来鸑鷟峰，层崖嵂崒散芙蓉。",
      "烟迷万象开禅室，风落千岩响梵钟。",
      "金锁迹荒潭水静，玉环情断洞云重。",
      "遥思帝子登高处，犹向丹函觅旧封。"
    ]
  },
  {
    "id": "e647d10ff11cfb6b5cdd3541064c11d3",
    "title": "小姑山",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "小姑凝盼翠娥愁，独自临妆上画楼。",
      "初日乍悬金镜晓，暮云长傍宝钗浮。",
      "衷情欲诉湘江远，幽恨还随汉水流。",
      "一自含颦朝玉辇，至今凝望六龙游。"
    ]
  },
  {
    "id": "e647d10ff11cfb6b6d399d2f17de154f",
    "title": "登白云寺",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "芙蓉千仞倚层空，蹑屐扪萝有路通。",
      "十二琼楼连碧落，三千金界散洪蒙。",
      "天边忽洒仙人露，槛外长吹玉女风。",
      "闻说广成丹尚在，便应晞发卧崆峒。"
    ]
  },
  {
    "id": "e647d10ff11cfb6b5c939174d0f58943",
    "title": "闻笛",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "何处怀人不断肠，笛声哀怨起江乡。",
      "落花尽入羌人调，归泪曾沾楚客裳。",
      "明月千家砧杵动，关山一曲梦魂长。",
      "流年况是催容发，那独潘郎鬓有霜。"
    ]
  },
  {
    "id": "e647d10ff11cfb6b2cf1b45712e32a63",
    "title": "落花",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "一番风雨到妆台，肠断芳菲恨未灰。",
      "忽逐暗香随水去，又飘疏蕊入窗来。",
      "红铺沼面平如绮，彩谢阶前散作瑰。",
      "为惜飞花重结子，赏心寥落罢衔杯。"
    ]
  },
  {
    "id": "e647d10ff11cfb6b2cf1b457b3059df6",
    "title": "落花",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "何处笛声惊昼眠，乍听忽尔思凄然。",
      "扪空零乱飘红雨，点地轻盈散紫烟。",
      "恨入汉宫因罥蝶，愁随湘浦为啼鹃。",
      "韶华已尽秾芳歇，指点清明又一年。"
    ]
  },
  {
    "id": "e647d10ff11cfb6b2cf1b4573c8a4565",
    "title": "落花",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "美人楼上惜韶光，漫自朱颜淡扫妆。",
      "隋苑曲终红拂散，石家歌罢绿珠忙。",
      "羞他溽雨芳容改，却哂回风舞态狂。",
      "檀板柘枝犹未歇，一声羌管在横塘。"
    ]
  },
  {
    "id": "e647d10ff11cfb6b2cf1b4576b11ca91",
    "title": "落花",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "朝来阴雨更连绵，帘外飞花暗远天。",
      "忽向画堂污玉匣，乍来香案覆金钱。",
      "飘残片片添闺怨，散谢枝枝撩客怜。",
      "开落由来随节候，闭门休咏刺桐篇。"
    ]
  },
  {
    "id": "e647d10ff11cfb6b4167f1981e4ac837",
    "title": "李卫公祠",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "杖策还能作帝师，从来侠客负天奇。",
      "白衣自拥旌轺出，红拂偏教羽骑随。",
      "大陆龙飞开茂烈，荒原鸡卜有灵祠。",
      "勋名到处人争羡，磊落苍崖起义碑。"
    ]
  },
  {
    "id": "e647d10ff11cfb6be2c3845883740b0a",
    "title": "人日淮河阻闸",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "淮海严扃若建瓴，春程那得遂扬舲。",
      "金花彩胜怜人日，银汉孤槎滞客星。",
      "忽漫洪流成地险，重烦使者注河经。",
      "当年禹贡传书日，疏凿何人奏汉庭。"
    ]
  },
  {
    "id": "e647d10ff11cfb6b35aa68b81d424756",
    "title": "登岳阳楼",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "层楼面面水云孤，南纪风烟列画图。",
      "铁锁金绳淹岁月，朱扉碧瓦映江湖。",
      "词人彩笔分忧乐，羽客灵踪漫有无。",
      "十二曲栏堪徙倚，冷然真讶访仙都。"
    ]
  },
  {
    "id": "e647d10ff11cfb6b35aa68b83cec2836",
    "title": "登岳阳楼",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "澒洞湖光楚水西，开轩四望与云齐。",
      "龙宫焯烁珠初吐，橘井苍凉路已迷。",
      "云暗九疑春梦远，波连七泽暮烟低。",
      "乘风自起飘然思，诧有仙人万仞梯。"
    ]
  },
  {
    "id": "e647d10ff11cfb6be5643a0b198fd18a",
    "title": "谒岳武穆祠",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "南下当年驻六师，犹闻桂岭耀旌旗。",
      "雷驱大泽龙堪走，电扫深岩鬼亦悲。",
      "去国一心终恋主，孤忠千古欲吞夷。",
      "可怜满目英雄泪，萧飒西风暗自垂。"
    ]
  },
  {
    "id": "e647d10ff11cfb6ba102924a919b57e0",
    "title": "早朝",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "璇枢河影尚稀微，禁篽钟声达曙晖。",
      "三极殿前云五色，万年枝上凤双飞。",
      "宫花荏苒团华盖，御柳招摇拂翠旗。",
      "好向彤墀敷礼乐，太平天子正垂衣。"
    ]
  },
  {
    "id": "e647d10ff11cfb6b2220777c69a688dc",
    "title": "六祖法坛",
    "authorName": "郭槃",
    "authorId": "e647d10ff11cfb6bd1457b72d88518ac",
    "dynasty": "明",
    "content": [
      "宝刹郁嶙峋，停云万象新。",
      "何时布金地，重见雨花人。",
      "钵小龙堪驭，坛空鸽自驯。",
      "法界超尘累，名香结净因。",
      "欲识空中趣，宁同物外身。",
      "三车何用演，万劫自回轮。",
      "磬声云外落，僧语月边论。",
      "风幡如可悟，台镜本无尘。"
    ]
  },
  {
    "id": "e647d10ff123079b430f2fe9140bdfa4",
    "title": "南园雅集分得陪字",
    "authorName": "梁韡",
    "authorId": "e647d10ff123079bd1457b72d1457b72",
    "dynasty": "明",
    "content": [
      "白社偏从郭外开，才人宴集碧云堆。",
      "铿锵金石同敲句，潋滟葡萄共举杯。",
      "风月拉为元亮侣，溪山招得谢安来。",
      "时光荏苒年将换，何吝林泉一笑陪。"
    ]
  },
  {
    "id": "e647d10ff123079beb9bbe4ec27002d5",
    "title": "笔峰分得辞字",
    "authorName": "梁韡",
    "authorId": "e647d10ff123079bd1457b72d1457b72",
    "dynasty": "明",
    "content": [
      "黄岭清高锐似锥，文星秀峙社东维。",
      "管城有号天工巧，毛颖成形地力奇。",
      "霞绮明时花灿烂，雨云拖处墨淋漓。",
      "何须幻出中书手，移向皇家草诏辞。"
    ]
  },
  {
    "id": "e647d10ff12644b8ded438bd5951c47f",
    "title": "题江仲暹听鹤亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "仙鹤在人世，长鸣思远空。",
      "有人秋水上，倚杖月明中。",
      "玉树三更露，银河万里风。",
      "徘徊意无极，迟尔出樊笼。"
    ]
  },
  {
    "id": "e647d10ff12644b886d56ebd6bdcaaf6",
    "title": "送同年江学庭弟学文归建昌",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白发江夫子，青云信独稀。",
      "故人长北望，令弟又南归。",
      "庭树乌先喜，江帆雁共飞。",
      "东湖春柳色，到日上君衣。"
    ]
  },
  {
    "id": "e647d10ff12644b8d9e5d191106de5bd",
    "title": "送王伯纯游钱塘",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "君去渡江春，莺花著处新。",
      "湖山有喜气，天壤见斯人。",
      "残雪明松岭，闲云傍葛巾。",
      "平生尘外意，于此得天真。"
    ]
  },
  {
    "id": "e647d10ff12644b838bbd813016e61c2",
    "title": "送侯邦彦自南谯游建业",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "君向金陵去，云帆百尺悬。",
      "杯摇江色里，诗堕菊花前。",
      "涂水明秋月，钟山起暮烟。",
      "凤台逢李白，一为问青天。"
    ]
  },
  {
    "id": "e647d10ff12644b8e917efcbf25ea1fe",
    "title": "题广陵姚节妇卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "黄鹄不重适，哀鸣常自怜。",
      "披心当白日，留面睹黄泉。",
      "寂寂谁能尔，滔滔汝独贤。",
      "广陵姚氏传，史馆几时编。"
    ]
  },
  {
    "id": "e647d10ff12644b807cb2f8dd3eefaf3",
    "title": "题刘君济青山白云图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "野性夙所忻，青山无垢氛。",
      "落花一夜雨，幽树满川云。",
      "鹿迹闲行见，松香独坐闻。",
      "殷勤招白鹤，予亦离人群。"
    ]
  },
  {
    "id": "e647d10ff12644b8f33aa0c55df29574",
    "title": "九江庙",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "遗台上古城，剑气夜峥嵘。",
      "天地英雄恨，春秋父老情。",
      "蜀岗来楚尽，涂水近江平。",
      "往事何劳问，长陵草自生。"
    ]
  },
  {
    "id": "e647d10ff12644b8120b18a3a6b8bbd6",
    "title": "春日怀李叔成上舍",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "今代李公子，诗看老杜亲。",
      "江湖留雁久，风雨恼花频。",
      "竹屋灯悬夕，椰瓢酒漾春。",
      "殷勤海子水，待汝濯红尘。"
    ]
  },
  {
    "id": "e647d10ff12644b88107009950c2d779",
    "title": "夜饮蒋师文斋馆",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "故人相与醉，虚幌坐来清。",
      "月色宛在地，钟声忽满城。",
      "都将十载意，并作异乡情。",
      "若买青山得，相携岁晚行。"
    ]
  },
  {
    "id": "e647d10ff12644b8bf2394ff71abbeb9",
    "title": "题余寄庵卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "窗过梅花月，帘浮柏子烟。",
      "人生如寄尔，吾意正翛然。",
      "江海虚舟外，乾坤短褐前。",
      "蓬莱清浅日，知是子归年。"
    ]
  },
  {
    "id": "e647d10ff12644b8c6726a3c4c191e72",
    "title": "雨中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "历历愁心乱，迢迢客梦长。",
      "春帆江上雨，晓镜鬓边霜。",
      "啼鸟云山静，落花溪水香。",
      "家人亦念我，与尔黯相望。"
    ]
  },
  {
    "id": "e647d10ff12644b8cdaa0565b0c1d5dc",
    "title": "崇德道中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "暖日菜花稠，晴风麦穗抽。",
      "客心双去翼，诗梦一扁舟。",
      "废塔巢苍鹳，长波漾白鸥。",
      "吴山明月到，恻怆十年游。"
    ]
  },
  {
    "id": "e647d10ff12644b8a44dc3dfa5e7a61d",
    "title": "浙江",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "山从天目下，潮到富阳回。",
      "此地扁舟去，吾生几度来。",
      "林红晚日落，江白雨云开。",
      "明旦须停棹，呼儿看钓台。"
    ]
  },
  {
    "id": "e647d10ff12644b81cf766a9cc0ae28e",
    "title": "过龙游",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "鹢首见龙游，群山翠浪流。",
      "阳坡眠白犊，阴洞锁苍虬。",
      "树密云藏屋，滩长石啮舟。",
      "呼儿具尊酒，听客说杭州。"
    ]
  },
  {
    "id": "e647d10ff12644b86a45bd5a1a9e8304",
    "title": "宿筹岭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔者屯兵盛，瓯闽此地分。",
      "清时无寇盗，比屋乐耕耘。",
      "涧响不知雨，山高都是云。",
      "明朝见亲舍，一笑慰辛勤。"
    ]
  },
  {
    "id": "e647d10ff12644b8b77486f7ab4aba8d",
    "title": "赠别同年何詹成",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "十载鬓俱白，故人心尚丹。",
      "中年知旧少，远道别离难。",
      "我欲扁舟去，君留宝剑看。",
      "酒酣望沧海，碣石在波澜。"
    ]
  },
  {
    "id": "e647d10ff12644b875dfa133050b920d",
    "title": "送徐君美之六合县尹",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "山县棠梨树，题诗动忆君。",
      "尊前俱白发，马首又青云。",
      "春郭千花合，秋庭一鹤闻。",
      "公馀好心事，令子已能文。"
    ]
  },
  {
    "id": "e647d10ff12644b856f2cabcb3ac07b9",
    "title": "长芦寺",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "达磨来东土，兹峰天下闻。",
      "楼明涂水月，钟度蒋山云。",
      "梵呗江龙出，僧斋野鸽分。",
      "一帆风力便，吾欲谒神君。"
    ]
  },
  {
    "id": "e647d10ff12644b81e35576982b64a09",
    "title": "建业清凉寺次王伯循御史竹亭壁间韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "独寻清凉寺，还望翠微亭。",
      "客散竹间月，僧闲松下经。",
      "江声回近浦，野色到虚庭。",
      "白发山中叟，为予诗眼青。"
    ]
  },
  {
    "id": "e647d10ff12644b89079a9d8b3371905",
    "title": "题吴恭清茂轩",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "幽尚谢尘牵，吴生独尔贤。",
      "风泉欹枕外，春树读书边。",
      "旧隐怀盘谷，新图出辋川。",
      "诗僧来往数，好句剩能传。"
    ]
  },
  {
    "id": "e647d10ff12644b8fe6025b2a781edf8",
    "title": "过常州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔日延陵地，城基麦秀间。",
      "兵戈三户少，生齿百年还。",
      "画壁曾同看，求田惜未闲。",
      "故人卢可及，宿草在何山。"
    ]
  },
  {
    "id": "e647d10ff12644b88ac6b95c2cd40b56",
    "title": "近无钖道中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "叠桥随港直，联木护堤偏。",
      "村落皆通水，人家半系船。",
      "橘花香曙露，杨叶淡寒烟。",
      "中土何寥廓，黄沙人种田。"
    ]
  },
  {
    "id": "e647d10ff12644b838cbfba616906d6b",
    "title": "别忻都舜俞用烜韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "日出嘉兴郭，杨花荡白波。",
      "船头将酒别，客里奈春何。",
      "西极骅骝远，南湖鸿雁多。",
      "清朝诗道盛，期子被弦歌。"
    ]
  },
  {
    "id": "e647d10ff12644b87817fd7b5a5c7dc6",
    "title": "过桐庐",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "绝爱桐庐水，潮回绿满溪。",
      "海风吹雨去，山日傍云低。",
      "涉世心犹壮，思家梦欲迷。",
      "独惭老莱子，白发尚儿啼。"
    ]
  },
  {
    "id": "e647d10ff12644b8c20f6b61a7348c01",
    "title": "夜泊东关",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "泊舟新安口，月出溪南峰。",
      "红灯照窣堵，绿水开夫容。",
      "李白题诗处，何人继其踪。",
      "我欲擪长笛，幽壑舞鱼龙。"
    ]
  },
  {
    "id": "e647d10ff12644b82432f5e5a6fc8b7e",
    "title": "舟中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "叹息舟人妇，哀音此日来。",
      "死生谁料得，贫贱益堪哀。",
      "去棹从渠驻，归心未忍催。",
      "春江昨夜雨，花落满苍苔。"
    ]
  },
  {
    "id": "e647d10ff12644b8d449a5359ae49ffe",
    "title": "过兰溪",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔过兰溪上，秋风把酒杯。",
      "重来人事异，独立客心哀。",
      "沙合滩声转，帆移塔影来。",
      "赤松山色近，伫望意徘徊。"
    ]
  },
  {
    "id": "e647d10ff12644b86a6cf30361aa1b89",
    "title": "泊湖头水长",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "客路春将晚，征帆日又曛。",
      "深山昨夜雨，流水满溪云。",
      "渡黑渔舟集，村空戍鼓闻。",
      "故园频梦去，植杖已堪耘。"
    ]
  },
  {
    "id": "e647d10ff12644b84914507256546052",
    "title": "雨发常山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "仆夫趣予起，初日出林间。",
      "既雨纵横水，无云远近山。",
      "马嘶芳草去，燕语落花闲。",
      "且喜边陲定，长逢戍卒还。"
    ]
  },
  {
    "id": "e647d10ff12644b8e1589453f804da16",
    "title": "宿乌石",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "青山乌石名，偶似越王城。",
      "岚扑单衣重，溪摇倦枕惊。",
      "燃松添酒酌，题竹记诗成。",
      "明发闽关路，青云趁足生。"
    ]
  },
  {
    "id": "e647d10ff12644b8b744332a763dab74",
    "title": "分水铺道中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "长忆闽中路，今朝马首东。",
      "山高云易雨，谷响水多风。",
      "蝶抱落花片，鸟啼深竹丛。",
      "功名一画饼，身世独飞蓬。"
    ]
  },
  {
    "id": "e647d10ff12644b80c7aa045364558d3",
    "title": "宿黄亭明日四月一日夏至",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "㢮担沽红酒，开窗挹翠微。",
      "故庐何日到，野店送春归。",
      "雉起麦花落，蚕登桑叶稀。",
      "田园有真趣，岁晏莫相违。"
    ]
  },
  {
    "id": "e647d10ff12644b83bc8094aaeecbd47",
    "title": "安南即景",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "龙水南边去，行穿万竹林。",
      "羊肠山险尽，蜗角地蟠深。",
      "铜柱千年恨，星槎万里心。",
      "朝来晴好景，绿树响春禽。"
    ]
  },
  {
    "id": "e647d10ff12644b84768e65336521879",
    "title": "长芦渡江往金陵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "春日三竿上翠屏，晓风五两下芦汀。",
      "水兼天去无边白，山过江来不断青。",
      "沙觜潮回平雁迹，海门雨至带龙腥。",
      "升平不复后庭曲，睡起渔歌烂漫听。"
    ]
  },
  {
    "id": "e647d10ff12644b8dc67cedeadeb5ea2",
    "title": "喜丁仲容徵君至",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "题诗苦忆城南郭，喜见归来鹤姓丁。",
      "双鬓野风吹汝白，一灯江雨向人青。",
      "志士长嗟灵寿杖，史官独失少微星。",
      "琼花照眼春无赖，明日酌君双玉瓶。"
    ]
  },
  {
    "id": "e647d10ff12644b86b81a02450d8178a",
    "title": "丁卯会试院中次诸友韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "欲向青云易白衫，区区别却旧灯龛。",
      "方知取贵凭文字，可信封侯只笑谈。",
      "直拟横空轻似鹗，莫为作茧老如蚕。",
      "不知鏖战三千士，他日何人步斗南。"
    ]
  },
  {
    "id": "e647d10ff12644b86b81a024dcd09be8",
    "title": "丁卯会试院中次诸友韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "踪迹飘蓬西复东，共来折桂向蟾宫。",
      "云烟满纸文裁锦，星斗罗胸气吐虹。",
      "礼乐兴隆千载后，人材涵养百年中。",
      "主文正拟公输子，共喜无私别众工。"
    ]
  },
  {
    "id": "e647d10ff12644b8252fa1eda6386748",
    "title": "送帖佥宪赴山北",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "大宁城郭枕江雄，前代豪华在眼中。",
      "山外貔貅闲夜月，海东鹰隼待秋风。",
      "天围松岭云垂幕，霜下金源水若空。",
      "益访民风上天子，忽忘家世是元功。"
    ]
  },
  {
    "id": "e647d10ff12644b8199533140b5ebbb1",
    "title": "送完者佥宪赴江东",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "公家世践台阶上，江国新瞻使节来。",
      "一雨洗冤行列郡，诸星执法近崇台。",
      "山川尚似玄晖赋，父老皆怜李白才。",
      "宛水敬亭如历遍，矞云高处是蓬莱。"
    ]
  },
  {
    "id": "e647d10ff12644b8ad771c75a6acb5ba",
    "title": "送马仲达秋试",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "杯酒秦淮初识子，虬髯玉面气如虹。",
      "扬州杜牧诗偏好，梁苑相如赋最工。",
      "翠湿帆前杨叶雨，香飘衣上桂花风。",
      "送行已有金台句，双阙春云五色中。"
    ]
  },
  {
    "id": "e647d10ff12644b89c0f0e10611c4474",
    "title": "题刘商观奕图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "松风冉冉羽衣轻，石上谈棋笑语清。",
      "樵客岂知人世换，山童遥指海尘生。",
      "碧桃落尽又春去，白鹤归来空月明。",
      "一着山中犹未了，人间流落不胜情。"
    ]
  },
  {
    "id": "e647d10ff12644b8d19381ba02b50122",
    "title": "题广陵李使君园",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "最爱燕山李使君，名园草木有清芬。",
      "竹光夕度淮南月，松色秋连海上云。",
      "九日登临来此地，百年忠厚见斯文。",
      "酒阑怀我幽栖处，松树苍苍猿夜闻。"
    ]
  },
  {
    "id": "e647d10ff12644b8a15e61ba14e2b5f9",
    "title": "题信州戈阳周竹窗嘉竹图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "戈水徵君周竹窗，传家累叶尚敦庞。",
      "高门即见朱轮十，瑞节先看碧玉双。",
      "翠凤并巢依积雪，苍龙分影媚清江。",
      "徐公对此尤能赋，予欲东游共酒缸。"
    ]
  },
  {
    "id": "e647d10ff12644b8013cf833ac35f5fc",
    "title": "九日与王伯纯登蜀岗",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "帝子楼前紫翠分，广陵秋色起氤氲。",
      "泉涵巴蜀千年月，树入荆吴万里云。",
      "宋玉登临仍送客，魏牟流落岂忘君。",
      "明年五岳予真往，子有音书当远闻。"
    ]
  },
  {
    "id": "e647d10ff12644b8e5f8ddae124630bc",
    "title": "丙寅乡贡同宁德黄君泽韩君瑕林鹤山登幔亭峰今十五年矣赋此并怀黄子肃同年",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "忆共故人携手地，幔亭绝顶赋游仙。",
      "鹏飞起处三千里，鹤到归时十五年。",
      "澄潭月上金鸡响，古洞泉流玉幅悬。",
      "为报樵溪黄石老，幽期长在白云篇。"
    ]
  },
  {
    "id": "e647d10ff12644b8f7b37a5ea914b8d1",
    "title": "次李宗烈见赠韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "秋风同是天涯客，独对黄花酒屡赊。",
      "报主力微怜老骥，念亲心在愧慈鸦。",
      "故人渐少逢君晚，新句能多对客夸。",
      "每见诗来欢喜极，却愁吟罢转思家。"
    ]
  },
  {
    "id": "e647d10ff12644b81b0be776876979d5",
    "title": "题清隐图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "清隐山人行地仙，寻云独往不知年。",
      "鹤翻松子惊棋局，鸥荡芦花逐钓船。",
      "题句霜乾拈落叶，煮茶月静掬新泉。",
      "尘中汗马多如雨，一度看图一惘然。"
    ]
  },
  {
    "id": "e647d10ff12644b8b87368336372acba",
    "title": "次李宗烈韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "倒着乌纱醉几回，白鸥门外莫相猜。",
      "浮生万古有万古，浊酒一杯复一杯。",
      "棕叶响交风色异，豆花飞满雨声来。",
      "青灯独似儿时好，一卷遗书自阖开。"
    ]
  },
  {
    "id": "e647d10ff12644b8b8736833b40e027b",
    "title": "次李宗烈韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "坐来落叶两三声，野菊开时雨满城。",
      "作客愁多仍岁晚，还家梦远易天明。",
      "古时豪杰有遗恨，秋日溪山无俗情。",
      "君可归欤吾未得，百年怀抱向谁倾。"
    ]
  },
  {
    "id": "e647d10ff12644b8e66042b0f14ef349",
    "title": "横阳草堂次谢叠山韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "迤𨓦中州二水回，参差杰阁五云开。",
      "银钩透壁诗人去，铁笛裂岩仙客来。",
      "竹度蝉风凉白帢，松翻鹤露泻清杯。",
      "何时夜半梅花月，溪上吟篷带雪推。"
    ]
  },
  {
    "id": "e647d10ff12644b81ddb8816f2ef0357",
    "title": "秋登九江庙晚眺",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "黄花开后叶初霜，紫蟹肥时酒满缸。",
      "羁旅已知浮世淡，登临未觉壮心降。",
      "天垂去鸟低平楚，水学惊蛇到大江。",
      "目极孤云乡思乱，烟波空想白鸥双。"
    ]
  },
  {
    "id": "e647d10ff12644b8c6477bb076cb52f5",
    "title": "题安可久山水之闲卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "大隐淮南思小山，班荆树下听潺湲。",
      "林泉自古亦云好，鱼鸟何时相与闲。",
      "龙出戛金沧海上，鹤驯唤铁白云间。",
      "是谁手种三花树，独往玄洲勘大还。"
    ]
  },
  {
    "id": "e647d10ff12644b8f95a9e274c0519b2",
    "title": "严子陵钓台",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "故人已乘赤龙去，君独羊裘钓月明。",
      "鲁国高名悬宇宙，汉家小吏待公卿。",
      "天回御榻星辰动，人去空台山水清。",
      "我欲长竿数千尺，坐来东海看潮生。"
    ]
  },
  {
    "id": "e647d10ff12644b87a0326280e8764b3",
    "title": "夜泊独柳次韵王尹子懋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "霁月中天见绛河，黄流满地漾金波。",
      "荒陂野火兼渔火，短棹吴歌杂楚歌。",
      "去雁已连家信杳，闲鸥岂识客愁多。",
      "江南二月花如海，独负归期奈尔何。"
    ]
  },
  {
    "id": "e647d10ff12644b849e4c1660487bccd",
    "title": "送僧游杭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "铜驼夜泣苔花冷，银雁秋飞宝气消。",
      "曾共残僧披旧迹，尚怜故老话前朝。",
      "衲随猿挂云生树，杯趁鸥还月上潮。",
      "师去新诗如见寄，白沙翠筱赤阑桥。"
    ]
  },
  {
    "id": "e647d10ff12644b864046f489bcc8fa6",
    "title": "高邮",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "长陂云气满淮东，下隐蛟龙万仞宫。",
      "潮岸楼台连海上，水田粳稻似吴中。",
      "古藤酒醒春风在，甓社珠寒夜月空。",
      "四海升平须进酒，卖鱼柳畔见南翁。"
    ]
  },
  {
    "id": "e647d10ff12644b8ccab7b483e3d0515",
    "title": "次王伯纯韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "草亭夜静三人饮，起视乾坤醉眼昏。",
      "鹤警露光悬竹叶，乌啼月色满柴门。",
      "抽毫昔对蓬莱殿，秉烛曾游桃李园。",
      "天际形容今渐老，尊前怀抱向谁论。"
    ]
  },
  {
    "id": "e647d10ff12644b84a66b7d5adabe46c",
    "title": "题刘士行石林茅屋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "潇洒刘郎意绝奇，林西更好小堂基。",
      "石间青竹尽秋色，屋上白茅犹古姿。",
      "野雀巢檐群就食，山精倚树惯听诗。",
      "东屯行处苍苔满，有客天涯独梦思。"
    ]
  },
  {
    "id": "e647d10ff12644b8e69ef8882e544c00",
    "title": "次韵答茅壶山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "乾坤纳纳知音少，岁月悠悠行路难。",
      "老我南山仍射虎，何人东海与持竿。",
      "风前薜荔秋衣薄，露下芙蓉古剑寒。",
      "欲借茅亭无限月，携诗满意为君看。"
    ]
  },
  {
    "id": "e647d10ff12644b88da2101a9be5df54",
    "title": "题安仲华秀实卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "我有石田南涧浔，十年不归秋草深。",
      "羡君市隐少尘事，教子笔耕多古心。",
      "夜露上花垂白玉，秋风吹穗卷黄金。",
      "由来陇亩真足乐，何自细听梁父吟。"
    ]
  },
  {
    "id": "e647d10ff12644b81716df31a1f47fd7",
    "title": "题石生仲濓所藏李克孝竹木",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "息斋之孙李公子，尽将幽意入经营。",
      "修篁石上生云气，古木山中作雨声。",
      "年来好画不忍见，岁晏故园空复情。",
      "乌巾挂在长松树，吾欲巢居逃姓名。"
    ]
  },
  {
    "id": "e647d10ff12644b8da7fa090a460cab8",
    "title": "登闽关",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "独步青云最上梯，八闽如井眼中低。",
      "泉鸣万鼓动哀壑，山饮双虹垂远溪。",
      "家近尚无鸿雁信，客愁复有鹧鸪啼。",
      "书生未老疏狂意，更欲昆仑散马蹄。"
    ]
  },
  {
    "id": "e647d10ff12644b8169d670d6981f727",
    "title": "麋家店",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "睡起秋怀入倚阑，蟪蛄啼雨豆花寒。",
      "途穷俗眼寻常白，宦拙臣心一寸丹。",
      "平子四愁诗最苦，休文多病带频宽。",
      "吾亲已老身仍系，写就家书阁泪看。"
    ]
  },
  {
    "id": "e647d10ff12644b869991e75c32c57b4",
    "title": "广陵岳庙登瀛桥同成居竹赋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "桥下波光绿染苔，桥前岳色翠成堆。",
      "鹤归华表空中语，鳌负神洲海上来。",
      "琼佩晓趋云路响，琪花秋傍石阑开。",
      "唐家学士今何在，劝尔仙人酒一杯。"
    ]
  },
  {
    "id": "e647d10ff12644b8fb37c937a99fa11e",
    "title": "常山县",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "喜近闽山南去路，楼台两岸水迢迢。",
      "不知晓店三竿日，犹梦春江半夜潮。",
      "吏少县庭常阒寂，戍还驿舍尚萧条。",
      "平安写就无人寄，家在溪南第一桥。"
    ]
  },
  {
    "id": "e647d10ff12644b8aeb4be17d4b368d1",
    "title": "题唐明府画冯隐士像",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "能诗能画唐明府，置子清泉白石间。",
      "秋色半林黄叶老，野心一片白云闲。",
      "王维自爱欹湖道，李渤元居少室山。",
      "几处溪山莫归醉，扁舟留在月中还。"
    ]
  },
  {
    "id": "e647d10ff12644b8c830551e4d8a1f1d",
    "title": "送叶景山掾史赴都",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "海上青山仙者家，飘飘杂佩上飞霞。",
      "牧之旧重淮南幕，博望今随斗北槎。",
      "黄道夜平星合璧，紫台秋冷雪成花。",
      "君行正及观光便，五色云中望帝车。"
    ]
  },
  {
    "id": "e647d10ff12644b8ed3b8efc535359a5",
    "title": "次同年李子威御史韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "日丽钩陈薄雾消，升平有象见熙朝。",
      "尧阶云拥千官仗，楚分星回两使轺。",
      "隼起青旻霜拂地，鸿飞紫海月当霄。",
      "仙舟此日登瀛近，春水花光已动摇。"
    ]
  },
  {
    "id": "e647d10ff12644b8ed3b8efcf9124302",
    "title": "次同年李子威御史韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔陪飞鞚杏园尘，一落漳滨十见春。",
      "懒问荣枯烦日者，只怜寂寞向时人。",
      "一骢独顾蓬门静，双鲤能传藻句新。",
      "昨夜东风过淮水，柳眉从此不须颦。"
    ]
  },
  {
    "id": "e647d10ff12644b83cb9b201efce33b4",
    "title": "九日登蜀岗次王伯纯韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "蜀岗岗头秋满天，醉舞黄花落酒船。",
      "一水白来飞鸟外，数峰青立远帆前。",
      "梵王宫殿金银合，帝子楼台锦绣连。",
      "独客登临无限意，微红塔杪夕阳悬。"
    ]
  },
  {
    "id": "e647d10ff12644b83d41f10cef4b08c9",
    "title": "送崔士谦侍亲还嵊县",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "剡中李白题诗处，我昔因之访隐君。",
      "天姥树低山似渚，曹娥潮上水如云。",
      "怀人夜雪孤舟远，送子秋风一雁闻。",
      "捧檄高堂须一笑，白鱼青笋渐纷纷。"
    ]
  },
  {
    "id": "e647d10ff12644b89b6ad0e9dbe30dec",
    "title": "题远游卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "为君歌彻远游篇，八极秋高神凛然。",
      "禹穴出云藜杖外，轩台飞雪酒杯前。",
      "昔人不见牛马走，世俗宁知龟鹤年。",
      "子去遥怜沧海上，春来梦绕紫芝田。"
    ]
  },
  {
    "id": "e647d10ff12644b8e4e06230110070a3",
    "title": "题临川王与可拂云亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "桐冈冈前读书处，虞公为赋拂云诗。",
      "凤来明月星河近，龙起曾阴雷雨垂。",
      "终见汗青传琬琰，时闻杂佩和埙篪。",
      "南归定作亭中客，苍雪风吹落酒卮。"
    ]
  },
  {
    "id": "e647d10ff12644b827b21f5cb6b947fb",
    "title": "送思齐贤调浙东掾",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "浙水东边幕府开，扶桑朝景拖高台。",
      "熊旗虎节层霄下，龙户缇人绝岛来。",
      "碧海清时稀警报，金天爽气盛文材。",
      "君行长笑金鳌顶，须有声名彻上台。"
    ]
  },
  {
    "id": "e647d10ff12644b89ec186ffd03cebc7",
    "title": "次随太守刘侯素轩韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "黄柳莺啼惊早春，白沙羁客又淹旬。",
      "喜逢邺下刘公干，曾识山阴贺季真。",
      "漠漠林峦开雪色，欣欣草木荷天仁。",
      "汉庭词赋皆扬马，薄技何因奏下尘。"
    ]
  },
  {
    "id": "e647d10ff12644b875a0c72eeb6e8cfa",
    "title": "送李逊学献书北上",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "恭惟圣代开东观，诏选诸儒会石渠。",
      "金匮已抽司马史，牙签犹藉邺侯书。",
      "献芹耿耿心期在，汗竹依依手泽馀。",
      "从此墨庄淮左盛，汉庭卜式意何如。"
    ]
  },
  {
    "id": "e647d10ff12644b856458d5aa37b0689",
    "title": "寄题琵琶亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "洲前亭子赤阑干，白傅唐时此谪官。",
      "渚花留客醉秋晚，江月向人啼夜阑。",
      "湓浦波涛三峡外，长安城阙五云端。",
      "酒醒忽记东林路，钟磬萧条暮雨寒。"
    ]
  },
  {
    "id": "e647d10ff12644b859874cdef9600da6",
    "title": "送姜知事湖广掾",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "薇省恭闻吉语来，芙蓉幄下莫徘徊。",
      "诗题郎署星辰动，檄到蛮溪雾雨开。",
      "鄂渚暮涛喧鼓角，汉阳高树出楼台。",
      "飞腾此日中天近，定有文章彻上台。"
    ]
  },
  {
    "id": "e647d10ff12644b877a8d077fb142812",
    "title": "寄广西参政刘允中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "重臣授钺殿南邦，五月旌旗过上江。",
      "青带碧簪环画省，绿沉金锁护油幢。",
      "峒丁万笠春耕野，海估千船晓渡泷。",
      "铜柱南边相忆处，尺书难寄鲤鱼双。"
    ]
  },
  {
    "id": "e647d10ff12644b8ebf509632511fc7e",
    "title": "初度日次人韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "垂弧夙志负生朝，滥点鹓行从百僚。",
      "风雪十年双鬓短，山川万里一身遥。",
      "君如黄鹄方高举，我匪苍松愧后雕。",
      "已矣劬劳嗟莫报，愿持贞白奉清朝。"
    ]
  },
  {
    "id": "e647d10ff12644b8a939cbe0b9458ca1",
    "title": "题采石娥眉亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "姮娥霜鬓未摧颓，李白骑鲸更不回。",
      "异代登临悲赋客，百年沦落忆雄才。",
      "淮云白白鸟飞尽，山日苍苍猿啸哀。",
      "欲起锦袍吹玉笛，为驱江浪入金杯。"
    ]
  },
  {
    "id": "e647d10ff12644b82d62c743a9e80fe3",
    "title": "送刘素轩作守",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "使君持节西南去，汉水东边十万家。",
      "每与儒生陈俎豆，闲随野老问桑麻。",
      "双旌晓出千原雨，五马春行几县花。",
      "耆旧只今能有几，一麾莫道远京华。"
    ]
  },
  {
    "id": "e647d10ff12644b80d12aa2b48c133c7",
    "title": "送刘子昭归杭省亲",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白鱼青笋江南好，君去湖山知几重。",
      "潮长河船四五尺，乌啼门巷两三松。",
      "笑予霜点秋来鬓，极目云飞海上峰。",
      "已把行藏付渔钓，尚烦书信到疏慵。"
    ]
  },
  {
    "id": "e647d10ff12644b8ab747ede5de0a0e6",
    "title": "答张约中见问",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "衰迟久让祖生鞭，寂寞犹存郑老毡。",
      "金马隐来人岂识，木鸡老去我方全。",
      "坐移棠树庭前日，梦到榴花洞里天。",
      "多谢故人劳远问，滥竽博士又三年。"
    ]
  },
  {
    "id": "e647d10ff12644b87763849262ef25bc",
    "title": "仪真范氏义门",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "浇风久矣变淳源，范氏犹称古义门。",
      "四世于今千指盛，十年似尔几家存。",
      "棠华煜煜宜兄弟，竹笋攒攒长子孙。",
      "故里相从何日遂，秋风江上战尘昏。"
    ]
  },
  {
    "id": "e647d10ff12644b8ca9e8e432c46fa71",
    "title": "南窗竹影",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "锦闱花艳不胜春，翠袖轻寒写更真。",
      "湘浦云中逢帝子，天坛月里见仙人。",
      "露痕稍稍疑将滴，风动差差觉未匀。",
      "最喜高人王礼部，乌丝临出越精神。"
    ]
  },
  {
    "id": "e647d10ff12644b8dd86814da4ef351b",
    "title": "太平太傅致仕",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "明公先叶国元功，两正台衡保始终。",
      "乔木世家今绝少，黄花晚节古应同。",
      "平泉草木风烟外，杜曲桑麻雨露中。",
      "从此升平歌帝力，为农只愿岁长丰。"
    ]
  },
  {
    "id": "e647d10ff12644b8df10a9e85a29a4f3",
    "title": "次韵夜宿双清亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "海子桥边丝雨晴，水衡亭下縠波生。",
      "珠宫坠月醒龙梦，琼岛回风送鹤声。",
      "细数更筹怜夜永，遥瞻宸极愿时清。",
      "左丞彩笔题诗好，纸贵明朝满凤城。"
    ]
  },
  {
    "id": "e647d10ff12644b8645759d28ec3f16b",
    "title": "次李左司明举看田朱家垈韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "愿丰亭前春事深，清时休日此幽寻。",
      "长思相觅饮君酒，亦欲即归投我簪。",
      "三月风光开罨画，百年交好契磁针。",
      "明晨拟看功成去，臈蚁开尊满共斟。"
    ]
  },
  {
    "id": "e647d10ff12644b87fe309d5d15804f1",
    "title": "和周子英进讲诗韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "宣文阁下仗初移，讲彻鸡人报午时。",
      "风细芸香飘紫殿，日高花影覆彤墀。",
      "儒臣有戒陈忠荩，圣主无为宝俭慈。",
      "薇幕上宾工补衮，垂绅早入凤凰池。"
    ]
  },
  {
    "id": "e647d10ff12644b8780d6ebc8d944272",
    "title": "元日早朝次马彦𩙵学士韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "鸡竿红日出晴霄，鹭序青春入早朝。",
      "治典新悬周象魏，颂声尽入舜箫韶。",
      "称觞冢宰容多喜，执玉藩侯礼不骄。",
      "今代总戎功业盛，承恩皆插侍中貂。"
    ]
  },
  {
    "id": "e647d10ff12644b8780d6ebc96793fd9",
    "title": "元日早朝次马彦𩙵学士韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "玉堂学士步青霄，金榜英名重圣朝。",
      "身近清光依帝座，手裁妙曲和仙韶。",
      "柳沟黄动莺先喜，麦苑青回雉渐骄。",
      "新岁时平词馆好，客来呼酒费金貂。"
    ]
  },
  {
    "id": "e647d10ff12644b886b9ae0df4d1a966",
    "title": "次韵春日见寄",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "金水河边一遇君，眼中天马欲空群。",
      "姓名未接心先熟，笑语才浓手遽分。",
      "调古今难和白雪，才高昔有附青云。",
      "薰炉茗捥何时共，细与论文到夕曛。"
    ]
  },
  {
    "id": "e647d10ff12644b8ce55f18b13ff3917",
    "title": "腊月梦还家侍亲",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "喜著莱衣侍越吟，觉来犹未脱朝簪。",
      "五更霜月到家梦，十载风尘为客心。",
      "山远秭归啼更苦，海干精卫恨犹深。",
      "几时万斛潺湲泪，尽洒坟前柏树林。"
    ]
  },
  {
    "id": "e647d10ff12644b865371e9c12461c3d",
    "title": "桃源春晓图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "溪上桃花无数开，花间春水绿于苔。",
      "不因渔艇寻源入，争识仙家避世来。",
      "翠雨流云连玉洞，丹霞抱日护瑶台。",
      "幔亭亦有虹桥约，问我京华几日回。"
    ]
  },
  {
    "id": "e647d10ff12644b83b71c6946e458bf9",
    "title": "和刘公艺暮春有感韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "醉梦还家醒未归，起寻坠萼惜流辉。",
      "静闻白蚁如牛斗，闲看青虫化蝶飞。",
      "日转渐长添篆缕，雨来忽冷觅罗衣。",
      "却思翠竹清溪路，曛黑儿童候竹扉。"
    ]
  },
  {
    "id": "e647d10ff12644b83b71c694dfe2b2f2",
    "title": "和刘公艺暮春有感韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "耻向清时泣楚囚，长寻佳句拟扬休。",
      "碧云千里隔春信，红雨一帘生晚愁。",
      "袖手独应怜郢斫，知心谁为和商讴。",
      "卜邻幸识刘公干，新得诗声满壁流。"
    ]
  },
  {
    "id": "e647d10ff12644b89ba4ef0a33c12be1",
    "title": "题山水图次张蜕翁韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "粤王山前云出门，叠嶂层峰万马屯。",
      "龙过怒涛翻石壁，雁回飞雨暗江村。",
      "泉头洗药流花片，松上题诗湿藓痕。",
      "长记钓船归得晚，潮平沙白月黄昏。"
    ]
  },
  {
    "id": "e647d10ff12644b813ad51f4cf7333de",
    "title": "次韵感怀清明并自述",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "雪落西楼虎满村，鬓髭变白赤心存。",
      "徙薪肯信当时策，负米徒伤此日魂。",
      "啼老杜鹃山月苦，归迟辽鹤海云昏。",
      "早知只学东方朔，避世长依金马门。"
    ]
  },
  {
    "id": "e647d10ff12644b813ad51f4f9c517e8",
    "title": "次韵感怀清明并自述",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "翠屏峰前溪上村，万家兵后几人存。",
      "十年上冢阻归兴，五夜还家劳梦魂。",
      "燕蹴柳花风细细，乌啼松叶雨昏昏。",
      "何时步屧青芜路，月上山童候筚门。"
    ]
  },
  {
    "id": "e647d10ff12644b8df66c5507e445b5f",
    "title": "题东坡淮口山图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "曾游淮县佩青纶，饱看东南第一山。",
      "烟雨十年诗梦外，风尘万感画图间。",
      "斜阳应照客愁满，去鸟尚如人意闲。",
      "遥想月明春树绿，苏仙长化鹤飞还。"
    ]
  },
  {
    "id": "e647d10ff12644b8541a7f20e0b2c420",
    "title": "题雪窗墨兰为湖广都事李则文作",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "君家诗好锦袍仙，兰雪清风故洒然。",
      "金地禅僧留妙墨，木天学士写新篇。",
      "香来笔底吴云动，思入琴边楚月悬。",
      "圣代即今深雨露，流芳千载逮君传。"
    ]
  },
  {
    "id": "e647d10ff12644b8f9d14af51a694354",
    "title": "送谢弘道福建理问",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江东谢掾旧风流，十载艰虞此壮游。",
      "节概红尘双短剑，功名沧海一归舟。",
      "粤王故国官梅早，杨子新坟宿草秋。",
      "君去望乡烦问讯，可无高士重南州。"
    ]
  },
  {
    "id": "e647d10ff12644b83b4d6672450b4c9e",
    "title": "追和杨仲弘饶州东湖四景诗上本斋王参政",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "梅花吹暖透重闉，紫马朝遨湖上春。",
      "岚影尽兼云影湿，涨痕犹带雪痕新。",
      "高人下榻来江表，神女鸣珰过汉滨。",
      "为问棠阴今盛否，君侯遗爱在番民。"
    ]
  },
  {
    "id": "e647d10ff12644b83b4d6672c4112e6c",
    "title": "追和杨仲弘饶州东湖四景诗上本斋王参政",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "番君国里水云多，雨歇黄梅涨碧波。",
      "锦缆惊鸥穿弱柳，银盘簇鲙裹新荷。",
      "佳人狎坐传觞令，上客豪吟相棹歌。",
      "小范风流今有继，新诗乐石待重磨。"
    ]
  },
  {
    "id": "e647d10ff12644b83b4d667228c99b1a",
    "title": "追和杨仲弘饶州东湖四景诗上本斋王参政",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "使君晓命木兰舟，霁雨湖光碧玉秋。",
      "乐妓并歌翻小海，诗仙同载上瀛洲。",
      "莼香白露尝初荐，稻熟黄云看早收。",
      "安得如公百元结，狂澜今为障东流。"
    ]
  },
  {
    "id": "e647d10ff12644b83b4d66722a47fd5a",
    "title": "追和杨仲弘饶州东湖四景诗上本斋王参政",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "龙堂贝阙水仙家，夜色清寒晓转加。",
      "淰淰冻云低草树，娟娟晴雪照梅花。",
      "旧盟沤鸟依轻桨，新钓鳊鱼出古槎。",
      "玉署词人传好句，绝胜图与凤池夸。"
    ]
  },
  {
    "id": "e647d10ff12644b8ca9618b6a72da4a7",
    "title": "送孔伯逊延平录事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "阙里诸孙圣代英，作官去拜四先生。",
      "雷霆入地溪声合，星斗罗空剑气明。",
      "千载有传文献盛，三年无事纪纲行。",
      "薰风荔子丹时后，重待扶摇觐帝京。"
    ]
  },
  {
    "id": "e647d10ff12644b824e104ec28e5657f",
    "title": "南宫校文次韵马在新授经",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "玉堂深锁隔凡尘，夜合庭前月色春。",
      "剪烛焚香云满卷，开帘啜茗雪盈巾。",
      "惭无清鉴酬明主，愿重巍科得伟人。",
      "觅句喜陪王左辖，老儒曾是幕中宾。"
    ]
  },
  {
    "id": "e647d10ff12644b824e104ec40a78191",
    "title": "南宫校文次韵马在新授经",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "杏园飞鞚蹴芳尘，撚指而今四十春。",
      "辛苦向曾携彩笔，衰迟重比岸乌巾。",
      "丹成九转云笼鼎，烛尽三更月近人。",
      "多谢能诗赵主事，自调大吕和蕤宾。"
    ]
  },
  {
    "id": "e647d10ff12644b8215147d94f24e5ec",
    "title": "送铁元刚检归三山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "公子高昌世贵家，佩悬明月弄飞霞。",
      "仙方旧授壶公药，使节新乘博望槎。",
      "春幕日迟榕换叶，昼庭风细荔吹花。",
      "乌台消息明年近，骢马金河踏软沙。"
    ]
  },
  {
    "id": "e647d10ff12644b86b10e7294c6539f4",
    "title": "送赵文中南归",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "忆饮黄山别酒时，颖滨汴上复京师。",
      "五千里外重来见，三十年中几语离。",
      "碧海钓鳌君特达，红尘骑马我衰迟。",
      "过家遗老如相问，大隐金门旧小儿。"
    ]
  },
  {
    "id": "e647d10ff12644b808881e89cd2f0927",
    "title": "环翠楼为危子绎作",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "新搆清溪溪上山，天开罨画翠回环。",
      "栏横星汉高寒外，坐入烟岚晻霭间。",
      "衣桁暖生云淰淰，琴床清滴雨斑斑。",
      "癯儒夙有楼居好，归欲从之结大还。"
    ]
  },
  {
    "id": "e647d10ff12644b825eed8dc2d1f0c98",
    "title": "挽朱彦实母韩氏",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昼锦韩家百载馀，清风犹及渡江初。",
      "曾从夫贵膺金诰，不待儿归奉绣舆。",
      "墨晕帐昏秋阁冷，锦文机断夜窗虚。",
      "储山好并泷冈秀，彤管他年更大书。"
    ]
  },
  {
    "id": "e647d10ff12644b8513bb1939c51f2cf",
    "title": "次韵李明举御史贡院诗",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白昼春雷起剑池，鱼龙争奋应新期。",
      "银袍照日光唐典，绣斧生风肃汉仪。",
      "愿得群贤扶世治，尽令四海转春熙。",
      "昔年辛苦今衰白，坐听寒声漏箭迟。"
    ]
  },
  {
    "id": "e647d10ff12644b8df34a79f5b089ea5",
    "title": "次韵张祭酒新春诗",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昕鼓声迟日色暾，鹄袍如雾拥桥门。",
      "迎风柏叶翻云影，过雨芹芽滴露痕。",
      "谩倚三年博士席，长怀百岁老人村。",
      "吾宗祭酒金銮客，多谢新诗细与论。"
    ]
  },
  {
    "id": "e647d10ff12644b8a0fe099af2db5eb8",
    "title": "次张祭酒虚游轩雨后即事韵并忆扬州旧游",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "墙角红葵一丈开，鹁鸠声断雨声来。",
      "雨鸣竹屋诗新就，日度花砖梦恰回。",
      "露蔓蜗行经午湿，风枝蝉语近秋哀。",
      "虚游轩里凉如水，自玩春秋著玉杯。"
    ]
  },
  {
    "id": "e647d10ff12644b8a0fe099a8e2e0873",
    "title": "次张祭酒虚游轩雨后即事韵并忆扬州旧游",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "百年何处好怀开，忆在扬州几醉来。",
      "落日放船穿柳过，微风欹帽看花回。",
      "即今尽减尊前兴，忆旧宁堪笛里哀。",
      "一笑广寒宫饭窄，论文那得酒盈杯。"
    ]
  },
  {
    "id": "e647d10ff12644b875d6a2196f66b9d9",
    "title": "都城春日再次前韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "卿云绚彩捧晴暾，春满皇都十二门。",
      "苑树嫩黄烟着色，宫沟微绿雪消痕。",
      "秧分过社新针水，麦种经秋秀被村。",
      "愿见年丰人饱饭，广文官冷底须论。"
    ]
  },
  {
    "id": "e647d10ff12644b8fb2c0a189da6fa9c",
    "title": "次韵成均春日答潘述古博士",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "芳时雨露被恩荣，六馆英游五百生。",
      "揖退花边分佩响，讲馀松外度钟鸣。",
      "风微高阁牙签动，日静深帘绿绮横。",
      "多羡材名潘骑省，题诗纸贵满春城。"
    ]
  },
  {
    "id": "e647d10ff12644b871b37266bd018966",
    "title": "祭酒江先生见和再次前韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "先生稽古如桓荣，老我忧时惭贾生。",
      "六鳌共掣碧海动，孤凤先睹朝阳鸣。",
      "青春深院梧桐暗，红日高盘苜蓿横。",
      "誓将丝毫效补衮，长愿磐石安维城。"
    ]
  },
  {
    "id": "e647d10ff12644b8b537a65118e4ab42",
    "title": "送陈彦博编修归省",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "紫薇老人积素翁，有客毫端飞绛虹。",
      "长吟北征窥杜子，忽跨东海逐任公。",
      "高风祈水波浪白，初日抟桑天地红。",
      "锦袍独酌金鳌顶，笑晲一粟浮杯中。"
    ]
  },
  {
    "id": "e647d10ff12644b8b537a651660781d2",
    "title": "送陈彦博编修归省",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "我家神山海上头，昔交先公三十秋。",
      "几年不归父老忆，万里复送郎君游。",
      "白鱼青笋上亲寿，紫蟹黄花销客愁。",
      "明年老夫亦东耳，草堂小结并沧洲。"
    ]
  },
  {
    "id": "e647d10ff12644b82d378c091b26af1c",
    "title": "过郭州答子烜和韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "擘破飞狐碧玉峰，奔河似电出卢龙。",
      "晴波落日金明灭，远树寒烟翠叠重。",
      "吟诗骥子新怜汝，返哺乌雏独愧侬。",
      "溪上故庐何日扫，故人携酒话奇胸。"
    ]
  },
  {
    "id": "e647d10ff12644b83a7a2644193508ca",
    "title": "同王赵二明府岸行里河滨",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "御河行尽一千里，望入青齐树际天。",
      "野水飞鸥鱼舍外，关山归雁客帆前。",
      "日明野气浮层浪，风动川光漾细烟。",
      "客里未能疏酒盏，春来聊复费诗篇。"
    ]
  },
  {
    "id": "e647d10ff12644b8f996438eeaf53617",
    "title": "过沛歌风亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "苍梧帝逝薰弦绝，千古三侯慷慨歌。",
      "丰沛故乡宜有感，韩彭猛士惜无多。",
      "英雄老去台空在，魂魄来归意若何。",
      "楚舞尊前鸿鹄起，大风几动汉山河。"
    ]
  },
  {
    "id": "e647d10ff12644b8634d858962293578",
    "title": "与赵德明谈丁仲容作此寄之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江左诗人丁叟在，淮南木落看青山。",
      "寻僧野寺秋风去，送客溪船夜月还。",
      "八口艰难新歉后，廿年落魄醉吟间。",
      "城南郭泰能携酒，得伴先生杖履闲。"
    ]
  },
  {
    "id": "e647d10ff12644b8cbfc628eb8a8ba37",
    "title": "沽头",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "日上河堤归兴浓，闸头南望见遥峰。",
      "春城草木浮元气，中土园庐尚古风。",
      "桑眼科馀黄蠢蠢，菜苗挑出绿茸茸。",
      "平生性癖耽幽静，拟筑团茅淮水东。"
    ]
  },
  {
    "id": "e647d10ff12644b8f61cbb2598a40268",
    "title": "徐州霸王庙",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "长洪声动楚山虚，太息彭城霸国馀。",
      "父老更堪秦暴虐，英雄空为汉驱除。",
      "苔移玉帐蛛丝暗，柳绕黄楼雁影疏。",
      "独有春风虞氏草，魂归为汝一沾裾。"
    ]
  },
  {
    "id": "e647d10ff12644b8a61a113a95c05d92",
    "title": "范增墓",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "鸿门已失秦天下，千载彭城恨满襟。",
      "亭长空惊撞白璧，中郎还解摸黄金。",
      "乾坤不庇英雄骨，霜露谁为怵愓心。",
      "独有彷徉尘垢外，谷城飞去白云深。"
    ]
  },
  {
    "id": "e647d10ff12644b8195e304eca8f8f91",
    "title": "戏马台",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "当时衣锦去关中，天地移归隆准公。",
      "空使秦人悲故旧，更怜刘裕愧英雄。",
      "荒台落日蜚鸿没，春草连云戏马空。",
      "太息重瞳千载少，舣舟不肯过江东。"
    ]
  },
  {
    "id": "e647d10ff12644b876782fa541c47442",
    "title": "燕子楼",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "杨柳青青汴水流，昔年歌舞侍君侯。",
      "城头落日鸦声起，楼上春风燕子愁。",
      "黄壤讵能留富贵，白云无复梦温柔。",
      "更怜山下虞姬草，烟雨年年恨未休。"
    ]
  },
  {
    "id": "e647d10ff12644b89477fb7c91fae475",
    "title": "黄楼",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "苏子徐州忧国疏，丹心百载尚依依。",
      "青山昔日黄楼在，赤壁何年白鹤归。",
      "西绝峨眉那复得，东还海道已相违。",
      "羽衣吹笛人何处，疏柳啼鸦自夕晖。"
    ]
  },
  {
    "id": "e647d10ff12644b8b48bce74613d6e20",
    "title": "吕梁洪",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "禹凿犹存滟滪根，彼苍设险壮彭门。",
      "山形奔过黄河怒，水气阴来白日昏。",
      "贾客经营随雁集，舟人祭祀识龙尊。",
      "时平四渎无波浪，笑指青帘买酒樽。"
    ]
  },
  {
    "id": "e647d10ff12644b87c15f40b4e1e90f8",
    "title": "邳州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "轻帆飞度下邳城，两岸青山鹢首迎。",
      "风约河声归海近，云低树色傍淮平。",
      "子房流落编书在，玄德驱驰髀肉生。",
      "欲吊古人无处问，飞蝗过后雁哀鸣。"
    ]
  },
  {
    "id": "e647d10ff12644b8e4e2e7414f8f7793",
    "title": "吴门怀古",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "曾见吴王歌舞时，遗台废苑不胜悲。",
      "春风雁啑菰蒲叶，夜月乌啼杨柳枝。",
      "有客买舟寻范蠡，无人穿冢近要离。",
      "馆娃宫外繁花发，游女长歌白纻词。"
    ]
  },
  {
    "id": "e647d10ff12644b839fc6088f74094a7",
    "title": "过吴江州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "三高堂下绿蘋风，十载维舟两鬓蓬。",
      "范蠡无书留越绝，张翰有梦到吴中。",
      "云开笠泽浮珠阙，月出长桥动彩虹。",
      "长忆故人心断绝，五羊南去少飞鸿。"
    ]
  },
  {
    "id": "e647d10ff12644b84eff3e641c6a24cf",
    "title": "钱塘怀古",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "荷花桂子不胜悲，江介繁华异昔时。",
      "天目山来孤凤歇，海门潮去六龙移。",
      "贾充误世终无策，庾信哀时尚有词。",
      "莫向中原夸绝景，西湖遗恨是西施。"
    ]
  },
  {
    "id": "e647d10ff12644b8f221633216bf713c",
    "title": "富阳南泊骤风雨",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "征夫直北厌风埃，南下蒲帆此日开。",
      "山远苍龙趋海去，潮喧铁马蹴江来。",
      "云昏白日林如失，风约青天雨却回。",
      "短发相欺予渐老，孤舟独宿意难裁。"
    ]
  },
  {
    "id": "e647d10ff12644b857235b7fee814fda",
    "title": "烜次草萍壁间韵同作",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "浙东路入江东去，酒醒篮舆几处山。",
      "桑柘叶光朝雨湿，棠梨花尽午风闲。",
      "青云在昔同攀桂，紫气如今独度关。",
      "只合溪头垂钓去，故人多在紫宸班。"
    ]
  },
  {
    "id": "e647d10ff12644b8ce7dc8c770cdc72b",
    "title": "七里下舟至铅山州旁罗店",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "怀玉山前似叶舟，卧看帆影晚悠悠。",
      "云飞梨岭先南去，水汇鄱江倒北流。",
      "烟堵白花迷晚蝶，风林碧叶应啼鸠。",
      "去年此日隋堤柳，马首青青客正愁。"
    ]
  },
  {
    "id": "e647d10ff12644b866a1c92c38efaa49",
    "title": "过辛稼轩神道吊以诗",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "长啸秋云白日阴，太行天党气萧森。",
      "英雄已尽中原泪，臣主元无北渡心。",
      "年晚阴符仙蠹化，夜寒雄剑老龙吟。",
      "青山万折东流去，春暮鹃啼宰树林。"
    ]
  },
  {
    "id": "e647d10ff12644b853d8b4f5baa69635",
    "title": "题关上",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "黑崖削铁立云根，绝顶东西石峙门。",
      "两戒山川分百粤，八州珠玉过中原。",
      "层峰暖日回群雁，灌木高风啸一猿。",
      "蕞尔海隅民力困，沥肝谁为叩天阍。"
    ]
  },
  {
    "id": "e647d10ff12644b8e9ea1a9133762559",
    "title": "过武夷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "羽节霓旌蔽紫氛，幔亭高宴武夷君。",
      "虹桥一断青冥隔，天乐多传白昼闻。",
      "岩挂玉机虚夜月，洞函金骨暖春云。",
      "紫阳见说今犹在，拜乞刀圭傥汝分。"
    ]
  },
  {
    "id": "e647d10ff12644b83217b724af3ecff5",
    "title": "至建阳文公宅里",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "河南夫子骑箕去，建水重生盖世翁。",
      "昔日中原知侍讲，清朝四海学文公。",
      "山藏剑履人如玉，壁出诗书气若虹。",
      "卜筑何时邻此地，咏归溪上舞雩风。"
    ]
  },
  {
    "id": "e647d10ff12644b896daf29692f3b234",
    "title": "建宁府雨中登玉清观",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "双溪南下绿湾环，碧瓦参差细雨间。",
      "水绕玉清来九曲，云归沧海近三山。",
      "铁狮昼伏闻钟鼓，白鹤宵飞认佩环。",
      "欲结紫霞尘外想，不堪回首近乡关。"
    ]
  },
  {
    "id": "e647d10ff12644b85668cd8c156d8e44",
    "title": "宿大桥",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "桥畔人家水半扉，题诗柱上十年归。",
      "青松落子风惊帽，紫栋吹花雨满衣。",
      "涧水远随枫树去，陇云多傍笋舆飞。",
      "举头仰望长安日，一个啼猿响翠微。"
    ]
  },
  {
    "id": "e647d10ff12644b83d2f930ff9d9598b",
    "title": "至瓜州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江流岛屿碧湾环，两岸楼台晻霭间。",
      "细雨春帆来楚峡，遥天晓树见吴山。",
      "岚光去鹭半明灭，云气与鸥相往还。",
      "欲访乡僧心已倦，十年为客鬓毛斑。"
    ]
  },
  {
    "id": "e647d10ff12644b8e0d8c6997024d45c",
    "title": "安南使者同时敏大夫登舟相访献诗述怀一首就坐走笔次韵答之以纪一时盛事云",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "殿阁凉生雨霁秋，紫皇晨御翠云裘。",
      "仗移日转双龙阙，诏下云开五凤楼。",
      "英荡荧煌颁授节，羽旌杂遝拥鸣驺。",
      "词臣垂老斯游壮，风送龙江万里舟。"
    ]
  },
  {
    "id": "e647d10ff12644b86202dad8e1cd0acf",
    "title": "再次韵答之是日微雨大风",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "五两风高江上秋，粤南使客木绵裘。",
      "望云举酒思京阙，对雨裁诗倚柂楼。",
      "燕语樯头催去棹，马行果下待归驺。",
      "到家为说天恩重，早办新春入贡舟。"
    ]
  },
  {
    "id": "e647d10ff12644b8e1001672b416a027",
    "title": "过小孤山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "交趾江头指壮游，小孤山下见新秋。",
      "天镵双柱维南极，海作重门锁上流。",
      "使者星驰英荡节，神妃风送锦帆舟。",
      "来春二月停归棹，好荐芳馨杜若洲。"
    ]
  },
  {
    "id": "e647d10ff12644b8e80641c69c9a2178",
    "title": "广州赠同时敏",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "明诏金门天上开，使人铜柱日南回。",
      "九江烟浪看庐阜，五岭云山过越台。",
      "嘉惠远氓烦圣虑，宣风绝域仗奇材。",
      "吾家博望风流在，绝喜乘槎此日来。"
    ]
  },
  {
    "id": "e647d10ff12644b8fc8a1087bdf89d9f",
    "title": "南昌行省迓至驿舍同安南使宴于省参参政京口滕弘有诗次韵答之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "缇骑传呼出近郊，宠临公馆馈烝殽。",
      "衰龄愧选光华使，盛礼欣逢道义交。",
      "剑倚西风明左竹，旗开南雾导前茅。",
      "春归江右重相见，欲结云松此地巢。"
    ]
  },
  {
    "id": "e647d10ff12644b86447ec502efa4d69",
    "title": "过南昌",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "平生未踏南昌土，垂老经过驾使轺。",
      "徐孺洲前花寂寂，滕王阁外草萧萧。",
      "瑶台月堕鸾声杳，铁柱云生蜃气销。",
      "独喜西山青似旧，升平犹得见新朝。"
    ]
  },
  {
    "id": "e647d10ff12644b834d58b14c5fba281",
    "title": "万安邑令冯仲文家全椒与予旧识鲍仲华提举有瓜葛之好倾盖情亲恋恋有故人意君渡江旧人有惠政得民心",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "万安县前小驻船，逢人尽说令君贤。",
      "风云沛邑今几载，冰雪鲁山经五年。",
      "墨绶近民心乐易，绨袍赠我意缠绵。",
      "御屏风上书名姓，即见紫泥下日边。"
    ]
  },
  {
    "id": "e647d10ff12644b88a49c64b640ca7ea",
    "title": "舟中望赣州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "虎头城外水周遭，四望群峰涌翠涛。",
      "带雨布帆随去鸟，牵江黄帽接飞猱。",
      "清秋度岭君恩厚，永夜还家客梦劳。",
      "欲问交州何处是，五羊南去万山高。"
    ]
  },
  {
    "id": "e647d10ff12644b864b48054ba38e2d2",
    "title": "赣州城下",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "番禺北下险秦崤，章贡西边近楚郊。",
      "五岭气来苍雾合，双溪声动玉虹交。",
      "山邮傍岸多攒石，野屋缘城半覆茅。",
      "细雨舟中无一事，新诗吟就手重抄。"
    ]
  },
  {
    "id": "e647d10ff12644b810c68be4f08571bf",
    "title": "南雄即事次牛士良韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "行尽梅关不见梅，凌江南起画屏开。",
      "山连桂广迢遥去，水合浈昌浩荡来。",
      "秋冷岭云收薄瘴，时清溪雨应馀哀。",
      "吾家相国祠堂在，明日临风酹一杯。"
    ]
  },
  {
    "id": "e647d10ff12644b899949d089461f4a2",
    "title": "平圃驿中秋玩月用牛士良韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "平圃驿前端正月，金鳞万叠水光开。",
      "婵娟几见他乡共，老大宁期此地来。",
      "星汉夜摇旗影动，江山秋入笛声哀。",
      "病夫懒坐那禁酒，喜看频倾举玉杯。"
    ]
  },
  {
    "id": "e647d10ff12644b87bb664fa63221815",
    "title": "舜庙诗次韵牛士良",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "苍梧落日百灵悲，韶石清风万代思。",
      "洪水一从咨禹后，深山几见避秦时。",
      "鸟耘历历传遗迹，鸡卜纷纷异俗祠。",
      "白发舜弦峰下路，老儒独咏卿云诗。"
    ]
  },
  {
    "id": "e647d10ff12644b88fa0f34bbf75a036",
    "title": "峡山寺僧慧愚溪邀观壁间旧题因诵宋廖知县一律有云猿弃玉环归后洞犀拖金锁占前湾予谓其切实类唐许浑赋以继之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "瘴岭风烟势渐开，喜寻筇竹步莓苔。",
      "江环列嶂天中起，峡坼流泉地底回。",
      "灵鹫飞来苍磴老，怪猿啼去白云哀。",
      "轩辕帝子应犹在，为奠南华茗一杯。"
    ]
  },
  {
    "id": "e647d10ff12644b84d43216403485f97",
    "title": "广州赠温陵龚景清乡人",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "家住三神海上峰，秋风同听禁城钟。",
      "离居自喜乡音好，别去长悲客意重。",
      "双鲤水寒难远寄，五羊城晚忽相逢。",
      "来春此地重携手，共采仙蒲花紫茸。"
    ]
  },
  {
    "id": "e647d10ff12644b83b601dbe47b84dfe",
    "title": "封川县次韵典簿牛士良",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "记取今年重九日，封川水驿挂帆过。",
      "秋风岭外黄花少，暮雨尊前白发多。",
      "起接野僧谈梵典，卧听溪子和蛮歌。",
      "少游款段成何事，至竟男儿是伏波。"
    ]
  },
  {
    "id": "e647d10ff12644b8e1c522c8473a2b8f",
    "title": "梧州即景",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "苍梧南去近天涯，六士三陈昔此家。",
      "水合牂江通涨海，山来桂岭接长沙。",
      "祥光夜认司空剑，爽气秋迎博望槎。",
      "拟欲朗吟亭上客，春风归看碧桃花。"
    ]
  },
  {
    "id": "e647d10ff12644b8e659a4dfb3c099c0",
    "title": "乌岩滩马伏波祠",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "乌岩江上古祠宫，传是征南矍铄翁。",
      "丹荔黄蕉长盛祭，绿沉金锁尚英风。",
      "滩声夜带军声壮，岚气秋随剑气空。",
      "莫羡少游乡里好，封侯庙食丈夫雄。"
    ]
  },
  {
    "id": "e647d10ff12644b8002dcae6779cd811",
    "title": "次韵士良子毅登雷破岩刘大王庙唱酬",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "纸挂高枝湿暝烟，乞灵多是往来船。",
      "雷轰古石犹遗迹，雨湿荒祠不记年。",
      "护羽翠禽低隐竹，摇花白苇远粘天。",
      "封侯万里吾今老，早办扁舟别计然。"
    ]
  },
  {
    "id": "e647d10ff12644b8fe92480b8343cdbd",
    "title": "龙州答迎接官何符",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "帝念南邦远贡琛，颁封特遣老臣临。",
      "皇华咨度尊君命，炎徼淹留岂我心。",
      "人日预占晴景好，使星还照瘴云深。",
      "暂分莫洒临岐泪，头上青天见素襟。"
    ]
  },
  {
    "id": "e647d10ff12644b8657fe8d0c54d2487",
    "title": "又答请命官阮士侨",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "使星南照破曾阴，咫尺天威俨若临。",
      "铜柱回看双白鬓，觚棱仰望寸丹心。",
      "我留梦到云霄迥，子去恩沾雨露深。",
      "到日钟山烦一问，清溪何日濯烦襟。"
    ]
  },
  {
    "id": "e647d10ff12644b8b58490b2ca288376",
    "title": "立冬舟中即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "一滩一滩复一滩，轻舟荡桨上曾湍。",
      "三秋岭外雨全少，十月邕南天未寒。",
      "露岸苇花明白羽，风林橘子动金丸。",
      "如何连夜还乡梦，不怕关山行路难。"
    ]
  },
  {
    "id": "e647d10ff12644b8b58490b2cce8d6ff",
    "title": "立冬舟中即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "我家溪上白柴扉，久别儿时旧钓矶。",
      "兵后故庐悲茂草，梦中慈母念单衣。",
      "千年汗竹何多错，万里浮萍未暂归。",
      "伫立悲风挥血泪，此身元不为轻肥。"
    ]
  },
  {
    "id": "e647d10ff12644b8b56e37dd0243c7d2",
    "title": "又答",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白发飘萧老翰林，故乡长忆越山阴。",
      "客程牛渚星槎远，吟思龙江烟浪深。",
      "多子出疆迎荡节，顾予为国抱葵心。",
      "行看洱水堤边柳，满马春风拂醉吟。"
    ]
  },
  {
    "id": "e647d10ff12644b80fc3e1a022f94364",
    "title": "次韵罗复仁编修",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "棹歌声起洱河滨，君着先鞭我后尘。",
      "山上安山犹远使，客中送客是愁人。",
      "心随初日葵花转，眼看薰风荔子新。",
      "细数归期同把酒，龙江梅信定先春。"
    ]
  },
  {
    "id": "e647d10ff12644b892af71cf996c393a",
    "title": "情事未申视息宇内劬劳之旦哀痛倍深悲歌以继恸哭所谓情见乎辞云尔呈阎初阳天使牛士良典簿",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "一身绝域已凄然，三处离居更可怜。",
      "中岁恨孤蓬矢志，暮龄忍诵蓼莪篇。",
      "愁深鸢堕蛮溪外，梦断鹃啼宰树边。",
      "悔不阿奴长在侧，尽情家祭过年年。"
    ]
  },
  {
    "id": "e647d10ff12644b8c5bce282a3f42a5d",
    "title": "予少年磊隗负气诵稼轩辛先生郁孤台旧赋菩萨蛮尝慨然流涕岁庚辰过铅山先生神道前有诗云云见南归纪行稿后会赣州黄教授请赋郁孤台诗复作近体八句亡其旧稿因念功名制于数定材杰例与时乖自昔不遇若先生者盖亦多矣然犹惜其未能知时审已恬于静退几以斜阳烟柳之词陷于种豆南山之祸今二十九年矣舟过是台细雨闭蓬静坐忽忆旧诗因录于此见百念灰冷衰老甚矣云",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "郁孤台前双玉虹，一杯遥此酹英雄。",
      "风云有恨古人老，天地无情流水东。",
      "精卫飞沉沧海上，鹧鸪啼断晚山中。",
      "清江不管人间事，烟雨年年属钓翁。"
    ]
  },
  {
    "id": "e647d10ff12644b8398f6422411576ef",
    "title": "安南即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "刺竹冈头过乱村，白藤渡口出平原。",
      "云南岭尽江光合，林邑潮通海气暄。",
      "绿舞稻苗风剪剪，青肥梅子雨昏昏。",
      "炎方风物新春异，吟罢长歌击酒尊。"
    ]
  },
  {
    "id": "e647d10ff12644b8e8dbe0d2b9cadc00",
    "title": "次韵安庆汪仲暹超然亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "超然之亭舒水上，绝景乃得天公偏。",
      "石柱秋开金菡萏，星河夜落玉觥船。",
      "独骑麒麟上倒景，下视蠛蠓空飞烟。",
      "舞雩人去忽千古，令我望之心惘然。"
    ]
  },
  {
    "id": "e647d10ff12644b86e25e000d3ea20fd",
    "title": "送李叔成游茅山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "山头丹光涌日红，不尽幡幢来碧空。",
      "李白独骑一赤鲩，茅君导此双青童。",
      "纤云上衣槲叶雨，坠雪扑帽松花风。",
      "仙人笑指海水落，相约蓬莱之上宫。"
    ]
  },
  {
    "id": "e647d10ff12644b8e6021ef9481e3cf5",
    "title": "竹轩",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "门外红尘一丈深，开门碧雾秋阴阴。",
      "十年对雪守汉节，三月不肉闻韶音。",
      "风高常与鹤同梦，雨作或听龙一吟。",
      "淮南大隐人所羡，令我不乐思故林。"
    ]
  },
  {
    "id": "e647d10ff12644b81119fda545c34bb0",
    "title": "平野",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "北来群山亦已无，旷望元气春模糊。",
      "云低不断沧海去，树远欲尽青天俱。",
      "何人胸吞九云梦，尚恨水有三蓬壶。",
      "巨灵不为镵叠嶂，长使诗人心郁纡。"
    ]
  },
  {
    "id": "e647d10ff12644b8125adc1d190582a7",
    "title": "雪石",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "峨眉之西古时雪，削玉娟娟嵌太空。",
      "山川只今留夜月，草木为尔回春风。",
      "闭门洛下谢过客，授简梁园米老翁。",
      "梅花满树百壶酒，我欲枕石于其中。"
    ]
  },
  {
    "id": "e647d10ff12644b8991d5cbab27d0914",
    "title": "泊龟山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白波滉漾青天垂，我行但觉官船迟。",
      "微微树短水尽处，惨惨日薄风来时。",
      "椎牛挂席打盐客，射鸭鸣弓蹈浪儿。",
      "漫郎头白不称意，沽酒龟山歌竹枝。"
    ]
  },
  {
    "id": "e647d10ff12644b8b397f39d24bc543d",
    "title": "自挽",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "一世穷愁老翰林，南归旅榇越山岑。",
      "覆身粗有黔娄被，垂橐都无陆贾金。",
      "稚子啼饥忧未艾，慈亲稿葬痛尤深。",
      "经过相识如相问，莫忘徐君挂剑心。"
    ]
  },
  {
    "id": "e647d10ff12644b8ea46d8f93f04d666",
    "title": "泊十八里塘",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "系舟古柳根，一犬吠柴门。",
      "欲记诗成夜，问人何处村。"
    ]
  },
  {
    "id": "e647d10ff12644b81f105deb2c1fe03c",
    "title": "渡江",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "几载途中月，窥愁酒半酣。",
      "送人杨柳色，今日是江南。"
    ]
  },
  {
    "id": "e647d10ff12644b87709e0a6b8d6e9e5",
    "title": "次张仲举祭酒咏花槐花",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "黄露结青枝，风吹散秋雪。",
      "忆昨马蹄忙，壮年心未彻。"
    ]
  },
  {
    "id": "e647d10ff12644b8331895ab274a5de8",
    "title": "题道士青山白云图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "仙馆白云封，青山第几重。",
      "道人时化鹤，巢向最高松。"
    ]
  },
  {
    "id": "e647d10ff12644b8331895aba2955549",
    "title": "题道士青山白云图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "长爱青山好，行行入翠微。",
      "今朝山顶上，下看白云飞。"
    ]
  },
  {
    "id": "e647d10ff12644b8331895ab6ccd18fc",
    "title": "题道士青山白云图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "行到溪源尽，青山无俗氛。",
      "道人拈铁笛，吹起满川云。"
    ]
  },
  {
    "id": "e647d10ff12644b8331895ab559c8217",
    "title": "题道士青山白云图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "只道溪源尽，遥闻钟磬音。",
      "却寻流水去，行尽白云深。"
    ]
  },
  {
    "id": "e647d10ff12644b8331895abbc3fdb0e",
    "title": "题道士青山白云图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "云气晓来浓，前山失数峰。",
      "道人夜作雨，呼起碧潭龙。"
    ]
  },
  {
    "id": "e647d10ff12644b8331895ab424e41ac",
    "title": "题道士青山白云图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "林秋红树出，溪晓白云多。",
      "此景江南有，江南今若何。"
    ]
  },
  {
    "id": "e647d10ff12644b80808c944b63e27e2",
    "title": "葵花",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "日出赤城霞，瑶台宴万花。",
      "酒阑朝绛节，整整复斜斜。"
    ]
  },
  {
    "id": "e647d10ff12644b85aba5a4ff0469073",
    "title": "贺李孟豳中丞寿四绝",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "十日书云后，窗中影渐长。",
      "好将五色锦，为补舜衣裳。"
    ]
  },
  {
    "id": "e647d10ff12644b85aba5a4ffb40194a",
    "title": "贺李孟豳中丞寿四绝",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "春信到琴边，声成意已传。",
      "须裁太古曲，天上和虞弦。"
    ]
  },
  {
    "id": "e647d10ff12644b85aba5a4fc9a2dc7e",
    "title": "贺李孟豳中丞寿四绝",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "清晓写诗成，飞英点玉觥。",
      "为传梅信好，闻早入调羹。"
    ]
  },
  {
    "id": "e647d10ff12644b85aba5a4f2e06277f",
    "title": "贺李孟豳中丞寿四绝",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "暖到牙签早，芸香已报春。",
      "凤毛新可喜，临得晋书真。"
    ]
  },
  {
    "id": "e647d10ff12644b8922129c8c8b4d5dc",
    "title": "水红花",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "穗长仍叶密，红粟缀枝鲜。",
      "种秫今年熟，相将买酒船。"
    ]
  },
  {
    "id": "e647d10ff12644b8e97c85360b3cd872",
    "title": "木槿花",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "朝昏看开落，一笑小窗中。",
      "别种蟠桃子，千年一度红。"
    ]
  },
  {
    "id": "e647d10ff12644b86fc7749d0535568c",
    "title": "玉簪花",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "月女乌云滑，瑶笄坠许长。",
      "花神藏不得，清露一帘香。"
    ]
  },
  {
    "id": "e647d10ff12644b8fd2c8292434cc5df",
    "title": "太和县",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "晓挂船窗看，苍茫暝色分。",
      "前山知有雨，流出满江云。"
    ]
  },
  {
    "id": "e647d10ff12644b8be91b8fe931a1ace",
    "title": "杨州广城店",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "潮落邗江夜，先将梦到家。",
      "扬州无赖月，独自照琼花。"
    ]
  },
  {
    "id": "e647d10ff12644b826e21a52f2a54149",
    "title": "和拜明善韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "听雪裁诗就，诗将雪共清。",
      "不缘心境净，那解听无声。"
    ]
  },
  {
    "id": "e647d10ff12644b826e21a529e619750",
    "title": "和拜明善韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "雪里跫然至，人间无此清。",
      "瑶田今夜鹤，下听诵诗声。"
    ]
  },
  {
    "id": "e647d10ff12644b826e21a5252a2d3db",
    "title": "和拜明善韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "忆踏江南雪，看梅领好春。",
      "酒醒燕月白，惆怅未归人。"
    ]
  },
  {
    "id": "e647d10ff12644b826e21a52c283eb7f",
    "title": "和拜明善韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "竹树庭前雪，松花瓮面春。",
      "徘徊今夜月，应是为诗人。"
    ]
  },
  {
    "id": "e647d10ff12644b8e9d3db3e305fbf3e",
    "title": "题月落潮生图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "参横天末树阴收，风响芦根海气浮。",
      "笑语渐闻灯渐近，谁家江上早归舟。"
    ]
  },
  {
    "id": "e647d10ff12644b89281d5f890cca78b",
    "title": "雨中纵笔书闷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "飘零不奈木肠何，锦字凄凉雁字过。",
      "犹有思亲千甸泪，秋来较似雨痕多。"
    ]
  },
  {
    "id": "e647d10ff12644b8ec2050e3637e29c5",
    "title": "题顾善道山水",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "洲前老树似人立，岩际颓云如水流。",
      "梦著沧江归未得，醉来浑欲上扁舟。"
    ]
  },
  {
    "id": "e647d10ff12644b8081c6a6b304e0f00",
    "title": "题崔元初醉翁图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "春云石上苍苔冷，芭蕉风动纶巾影。",
      "仙翁醉著人自扶，花落花开几时醒。"
    ]
  },
  {
    "id": "e647d10ff12644b8df7cad32e3ed6b11",
    "title": "题小景",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "雀啅江头秋稻花，颠风吹柳一行斜。",
      "渔舟细雨独归去，白石沧江何处家。"
    ]
  },
  {
    "id": "e647d10ff12644b8230f8d6c864a1f4f",
    "title": "同徐元徵钱德元酒边即席题壁间山水",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白云垂柳露毿毿，听彻金鸡月满潭。",
      "千里汴堤尘拍面，梦从淮左过江南。"
    ]
  },
  {
    "id": "e647d10ff12644b8324f39163b88c68f",
    "title": "题桃花图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "溪上桃花春可怜，赤栏桥畔忆游仙。",
      "若为饱吃胡麻饭，看到三千结实年。"
    ]
  },
  {
    "id": "e647d10ff12644b840c4a37813cdaa96",
    "title": "书所见",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "浦外青山浪作堆，淡云将雨送秋来。",
      "停舟荻岸西风里，闲爱野花无数开。"
    ]
  },
  {
    "id": "e647d10ff12644b8628d6c09e5edf222",
    "title": "题边鲁生墨竹为汪大雅",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白沙旧游边鲁生，凤城今识汪大雅。",
      "忽见此君如故人，满室清风共潇洒。"
    ]
  },
  {
    "id": "e647d10ff12644b82089bc1f2eee628e",
    "title": "题李文则画四首陆羽烹茶",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "阅罢茶经坐石苔，惠山新汲入瓷杯。",
      "高人惯识人间味，笑看江心取水来。"
    ]
  },
  {
    "id": "e647d10ff12644b82089bc1f48e181f2",
    "title": "题李文则画四首陆羽烹茶",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "赤壁江寒叶渐稀，黄泥坂静露斜飞。",
      "洞箫声里当时月，应照十年化鹤归。"
    ]
  },
  {
    "id": "e647d10ff12644b82089bc1fe10dc40a",
    "title": "题李文则画四首陆羽烹茶",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "五柳门前秋叶衰，南山佳气满东篱。",
      "白衣人到黄花外，正是先生述酒时。"
    ]
  },
  {
    "id": "e647d10ff12644b82089bc1f5f349eee",
    "title": "题李文则画四首陆羽烹茶",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "兰亭佳处忆曾过，已较前人感慨多。",
      "修竹茂林今在否，画中一看意如何。"
    ]
  },
  {
    "id": "e647d10ff12644b8171940778b9b1123",
    "title": "夜过陵州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "河堤月上水迢迢，卧听陵州夜渡桥。",
      "肠断江南二三月，落花蝴蝶上兰桡。"
    ]
  },
  {
    "id": "e647d10ff12644b8f2b75204eed0a7e5",
    "title": "题画二首棠梨幽鸟",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "扬州旧梦隔天涯，曾醉春风阿那家。",
      "幽鸟岂知人事恨，依然啼杀野棠花。"
    ]
  },
  {
    "id": "e647d10ff12644b8f2b75204bb065053",
    "title": "题画二首棠梨幽鸟",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "一枝新雨带啼鸠，唤起春寒枝上头。",
      "说与朝来啼太苦，洗妆才了不禁愁。"
    ]
  },
  {
    "id": "e647d10ff12644b8c01e3e3d75d3c092",
    "title": "东昌",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "暖日初抽宿麦芽，东风吹草绿平沙。",
      "江南开老春多少，二月东昌见杏花。"
    ]
  },
  {
    "id": "e647d10ff12644b807461ba46938904e",
    "title": "次韵廉公亮承旨夏日即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "金杯绿酒荐菖阳，玉手轻调雪碗凉。",
      "犹忆旧家重午宴，钗头符缀凤双翔。"
    ]
  },
  {
    "id": "e647d10ff12644b807461ba4f6dc6061",
    "title": "次韵廉公亮承旨夏日即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "葵花向日献红芳，不见随风柳絮狂。",
      "睡起竹窗清似水，胡床独坐午阴凉。"
    ]
  },
  {
    "id": "e647d10ff12644b807461ba46f18425d",
    "title": "次韵廉公亮承旨夏日即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "柴门细雨晓慵开，绿树阴笼一径苔。",
      "老子眼花今日较，起寻枸杞点茶杯。"
    ]
  },
  {
    "id": "e647d10ff12644b807461ba41c256d77",
    "title": "次韵廉公亮承旨夏日即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "尽情好鸟隔窗呼，墙角新苔上酒壶。",
      "却羡承平无个事，看花酩酊老尧夫。"
    ]
  },
  {
    "id": "e647d10ff12644b807461ba4c087d56a",
    "title": "次韵廉公亮承旨夏日即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "文章阁老旧名门，玉署清闲醒梦魂。",
      "应忆廉园花似海，朝回会客酒千尊。"
    ]
  },
  {
    "id": "e647d10ff12644b807461ba4916294bc",
    "title": "次韵廉公亮承旨夏日即事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "翠屏山下水清泠，茅屋荒苔绿满庭。",
      "不是不归归未得，移文谁与谢山灵。"
    ]
  },
  {
    "id": "e647d10ff12644b884cd74577a5e6c7d",
    "title": "梁山泺",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "风正吴樯去不牵，雪融汶水绿堪怜。",
      "菰蒲渺渺官为市，杨柳青青客上船。"
    ]
  },
  {
    "id": "e647d10ff12644b80a2356eebff1305a",
    "title": "泊沽头",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "楚客归心河水流，三更月晕长年愁。",
      "沙河雨涨催开闸，半夜橹声无数舟。"
    ]
  },
  {
    "id": "e647d10ff12644b8e73d78d6ad30a15b",
    "title": "邵伯镇",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "广陵此去无多地，烟柳堤边一万家。",
      "已有小舟卖新藕，便思携酒看琼花。"
    ]
  },
  {
    "id": "e647d10ff12644b862d3121cb9684e06",
    "title": "扬州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "误喜维扬是故乡，故乡南去越山长。",
      "越山三月花如海，倚门应说到维扬。"
    ]
  },
  {
    "id": "e647d10ff12644b8f3e30a6482dbf53b",
    "title": "过观州悼阿仲深状元",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "麒麟堕地天不惜，流落荒郊鲁叟悲。",
      "白发杜陵忧国泪，临风独咏八哀诗。"
    ]
  },
  {
    "id": "e647d10ff12644b853646f524f785724",
    "title": "闻同年刘子实卢可及讣",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江湖菰蒋岸莓苔，矰弋如云鸿雁哀。",
      "麟凤半归天上去，玉京群帝独怜才。"
    ]
  },
  {
    "id": "e647d10ff12644b8c0023bd923785163",
    "title": "道中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "花飞芳树碧毵毵，已过西湖三月三。",
      "草草青帘人买酒，常州北畔似淮南。"
    ]
  },
  {
    "id": "e647d10ff12644b88a05c8f8d784703c",
    "title": "子烜买红酒",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "吴江红酒红如霞，忆着故园桃正花。",
      "羊角山前几回醉，女媭嗔汝未还家。"
    ]
  },
  {
    "id": "e647d10ff12644b8e656b160665375cb",
    "title": "嘉兴有感陆宣公事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "官家忘却奉天时，岁晚忠州两鬓丝。",
      "今日北来车马客，夕阳祠下读残碑。"
    ]
  },
  {
    "id": "e647d10ff12644b8fb29c19d34fee646",
    "title": "夜泊雩浦",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "雩浦四更潮已平，荡舟月落唱歌声。",
      "山中应是夜来雨，流出落花春水生。"
    ]
  },
  {
    "id": "e647d10ff12644b87817fd7b163c33f5",
    "title": "过桐庐",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江边三月草凄凄，绿树苍烟望欲迷。",
      "细雨孤帆春睡起，青山两岸画眉啼。"
    ]
  },
  {
    "id": "e647d10ff12644b8efdb07680821587d",
    "title": "宿新站",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "银汉迢遥白露盈，锦屏咫尺隔深情。",
      "溪风夜冷鸳鸯起，独自推篷看月生。"
    ]
  },
  {
    "id": "e647d10ff12644b84cf90c655a78b0fe",
    "title": "玉山县店见壁间黄山林献可诗次韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "淮水风高雁影微，澄江潮细鲤鱼稀。",
      "客愁正怯江东雨，花落青林闻秭归。"
    ]
  },
  {
    "id": "e647d10ff12644b8d25d4b6547601113",
    "title": "过崇安宿赤石水涩不下舟",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "两岸青山下建溪，笋舆轧轧坐鸡栖。",
      "人间最是吴儿乐，一枕清风过浙西。"
    ]
  },
  {
    "id": "e647d10ff12644b8f1343b4cd80d35c7",
    "title": "科举以滞选法报罢士无有为钱若水者何也予于胶西张起原坐上闻此语悚然予获戾甲戌冬而乙亥科举罢徒抱耿耿进退跋㚄此古昔有志之士所以仰天泪尽者也感胡永文事赋廿八字凡我同志当为怃然",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "竹实离离紫海春，高飞鸾凤出风尘。",
      "哀鸿不作青冥想，空向江湖怨弋人。"
    ]
  },
  {
    "id": "e647d10ff12644b838bf9922804cb481",
    "title": "宿南岭书",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "绿竹月明客夜行，青山雨过人春耕。",
      "闽中富庶天下少，千里山川东锦城。"
    ]
  },
  {
    "id": "e647d10ff12644b838bf9922465ccf3e",
    "title": "宿南岭书",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "今朝初听乡人语，八载淮南此日回。",
      "江东白酒不醉客，为渠欢喜尽残杯。"
    ]
  },
  {
    "id": "e647d10ff12644b8475feccdcc5bdd89",
    "title": "到建宁赠星者苏金台",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "博望乘槎斗牛去，蜀庄帘下独沉冥。",
      "金台五纬光联璧，何处江湖有客星。"
    ]
  },
  {
    "id": "e647d10ff12644b8cb4beae9bdd5c61c",
    "title": "南京早发",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "大隐金门三十载，壮怀中夜每闻鸡。",
      "今朝一吐虹霓气，万里交州入马蹄。"
    ]
  },
  {
    "id": "e647d10ff12644b85f3008e6bb4cedfe",
    "title": "晚泊石头城下明旦发龙江",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江口帆开五两飞，海门遥望树依微。",
      "若为得似千年鹤，东向三神岛上归。"
    ]
  },
  {
    "id": "e647d10ff12644b8f41bcaa317a60342",
    "title": "过大圣港新河口",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "佳气茏葱紫翠间，人家百万绕钟山。",
      "新河亦似知形势，流入龙江第一关。"
    ]
  },
  {
    "id": "e647d10ff12644b8327cbd6e5e4164d7",
    "title": "芜湖",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "忠臣解体将离心，一鼓芜湖九鼎沉。",
      "遗老尚谈前宋事，惜无人解说王琳。"
    ]
  },
  {
    "id": "e647d10ff12644b8b20396c1cc2b7f6a",
    "title": "泊月子河望三山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "三山仙岛隔归期，长夜京华梦见之。",
      "明发开帆成误喜，青天三点见峨眉。"
    ]
  },
  {
    "id": "e647d10ff12644b841771c8de6760b57",
    "title": "焦矶庙",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "碧殿红棂翠浪间，江风缥渺动烟鬟。",
      "神鸡不逐云中去，啼杀清秋月满山。"
    ]
  },
  {
    "id": "e647d10ff12644b85695db5d68683631",
    "title": "月子河阻风",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "洱江万里此朝东，入贡舟航四海同。",
      "明代百神都受职，为言休作石尤风。"
    ]
  },
  {
    "id": "e647d10ff12644b85fa03de5a3884771",
    "title": "有感",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "马首桓州又懿州，朔风秋冷黑貂裘。",
      "可怜吹得头如雪，更上安南万里舟。"
    ]
  },
  {
    "id": "e647d10ff12644b8d62c953920475769",
    "title": "过采石",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "重过峨眉访旧游，三山无恙水东流。",
      "若为唤起青莲客，共醉西风亭上秋。"
    ]
  },
  {
    "id": "e647d10ff12644b8d62c95394870aea1",
    "title": "过采石",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "天堑西边牛渚矶，燃犀谁敢照朱衣。",
      "而今荡桨平如掌，薄暮渔童买酒归。"
    ]
  },
  {
    "id": "e647d10ff12644b8edb1b48de9c49ac7",
    "title": "为舟人万氏题象图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "雪白双牙云满身，日南万里贡来驯。",
      "远方奇物真堪画，却是中州有凤麟。"
    ]
  },
  {
    "id": "e647d10ff12644b83375394c0a27c271",
    "title": "过临江望閤皀山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "閤皀山青琐夕霏，仙翁旧馆尚依稀。",
      "归来倘似辽东鹤，愁杀千年老令威。"
    ]
  },
  {
    "id": "e647d10ff12644b8aac93035e7d9c5b3",
    "title": "怀故人邓南皋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "夕阳独立楚江边，不见南皋二十年。",
      "欲寄平安无处问，津头风急起官船。"
    ]
  },
  {
    "id": "e647d10ff12644b8350a55926b94505e",
    "title": "舟中望庐山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "重过庐山三十秋，西风催送上湖舟。",
      "若为借得仙人鹤，飞到香炉峰顶头。"
    ]
  },
  {
    "id": "e647d10ff12644b8350a55920a658a50",
    "title": "舟中望庐山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "老无杰句对庐山，紫翠遥看霄汉间。",
      "羡杀倒骑牛背客，买田长占落星湾。"
    ]
  },
  {
    "id": "e647d10ff12644b815829faea66797c9",
    "title": "吉水县违新淦二十里滨江一带皆丹山无草木因忆予乡云",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "文江佳处似吾家，碧水丹山映白沙。",
      "误喜霞洲归路近，不知南去尚天涯。"
    ]
  },
  {
    "id": "e647d10ff12644b8bf05a1eb8cc3ac36",
    "title": "遇故人胡居敬临江府送至新淦",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "共酌檐花细雨前，凄然重见此江边。",
      "停舟莫怪难为别，能几人生二十年。"
    ]
  },
  {
    "id": "e647d10ff12644b8bf05a1eb40445a95",
    "title": "遇故人胡居敬临江府送至新淦",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "翠竹苍松映白沙，清江西畔是君家。",
      "明年归路重相问，分食东陵五色瓜。"
    ]
  },
  {
    "id": "e647d10ff12644b8bf05a1ebbbdf0e1c",
    "title": "遇故人胡居敬临江府送至新淦",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "蚤逐浮荣老未归，便归生事已全非。",
      "人生只合藏名姓，白首青山一布衣。"
    ]
  },
  {
    "id": "e647d10ff12644b80ead6c521088b2d6",
    "title": "过临江",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江右流芳墨作庄，气雄文古压欧王。",
      "平生却为多稽古，忧杀平南狄武襄。"
    ]
  },
  {
    "id": "e647d10ff12644b80ead6c52397f4cc9",
    "title": "过临江",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "二贤江右起联翩，洙泗支流迥有传。",
      "闻说九京英爽在，台章深悔到伊川。"
    ]
  },
  {
    "id": "e647d10ff12644b89dadc4a945272d8c",
    "title": "安南使令上头翰林校书阮法献诗四绝次韵答之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "封王赐印出天家，授旨临轩遣使华。",
      "遥想南交迎诏日，望云群拜六龙车。"
    ]
  },
  {
    "id": "e647d10ff12644b89dadc4a92e512bf6",
    "title": "安南使令上头翰林校书阮法献诗四绝次韵答之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "穷发雕题已一家，日南使者觐京华。",
      "君王亲校燕山籍，驾出金根白象车。"
    ]
  },
  {
    "id": "e647d10ff12644b89dadc4a93b038259",
    "title": "安南使令上头翰林校书阮法献诗四绝次韵答之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "骑马成行醉插花，天恩赐宴赏枋华。",
      "知君无限倾葵意，长向南边望日车。"
    ]
  },
  {
    "id": "e647d10ff12644b89dadc4a96621a29b",
    "title": "安南使令上头翰林校书阮法献诗四绝次韵答之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "十行天诏出江关，百尺云帆下碧湾。",
      "惭愧风姨听帝令，霎时天外过三山。"
    ]
  },
  {
    "id": "e647d10ff12644b8b303cf7e60bc43dd",
    "title": "铜柱南边石作关海门镇外碧成湾喜君心似朝宗水直过千重万叠山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "小孤庙下海门关，五老峰前星子湾。",
      "多君万里斯游壮，看到东南第一山。"
    ]
  },
  {
    "id": "e647d10ff12644b8b303cf7ea25a9488",
    "title": "铜柱南边石作关海门镇外碧成湾喜君心似朝宗水直过千重万叠山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "来时西蜀三韩使，奉表遥同马若飞。",
      "归到安南应说与，皇恩天覆万方归。"
    ]
  },
  {
    "id": "e647d10ff12644b8b303cf7e062a025a",
    "title": "铜柱南边石作关海门镇外碧成湾喜君心似朝宗水直过千重万叠山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "四十馀年金榜客，玉堂人诧笔如飞。",
      "君王亲重儒臣选，肯受南方一物归。"
    ]
  },
  {
    "id": "e647d10ff12644b8b303cf7ea6b01ae1",
    "title": "铜柱南边石作关海门镇外碧成湾喜君心似朝宗水直过千重万叠山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "十月南方暑气微，洱河驿外叶初飞。",
      "遥知夹岸人争看，入贡中朝使者归。"
    ]
  },
  {
    "id": "e647d10ff12644b8b303cf7e4b186a8c",
    "title": "铜柱南边石作关海门镇外碧成湾喜君心似朝宗水直过千重万叠山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "秋风吹海送仙槎，夜色新凉晓转加。",
      "归日阮郎应一笑，小春洞里又桃花。"
    ]
  },
  {
    "id": "e647d10ff12644b8b303cf7e1f5e5e58",
    "title": "铜柱南边石作关海门镇外碧成湾喜君心似朝宗水直过千重万叠山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "安子山前使者家，桄榔椰叶翠交加。",
      "知君来岁重修贡，饱看皇都二月花。"
    ]
  },
  {
    "id": "e647d10ff12644b8b303cf7eb4717303",
    "title": "铜柱南边石作关海门镇外碧成湾喜君心似朝宗水直过千重万叠山",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "乘轺万里已忘家，客思逢秋陡倍加。",
      "大庾岭边东去近，惜无驿使寄梅花。"
    ]
  },
  {
    "id": "e647d10ff12644b82f8809bf77812d49",
    "title": "予己丑夏辞家客燕二十年江南风景往往画中见之戊申冬来南京今年六月二十九日奉旨使安南长途秋热年衰神惫气郁不舒舟抵太和舟中睡起烟雨空蒙秋意满江宛然画中所见埃为之一空漫成二绝以志之时己酉七月二十四日也",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "风飘万点湿秋云，万叶凉声睡起闻。",
      "翻忆东华衣上汗，向人挥作雨纷纷。"
    ]
  },
  {
    "id": "e647d10ff12644b82f8809bfaff8784d",
    "title": "予己丑夏辞家客燕二十年江南风景往往画中见之戊申冬来南京今年六月二十九日奉旨使安南长途秋热年衰神惫气郁不舒舟抵太和舟中睡起烟雨空蒙秋意满江宛然画中所见埃为之一空漫成二绝以志之时己酉七月二十四日也",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "家住翠屏溪上头，思莼空结半生愁。",
      "今朝初洗红尘梦，烟雨西江满意秋。"
    ]
  },
  {
    "id": "e647d10ff12644b847b04824781b11e3",
    "title": "夜闻雨",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "田家望雨今年少，水驿逢秋夜半闻。",
      "更喜朝来晴未稳，山头着帽尽生云。"
    ]
  },
  {
    "id": "e647d10ff12644b83ae0d344d14205a3",
    "title": "舟中睹物忆亡儿烜",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "误我虚名已白头，可怜望汝绍箕裘。",
      "乌牛舐犊斜阳里，忽见潸然老泪流。"
    ]
  },
  {
    "id": "e647d10ff12644b83ae0d3446cccba6f",
    "title": "舟中睹物忆亡儿烜",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "海内名人尽望渠，岂知意广却才疏。",
      "老来只愿儿痴钝，解种先畴读父书。"
    ]
  },
  {
    "id": "e647d10ff12644b83ae0d344c2b4bd13",
    "title": "舟中睹物忆亡儿烜",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "别时叮嘱忍能忘，忆着潺湲泪万行。",
      "复恐老年悲太甚，痛来无奈骂疏狂。"
    ]
  },
  {
    "id": "e647d10ff12644b83ae0d344ee3614ea",
    "title": "舟中睹物忆亡儿烜",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "草深北岭暗寒烟，白骨无人瘗九泉。",
      "留得虚名诗满箧，可怜乱后落谁边。"
    ]
  },
  {
    "id": "e647d10ff12644b8b51b84eabaf5f712",
    "title": "南康驿丞王圭文玉尝逮事故郎中颜希古求诗为走笔书一绝",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "芙蓉江上晓维舟，雨洗波光碧玉秋。",
      "来岁维舟应忆汝，春风杜若满芳洲。"
    ]
  },
  {
    "id": "e647d10ff12644b8e8988ed7f1242cbe",
    "title": "二十七日晚到万安县县令冯仲文来问劳翌日登岸观故宋贾相秋壑所居故址左城隍祠右社稷坛中为龙溪书院其后二乔木郁然云贾相生于此书院旧甚盛田多于邑学今归之官独旧屋前后二间中存先圣燕居像左四公木主徘徊久之当宋季年君臣将相皆非气运方兴者敌襄樊无策可救江左人材眇然无可为者譬之奕者不胜其偶无局不败是时有识者为崔菊坡叶西麓无已则为文山李肯斋可也而痴顽已甚贪冒富贵国亡家丧为千载骂笑而刻舟求剑者乃区区议其琐琐之陈迹悲夫因赋二绝如罪其羁留信使之类皆欲加之罪之辞也",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "木绵庵畔瘴云愁，犹恋湖山一壑秋。",
      "从道黄粱俱一梦，几人解上五湖舟。"
    ]
  },
  {
    "id": "e647d10ff12644b8e8988ed74a5f5860",
    "title": "二十七日晚到万安县县令冯仲文来问劳翌日登岸观故宋贾相秋壑所居故址左城隍祠右社稷坛中为龙溪书院其后二乔木郁然云贾相生于此书院旧甚盛田多于邑学今归之官独旧屋前后二间中存先圣燕居像左四公木主徘徊久之当宋季年君臣将相皆非气运方兴者敌襄樊无策可救江左人材眇然无可为者譬之奕者不胜其偶无局不败是时有识者为崔菊坡叶西麓无已则为文山李肯斋可也而痴顽已甚贪冒富贵国亡家丧为千载骂笑而刻舟求剑者乃区区议其琐琐之陈迹悲夫因赋二绝如罪其羁留信使之类皆欲加之罪之辞也",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "颓垣葛岭草烟中，富贵薰天一霎空。",
      "惟有西江精舍旧，至今犹是素王宫。"
    ]
  },
  {
    "id": "e647d10ff12644b8141d652d1cf77210",
    "title": "晚到韶州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "云断苍梧隔九嶷，九成台畔草离离。",
      "山中不是无韶石，千载何由起后夔。"
    ]
  },
  {
    "id": "e647d10ff12644b88c51dfd7f3605be2",
    "title": "帝舜庙",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "姚江禹穴会稽东，少日登临一梦中。",
      "白发南来身万里，欲登韶石和薰风。"
    ]
  },
  {
    "id": "e647d10ff12644b8113d772390c1aaaa",
    "title": "张文献祠",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "儿时长诵八哀诗，遗诰相传自昔时。",
      "空料白头祠下拜，曲江烟雨读唐碑。"
    ]
  },
  {
    "id": "e647d10ff12644b84b28d42994eb795e",
    "title": "余襄公祠",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "名在东京四諌官，曲江日照寸心丹。",
      "只今遗庙年年祭，可是功名久远看。"
    ]
  },
  {
    "id": "e647d10ff12644b8613bccb2e01e6ae9",
    "title": "发广州",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "照海红旗送使舟，鸣笳伐鼓过炎州。",
      "斯游少吐平生气，巨浪长风万里秋。"
    ]
  },
  {
    "id": "e647d10ff12644b8701595a2f73b9de8",
    "title": "题画马",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "满身云湿出滇河，九折羊肠抹电过。",
      "天厩飞龙今百万，尽渠饱卧夕阳坡。"
    ]
  },
  {
    "id": "e647d10ff12644b8ac925825f7cd1aa1",
    "title": "代简周干臣广东参政",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "马人龙户集衙时，篁竹风清化日迟。",
      "海角亭中官事了，昼帘小草写新诗。"
    ]
  },
  {
    "id": "e647d10ff12644b8ac925825c5bce6a8",
    "title": "代简周干臣广东参政",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "眼昏头白尚天涯，恋阙心劳不忆家。",
      "何日五羊江上驿，一尊同对刺桐花。"
    ]
  },
  {
    "id": "e647d10ff12644b8185d4dbccd4c89d9",
    "title": "代简杨希武右丞安南驿书怀",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "荔枝花发雨萧萧，睡起春江又早潮。",
      "长忆午门红日上，圣恩宽许紫宸朝。"
    ]
  },
  {
    "id": "e647d10ff12644b8185d4dbc94843552",
    "title": "代简杨希武右丞安南驿书怀",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "花满皇州春尚寒，天香缥缈五云端。",
      "遥应夜夜觚棱月，照见臣心一寸丹。"
    ]
  },
  {
    "id": "e647d10ff12644b860d41b4da163889c",
    "title": "广东省郎观子毅翩翩佳公子也读书能诗甚闲于礼以省命辅予安南之行雅相敬礼予暂留龙江君与士良典簿先造其国正辞严色大张吾军今子毅北辙而予南辕家贫旅久复送将归深有不释然者口占绝句四首以赠诗不暇工情见乎辞云尔",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江头一别两踌躇，半载相从千里馀。",
      "君向番禺我交趾，若为频寄几封书。"
    ]
  },
  {
    "id": "e647d10ff12644b860d41b4d86079741",
    "title": "广东省郎观子毅翩翩佳公子也读书能诗甚闲于礼以省命辅予安南之行雅相敬礼予暂留龙江君与士良典簿先造其国正辞严色大张吾军今子毅北辙而予南辕家贫旅久复送将归深有不释然者口占绝句四首以赠诗不暇工情见乎辞云尔",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "东原典簿好斯文，能赋能言更有君。",
      "白发老夫犹绝域，羡君归去上青云。"
    ]
  },
  {
    "id": "e647d10ff12644b860d41b4d9d223d50",
    "title": "广东省郎观子毅翩翩佳公子也读书能诗甚闲于礼以省命辅予安南之行雅相敬礼予暂留龙江君与士良典簿先造其国正辞严色大张吾军今子毅北辙而予南辕家贫旅久复送将归深有不释然者口占绝句四首以赠诗不暇工情见乎辞云尔",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "道傍迓骑走缤纷，旗旆飞扬鼓角闻。",
      "到处聚观天使贵，老儒何以报吾君。"
    ]
  },
  {
    "id": "e647d10ff12644b860d41b4da651f296",
    "title": "广东省郎观子毅翩翩佳公子也读书能诗甚闲于礼以省命辅予安南之行雅相敬礼予暂留龙江君与士良典簿先造其国正辞严色大张吾军今子毅北辙而予南辕家贫旅久复送将归深有不释然者口占绝句四首以赠诗不暇工情见乎辞云尔",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "闽山灌木翳先庐，七十炎荒更久居。",
      "君倘朝京烦一问，老妻弱子近何如。"
    ]
  },
  {
    "id": "e647d10ff12644b82951f35d9c6d1a2d",
    "title": "论诗",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "富贵辞夸奈俗何，清虚趣胜亦诗魔。",
      "白云瑶草红尘外，终胜黄莺绿柳多。"
    ]
  },
  {
    "id": "e647d10ff12644b8cbf2005a1f13c604",
    "title": "予以使事留滞安南安南人费安朗以隐宫给事其国亲贵近臣家老而弥谨预于馆人之役朝夕奉事甚勤拜求作诗恳至再四口占二绝予之一以志予念乡之感一以对景自释焉",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "抱珥江边春水流，远从东海过吾州。",
      "若为寄得双鱼去，直到玉滩溪上头。"
    ]
  },
  {
    "id": "e647d10ff12644b8cbf2005a32b6421e",
    "title": "予以使事留滞安南安南人费安朗以隐宫给事其国亲贵近臣家老而弥谨预于馆人之役朝夕奉事甚勤拜求作诗恳至再四口占二绝予之一以志予念乡之感一以对景自释焉",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "拍拍凫鸥睡满河，鲤鱼翻子跳晴波。",
      "怪来天上乘槎客，将到春风有许多。"
    ]
  },
  {
    "id": "e647d10ff12644b84386e012d114986d",
    "title": "代简广西参政刘允中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "五岭宜人独桂林，梅花雪片一冬深。",
      "遥知华省文书暇，饱看奇峰碧玉簪。"
    ]
  },
  {
    "id": "e647d10ff12644b84386e0126957bb17",
    "title": "代简广西参政刘允中",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "蜑雨蛮烟岭外州，乘槎何事此淹留。",
      "龙江风土差高爽，衰老天教一壮游。"
    ]
  },
  {
    "id": "e647d10ff12644b819931c9d1fa47038",
    "title": "送陈子山状元之太庙署令",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "紫殿传胪日，君名第一人。",
      "星辰金榜动，雨露锦袍新。",
      "华盖天常近，蓬莱地益亲。",
      "北门方眷切，东观又恩频。",
      "麟笔三朝史，龙颜一笑春。",
      "昕庭颁涣号，太室奉明禋。",
      "列圣罗冠冕，群公肃缙绅。",
      "矞云垂柳重，祥霭幂芝匀。",
      "献赋看来岁，登瀛及此辰。",
      "风帆开巨浪，霜翮上秋旻。",
      "文价何辉赫，台端即选抡。",
      "故人如见问，白发尚漳滨。"
    ]
  },
  {
    "id": "e647d10ff12644b8ef731186a119e0ac",
    "title": "送三人杰都事开诏福建",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "曩客东泉老，相逢盖屡倾。",
      "剧谈消鄙吝，高谊动幽明。",
      "我素金门隐，君归锦里耕。",
      "五年才一见，万里又重行。",
      "故老扶藜拜，元戎负剑迎。",
      "江环螺女浦，山尽粤王城。",
      "麦饭先茔感，莼羹故国情。",
      "自怜何日去，曝背憩柴荆。"
    ]
  },
  {
    "id": "e647d10ff12644b89bf0b2d26d19b4f7",
    "title": "送杜德夫河东经历",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "持斧山西去，参谋用俊人。",
      "栖乌台上掾，泛绿幕中宾。",
      "霜落豺狼魄，风清雁鹜尘。",
      "君行当要地，此别属良晨。",
      "塞远云来代，川长树入秦。",
      "两河犹戍卒，三晋半残民。",
      "峻坂疲飞挽，穷阎苦算缗。",
      "鸿饥方欲集，鹰饱正须驯。",
      "久矣疮痍极，居然风采新。",
      "难兄今阁老，宿望旧廷臣。",
      "棠树期连萼，葡萄少饮醇。",
      "乘骢消息好，拜命及三春。"
    ]
  },
  {
    "id": "e647d10ff12644b8a2daacbd2cffc4c4",
    "title": "次韵郑兰玉",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "一竿亭上客，大隐寄高轩。",
      "世德荣珂里，风期迈漆园。",
      "朝廷深简注，江汉壮藩垣。",
      "僦宅今王粲，藏书旧李繁。",
      "市声隔幽薄，野趣似遥村。",
      "宛宛山迎坐，迢迢水到门。",
      "风鸣松顶鹤，雨挂竹枝𤠔。",
      "芳薜牵崇霤，圆荷点小盆。",
      "弄泉醒酒面，扫石健诗魂。",
      "邈矣嚣尘表，居然太古存。",
      "长鲸冬已戮，饥雁夜犹喧。",
      "柏署须纲纪，兰台待讨论。",
      "白云巢未得，鹏路伫飞鶱。"
    ]
  },
  {
    "id": "e647d10ff12644b87d5825b31fff1e18",
    "title": "贺礼部王尚书本中二十韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "孤竹先贤国，三槐故相庭。",
      "恭惟我文肃，藉甚古仪型。",
      "金掌新卿月，银槎旧客星。",
      "青箱传远大，彩笔动精灵。",
      "右掖何清切，中朝重委令。",
      "判题花粲粲，啸咏竹泠泠。",
      "宗伯司周典，尚书管汉庭。",
      "地华人更妙，名盛德惟馨。",
      "斗运天喉舌，云飞雪羽翎。",
      "趋朝群騕袅，开宴万娉婷。",
      "舞艳围珠袖，歌长簇锦屏。",
      "橐荷元映紫，简竹要垂青。",
      "知贡春题榜，焚香昼锁厅。",
      "为公植桃李，报国蓄参苓。",
      "丹扆更新诏，苍生望永宁。",
      "芝泥看凤下，薇阁待鸾停。",
      "傅说升调鼎，匡衡奏引经。",
      "即应清海岱，还复禅云亭。",
      "自哂依清樾，犹惭泛梗萍。",
      "卑飞惟短翅，终愿附青冥。"
    ]
  },
  {
    "id": "e647d10ff12644b8421bc852b18988e3",
    "title": "送馆主朝宪使之淮西四十韵",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "宇宙开昌运，山川产荩臣。",
      "周邦多士贵，鲁国一儒真。",
      "江海襟无际，风雷笔有神。",
      "渊涵珠皎洁，山立玉嶙峋。",
      "剀切三千牍，飞扬四十春。",
      "粤从游辇毂，早已冠成均。",
      "泮水开重席，中书擢荐绅。",
      "赞戎淮甸左，参宪粤天垠。",
      "南纪孤飞隼，中台一角麟。",
      "太声摇列岳，爽气动高旻。",
      "出使方廉察，为郎已选抡。",
      "治邦用轻典，大礼佐宗禋。",
      "笋立清班峻，荷香紫橐新。",
      "琼林无横赋，肺石绝冤民。",
      "台省流荣屡，朝廷注意频。",
      "庸田俱利导，在野不颦呻。",
      "全浙推崇剧，雄藩藉拊循。",
      "申侯仍作翰，召伯复来旬。",
      "海舶回诸国，星轺出八闽。",
      "层城狐一扫，绝岛兽皆驯。",
      "冰蘖俱吾素，珠犀讵尔珍。",
      "绣衣才受斧，芝检又颁纶。",
      "云近蓬莱殿，河澄析木津。",
      "紫垣依日月，黄道上星辰。",
      "鼎铉须贤佐，纲维借旧人。",
      "飞霜迎玉节，沛雨逐朱轮。",
      "包尹祠堂外，张公水庙滨。",
      "楚峰凉浸露，淝浪净无尘。",
      "秉笔应多暇，题诗必绝伦。",
      "列城俄镇静，六辔更咨询。",
      "晚节看黄菊，清秋倚碧筠。",
      "公心思绿野，帝命简彤宸。",
      "昔者开科选，先公赞国钧。",
      "文风今有赖，盛德岂无因。",
      "骨相宵人薄，心期令弟亲。",
      "同年俱踔厉，此日独沉沦。",
      "恋主肝犹赤，思亲鬓似银。",
      "十年长自苦，孤志若为伸。",
      "岂意长淮客，叨陪翘馆宾。",
      "铭心感知己，报国愿终身。"
    ]
  },
  {
    "id": "e647d10ff12644b8ee71f56fd60e3cd9",
    "title": "挽友人",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "令弟书来日，凄其忆故人。",
      "每怀将酒别，不得寄诗频。",
      "万里高门旧，湖山别墅新。",
      "一毡真独冷，万卷讵全贫。",
      "岂不云霄志，其如电露身。",
      "迢迢长梦寐，漠漠尚风尘。",
      "池馆馀花晚，山阡宿草春。",
      "自怜何日去，望远一沾巾。"
    ]
  },
  {
    "id": "e647d10ff12644b82a62ee32cbdc2c75",
    "title": "济南寓公程鹏翼耀彩亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "济南山水似江南，耀彩亭前绿满潭。",
      "万柄高荷风娜娜，两行弱柳露毿毿。",
      "绛绡仙子笼新浴，翠盖佳人倚半酣。",
      "色静每于心独契，香清长许鼻先参。",
      "剪筒泻酒留人醉，采菂分茶与客谈。",
      "风景不殊时事异，即令看画意何堪。"
    ]
  },
  {
    "id": "e647d10ff12644b8e3ca99626a924f75",
    "title": "分韵得覃字送中丞张叔静之西台",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "西台执法雪盈簪，奉诏之官驾两骖。",
      "玉节秋霜飞渭北，锦衣昼日照终南。",
      "道迎背襁遗民集，庭列腰刀大将参。",
      "花外小车行处好，棠边茇舍种来甘。",
      "清时有象今重见，圣泽无私正远覃。",
      "莫忆山中黄石约，五云天上近台三。"
    ]
  },
  {
    "id": "e647d10ff12644b85a859fb9ec7a479a",
    "title": "送林崇高广西都事",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "清江材子请长缨，风雨南荆万里行。",
      "组甲夜驰豺虎窟，帛书朝奏凤凰城。",
      "公车已见登臣乐，幕府旋闻用子荆。",
      "照海锦帆津吏报，轰山铜鼓峒人迎。",
      "檄来篁竹霜都静，诗到梅花雪共清。",
      "上日桂林延父老，为言折木泰阶平。"
    ]
  },
  {
    "id": "e647d10ff12644b80b4d86044e848548",
    "title": "中书右司提控秋霁轩",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "西山收雨紫嵯峨，爽气如秋右掖多。",
      "省树静移云影度，官帘徐转日华过。",
      "粉闱寓宿青绫被，黄阁朝随白玉珂。",
      "团静鸡竿稀布命，边清虎革渐包戈。",
      "盛时三语俱材掾，休日相从足雅歌。",
      "红药紫薇春信近，更吹新律作阳和。"
    ]
  },
  {
    "id": "e647d10ff12644b854cf0c6739d6ef8c",
    "title": "题尚仲良画鹭卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "沧江雨疏疏，翻飞一舂锄。",
      "老树如人立，欲下意踌躇。",
      "明年柳条长，遮汝行捕鱼。"
    ]
  },
  {
    "id": "e647d10ff12644b88fedaf6dad0ae6aa",
    "title": "峨眉亭",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白酒双银瓶，独酌峨眉亭。",
      "不见谪仙人，但见三山青。",
      "秋色淮上来，苍然满云汀。",
      "欲将五十弦，弹与蛟龙听。"
    ]
  },
  {
    "id": "e647d10ff12644b8a6a0a2590b1d6b1d",
    "title": "题子猷访戴图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "平生戴隐居，破琴返云峤。",
      "亦有爱竹人，翛然可同调。",
      "雪溪夜回舟，未见心已了。",
      "乾坤淡虚白，吾方领其妙。"
    ]
  },
  {
    "id": "e647d10ff12644b893b616d4e578badc",
    "title": "题节妇卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "妾有匣中镜，一破不复圆。",
      "妾有弦上丝，一断不复弹。",
      "惟存古冰雪，为妾作心肝。",
      "死者傥复生，剖与良人看。"
    ]
  },
  {
    "id": "e647d10ff12644b89d58bbdf0c9bf9b2",
    "title": "送杨士杰学士代祀阙里分题得砚井台",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "清庙岿古城，论堂俨遗井。",
      "色净涵市槐，芳流泛坛杏。",
      "经文曩删述，墨沼发光泂。",
      "源分鸿蒙深，泽配穹壤永。",
      "兹行弭英荡，汲古用修绠。",
      "仰止千载心，月明湛秋景。"
    ]
  },
  {
    "id": "e647d10ff12644b86d90bddf9fccf7da",
    "title": "送重峰阮子敬南还",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "君家重峰下，我家大溪头。",
      "君家门前水，我家门前流。",
      "我行久别家，思忆故乡水。",
      "何况故乡人，相见六千里。",
      "十年在扬州，五年在京城。",
      "不见故乡人，见君难为情。",
      "见君情尚尔，别君奈何许。",
      "送君遽不堪，忆君良独苦。",
      "君归过溪上，为问水中鱼。",
      "别时鱼尾赤，别后今何如。"
    ]
  },
  {
    "id": "e647d10ff12644b807b26da9bfbc037e",
    "title": "四景山水春",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "山雨瀑如雪，林寒松未花。",
      "遥看飞阁起，知有梵王家。",
      "一僧归得晚，云湿满袈裟。"
    ]
  },
  {
    "id": "e647d10ff12644b807b26da9887ad4da",
    "title": "四景山水春",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "崖断石林合，风高云叶飘。",
      "人归雨脚外，高阁望中遥。",
      "应是天台路，幽期在石桥。"
    ]
  },
  {
    "id": "e647d10ff12644b807b26da934fa7a06",
    "title": "四景山水春",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "秋巘白云晚，霜林红树多。",
      "野桥山郭外，行子暮来过。",
      "为问小摇落，江南今若何。"
    ]
  },
  {
    "id": "e647d10ff12644b807b26da922082591",
    "title": "四景山水春",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "寒月白千峰，林深路绝踪。",
      "遥知僧定起，疏响在高松。",
      "亦欲剡溪去，其如山海重。"
    ]
  },
  {
    "id": "e647d10ff12644b8757eeeda227dde16",
    "title": "题李白问月图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "青天出皓月，碧海收微烟。",
      "举杯一问月，我本月中仙。",
      "醉狂谪人世，于今几何年。",
      "桂树日已老，我别何当还。",
      "兔药日已熟，我鬓何由玄。",
      "迢迢夜郎外，垂光一何偏。",
      "问月月不语，举杯复陶然。",
      "青天自万古，皓月长在天。",
      "明当蹑倒景，飞步昆仑巅。"
    ]
  },
  {
    "id": "e647d10ff12644b8aa55aa9c91c40d18",
    "title": "题海陵石仲铭所藏渊明归隐图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔无刘豫州，隆中老诸葛。",
      "所以陶彭泽，归兴不可遏。",
      "凌熇宴功臣，旌旗蔽轇轕。",
      "一壶从杖藜，独视天壤阔。",
      "风吹黄金花，南山在我闼。",
      "萧条蓬门秋，稚子候明发。",
      "岂知英雄人，有志不得豁。",
      "高咏荆轲篇，飒然动毛发。"
    ]
  },
  {
    "id": "e647d10ff12644b8c704863fb1b17793",
    "title": "鉴清轩",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "幽居鉴湖上，湖水直到门。",
      "爱彼湖水清，作此湖上轩。",
      "水清可以鉴，皎若玻璃盆。",
      "轻风蘋末来，万波生微痕。",
      "散乱眉与须，感兹默忘言。",
      "端坐鉴此心，澄之在其源。",
      "微风既不动，止水何由浑。",
      "湛然鲵桓渊，照见天地根。",
      "群物芸芸动，中有不动存。",
      "寄谢轩中人，细与静者论。"
    ]
  },
  {
    "id": "e647d10ff12644b826485bb203687d5a",
    "title": "絅斋为张景思总管赋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "煌煌五色锦，出自天孙机。",
      "河汉濯文彩，云霞光陆离。",
      "裁之古刀尺，被服礼所宜。",
      "终焉不自炫，衣褧以尚之。",
      "白贲遵圣训，含章示臣规。",
      "岂乏美在中，讵求众人知。",
      "问兹谁为欤，君子有令仪。",
      "承家世衮绣，保己犹布韦。",
      "盛德讵终閟，天道谅如斯。",
      "善刀用乃完，蕴玉光逾辉。",
      "愿言宝昭代，黻我舜裳衣。"
    ]
  },
  {
    "id": "e647d10ff12644b8ee60cd95716d3eac",
    "title": "游句容同林景和县尹子尚规登僧伽塔赋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "嵯峨崇明塔，拔地一千丈。",
      "我攀青云梯，倏到飞鸟上。",
      "微风韵金铎，初日丽银榜。",
      "维时十月交，叶脱天宇旷。",
      "群山东南奔，平川叠波浪。",
      "云间三茅峰，圜立俨相向。",
      "碧瓦浮鳞鳞，兹邑亦云壮。",
      "鸡鸣四关开，攘攘异得丧。",
      "塔中宴坐仙，怜汝在尘坱。",
      "古时登临人，今者亦何往。",
      "俯观世蜉蝣，仰叹彼龙象。",
      "乃知昆仑巅，可以小穹壤。",
      "同游皆隽英，超遥寄心赏。",
      "霜飙天际来，毛发飒森爽。",
      "太白去千年，吾何独惆怅。"
    ]
  },
  {
    "id": "e647d10ff12644b885de3e4950ee06d7",
    "title": "严州大浪滩",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "东来乱石如山高，长江斗泻湍声豪。蛟鼍奔走亡其曹，青天白雪扬洪涛。",
      "舟子撑杀白木篙，长牵百丈嗟尔劳。侧身赤足如猿猱，舟中行子心忉忉，山木巃嵷杜鹃号。"
    ]
  },
  {
    "id": "e647d10ff12644b80e3931ae4eea262c",
    "title": "分题芜城烟雨送吴原哲教谕",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "芜城路，年去年来自烟雨。冉冉春浓湿燕丝，蒙蒙晓暗迷莺树。",
      "鲍照愁绝未归来，为画当时断肠赋。登高怅望正思君，帆影微茫又东去。"
    ]
  },
  {
    "id": "e647d10ff12644b8c0a73ddbcfdb3a3b",
    "title": "题米元晖山水",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "高堂晓起山水入，古色惨淡神灵集。",
      "望中冥冥云气深，只恐春衣坐来湿。",
      "江风吹雨百花飞，早晚持竿吾得归。",
      "身在江南图画里，令人却忆米元晖。"
    ]
  },
  {
    "id": "e647d10ff12644b874b7f6c60a424ad8",
    "title": "题牧牛图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "返照在高树，归牛度曾坡。一犊牟然赴其母，老牸反顾情何多。",
      "牧儿见之亦心恻，人间母子当如何，日暮倚门乌尾讹。"
    ]
  },
  {
    "id": "e647d10ff12644b874b7f6c69a94695b",
    "title": "题牧牛图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "中园有树葵，大田亦多稼。牧人急曳牛鼻回，恐尔践之邻父骂。",
      "何时睡起两相忘，吹笛西风柳阴下，青山白日秋潇洒。"
    ]
  },
  {
    "id": "e647d10ff12644b860bd818635d012c3",
    "title": "题画山水",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "云渺渺，水依依。人家春树暗，僧舍夕阳微。扁舟一叶来何处，定有诗人放鹤归。"
    ]
  },
  {
    "id": "e647d10ff12644b860bd81860ec4ec44",
    "title": "题画山水",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "烟暝起，雨疏来。溪树阴都合，岩花湿更开。安得身闲似鸥鸟，尽情飞去复飞回。"
    ]
  },
  {
    "id": "e647d10ff12644b89fa9f5f9ca65b782",
    "title": "题日本僧云山千里图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "天东日出天西入，万里虬鳞散原隰。",
      "日东之僧度海来，袖里江山云气湿。",
      "愿乘云气朝帝乡，大千世界观毫芒。",
      "却骑黄鹄过三岛，别后扶桑枝叶老。"
    ]
  },
  {
    "id": "e647d10ff12644b83964b0f01a44cf95",
    "title": "思归引题王居敬总管宁轩",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "家在永宁中，宦游淮海上。使君作居轩，坐必永宁向。",
      "永宁汉时蠡吾国，日出城头太行色。宅中三槐百尺强，曾是晋公亲手植。",
      "淮海水，遥遥驰，使君紫马黄金羁。群仙相追佩陆离，琼花璀璨东风枝。",
      "江南虽乐非吾土，故国河山劳梦思。思心日夜如春水，流入滹沱无尽时。",
      "宁轩之名重桑梓，传子传孙孙复子。独不见班超长望玉门关，千古英雄亦如此。"
    ]
  },
  {
    "id": "e647d10ff12644b8267bc3f5cc942d4d",
    "title": "夜饮醉归赠王伯纯是日王得容程子初同饮",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "岁云暮矣客不乐，青雨亭前玩孤鹤。",
      "城头愔愔云下垂，竹外骚骚雪微作。",
      "亭中王郎风格奇，爱竹爱雪仍爱诗。",
      "开尊酒好客更好，坐中王程俱白眉。",
      "红炉照閤生春雾，诗思腾腾天外去。",
      "玉姬舞倦回风来，吹倒三山见琼树。",
      "马蹄蹴响客归时，留我更尽金屈卮。",
      "尘空只觉乾坤白，饮醉那知宾主谁。",
      "坐闻一声两声折，携灯起看竹上雪。",
      "瑶华翠色森陆离，人影灯光两清绝。",
      "却归觅纸醉自题，乌啼古寺风凄凄。",
      "明年此夜知何处，兴发还应访剡溪。"
    ]
  },
  {
    "id": "e647d10ff12644b875eaac22f03971ff",
    "title": "予别黄岩十又六年谫焉德薄父老当不复记然区区常往来于怀也如晦上人来见语亹亹不能休别又依依不忍释予不知何也赋此以赠",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "朗公相见广陵春，自云家世黄山人。",
      "老夫畴昔黄山客，江海见之情转亲。",
      "坡陁石上曾披雪，遍海莲华白于月。",
      "新诗句句斗清妍，高诵长风动疏樾。",
      "清晨言别索题诗，我衰诗减黄山时。",
      "春潮日夕海门去，归报山中尝旧知。"
    ]
  },
  {
    "id": "e647d10ff12644b8fbb90129db00b1da",
    "title": "登大佛岭雨中云在其下",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "大佛岭尽小石来，黑崖削铁悬崔嵬。",
      "泉翻松根六月雪，雨老石路千年苔。",
      "我行忽落青天外，白云四望茫如海。",
      "黛痕三点见蓬莱，明星玉女遥相待。",
      "九华天姥省见之，人间有山无此奇。",
      "平生酷恨李太白，不到闽山独欠诗。"
    ]
  },
  {
    "id": "e647d10ff12644b870bab3d3223c3b77",
    "title": "梅所歌为朱奂彰作",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "梅之所，梅之所，不在罗浮之村、西湖之屿，乃在淮左竹西最佳处。",
      "主人治地斸云根，纯种寒芳托幽趣。翠禽呖呖月沈山，玉笛愔愔霜绕树。",
      "嗟梅之所兮，谁争子所。昔时金谷桃李园，倏忽春荣安足数。",
      "何时天雪新霁道少人，邛竹扶持老夫去。百壶清酒十首诗，造君梅所谁宾主，醉倒参横楚天曙。"
    ]
  },
  {
    "id": "e647d10ff12644b858eac0d2c5d95e16",
    "title": "七夕吟同张士行赋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "银河迢迢向东注，玉女盈盈隔秋渚。",
      "金梭飞飞掷烟雾，织作青鸾寄幽素。",
      "青鸾织成不飞去，仙郎脉脉愁无语。",
      "无语相望朝复暮，白榆摇落成秋树。",
      "藕花香冷鸳鸯浦，天上银桥宝车度。",
      "风清蕊殿开瑶户，云屏雾褥芙蓉吐。",
      "经年香梦遥相许，一夕离肠为郎诉。",
      "羿姬妒人留不住，天鸡角角扶桑曙。",
      "龙巾荏苒啼红露，乱点云开逗飞雨。",
      "伯劳西飞燕东翥，河乾石烂愁终古。",
      "翠楼乞巧娉婷女，镜里青螺扫眉妩。",
      "博山沈烟袅双缕，不识人间离别苦。"
    ]
  },
  {
    "id": "e647d10ff12644b815fad3c44335064d",
    "title": "题李遂卿画二首春鹅杏花",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "高堂暮冬见杏花，的皪满树开丹砂。",
      "生香丽色晓浮动，春风夜到仙人家。",
      "名园题诗昔时见，曲江烟晴江色变。",
      "两鹅新乳出花间，白雪红云光眩转。",
      "野人爱酒兼爱鹅，持酒寻常花下歌。",
      "客中看画色惆怅，春风尔来独奈何。"
    ]
  },
  {
    "id": "e647d10ff12644b815fad3c4ab70fb06",
    "title": "题李遂卿画二首春鹅杏花",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "江风吹霜荷叶白，月出馀香动秋色。",
      "湘姬越女不复来，鸳鸯翡翠无消息。",
      "飞来属玉一双双，雪衣白于荷上霜。",
      "更长迢递不成睡，望极飞鹓云外行。",
      "开图漠漠秋光冷，念尔娉婷抱寒影。",
      "五月花开江水平，飞起红云渺千顷。"
    ]
  },
  {
    "id": "e647d10ff12644b80a29d3fccba9f6c0",
    "title": "倦绣篇为云中吕遵义作",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "蘼芜叶暗江云暖，翡翠单飞怨春晚。",
      "陈女多情玉镜分，陆郎薄幸斑骓远。",
      "宝鸭团炉百和香，锦鸳方褥五文章。",
      "阴阴垂柳笼书幌，点点飞花落绣床。",
      "双鸾欲寄金龟倩，燕月吴云不相见。",
      "柔肠万转逐回文，乱绪千条萦弱线。",
      "女贞枝上燕双栖，夜合花前思欲迷。",
      "停针嘿嘿无人会，但觉春山两叶低。",
      "晓嘶绣勒门前路，夜炙银灯帐中语。",
      "指点香茸旧唾痕，见妾朝朝断肠处。"
    ]
  },
  {
    "id": "e647d10ff12644b8551fef33d747c8eb",
    "title": "蒋仲诚墨牛图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "回风吹云垂柳枝，蔓草雨湿春离离。牧人荷蓑笠，叱牛牛下来。",
      "牛归草草犊行迟，茧栗望母鸣相追。牛兮顾尔犊，无乃日夕饥。",
      "我见恻然，念归以悲。嗟哉杨德祖，蚩蚩真小儿。"
    ]
  },
  {
    "id": "e647d10ff12644b8551fef33d847cba1",
    "title": "蒋仲诚墨牛图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "溪水无泥新雨馀，日透高树秋扶疏。牧儿挈笭箵，独漉水中鱼。",
      "人闲放牛牛自如，一牛长鸣望太虚。一牛顾其牧，无乃亦笑渠。",
      "我见㗳然，观物之初。嗟哉蒲山子，区区读何书。"
    ]
  },
  {
    "id": "e647d10ff12644b834f5635009d9dfda",
    "title": "洗衣曲同唐括子宽赋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "洗衣女郎足如雪，寒波晓浸鸦头袜。",
      "笑移纤笋整缃裙，素腕微鸣玉条脱。",
      "罗衣泪粉痕斑斑，欲洗未洗沉吟间。",
      "波寒恐洗郎思去，不洗复恐傍人看。",
      "红颜娟娟照清泚，只惜芳年驶如水。",
      "西风梦冷鸳鸯起，露滴红香藕花死。",
      "洗衣洗衣复洗衣，小姑嗔妾归去迟。",
      "小姑十二方娇痴，此恨他年汝自知。"
    ]
  },
  {
    "id": "e647d10ff12644b8552fbb744b039ba0",
    "title": "洗衣辞再同仲宽赋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "妾身内郡良家女，双鬟嫁作东邻妇。寒机霜夜织流黄，输与官中了门户。",
      "嫁时春衣裁白苎，是妾手中织成布。相从箕帚不暂离，虽有新衣不如故。",
      "忆曾女傅授妾诗，被服浣濯古后妃。妾家贫素无侍儿，携衣洗洗妾不辞。",
      "妾人不是西家施，浣纱石上扬蛾眉。妾人不比溧阳女，杀身急义中道亏。",
      "河之水，清且漪，中有鲤鱼红尾肥。堂上老姑日午饥，洗衣洗衣须早归，河上风尘缁妾衣。"
    ]
  },
  {
    "id": "e647d10ff12644b8158adb9b4abaecb9",
    "title": "送张东阳弟",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔我归自黄山时，曾送龙虎张君诗。",
      "张君善诗逼张籍，淡若古瑟弦朱丝。",
      "难兄之下有难弟，有道有术仍能医。",
      "携诗过我茅屋底，每忆令兄欣见之。",
      "上清真人矞云气，南阳太守清冰姿。",
      "顾惭寘我珠玉侧，华胄遥遥那得辞。",
      "君归见兄道贱子，别二十年双鬓衰。",
      "山中茯苓倘可斸，岁晚楖栗当相随。"
    ]
  },
  {
    "id": "e647d10ff12644b823ca96c2e5475a8b",
    "title": "雪坡歌为丁彦亨作",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昆仑月窟西坡陀，太古有雪高嵯峨。金天爽气几万里，下压雪外之蓬娑。",
      "乾坤何处著清致，只有珠湖明月扬清波。丁君胸次有如此，相逢索我题雪坡。",
      "我歌不工奈君何，何时一舸夜相过。阆风玄圃渺倒景，琼林玉树交寒柯。",
      "题诗呼起雪堂老，置酒酌之金叵罗。然后蹑积石，俯黄河，直骑白凤青冥表，共听瑶池黄竹歌。",
      "看君散此太古雪，下与草木回春和。"
    ]
  },
  {
    "id": "e647d10ff12644b81f519b5c9dcfd76d",
    "title": "送宪掾孙德谦北上",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "孙君宪府之白眉，拱璧莹然廊庙姿。",
      "往年少府寔初筮，当道好官多见知。",
      "鸂𪆟夜自金滩起，騄駬晓上青天驰。",
      "淮霜秋清古柏树，海月夜白扶桑枝。",
      "宪家宏纲甚照耀，绣衣使者常嗟咨。",
      "飞剡如云集台阁，束书即日趋京师。",
      "恭闻先公古遗爱，只今古道人犹思。",
      "高门翼翼后必大，天道昭昭今在兹。",
      "紫微华盖森列辅，灵芝朱草祥明时。",
      "蜚腾去去君莫迟，舜琴待和薰风诗。"
    ]
  },
  {
    "id": "e647d10ff12644b88bcaf0407c26b71b",
    "title": "赤盏为肃慎贵族于今为清门希曾其字者读书为诗善鼓琴且工墨菊有新意为予作四幅留其二徵诗为赋此云",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔人画梅如相马，此意岂在骊黄者。",
      "希曾墨菊乃似之，是何奇趣幽且雅。",
      "松窗无人高卧起，池水尽黑临书罢。",
      "玄霜玉碗捣秋风，露湿吴纨净潇洒。",
      "金钱失却汉宫寒，蛱蝶飞来怨清夜。",
      "曩予步屧东篱下，采采黄花不盈把。",
      "即今却似雾中看，老眼摩挲忽惊诧。",
      "熟视经营惨淡馀，希曾岂是寻常画。",
      "坡翁墨花诗更奇，我今材薄况衰谢。",
      "醉来墨沈倒淋漓，自拭乌丝为君写。"
    ]
  },
  {
    "id": "e647d10ff12644b82eaee9a048b62182",
    "title": "题甬东卓习之郭熙雪霁图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "扆中七月天气热，广文先生晨告别。",
      "生绡短卷出袖间，四坐森寒动秋发。",
      "青山漫漫夜来雪，玉虬晓冻鳞甲裂。",
      "江寒树黑乱于云，浦白沙明光胜月。",
      "是时樵苏俱不爨，千门闭户无车辙。",
      "二翁偶坐何所为，掀髯起视天宇阔。",
      "忆昔剡溪曾壮游，照舸玻璃夜光发。",
      "广文之家住甬东，颇闻此景尤奇崛。",
      "金鳌背上望银涛，羽节琼旌蔽琼阙。",
      "送君归去一题诗，清梦先君过吴越。"
    ]
  },
  {
    "id": "e647d10ff12644b88b78bec0e9eb30d4",
    "title": "题苏昌龄画",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "徐君远从西江来，亲为苏子作松石。",
      "松三千年铁作肤，石亦苍寒太古色。",
      "几株老木相因依，气格不敢与之敌。",
      "洲前摇摇者舟子，短棹沧江荡晴碧。",
      "著子啸歌于其中，仰观青天岸白帻。",
      "是时东山月始出，无边露气连赤壁。",
      "潜蛟出舞巢鹘翔，江姬色动三太息。",
      "眼中之人有太白，风云变态俱无迹。",
      "前辈风流今复闻，人间绝景岂易得。",
      "徐君更为添野夫，共泛灵槎卧吹笛。"
    ]
  },
  {
    "id": "e647d10ff12644b85fd778b89d4bf236",
    "title": "湛渊王提点招饮出示座主马中丞诗归赋此谢之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "石田仙人玉为节，绣衣秋映琪花雪。",
      "袖挥骊珠五十六，飞到淮南是明月。",
      "淮南高士王方平，双骑苍鹿吹瑶笙。",
      "卧看明月在窗户，桂树云影秋冥冥。",
      "昔我乘槎斗边去，亲饮仙人玉杯露。",
      "丹成一别三十秋，东望玄洲隔烟雾。",
      "手攀桂树白发新，方平觞我脯麒麟。",
      "饮酣语旧逸兴发，笑傲沧海生微尘。",
      "金鸡呼日扶桑晓，三山如黛潮声小。",
      "明当握手共掀髯，日观层巅一长啸。"
    ]
  },
  {
    "id": "e647d10ff12644b81e59acd90e04bc94",
    "title": "题徐君美山水图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "天云惨淡江欲雨，古木阴森精灵语。",
      "春潮夜落富阳江，短篷晓系苍厓树。",
      "篷间文人清隐者，傲视沧浪吟太古。",
      "蜑人捉鱼贯杨柳，沽酒欲归沙店暮。",
      "掀髯以手招其来，划起沙汀数行鹭。",
      "鹭飞不尽青天长，渔舟散入芦花雾。",
      "远山近山无数青，我恐斯人有新句。",
      "酒船独载西家施，玉手冰盘行雪缕。",
      "酒酣竹弓抨野鸭，笑调吴儿短蓑舞。",
      "开图兴发思赋归，山水东南美无度。"
    ]
  },
  {
    "id": "e647d10ff12644b8e2c49d2ca3582498",
    "title": "题李太白观瀑图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "晓读谪仙诗，夜梦谪仙人。反被锦袍横玉麈，夜月瑶树秋无尘。",
      "遥指风烟昔巴蜀，长鲸掉尾沧溟覆。人间溷浊不堪言，挥手匡庐看飞瀑。",
      "瀑飞万古匡庐山，我辈长留天地间。身骑飞鲸蹑恍惚，月明夜夜听潺湲。",
      "予亦浩荡云林客，乞与飞淙洗心魄。觉时见画独茫然，月满青山澹秋色。"
    ]
  },
  {
    "id": "e647d10ff12644b8b006b45afc8c49f9",
    "title": "李秀才琴所卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "圭斋先生吾座主，扬州拜之今五年。",
      "京师见赠李君字，我未识面知君贤。",
      "君家具区滉漭边，流水倒入冰丝弦。",
      "山空露下鹤孤响，林深人稀兰独妍。",
      "忆昔我从成连仙，夜鼓一曲蓬莱巅。",
      "众真拊掌六鳌舞，碧海白月悬青天。",
      "论心相许太古上，握手一笑清尊前。",
      "圭斋今者欧阳子，将琴未老先归田。",
      "何时青山拂白石，听写松涧鸣秋泉。",
      "曲终细说玉堂事，与作人间图画传。"
    ]
  },
  {
    "id": "e647d10ff12644b8982500525b17267e",
    "title": "闽关水吟",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "闽关之水来陇头，排山下与闽溪流。",
      "闽溪送客东南走，直到嵩溪始分手。",
      "客居溪上云几重，乌啼月出门前松。",
      "天风吹云数千里，飘飖直度长江水。",
      "清淮浩荡连黄河，碧树满地黄云多。",
      "梦中长记关山路，陇水潺湲似人语。",
      "觉来有书不得将，海潮不上嵩溪阳。",
      "平原春晚生芳草，杜鹃声里令人老。",
      "行人归来动十年，潺湲陇水声依然。",
      "安得湘弦写呜咽，弹作相思寄明月。"
    ]
  },
  {
    "id": "e647d10ff12644b8f5a795db9058dae3",
    "title": "送宣掾李伯鲁北上",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "忆昔君家先柱史，肮脏不与世低昂。",
      "春秋千古寸心赤，风雪十年霜鬓苍。",
      "丹穴之雏有文章，早陪时髦歘高翔。",
      "东行吴会西江湘，鹭车所历飞秋霜。",
      "崎岖五岭求盗使，何能慁君此彷徨。",
      "英英大阃殿南服，淮海襟带环其疆。",
      "幕中芙蓉白日静，笔下玉蕊春风香。",
      "三年笑谈此日别，别意已觉随飞樯。",
      "莺啼冥冥江树绿，雁去漠漠河流黄。",
      "天街析木霄汉上，列宿清润垂光芒。",
      "君家世德理必复，君今升矣我所望。",
      "人生变化安可量，人生变化安可量。"
    ]
  },
  {
    "id": "e647d10ff12644b8a8658152a42a2a94",
    "title": "题安可久山水之间",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "安子可久何清修，读书淮海之东头。淮山娟娟桂枝碧，淮水苍苍瓜蔓流。",
      "云开翡翠耀初日，月出玻璃涵素秋。作亭名以山水间，浩荡逸兴生沧洲。",
      "松巅有时见放鹤，苇畔亦或听拿舟。一翁二季乐复乐，万事区区何所求。",
      "我闻伯牙去已久，人间琴意常悠悠。安子安子尔家古瀛洲，列仙冠盖此中游。",
      "山连归墟北斗近，水到碣石青天浮。侧聆海上有灵槎，子能乘之问牵牛。",
      "我家溪上更清绝，瑶草长尽何淹留。亦欲翛然税凡鞅，相从羽人戏丹丘。"
    ]
  },
  {
    "id": "e647d10ff12644b825a2a94cd92e596f",
    "title": "题双峰禄天泉上人所藏南岳笑印蒲萄幛",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "南岳之僧今玄奘，西游惯见龙珠帐。",
      "满襟萧爽金天秋，醉洒双峰雪色幛。",
      "双峰上人昼诵经，阶前雨花深一丈。",
      "老髯合遝献夜光，贝阙苍苍月东上。",
      "我尝酷爱温日观，今见此画尤豪宕。",
      "古藤千年蛟始蜕，霜骨脱落转崛强。",
      "柔枝百尺凤下翔，翠蕤婀娜森相向。",
      "新须旧叶更可怜，蝉翼蝇头纷万状。",
      "下有漪兰杂奇石，意态翛然甚幽旷。",
      "忆昔吾家汉博望，万里乘槎凌浩荡。",
      "今朝展幛寒色来，眼底玉关冰雪壮。",
      "亦欲因之歌远游，大呼千斛凉州酿。"
    ]
  },
  {
    "id": "e647d10ff12644b83e196e77bb0f5144",
    "title": "题高元德三山图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "我别三神海上之群仙，海水清浅三千年。狂吟醉倒不归去，碧桃飘雪春风前。",
      "使君此画非人间，令我把玩心茫然。六鳌赑屃戴坤轴，鼎立其下根株连。",
      "曾峰俯视扶桑日，老树远入苍梧烟。崩崖鬼斧怒斸断，白虹喷薄飞奔泉。",
      "绿阴沙际行人立，渔舟天末来翩翩。石桥苍藓滑去马，似听流水声潺湲。",
      "云深路绝乔木合，忽入小有仇池天。楼台明灭翠远近，红雾蓊郁蛟龙缠。",
      "我疑金银宫阙此景是，中有陈抟犹醉眠。欲呼白鹤跨之去，平生未了名山缘。",
      "明当拂衣卧松石，石室共读青苔篇。"
    ]
  },
  {
    "id": "e647d10ff12644b8764a4dc0b4eb2145",
    "title": "题杨子文罗汉渡海图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "天台之东巨瀛海，蒙蒙元气浮无边。",
      "应真十六山中来，径渡万里蛟鼍渊。",
      "巨灵前驱海若伏，翠水帖帖开红莲。",
      "神螭猛兽竞轩翥，穹龟巨鱼相后先。",
      "一山浮玉当其前，石室古藓垂千年。",
      "异人高居役众鬼，挽过巨浸如飙旋。",
      "贝宫神君迎且拜，明星玉女争花妍。",
      "阴风黯淡百怪集，芙蓉旗影飞翩翩。",
      "石桥回望渺何处，紫翠明灭空云烟。",
      "问渠飞锡何所往，毋乃鹫岭朝金仙。",
      "金仙雪山方宴坐，笑汝狡狯何纷然。",
      "书生平生未省见，太息此画人间传。",
      "清时麟凤在郊野，白日杲杲行青天。"
    ]
  },
  {
    "id": "e647d10ff12644b81f5924dce3f916b5",
    "title": "题吴子和山水",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "今代高人张师夔，茧纸画出紫阳诗。青山娟娟洗宿雾，绿树粲粲含朝曦。",
      "孤篷高卷在沙脚，一叟独坐闲支颐。返思前夜风雨恶，满蓑白雨飞淋漓。",
      "牛渚天昏神鬼出，龙门雷动鼋鳌移。明朝起视天宇净，金盘高挂扶桑枝。",
      "云收浪息非昨梦，树色山光如旧时。乃知穹壤间，神明有如斯。",
      "高天日月常昭朗，平陆风涛自险巇。紫阳之仙去我久，兹理明明知者希。",
      "秦川吴子和，读书见天机。喜得此画邀我题，嗟我倦游材力衰。",
      "大江长淮动千里，似此几回亲见之。行年五十未闻道，径欲从此栖武夷。"
    ]
  },
  {
    "id": "e647d10ff12644b8a3e430dd5393ec85",
    "title": "题扬子第八港韩氏十景卷",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "白霫赵子诗句好，三年不见心懆懆。",
      "清晨小卷到我前，万里江天净如扫。",
      "扬州城高云气秋，八公骑鹤时下游。",
      "焦山丹井夜光歇，钟声晓入江南洲。",
      "埋轮人去英雄泣，至今忠愤春潮急。",
      "枉渚维舟竟日横，行人唤渡移时立。",
      "丝丝垂柳郁金黄，渺渺流辉组练长。",
      "残阳欲没明月出，神山二点青螺光。",
      "港口归帆如鸟翥，雪暗江村不知处。",
      "浦寒蓑白一渔归，沙净江清群雁聚。",
      "金山山前扬子津，舟中来往逐风尘。",
      "江灵绝景閟之久，持似潇洒江居人。",
      "草堂无赀发欲白，我与赵子俱为客。",
      "起来书罢十景图，目送飞沤下江碧。"
    ]
  },
  {
    "id": "e647d10ff12644b8482b2fcafae17d3b",
    "title": "题饶良卿所藏界画黄楼图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "饶君手持新画图，起摩双眼惊老夫。高林叶响昼淅沥，平皋野色春模糊。",
      "绮疏绣瓦细毫末，雕栱朱甍盘郁纡。楼前磊落三长身，幅巾大带皆文儒。",
      "我疑岳阳或黄鹤，此外风景江南无。君云乃是徐州之黄楼，令我怅然思大苏。",
      "洪河西来厚地裂，蛟鳄抃舞号天吴。飞楼雄压城之隅，万马肃肃东南趋。",
      "是州项氏昔所都，绿枪金镞埋平芜。沥肝作书上明主，远略翻见英雄粗。",
      "相携一笑视千古，恐是昨者黄陈徒。细看古意在绢素，稍觉爽气浮眉须。",
      "千年融结岂易得，峨眉草木今犹枯。当时漂流江海遍，终古志士长嗟吁。",
      "君到楼中若把酒，明月正在青天孤。"
    ]
  },
  {
    "id": "e647d10ff12644b8dd1e12f64cf9d354",
    "title": "长江万里图为同年汪华玉赋",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "漷州太守吾同年，香凝画戟春风前。谈诗虚幌坐白昼，忽见浩荡万里之江天。",
      "天开地辟鸿蒙外，风回日动神灵会。蓉旗翠节下葳蕤，阴火明珠出光怪。",
      "西山雪水青霄来，豁然峡断长川开。洞庭浪阔秋荡漾，汉阳树远云徘徊。",
      "庐阜迢遥到牛渚，复渚重洲散平楚。布帆漠漠瓜步烟，红叶离离石城雨。",
      "山庵似听疏钟鸣，野桥疑有行人行。村墟微茫灌木暗，绝境毫末俱分明。",
      "旅榜前头更渔艇，万鹜千鸦动寒影。水穷霞尽已欲无，犹是海门秋万顷。",
      "野人兴发沧洲间，欲呼艇子吾东还。熟看乃是云巢画，巧夺神力回天悭。",
      "太守邀我题小草，上有仙人虞阁老。开图欢喜悲忽来，令我有句不能道。",
      "仙人昔欲三神游，我居三神海上头。成连携我鼓琴处，白浪如山龙出游。",
      "夜梦从之看浴日，十洲青小洪波赤。仙人教读新宫铭，酒醒扶桑露华白。",
      "小山桂树淮之洲，雁影几度空江秋。呜呼仙人不可见，太守与我心悠悠。"
    ]
  },
  {
    "id": "e647d10ff12644b8ed474352e7e3a285",
    "title": "予使日南道吉安府主来访舟中命医者王本达馈以善药时予困于秋暑心目为之豁然感其意走笔为赋长句以赠",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "青原之山白鹭洲，清淑所产多名流。",
      "诗书岂惟继冠带，方技亦复传箕裘。",
      "王郎肘后富奇术，族医如林谁与俦。",
      "成林树杏光炫书，凿井种橘清涵秋。",
      "自言家传十二世，奇疾遇之俱有瘳。",
      "我持英荡使交州，秋暑作梗停吾舟。",
      "舟中拜谒馈善药，令我醒心宽百忧。",
      "桄榔椰叶蛮溪稠，飞鸢跕跕天南陬。",
      "劝加餐饭慎自宝，临分好意殊绸缪。",
      "明年岭梅青豆小，候我归棹春江头。",
      "濡毫为作宋清传，使尔不朽名长留。"
    ]
  },
  {
    "id": "e647d10ff12644b85574999959c6e650",
    "title": "题知印赵希贡沧江渔隐图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "金华之山浙水东，高人曾隐于其中。看棋乃逢牧羊子，从一白鹿双青童。",
      "为言仙家足官府，人间适意差无苦。手把虹霓百尺竿，西占沧江钓烟雨。",
      "青山江上画不如，影落西湖摇碧虚。左携玄真右鲁望，意在清隐非求渔。",
      "石上苍苔坐吹笛，龛赭闲看几潮汐。大鱼出舞小鱼听，钓本无钩安用直。",
      "世间真隐能几人，何如天隐乐最真。口吟沧浪望太古，心与鸥鹭遥相亲。",
      "予亦烟波垂钓客，新诗犹带沧江色。五羊一见如故人，浩然兴入钱塘春。",
      "独不见辛苦任公钓东海，五山三岛流安在。何当与子赋归来，脚叩两舷歌欸乃。"
    ]
  },
  {
    "id": "e647d10ff12644b808f584c0484665f5",
    "title": "别广东周参政干臣",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "昔年涨海奔长鲸，五羊城上飞搀抢。大明天子赫斯怒，铜虎夜发期门兵。",
      "戈船下濑走海若，彀骑度岭潜山精。刺桐春开白日丽，篁竹夜静微霜清。",
      "蛮陬夷落动万里，诈谖叵测非人情。中台持书国名卿，帝命汝往为长城。",
      "凤阙峨冠拜明诏，龙江伐鼓严前旌。仙人羡门安期生，蓉旗羽节缤来迎。",
      "南溟万里展明镜，石尤风息波无惊。马人龙户来杂遝，蜃楼蛟室收峥嵘。",
      "磊落明珠溢中国，斓斑卉服朝神京。会闻颂声彻丹扆，入执政柄苏黎氓。",
      "独不见唐家名相宋广平，广州都督升台衡。"
    ]
  },
  {
    "id": "e647d10ff12644b8c76adeb0f83c276b",
    "title": "牛士良惠诗既倚歌以和仍赋长句一篇以答之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "忆昔千步廊间住，起听胪传禁门曙。",
      "甲午科中看大魁，奇章公后闻芳誉。",
      "掉鞅天街笑语同，谭文雪屋过从屡。",
      "云龙上下许相逐，鸿燕参差那再遇。",
      "倏逢令侄在金陵，还与老夫同玉署。",
      "紫泥忽自天上来，英荡偕从日南去。",
      "画鹢秋飞江面风，蓝舆晓湿关头雾。",
      "广州西下望珠浦，邕管南边过铜柱。",
      "槿花红照瘴雨山，椰叶翠暗蛮烟路。",
      "嗷嗷长念雁回边，跕跕遥怜鸢堕处。",
      "自嗟老愧希古心，每羡才堪济时具。",
      "佐宣德意示怀柔，劝涉炎荒慎将护。",
      "蘘荷先备蛊气侵，薏苡仍戒流言污。",
      "己欣婉画起迂疏，更喜清诗慰迟暮。",
      "来春庾岭及晚梅，到日新洲采芳杜。",
      "君上王维应制篇，我寻平子归田赋。",
      "金銮寓直倘所思，好倩双鱼传尺素。"
    ]
  },
  {
    "id": "e647d10ff12644b8160abcbdbf5c2900",
    "title": "有竹诗为张伯起子玄略作",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "我昔对策大明宫，骑马躞蹀行春风。",
      "万花园亭会乡里，曾拜君家有竹翁。",
      "翁时中年我差少，同姓同乡复同调。",
      "酥茶清美酪酒浓，倒意倾情共谈笑。",
      "翁住剑津之上游，我家鸣玉溪水头。",
      "故山青琅动万个，相约老去营菟裘。",
      "翁向滕州我淮县，四十年间两鸿燕。",
      "忧葵空复寸心同，宿草宁期双泪泫。",
      "桄榔叶碧邕江清，见翁令子难为情。",
      "卷中恍觌此君面，爽气尚与秋峥嵘。",
      "闽山萧索飞寒怜，乔木故家几欲尽。",
      "有竹有竹今何如，伤心久断平安信。",
      "吾乡海上三神山，翁今弭节于其间。",
      "令威来归想愁绝，节上冥冥都成斑。",
      "两江信美非吾土，子母少留还竹所。",
      "明年倘许乞悬车，共斫长竿钓烟渚。"
    ]
  },
  {
    "id": "e647d10ff12644b8ba03e49d64fda912",
    "title": "别胡长之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "我家玉溪溪上头，流萍南北四十秋。闽中故人稀会面，乃见二妙岭外之炎洲。",
      "吾宗泫略佳公子，翠竹鸾停世其美。长之材名与之匹，三胡诸孙固应尔。",
      "我持使节安南行，忽逢联璧双眼明。建武驿中饮我酒，一笑万里蛮烟清。",
      "桂花榕叶天涯雨，把臂谈诗喜欲舞。虚名误我走俗尘，满意看君听乡语。",
      "敝庐荒垄狐兔盈，每一念至几无生。君乘长风破巨浪，功成即为吾乡荣。",
      "邕江东流日千里，明年不归如此水。锦衣行昼倘先予，为报音书万山里。"
    ]
  },
  {
    "id": "e647d10ff12644b83024c3547470b58c",
    "title": "赠安南善书阮生生名太冲为予书春秋春王正月考及安南行稿予喜其楷法遒美更其字曰用和而诗以赠之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "安南有生阮太冲，隶书国中称最工。劲如精兵槊善舞，疾若快匠斤成风。",
      "老夫持节使绝域，眼昏头白垂龙钟。著书暇日使之写，一笑聊足舒心胸。",
      "写书设官自汉代，嗟汝乃在炎荒中。迢迢岭表产丹荔，郁郁涧底生青松。",
      "我兴为尔作长句，生起再拜生春容。独不见琼州姜生遇苏子，姓名亦可传无穷。"
    ]
  },
  {
    "id": "e647d10ff12644b8332110022e583c22",
    "title": "赠安南善书阮生生名廷玠为予书春秋春王正月考及安南行稿予喜其楷法遒美更其字曰宝善而诗以赠之",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "安南有生阮廷玠，隶书国内知名最。整如老将严甲兵，庄若端人正冠带。",
      "老夫持节使炎州，头白眼昏今老大。著书暇日使之写，一笑令人心目快。",
      "唐时选人用楷法，嗟尔乃在要荒外。翡翠天涯隐羽毛，蛇珠海底沈光怪。",
      "我兴为尔作长歌，生起修容重再拜。独不见儋耳黎生遇老坡，亦得姓名传后代。"
    ]
  },
  {
    "id": "e647d10ff12644b8b8a37d5fbe9f802c",
    "title": "次韵黄观复见贻古意",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "世本良家子，环佩不下堂。",
      "结发承光宠，被服兰茝香。",
      "援琴操国风，古意何微茫。",
      "君恩逾山岳，妾命良自伤。",
      "高堂拜明月，为妾照衣裳。",
      "衣上罗带长，三岁不改芳。",
      "岂惭下体薄，所贵中怀臧。",
      "愿言充扫除，矢心侍君王。"
    ]
  },
  {
    "id": "e647d10ff12644b8d1bd01145a162cdc",
    "title": "赋段节妇",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "莫磨青铜镜，莫理冰丝弦。",
      "黄鹄不重行，女贞难再妍。",
      "嗟嗟未亡人，寂寂长自怜。",
      "百死何足惜，但惜负所天。",
      "嫁时旧巾栉，不忍弃且捐。",
      "所天谅有知，携之见黄泉。"
    ]
  },
  {
    "id": "e647d10ff12644b817eea2bc0ecd0ab2",
    "title": "春厓堂诗",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "上天生万汇，何物能报之？所以古孝子，感兹《蓼莪》诗。",
      "况母红芳年，手提黄口儿。独于霜雪际，回此阳春熙。",
      "昔为断蓬根，今如芳兰枝。母恩虽莫报，子职当何为。",
      "愿将一寸草，化作倾阳葵。上以承君宠，下以报母慈。"
    ]
  },
  {
    "id": "e647d10ff12644b80b522e1eaa989829",
    "title": "题松石图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "繄松之苍，繄石之刚。",
      "曷以比德，维士之良。",
      "有苍者松，有刚者石。",
      "繄士之良，维以比德。"
    ]
  },
  {
    "id": "e647d10ff12644b8eb04d40cf2f08309",
    "title": "题松隐图",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "苍苍藓石，谡谡云松。",
      "空山无人，明月在筇。",
      "我思武夷，三十六峰。",
      "之子之迈，携琴曷从。"
    ]
  },
  {
    "id": "e647d10ff12644b82a16e5d83d84d1f1",
    "title": "江南曲",
    "authorName": "张以宁",
    "authorId": "e647d10ff12644b82df45244d1ee59e2",
    "dynasty": "明",
    "content": [
      "中原万里莽空阔，山过长江翠如泼。",
      "楼台高下垂柳阴，丝管啁啾乱花发。",
      "北人却爱江南春，穹碑城外如鱼鳞。",
      "青山江上何曾老，曾见南人是北人。"
    ]
  },
  {
    "id": "e647d10ff1275dbfce322010e4522020",
    "title": "王澹子居士新葺野樗亭成招集同赋",
    "authorName": "释古卷",
    "authorId": "e647d10ff1275dbfd1457b72d1457b72",
    "dynasty": "明",
    "content": [
      "未许言高隐，茅亭置水乡。",
      "选苔先覆地，借竹远临墙。",
      "辩古藏俱出，谈空兴倍长。",
      "因僧汲西涧，竟夕发茶香。"
    ]
  },
  {
    "id": "e647d10ff1275dbf6fb2c09664c550f3",
    "title": "山中早秋",
    "authorName": "释古卷",
    "authorId": "e647d10ff1275dbfd1457b72d1457b72",
    "dynasty": "明",
    "content": [
      "山中暑初退，一雨便成秋。",
      "峰影当窗落，泉声绕榻流。",
      "吟兴为菊早，病起送人游。",
      "万籁此时动，予将何所求。"
    ]
  },
  {
    "id": "e647d10ff1275dbfeee77b8d671566ec",
    "title": "送曹源公游西樵卜隐",
    "authorName": "释古卷",
    "authorId": "e647d10ff1275dbfd1457b72d1457b72",
    "dynasty": "明",
    "content": [
      "云中鸡犬似仙邻，欲扫何峰可避尘。",
      "谷口片霞窥过客，松间微月照幽人。",
      "竹香晚食寻烧笋，花落行单羡积茵。",
      "想得到时衣履湿，满山红雨杜鹃春。"
    ]
  },
  {
    "id": "e647d10ff1284ae688dda3129577e969",
    "title": "过故沈丘王废苑",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "寂寞何王苑，荒凉废寝孤。",
      "月临还玉砌，风振自金铺。",
      "春暖狐交窜，天昏鹳独呼。",
      "可怜台下柳，还对古城隅。"
    ]
  },
  {
    "id": "e647d10ff1284ae682c6d3cd58012d0a",
    "title": "御苑秋砧",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "露结金扉冷，霜凄绣幕深。",
      "搴罗出素手，乘月响清砧。",
      "高入宫云断，低随阁漏沈。",
      "无言为谁苦，永夜助蛩音。"
    ]
  },
  {
    "id": "e647d10ff1284ae63e02cd9c5003ff35",
    "title": "天王寺春望",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "招提春望尽烟霞，绿竹青松老衲家。",
      "门对三山纡宋苑，碑传二帝狩胡沙。",
      "云边虚阁流清磬，树里寒僧演《法华》。",
      "人代几回登眺处，空余辇道夕阳斜。"
    ]
  },
  {
    "id": "e647d10ff1284ae6c4d61ebc3d4e4946",
    "title": "旅夜忆郁子南归",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "月上高梧风露清，疏灯旅夜忆君行。",
      "孤舟深傍芦花宿，鱼火潜依浦屿明。",
      "江上雁过乡思剧，天涯人去梦魂惊。",
      "含情无那江皋晚，愁听寒更断古城。"
    ]
  },
  {
    "id": "e647d10ff1284ae6397fd76a866dbb74",
    "title": "秋兴四首",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "宫梧殒翠下承明，御水流寒绕帝京。",
      "北极天连鳷鹊观，西山云起凤凰城。",
      "露凝仙阙开金掌，月照千门锁玉衡。",
      "惟有伶俜梁苑客，旅魂零落不胜情。"
    ]
  },
  {
    "id": "e647d10ff1284ae6397fd76af43cbf8f",
    "title": "秋兴四首",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "山盘万岁倚妆楼，异代君王此地游。",
      "积翠中天通复道，隔湖倒影入寒流。",
      "月沉舞榭虚环佩，帘卷歌梁近斗牛。",
      "惟有彩云长不散，飞来飞去凤城头。"
    ]
  },
  {
    "id": "e647d10ff1284ae6397fd76aea982274",
    "title": "秋兴四首",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "西山龙藏郁巑岏，闻说先皇此驻銮。",
      "百道泉光飞宝地，万年松影静瑶坛。",
      "绮罗香寝天花落，剑佩声沉曙月寒。",
      "玉蕊琼枝长不老，空余辇路石漫漫。"
    ]
  },
  {
    "id": "e647d10ff1284ae6397fd76ab8a059ff",
    "title": "秋兴四首",
    "authorName": "田汝鳷",
    "authorId": "e647d10ff1284ae6d1457b72d1457b72",
    "dynasty": "明",
    "content": [
      "西苑迢迢隔绛河，遥瞻禁御渺烟波。",
      "天临偏甸开仙仗，日下平芜散玉珂。",
      "宫漏漫从三殿报，炉烟别向九霄多。",
      "龙池会有承恩处，谁唱清平第一歌。"
    ]
  },
  {
    "id": "e647d10ff1571b0d6f1be7e506d5b1b6",
    "title": "闺怨",
    "authorName": "周在",
    "authorId": "e647d10ff1571b0dd1457b72d1457b72",
    "dynasty": "明",
    "content": [
      "江南二月试罗衣，春尽燕山雪尚飞。",
      "应是子规啼不到，故乡虽好不思归。"
    ]
  },
  {
    "id": "e647d10ff15a3ce2972da03a508e0a8a",
    "title": "登高",
    "authorName": "袁臂",
    "authorId": "e647d10ff15a3ce2d1457b72d1457b72",
    "dynasty": "明",
    "content": [
      "纵步凌高巘，招携酒伴同。",
      "偷闲谁学少，烂醉为成翁。",
      "山骨逢秋瘦，松鳞映日红。",
      "狂吟复长啸，帽落不知风。"
    ]
  },
  {
    "id": "e647d10ff15a3ce20cef14277957e7c3",
    "title": "德州中秋同姑苏徐觉予西湖张克壮对月",
    "authorName": "袁臂",
    "authorId": "e647d10ff15a3ce2d1457b72d1457b72",
    "dynasty": "明",
    "content": [
      "酒伴他乡亦未稀，开樽得月共相依。",
      "程途过半方知远，秋色平分倍觉辉。",
      "醉里顿忘身是客，醒来惟有露沾衣。",
      "独嫌夜静南枝鹊，不逐游人向北飞。"
    ]
  },
  {
    "id": "e647d10ff15a3ce2536cb140f5c9507b",
    "title": "村居春日",
    "authorName": "袁臂",
    "authorId": "e647d10ff15a3ce2d1457b72d1457b72",
    "dynasty": "明",
    "content": [
      "青山白水寄闲身，一度花开一度春。",
      "荏苒时光残短鬓，寻常酒债略东邻。",
      "看篁后苑禽声巧，把钓前溪月色新。",
      "梓里近来伤世故，惟予高卧不知晨。"
    ]
  },
  {
    "id": "e647d10ff15a3ce2f041c46669caab86",
    "title": "秋日送熙儒兄还邕州",
    "authorName": "袁臂",
    "authorId": "e647d10ff15a3ce2d1457b72d1457b72",
    "dynasty": "明",
    "content": [
      "笑傲烟霞不记年，壮游逸兴两翩翩。",
      "来经勾漏丹砂灶，归泛浮槎碧汉川。",
      "桂岭花香鸰路远，郁江云淡雁书传。",
      "旁人若问扬雄事，为道玄之老又玄。"
    ]
  },
  {
    "id": "e647d10ff15a3ce206916bcec4f64708",
    "title": "寄临贺诸友",
    "authorName": "袁臂",
    "authorId": "e647d10ff15a3ce2d1457b72d1457b72",
    "dynasty": "明",
    "content": [
      "各天栖息一枝安，险巇关河会面难。",
      "别后光阴忙里过，旧时笑语梦中欢。",
      "云行巫峡三湘阔，雁到苍梧八桂寒。",
      "千里故人能命驾，罗浮山顶月同看。"
    ]
  },
  {
    "id": "e647d10ff16118c90e7bafa8c942864a",
    "title": "老去",
    "authorName": "倪学究钜",
    "authorId": "e647d10ff16118c9d1457b72d1457b72",
    "dynasty": "明",
    "content": [
      "老去花能遣，愁来酒易亲。",
      "青苔生户牖，白石冷荆榛。",
      "总有生平好，谁怜旦暮人。",
      "樵苏聊自爨，稚子学供薪。"
    ]
  },
  {
    "id": "e647d10ff16118c978680d3061afe523",
    "title": "鬼方道中二首",
    "authorName": "倪学究钜",
    "authorId": "e647d10ff16118c9d1457b72d1457b72",
    "dynasty": "明",
    "content": [
      "垂老投荒极，风尘惨独行。",
      "流离遭世难，贫贱得人轻。",
      "烽起知兵合，岚开卜雨晴。",
      "敢辞山路险，日暮且孤征。"
    ]
  },
  {
    "id": "e647d10ff16118c978680d3014b9217b",
    "title": "鬼方道中二首",
    "authorName": "倪学究钜",
    "authorId": "e647d10ff16118c9d1457b72d1457b72",
    "dynasty": "明",
    "content": [
      "一雨累经旬，征夫殊苦辛。",
      "流沙深没膝，积潦涨浮身。",
      "马失曾行路，桥迷再渡人。",
      "兵戈兼岁事，天意岂无因。"
    ]
  },
  {
    "id": "e647d10ff16118c9285bc558e37d585c",
    "title": "避兵",
    "authorName": "倪学究钜",
    "authorId": "e647d10ff16118c9d1457b72d1457b72",
    "dynasty": "明",
    "content": [
      "客情乡思两相关，况复遭逢兵革间。",
      "无罪自投豺虎地，有官难御白乌蛮。",
      "九江源尽双鱼绝，孤骑晨征一剑闲。",
      "回首故园归未得，瘴烟寒雨满空山。"
    ]
  },
  {
    "id": "e647d10ff16118c9b87a20943217684c",
    "title": "镇远舟中",
    "authorName": "倪学究钜",
    "authorId": "e647d10ff16118c9d1457b72d1457b72",
    "dynasty": "明",
    "content": [
      "一上孤航喜复潸，䈙溪东下水潺湲。",
      "难禁有漏诸天雨，不断无名两岸山。",
      "夷汉此时方犄角，干戈今日遂生还。",
      "沅江芷草行堪采，遮莫闲花点鬓斑。"
    ]
  },
  {
    "id": "e647d10ff17016bff2c8fcf44ec5fc93",
    "title": "赠戴竹林",
    "authorName": "王德宾",
    "authorId": "e647d10ff17016bfd1457b72d1457b72",
    "dynasty": "明",
    "content": [
      "茅屋依山石径斜，卜邻只是两三家。",
      "门迎橘柚朝含雨，院拥桑榆晚带霞。",
      "耕凿有方铭屋壁，干求无策记窗纱。",
      "轩南隙地如分我，共学东陵老种瓜。"
    ]
  },
  {
    "id": "e647d10ff1715b1ef1c05c7699fab8c1",
    "title": "读王奉常敬羙公所撰先君光禄公墓志铭感赋",
    "authorName": "潘益之",
    "authorId": "e647d10ff1715b1ed1457b72d1457b72",
    "dynasty": "明",
    "content": [
      "窆石何因乞鼎言，开函字字泪潺湲。",
      "两朝芹曝臣心切，一日丝纶帝命尊。",
      "虚拟杖藜游五岳，尚馀词藻动中原。",
      "趋庭往事今流水，万卷空馀手泽存。"
    ]
  },
  {
    "id": "e647d10ff1715b1eec5459e1c1df9eea",
    "title": "展先光禄墓",
    "authorName": "潘益之",
    "authorId": "e647d10ff1715b1ed1457b72d1457b72",
    "dynasty": "明",
    "content": [
      "名山长瞰鉴江楼，佳气青葱结一丘。",
      "自荷先朝深雨露，可堪今日抚松楸。",
      "碑留宿草终天恨，风度啼乌入暮愁。",
      "八十五龄肋力竭，有怀明发未能休。"
    ]
  },
  {
    "id": "e647d10ff1715b1ea88c5676b940b6e4",
    "title": "长儿宪龙书报盘莲盛花待余归日称开九帙",
    "authorName": "潘益之",
    "authorId": "e647d10ff1715b1ed1457b72d1457b72",
    "dynasty": "明",
    "content": [
      "开缄字字见情真，伏枕犹能忆老亲。",
      "本为江山淹作客，却令风月待归人。",
      "浮邱洞口穷双目，穗石坛边寄一身。",
      "闻道白莲娇欲语，始知吾社未全贫。"
    ]
  },
  {
    "id": "e647d10ff1715b1eaae8db6d8bb2cc7d",
    "title": "同张秘书孟奇夜宿西樵四峰书院",
    "authorName": "潘益之",
    "authorId": "e647d10ff1715b1ed1457b72d1457b72",
    "dynasty": "明",
    "content": [
      "一入名山海宇宽，故人清夜此追欢。",
      "闲来杖屦林为藉，兴远烟霞箨是冠。",
      "百道飞泉风更急，满庭残叶夏偏寒。",
      "天街月色凉何限，七十峰头枕上看。"
    ]
  },
  {
    "id": "e647d10ff1718a7a54d068fa9eb368a9",
    "title": "康郎山奉旨",
    "authorName": "夏煜",
    "authorId": "e647d10ff1718a7ad1457b72d1457b72",
    "dynasty": "明",
    "content": [
      "三军战罢日重轮，好雨东来为洗尘。",
      "绝壁秋声清漱玉，白沙月色烂堆银。",
      "气成龙虎知王者，兆应熊罴得老臣。",
      "半夜内官催草檄，烛花影里绣衣新。"
    ]
  },
  {
    "id": "e647d10ff1718a7a99c14dccb1fda5e4",
    "title": "哀孙炎",
    "authorName": "夏煜",
    "authorId": "e647d10ff1718a7ad1457b72d1457b72",
    "dynasty": "明",
    "content": [
      "垂老戎马间，相知复何有。",
      "幼与孙炎交，于今俱白首。",
      "炎也雅好诗，落魄惟耽酒。",
      "醉中有神助，不放持杯手。",
      "才豪不受羁，焉肯事田亩。",
      "精勤脱颖出，盘错迎刃剖。",
      "浪迹帝王州，结交英侠薮。",
      "喈喈朝阳桐，濯濯新春柳。",
      "南北暗兵尘，妖星下天狗。",
      "我皇入金陵，一见颜色厚。",
      "高谈天下计，响若洪钟叩。",
      "即拜丞相掾，奉身事明后。",
      "再分太守符，兼绾都官绶。",
      "栝苍实重地，豺虎白日吼。",
      "皇曰汝孙炎，其往总制某。",
      "再拜谢不敏，宠命敢虚受。",
      "一年风俗淳，二年民物阜。",
      "三年远人归，上表请官守。",
      "文章曹刘亚，政事龚黄右。",
      "旧岁过金华，与炎适相偶。",
      "寒灯夜半花，春盘雪中韭。",
      "终宴竟忘疲，落月斜半卣。",
      "临别各上马，揽辔复立久。",
      "为言有小女，离家方襁负。",
      "今来已五周，见父能认否。",
      "未必到家期，封书附姑舅。",
      "置书箧笥间，才隔二月后。",
      "墨色尚未干，语音犹在口。",
      "胡为内变生，失我平生友。",
      "复恐是梦中，仰天当户牖。",
      "斗柄昏建辰，月魄夕在酉。",
      "乃知真死矣，恸哭吞声呕。",
      "后闻遇害时，捍刀落双肘。",
      "奋怒发冲冠，大骂血漂臼。",
      "维时东南天，彗出芒如帚。",
      "淫淫苦雨愁，烨烨惊电走。",
      "魂兮早归来，空山不可狃。",
      "我过孰与规，我病谁云灸。",
      "春酒酿蔷薇，奠子坟山缶。",
      "西京七叶貂，零落成草莽。",
      "既有千载名，焉用百年寿。",
      "峨峨冯公岩，与子同不朽。"
    ]
  },
  {
    "id": "e647d10ff1718a7a749c87be102dbd23",
    "title": "读宋太史潜溪集",
    "authorName": "夏煜",
    "authorId": "e647d10ff1718a7ad1457b72d1457b72",
    "dynasty": "明",
    "content": [
      "混沌初刓太素斫，挺生神人断鳌膊。剖戟割坤奠海岳，厥俗鸿荒人未觉。",
      "帝命图书出河洛，奇耦生画参伍错。焕乎斯文此其璞，二三启运乘飞跃。",
      "《典》、《谟》、《训》、《诰》、《雅》、《颂》作，《黍离》以降周室削。天将尼父为木铎，乃芟《诗》、《书》定礼乐。",
      "乃作《春秋》明善恶，谷罗万象归一勺。放弥六合卷诸橐，七十二子相唯诺。",
      "才出中州气浑朴，及汉《史记》变矩矱。西京雄健东差弱，建安马上诗横槊。",
      "其音稍振气已驳，晋更六代转销铄。唐包九有复充斥，至宋诸子雄相醾。",
      "庐陵崛起超卓跞，道州独立承绝学。后出新安最宏博，有元将相皆沙漠。",
      "往往南士登馆阁，从此斗牛气磅礡。乃挺奇才海东角，蚤年脱颖何落魄。",
      "贯穿经史探韬略，出入佛老搜冥漠。鲸跳鳌抃斗蛟鳄，不持寸铁徒手缚。",
      "大弨射日孰能彍，长剑倚天谁敢斫。是乃浩然之气扩，簸弄元化笔在握。",
      "星辰迸空如石落，刚风立海大雨雹。涌湍叠跃涛怒搏，百怪倏忽光挥霍。",
      "矫若鱼龙舞瀺灂，蔚若虎豹跳岝崿。飘若孤飞驾黄鹤，劲若百鸷出玄鹗。",
      "鍧铿大音振《咸》、《濩》，赤奕雄芒射干镆。迫而察之吁可愕，注如悬河思不涸。",
      "大田五谷当秋获，武库众宝开晨钥。左右而取非外攫，遂造平坦铲硗确。",
      "淙淙安流宗大壑，上尊玄酒殊澹泊。东序天球匪雕琢，自然光焰发葩萼。",
      "我时访君即命酌，春风蒲萄酿酥酪。雪夜氍毹拥，招月与友相酬酢。",
      "月入尊中明可捉，漱咽醲郁弃糟粕。此时豪纵脱矰缴，吐奇抉怪安可约。",
      "有乌如火天井络，扫除旬始销格泽。金篦刮目割翳膜，郢斤斫鼻挥漫垩。",
      "妙处神会不可度，而我旁观骇且怍。如遇仙人授金药，一食生羽脱尘壳。",
      "愿为弟子请奇着，先生忘言只大噱。余亦敛衽逡巡却，如此笔力扛鼎镬。",
      "不遇明主将焉泊，聘以束帛加双珏。幅巾大布起林薄，奏赋上林从杨柞。",
      "岂比执戟甘寂寞，天王手按龙泉锷。大振天声重开拓，势若新篁解春箨。",
      "用尔图像为丹雘，用尔作乐为箫籥。铭功颂德轩寥廓，日光月洁江汉濯。",
      "前驱班马鞭六驳，后驾欧苏骖两骆。千载而下宛如昨，碌碌余子徒龌龊。",
      "杰哉先生果何若？微子之裔散人托，景濂其字大夫爵。",
      "我作狂歌非用谑，投以木瓜报芍药。"
    ]
  },
  {
    "id": "e647d10ff1b44b4a08c7bd1ec0322ae1",
    "title": "华表江声",
    "authorName": "萧九皋",
    "authorId": "e647d10ff1b44b4ad1457b72d1457b72",
    "dynasty": "明",
    "content": [
      "标空峭壁倚江隈，入望江声动地来。",
      "水接苍梧通八桂，山连北极近三台。",
      "夜深拟和南征曲，风起应同玉剪催。",
      "闻道吕梁波峻急，汪澜千古砥潆洄。"
    ]
  },
  {
    "id": "e647d10ff1b44b4af975b36c968fd84e",
    "title": "文昌萝月",
    "authorName": "萧九皋",
    "authorId": "e647d10ff1b44b4ad1457b72d1457b72",
    "dynasty": "明",
    "content": [
      "东郊烟树远依依，解指文光照翠微。",
      "芦荻溪边遥共映，薜萝丛上逗清辉。",
      "文心似雪盈阶玉，笔底生花满树琪。",
      "霓羽当年知满匣，嫦娥应共乐芳扉。"
    ]
  },
  {
    "id": "e647d10ff1b44b4a0a98fcfe5023a53d",
    "title": "文峰耸汉",
    "authorName": "萧九皋",
    "authorId": "e647d10ff1b44b4ad1457b72d1457b72",
    "dynasty": "明",
    "content": [
      "崚嶒削立插云天，缥缈空中小八埏。",
      "奎璧星连光射斗，蛟龙日暖灿临川。",
      "东封碣石为池砚，西借昆阳作纸笺。",
      "赋就金门成五色，应多雁塔著名贤。"
    ]
  },
  {
    "id": "e647d10ff1b44b4a6f19dd2c87d4fb2e",
    "title": "文笔山",
    "authorName": "萧九皋",
    "authorId": "e647d10ff1b44b4ad1457b72d1457b72",
    "dynasty": "明",
    "content": [
      "谁将班管插遥天，苍翠横空文自妍。",
      "澹点秋旻排雁字，浓添春雾走龙蜒。",
      "便移锦石为池砚，即把香云作纸笺。",
      "赋就金门成五色，应多雁塔著名贤。"
    ]
  },
  {
    "id": "e647d10ff1c67adb4b9145ca14bbf694",
    "title": "古灶遗丹",
    "authorName": "陈羔",
    "authorId": "e647d10ff1c67adbd1457b72d1457b72",
    "dynasty": "明",
    "content": [
      "江清树绿鸟频啼，仙子丹成鼎未迷。",
      "云母自馀怜俗客，欲从勾漏借刀圭。"
    ]
  },
  {
    "id": "e647d10ff1c67adb18ca026ee4c39df4",
    "title": "金滩跃鲤",
    "authorName": "陈羔",
    "authorId": "e647d10ff1c67adbd1457b72d1457b72",
    "dynasty": "明",
    "content": [
      "百尺寒潭傍钓矶，滩边双鲤弄晴晖。",
      "龙门三月烟波阔，取次桃花浪里飞。"
    ]
  },
  {
    "id": "e647d10ff1f4f3fad88bc4883a9e36c1",
    "title": "屠纬真挽词二首",
    "authorName": "袁时选",
    "authorId": "e647d10ff1f4f3fad1457b72d1457b72",
    "dynasty": "明",
    "content": [
      "眼前泡影总堪伤，佞佛祈仙亦渺茫。",
      "啸馆未残经宿火，夜台先度五更霜。",
      "优昙证偈惊秋早，鹤驭传书恨海长。",
      "从此英雄俱撒手，寝门一哭泪千行。"
    ]
  },
  {
    "id": "e647d10ff1f4f3fad88bc488367d6fb0",
    "title": "屠纬真挽词二首",
    "authorName": "袁时选",
    "authorId": "e647d10ff1f4f3fad1457b72d1457b72",
    "dynasty": "明",
    "content": [
      "风流曾遣俗人猜，几掷千金散草莱。",
      "幸舍无鱼人欲去，翟门有雀客空来。",
      "雨昏黄犊穿荒冢，月冷青娥罢舞台。",
      "《玉树》、《柘枝》今谱尽，到头《薤露》为谁哀。"
    ]
  },
  {
    "id": "e647d10ff202f519a0bf03dbdca29c5b",
    "title": "怀仙志",
    "authorName": "何澜泰",
    "authorId": "e647d10ff202f519d1457b72d1457b72",
    "dynasty": "明",
    "content": [
      "薄命伤红粉，风流忆翠翘。",
      "歌藏花底舌，舞绝柳边腰。",
      "楚馆生牢落，骊山锁寂寥。",
      "素娥邀尔伴，仙路可逍遥。"
    ]
  },
  {
    "id": "e647d10ff202f519b5f218266e9e8dc5",
    "title": "忆昔行",
    "authorName": "何澜泰",
    "authorId": "e647d10ff202f519d1457b72d1457b72",
    "dynasty": "明",
    "content": [
      "寂寞逗春愁，一丘兰麝土。",
      "可怜泣露花，尚作迎风舞。"
    ]
  },
  {
    "id": "e647d10ff2115af122a7a0e716290ba8",
    "title": "秋日山还有怀",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "木叶萧萧下，空林向晚寒。",
      "人归逢节暮，花发忆同看。",
      "少壮留连易，中年哀乐难。",
      "篱边一樽酒，为尔不成欢。"
    ]
  },
  {
    "id": "e647d10ff2115af1297e003b1dec766e",
    "title": "浔江秋日",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "落叶惊秋至，空庭大火流。",
      "雁来天外信，客老异乡秋。",
      "玉笛他时恨，芙蓉此日愁。",
      "永怀江路渺，回首仲宣楼。"
    ]
  },
  {
    "id": "e647d10ff2115af1fb3ec35da7be6e82",
    "title": "春晓",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "雨过逢春晓，山禽远近啼。",
      "身闲从卧起，老懒厌招携。",
      "小萼红遮树，新芜绿满畦。",
      "风光看不尽，独对郡楼西。"
    ]
  },
  {
    "id": "e647d10ff2115af1236ca83068ffb43a",
    "title": "纪怀家慈",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "高怀何日置，回首转清凄。",
      "久客劳慈母，长贫缺继妻。",
      "望云天际北，啮指寝门西。",
      "无夜无乡梦，朝朝怅晓鸡。"
    ]
  },
  {
    "id": "e647d10ff2115af18b05bb9c5e4392a7",
    "title": "送槜李高念祖适楚",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "把酒欲为别，登楼望大荒。",
      "山城秋色早，海戍暮云黄。",
      "匹马投孤驿，长途历晓霜。",
      "几回风雨夜，屈指到衡阳。"
    ]
  },
  {
    "id": "e647d10ff2115af15d540ee0e2fd981a",
    "title": "珠江待月",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "烟霭春城暮，潮平荻岸迷。",
      "月生珠海上，人立板桥西。",
      "静数渔灯过，遥听水鸟啼。",
      "良宵自难寐，不是怨孤栖。"
    ]
  },
  {
    "id": "e647d10ff2115af1f17ad80e7f0c1cd8",
    "title": "过张穆之东溪草堂",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "垂杨环十亩，负郭水云乡。",
      "蛤蟹分朝市，凫鹥放野塘。",
      "沿溪秋潦长，满陌稻花香。",
      "短棹桥西驻，穿林入草堂。"
    ]
  },
  {
    "id": "e647d10ff2115af1d6e3b4ab93ba1785",
    "title": "寓周角长斋作",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "市隐居无定，名园不厌寻。",
      "治生长计拙，学道野情深。",
      "未得九仙骨，徒存五岳心。",
      "何时同策杖，麋鹿放空林。"
    ]
  },
  {
    "id": "e647d10ff2115af146ada38544056786",
    "title": "登古嵩台",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "不到嵩台上，匆匆二十年。",
      "美人渺何处，香草信难传。",
      "历历洲前树，茫茫水上天。",
      "夕阳谁共对，千里总萧然。"
    ]
  },
  {
    "id": "e647d10ff2115af146ada385290352db",
    "title": "登古嵩台",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "壮志今消尽，高怀寄水云。",
      "眼中人已矣，天外事空闻。",
      "故垒馀啼鸟，孤城但夕曛。",
      "徘徊一吟眺，怅念旧同群。"
    ]
  },
  {
    "id": "e647d10ff2115af14f6d8fcdfc50573e",
    "title": "尹铨部园林",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "人望画图中，回环一水通。",
      "桑麻庐舍北，鱼米市门东。",
      "绮阁参差见，芳华历乱红。",
      "扁舟横洞口，客至命双童。"
    ]
  },
  {
    "id": "e647d10ff2115af14f6d8fcdba20934e",
    "title": "尹铨部园林",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "复道行花外，红桥出绿阴。",
      "半空楼阁迥，长夏水烟深。",
      "翠袖供禅喜，朱门识道心。",
      "几回文酒约，风雨亦招寻。"
    ]
  },
  {
    "id": "e647d10ff2115af14f6d8fcdc88459bb",
    "title": "尹铨部园林",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "炎暑将残夜，新凉雨后时。",
      "扁舟乘月去，隔浦与僧期。",
      "曲岸花迷路，长堤竹护篱。",
      "坐深分榻寝，清梦水云知。"
    ]
  },
  {
    "id": "e647d10ff2115af1c780674989363e9e",
    "title": "追别冯季任",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "半寐犹追别，更寒思转频。",
      "梦中惊坠马，帐底挹行人。",
      "逆旅扁舟夜，孤眠细雨春。",
      "知君淹泊处，应悔促征轮。"
    ]
  },
  {
    "id": "e647d10ff2115af18052e1972eae74e7",
    "title": "赠屈翁山",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "春色又将暮，落花空自多。",
      "出门去何处，沽酒忆相过。",
      "寂寞开三径，悲凉读九歌。",
      "风尘殊未已，身世付渔蓑。"
    ]
  },
  {
    "id": "e647d10ff2115af18052e197ca3f82ae",
    "title": "赠屈翁山",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "尔我怜同辙，高堂年共高。",
      "无心营利禄，且自续离骚。",
      "浪迹悲时命，低头愧宝刀。",
      "终然控海岳，与子作卢敖。"
    ]
  },
  {
    "id": "e647d10ff2115af1e059142c02330d4e",
    "title": "客端州有怀寄陈元孝",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "客路迷芳草，江云喜近人。",
      "良朋如好月，怅望莫相亲。",
      "逆旅逢寒食，飞花催暮春。",
      "东风不解恨，吹我鬓毛新。"
    ]
  },
  {
    "id": "e647d10ff2115af13dcbee55ace99cd6",
    "title": "僧寺",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "僧寺且徘徊，寒冬风雨来。",
      "典衣供旅食，沽酒独登台。",
      "老眼逢人少，中年万虑灰。",
      "此身随所寓，何必问蓬莱。"
    ]
  },
  {
    "id": "e647d10ff2115af18a9b9cc85f782a84",
    "title": "暮抵增城",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "孤舟行竟日，薄暮抵增城。",
      "断岸花争堕，荒途草细生。",
      "人家门渐闭，茅店火初明。",
      "未敢投官驿，殷勤问戍兵。"
    ]
  },
  {
    "id": "e647d10ff2115af1609523ac3edacdc9",
    "title": "清明日增城客次恭怀家慈",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "去年今日节，侍母奉鸡豚。",
      "膝下立诸子，怀中抱幼孙。",
      "扶舆花满径，酌酒果当轩。",
      "语笑风帘外，盘蔬款弟昆。"
    ]
  },
  {
    "id": "e647d10ff2115af1609523ac4170e86a",
    "title": "清明日增城客次恭怀家慈",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "春景惟三月，晴和未易逢。",
      "自然人意好，不是对花红。",
      "独惜芳菲日，偏从客路中。",
      "临风动归思，吟绕碧溪东。"
    ]
  },
  {
    "id": "e647d10ff2115af1c609b3c47cf07c55",
    "title": "寄寿潘亚目五十又一",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "我少君一岁，俱为五十人。",
      "勋名怜共许，华发各更新。",
      "渐喜儿曹长，休辞酒盏频。",
      "罗浮贮千斛，期访洞中春。"
    ]
  },
  {
    "id": "e647d10ff2115af11bd22ae58292e6ec",
    "title": "冬日寄示两儿及甥",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "此日不再得，翻然归思兴。",
      "忆渠年各长，叹我老相仍。",
      "梦落天涯远，愁连海气凝。",
      "腊残犹作客，徙倚涕沾膺。"
    ]
  },
  {
    "id": "e647d10ff2115af19bb92e06e27ff3de",
    "title": "大暑",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "大暑江天外，维舟绿树阴。",
      "有谁闲肯到，独自一沉吟。",
      "只觉趋炎苦，非关老病侵。",
      "未能探禹穴，即此是瑶岑。"
    ]
  },
  {
    "id": "e647d10ff2115af151d12f97f9db529b",
    "title": "山中秋日",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "寒山起暮岚，秋水寂空潭。",
      "一片繁华月，殷勤照草庵。",
      "呼童扫窗北，活酒出溪南。",
      "独醉枫林下，禅从何处参。"
    ]
  },
  {
    "id": "e647d10ff2115af154a89bd85f83cf87",
    "title": "泛舟送别从化令楼日生还浙",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "草长频送客，麦秋梅雨天。",
      "风吹木兰桨，荡入素馨田。",
      "正好寻良友，如何醉别筵。",
      "潮平将夜半，酒罢月娟娟。"
    ]
  },
  {
    "id": "e647d10ff2115af1ada3e54419e5a79a",
    "title": "寄乐昌令孔樵岚",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "岩邑连江楚，干戈接近邻。",
      "遗黎犹有几，故老孰相亲。",
      "地僻花开晚，山寒树不春。",
      "时闻勤问俗，辛苦受清贫。"
    ]
  },
  {
    "id": "e647d10ff2115af1d875e4b43c346961",
    "title": "送徐仲内还金陵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "梅市论交后，悠悠二十年。",
      "入山徒有约，出世竟无缘。",
      "沦落频相惜，浮沉每自怜。",
      "何堪长夜里，坐看岁华迁。"
    ]
  },
  {
    "id": "e647d10ff2115af1d875e4b43f79d3f8",
    "title": "送徐仲内还金陵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "昔年郁夫子，著易丹霞山。",
      "斯道久榛莽，何人同往还。",
      "千秋真绝学，一脉共相关。",
      "付托兹焉重，流传莫等闲。"
    ]
  },
  {
    "id": "e647d10ff2115af1d875e4b40a8175e9",
    "title": "送徐仲内还金陵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "逐逐红尘里，驱驰尚未休。",
      "平生席不暖，辛苦为谁求。",
      "对影时相问，沉吟自莫酬。",
      "君今归去好，何以代予筹。"
    ]
  },
  {
    "id": "e647d10ff2115af1d875e4b45c468e98",
    "title": "送徐仲内还金陵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "论事时相忤，平情反共怜。",
      "故人犹有几，须发各皤然。",
      "为客常千里，离家动十年。",
      "匆匆垂老别，那禁泪如泉。"
    ]
  },
  {
    "id": "e647d10ff2115af1d875e4b4b56a7524",
    "title": "送徐仲内还金陵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "孟夏苦炎热，闭门犹不禁。",
      "长途三伏暑，孤店五更心。",
      "往昔自行役，今为君一吟。",
      "想应冰雪操，固别有幽襟。"
    ]
  },
  {
    "id": "e647d10ff2115af1d875e4b4127ae06a",
    "title": "送徐仲内还金陵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "平生相识友，夫子实吾师。",
      "救过言忘切，深惭负所期。",
      "云山从此达，尊酒会何时。",
      "采采江蓠赠，离忧总在兹。"
    ]
  },
  {
    "id": "e647d10ff2115af11c8c9e706e119483",
    "title": "与侄涛时五十又一",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "大阮疏狂甚，阿咸固自贤。",
      "蹉跎俱五十，闻道在何年。",
      "且喜诸孙长，堪将世业传。",
      "东溪旧庐在，乔木郁苍然。"
    ]
  },
  {
    "id": "e647d10ff2115af11c8c9e708a910bf2",
    "title": "与侄涛时五十又一",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "经史吾家学，临池汝擅奇。",
      "不缘争道悟，自得画前师。",
      "下笔若斧劈，疾书如电驰。",
      "纵横任神理，千古白猿知。"
    ]
  },
  {
    "id": "e647d10ff2115af1e65fa4dc5a4f2999",
    "title": "送朱卓望王孙游山左",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "东官昔为客，经岁主予家。",
      "对酒谈中夜，看山到日斜。",
      "今秋游岱岳，极浦泛仙槎。",
      "芳草王孙路，休兴故国嗟。"
    ]
  },
  {
    "id": "e647d10ff2115af14d2ab49b29fc0f41",
    "title": "重哭周角长",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "吞声成死别，唧唧忆生时。",
      "笃厚诚天性，虚怀使我思。",
      "黄泉徒有恨，白首会无期。",
      "寂寞门前柳，空垂万缕丝。"
    ]
  },
  {
    "id": "e647d10ff2115af14d2ab49b63d44809",
    "title": "重哭周角长",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "昔年挈妻子，避地至吾家。",
      "一甑同朝爨，危楼听莫笳。",
      "共欣相聚乐，不作乱离嗟。",
      "今日重过此，伤心对落花。"
    ]
  },
  {
    "id": "e647d10ff2115af14d2ab49ba65868aa",
    "title": "重哭周角长",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "神仙如尽谬，丹诀不须传。",
      "愧我徒酣酒，怜君学未专。",
      "追惟论火候，岂拟独延年。",
      "洒泪看遗照，凝眸坐鼎前。"
    ]
  },
  {
    "id": "e647d10ff2115af11cfa1d586bfbd63f",
    "title": "重九前一日与兰溪童叔京集饮番禺署中分韵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "疏雨过城头，城高易感秋。",
      "明朝重九节，动我故乡愁。",
      "世乱同为客，天涯此唱酬。",
      "晚晴山月上，洗盏更登楼。"
    ]
  },
  {
    "id": "e647d10ff2115af1b62188db228695c7",
    "title": "重九日书答叔京请子",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "昨日楼头醉，今朝松下吟。",
      "黄花愁杀我，白发不胜簪。",
      "对影临寒水，看云负素心。",
      "秋风又一度，节序感何深。"
    ]
  },
  {
    "id": "e647d10ff2115af10402f9208609b82b",
    "title": "送雪堂和尚还鹅湖",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "末路如今日，乾坤通塞时。",
      "尘沙归浩劫，硕果得吾师。",
      "语默无非道，行藏随所之。",
      "鹅湖寻旧隐，重去剪茅茨。"
    ]
  },
  {
    "id": "e647d10ff2115af1f913146ab9717788",
    "title": "赠三楚何天目先生",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "白发一身孤，飘零傍海隅。",
      "梦犹哀血诏，语不及妻孥。",
      "素食非缘佛，忘形养故吾。",
      "有时泪暗洒，长恐旧恩辜。"
    ]
  },
  {
    "id": "e647d10ff2115af1487ee139e5470b05",
    "title": "壬戌修志南园不得还里同三楚何天目潘亚目诸子围炉守岁是夕闻雷有感",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "腊残同作客，除夕忽闻雷。",
      "震厉电光闪，横空风雨来。",
      "春归似觉早，天意固将回。",
      "静寂观元化，氤氲上酒杯。"
    ]
  },
  {
    "id": "e647d10ff2115af1c5daf57f06d51005",
    "title": "南园怀古",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "南园开胜事，洪武国初年。",
      "古调声方振，鸿蒙气独先。",
      "当时孙典籍，赋奏圣人前。",
      "往昔行吟地，苍茫起暮烟。"
    ]
  },
  {
    "id": "e647d10ff2115af1c5daf57feba4eba8",
    "title": "南园怀古",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "昔贤遗址在，传有抗风轩。",
      "以此振颓俗，曾闻动至尊。",
      "小池通活水，古木盘苍根。",
      "予亦此栖托，长歌感慨存。"
    ]
  },
  {
    "id": "e647d10ff2115af1c5daf57f70dc4bbc",
    "title": "南园怀古",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "南园霜月夜深明，感旧长廊每独行。",
      "遗址已荒三百载，朗吟空忆五先生。",
      "从来离乱难栖托，赖有诗歌慰性情。",
      "惆怅昔年同此日，几回兴废暮潮平。"
    ]
  },
  {
    "id": "e647d10ff2115af1c5daf57fd69cf3d4",
    "title": "南园怀古",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "梅花已放雪初飞，岁晏寒冬尚未归。",
      "弭笔长为前哲惜，感怀因自叹时非。",
      "如何一统车书日，独使诸贤志愿违。",
      "不历沧桑家国事，谁知臣子用心微。"
    ]
  },
  {
    "id": "e647d10ff2115af17f950dd8e98cc099",
    "title": "癸亥春送陈献孟赴佟静公之招由楚入都取道游西岳访咸阳祁尔嘉明府",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "母老诸弟少，远游非所宜。",
      "踌蹰怅离别，慷慨为深知。",
      "到处言须谨，逢时勉自期。",
      "天涯见芳草，莫厌故乡思。"
    ]
  },
  {
    "id": "e647d10ff2115af17f950dd876d0cb51",
    "title": "癸亥春送陈献孟赴佟静公之招由楚入都取道游西岳访咸阳祁尔嘉明府",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "送子上河梁，天风吹大荒。",
      "春潮浮万国，秋雨度三湘。",
      "意趣川岳外，行忘关塞长。",
      "高歌过易水，挥手入咸阳。"
    ]
  },
  {
    "id": "e647d10ff2115af1e9331747aa87fdad",
    "title": "送春日潘亚日黄农父陈元孝过饮南园",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "林静落黄梅，迟花应候开。",
      "昼长闲睡足，酒熟故人来。",
      "把袂忘言笑，看云共举杯。",
      "醉歌惊鸟散，月上更登台。"
    ]
  },
  {
    "id": "e647d10ff2115af1cc24a1f2fbf378c8",
    "title": "花朝社集西禅寺",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "嘉会花朝节，群贤鹿苑期。",
      "阳台多绝调，老病愧追随。",
      "礼喜无拘束，诗成听早迟。",
      "醉扶藤杖返，恰与野情宜。"
    ]
  },
  {
    "id": "e647d10ff2115af19f89810eca3673ef",
    "title": "答袁四其",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "畎亩一从归隐后，松窗无复梦弹冠。",
      "何来紫绶惊蓬户，自着青衫扫石坛。",
      "邻酒野蔬花下酌，残山剩水案头看。",
      "他时献纳明光殿，休说沧洲有钓竿。"
    ]
  },
  {
    "id": "e647d10ff2115af1e04c7e5a752c3fe1",
    "title": "秋日过洪水部",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "乾坤何处着闲人，松菊归来日转亲。",
      "投刺尚馀方外友，著书赢得自由身。",
      "寻常志士能轻世，岂有高贤不奈贫。",
      "只恐东山时望切，未容泉石久沈沦。"
    ]
  },
  {
    "id": "e647d10ff2115af18a9448570b6f4c81",
    "title": "南阳姚菊里过访草堂留宿",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "一湾流水断通津，门掩梨花细雨春。",
      "拥被正怀西洛友，开帘忽睹剡溪人。",
      "穷愁岂为黄金尽，老大重看白发新。",
      "徒使著书惊岁月，青山迟尔一沾巾。"
    ]
  },
  {
    "id": "e647d10ff2115af12710cb60120d5683",
    "title": "仙城重九",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "十年无复登高兴，一上层台百感生。",
      "不是流离悲故国，自缘衰病爱升平。",
      "秋高旅马来寒色，节近黄花起暮情。",
      "岂有白衣能送酒，鹔鹴聊典尉陀城。"
    ]
  },
  {
    "id": "e647d10ff2115af1d64ab1b788668a47",
    "title": "冬日送兄安国",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "燕京失守天人愤，率土勤王赴建州。",
      "送尔特赍丞相表，入京先慰圣明忧。",
      "烽烟岁晏须调马，雨雪怀家莫上楼。",
      "努力行间报知己，功成不必定封侯。"
    ]
  },
  {
    "id": "e647d10ff2115af1cb5cb6f7ef3827a1",
    "title": "答陈声玉",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "十年不见鸿鱼杳，几度临风每忆君。",
      "海上驻颜应有诀，山中投老恨空闻。",
      "牙旗小队频行猎，铁骑南方早冠军。",
      "何日楼船下牛斗，江天一笑慰离群。"
    ]
  },
  {
    "id": "e647d10ff2115af1a2dff3262ef69269",
    "title": "甲寅中秋日同邹仪生张禹公集饮郭先生馆登水明楼时翁山别出期菊里元孝不至校书小梧泣诉赎身",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "水明楼外柳阴森，高士栖迟不厌寻。",
      "海内干戈方扰日，天涯兄弟此登临。",
      "月华空照当筵酒，羌笛谁吹塞上音。",
      "徙倚危栏西北望，悲风凛凛起寒林。"
    ]
  },
  {
    "id": "e647d10ff2115af1a2dff3262cb67221",
    "title": "甲寅中秋日同邹仪生张禹公集饮郭先生馆登水明楼时翁山别出期菊里元孝不至校书小梧泣诉赎身",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "东湖几度共相期，把臂清秋每恨迟。",
      "万树芙蓉迷渡口，一船箫鼓出江湄。",
      "交游散落音书杳，踪迹飘零剑佩知。",
      "起舞夜深添意气，尊前犹自惜蛾眉。"
    ]
  },
  {
    "id": "e647d10ff2115af1ad254013fa690df8",
    "title": "寿张铁桥",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "松姿鹤发先朝老，卜筑湖边寄隐沦。",
      "满径藤萝花覆屋，一溪烟水柳迷津。",
      "飘飘独往如遗世，落落逢人尽率真。",
      "曾记少年游侠日，朱缨骏马踏香尘。"
    ]
  },
  {
    "id": "e647d10ff2115af1c9c241722e7b6ae8",
    "title": "赋答屈本庵话旧见寄",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "别去相看叹二毛，久甘弃置老东皋。",
      "入林喜见人如旧，对酒犹怜气尚豪。",
      "摇落一身真草士，凄凉满目尽蓬蒿。",
      "风尘无地堪回首，鸿鹄浮云各自高。"
    ]
  },
  {
    "id": "e647d10ff2115af1084e685301402b7d",
    "title": "寿尹中翰伯复翁八十",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "布衣竹杖旧遗民，簪笏先朝侍从臣。",
      "八十犹然思故主，五更频梦入枫宸。",
      "沧桑世上真观幻，花萼楼前自在春。",
      "莫厌钓璜长寂寞，伫看丹陛遣蒲轮。"
    ]
  },
  {
    "id": "e647d10ff2115af1dd3ca87e04f34456",
    "title": "送贺秋卿还扬州",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "别君珠海思茫茫，南武城边日色黄。",
      "草檄蛮王除左纛，还家幕府治金装。",
      "碧空绝影行天马，霄漠翱翔看凤凰。",
      "世事尽凭公等在，疏慵成我布衣狂。"
    ]
  },
  {
    "id": "e647d10ff2115af11186ec1566c208a6",
    "title": "赠许令公",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "花院风清鹤自翔，宝安今已作河阳。",
      "万家烟雨春郊足，半榻琴书白昼长。",
      "在处桑麻盈畎亩，满溪桃李映垂杨。",
      "有时骑马城西去，为访刍荛到草堂。"
    ]
  },
  {
    "id": "e647d10ff2115af1f819547a9b358344",
    "title": "芳草",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "绿满窗前独闭门，萋萋如织遍川原。",
      "春深驿路悲游子，梦入池塘识故园。",
      "野烧甘同兰桂尽，宿根长傍雪霜存。",
      "年年逐处伤摇落，每对王孙暗断魂。"
    ]
  },
  {
    "id": "e647d10ff2115af1608a5feb0f94e73f",
    "title": "赠尹阐之游泮",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "朱缨绣帽泮宫回，新举翩翩汉茂才。",
      "走马正逢长至节，看花喜见早梅开。",
      "文章自有家声在，孝弟多从庭训来。",
      "昼永梦馀春草句，夜深犹倚读书台。"
    ]
  },
  {
    "id": "e647d10ff2115af1990c05f2f22514d1",
    "title": "金陵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "驻棹钟山带雨登，长江空自水澄澄。",
      "谁云天堑分南北，漫使秦淮数废兴。",
      "禁苑草深朝牧马，平台雪霁午呼鹰。",
      "松楸寂寞馀炊烧，棘刺藤花掩孝陵。"
    ]
  },
  {
    "id": "e647d10ff2115af1104bbae0cac547ed",
    "title": "梦屈翁山",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "一别经年念不休，竟无清梦到罗浮。",
      "何期寂静黄昏后，相对分明白露秋。",
      "落月照来颜色好，晓风吹去暮云愁。",
      "约归似订看红叶，望断芙蓉忆放舟。"
    ]
  },
  {
    "id": "e647d10ff2115af176996a2b78eddeeb",
    "title": "寄石濂和尚",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "无食扶筇卖药来，埋头触面尽尘埃。",
      "欲将何法从师问，只好提瓶沽酒回。",
      "山鸟岂能知醉醒，浮云随处任徘徊。",
      "全身爱我难施棒，未喝当前语似雷。"
    ]
  },
  {
    "id": "e647d10ff2115af1eca9406eca8f3b31",
    "title": "初秋月夜泛舟访用弥大师",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "柳岸茅堂西郭东，芦花秋水月明中。",
      "乘潮有客来初夜，坐石何人对晚风。",
      "一笑维舟荷叶里，隔邻呼酒寺门通。",
      "木樨香遍浑无问，歌罢沧浪便转篷。"
    ]
  },
  {
    "id": "e647d10ff2115af17dbae06436ed4008",
    "title": "秋怀",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "近闻朝议欲西征，敕选飞骑出上京。",
      "大将赐来黄带子，亲王自领绿旗兵。",
      "乌蛮洞里烟初寂，白帝城头月正明。",
      "日暮海螺吹万帐，照天烽炎满州营。"
    ]
  },
  {
    "id": "e647d10ff2115af17dbae064c5f23b95",
    "title": "秋怀",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "极目关河万马嘶，平原草色已萋萋。",
      "客行紫塞归何日，人倚高楼望欲迷。",
      "蜃气至今疑海上，龙媒长自忆辽西。",
      "封侯不是书生事，白发难堪听鼓鼙。"
    ]
  },
  {
    "id": "e647d10ff2115af1d1622b9827261e48",
    "title": "寿刘夫人",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "带砺勋庸海内传，翟衣频见市朝迁。",
      "麒麟品服先朝锡，龙虎金丹太乙传。",
      "故国殊恩遗赐剑，佳儿卓绩著鸣弦。",
      "跻堂休问前时事，碧化霜寒廿九年。"
    ]
  },
  {
    "id": "e647d10ff2115af110a5e23f7ab24691",
    "title": "哭周角长",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "黯黯伤心默默思，挑灯忍作哭君诗。",
      "生前犹有难言事，死后从教说向谁。",
      "泉路茫茫兰茝隔，纸窗悄悄雪风吹。",
      "梦回一倍增惆怅，满院梨花月落时。"
    ]
  },
  {
    "id": "e647d10ff2115af110a5e23f63a8bf7d",
    "title": "哭周角长",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "骑马归来景色迷，萧条门巷气凄凄。",
      "书声此夜人何处，酒醒三更鸟正啼。",
      "久写奇方思服食，市来仙药尚封题。",
      "年年欲作长生计，岂料途穷日又西。"
    ]
  },
  {
    "id": "e647d10ff2115af1b49f0a1c61dbfcde",
    "title": "送陈启宾还洪都",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "海门潮长月初圆，荷叶风香满客船。",
      "明月送还南浦上，东风留醉楚亭边。",
      "腰间恨解雌雄剑，匣里愁分甲乙篇。",
      "归去洪都郁佳气，故人休忘粤台前。"
    ]
  },
  {
    "id": "e647d10ff2115af1ac5478d3e0348aa8",
    "title": "雷峰玩月",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "乌沉碧落驻流霞，早送银蟾出海涯。",
      "光下翠微峰影嫩，色归空界玉楼斜。",
      "月墀已报齐僧座，云板先传散众茶。",
      "却喜野身陪法侣，此心能许问南华。"
    ]
  },
  {
    "id": "e647d10ff2115af1a5d0c8a410408db1",
    "title": "甲子冬浙东宋嵋庵招同顾伊人洪药倩薛炎州潘亚目陈元孝尹尔任陈献孟集饮南园分韵",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "南园长日对梅花，好似林逋处士家。",
      "岂有高人能醉酒，同来此地酌流霞。",
      "闲阶忽睹轩车至，逸韵偏令野兴赊。",
      "坐久寒塘新月上，六窗如水映蒹葭。"
    ]
  },
  {
    "id": "e647d10ff2115af162ad4ab99a49e48f",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "晚凉邻叟过，沽酒梅花村。",
      "月照花影乱，云深不见门。"
    ]
  },
  {
    "id": "e647d10ff2115af162ad4ab994f7f56b",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "昨从阿耨地，汲得池上水。",
      "试投丹灶泥，烟自水中起。"
    ]
  },
  {
    "id": "e647d10ff2115af162ad4ab96cff3019",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "偶来百花径，历乱飘香风。",
      "径深花片满，屐齿皆紫红。"
    ]
  },
  {
    "id": "e647d10ff2115af162ad4ab9df804d49",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "晓起云如海，漫漫若有澜。",
      "天风吹不断，独倚铁桥看。"
    ]
  },
  {
    "id": "e647d10ff2115af162ad4ab907a0855d",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "天乐隐微微，听来声正稀。",
      "无因捣药鸟，洞口忽啼飞。"
    ]
  },
  {
    "id": "e647d10ff2115af162ad4ab9982c107b",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "蚨蝶何翩翩，一名凤凰子。",
      "凤凰久不来，见尔宁不喜。"
    ]
  },
  {
    "id": "e647d10ff2115af162ad4ab97621d3a3",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "直上飞云上，凭高识大观。",
      "山环全粤小，地尽海门宽。"
    ]
  },
  {
    "id": "e647d10ff2115af162ad4ab9825b5557",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "缥缈三界峰，隐隐在云外。",
      "不见天宇高，倒看青蔼蔼。"
    ]
  },
  {
    "id": "e647d10ff2115af162ad4ab966ef8b12",
    "title": "罗浮杂咏",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "石桥高百尺，雨后振衣上。",
      "我欲驾铁桥，仙人共来往。"
    ]
  },
  {
    "id": "e647d10ff2115af16837734228d6f4d0",
    "title": "舟泊燕子矶",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "薄暮维舟燕子矶，月明风急雪霏霏。",
      "箫声何与游人事，不觉凄然泪湿衣。"
    ]
  },
  {
    "id": "e647d10ff2115af19829ce591b5fa5d1",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "寒冬何处不消魂，惆怅僧廊独掩门。",
      "浊酒岂能浇客恨，空教阴雨泣黄昏。"
    ]
  },
  {
    "id": "e647d10ff2115af19829ce59d33b4247",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "长江望断水迢迢，独立江头待暮潮。",
      "潮去潮来殊不远，美人犹隔在青霄。"
    ]
  },
  {
    "id": "e647d10ff2115af19829ce596ae95894",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "曾向花前几度逢，可堪憔悴对芙蓉。",
      "虽然销断阳台梦，不禁霜天子夜钟。"
    ]
  },
  {
    "id": "e647d10ff2115af19829ce5918049b93",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "戏把朱砂种白莲，花如碧玉藕如船。",
      "无因破藕丝成血，怨入春风寄杜鹃。"
    ]
  },
  {
    "id": "e647d10ff2115af19829ce5976dc6cc1",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "谁道仙源去莫从，溪桥咫尺水溶溶。",
      "分明月下同携手，似隔琼楼十二重。"
    ]
  },
  {
    "id": "e647d10ff2115af19829ce59435a945d",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "江山满目总生愁，愁压江云静不流。",
      "欲泛长江问愁绪，茫茫烟水一孤舟。"
    ]
  },
  {
    "id": "e647d10ff2115af19829ce599ff8ee56",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "书舫追欢夜复朝，花茵促膝共吹箫。",
      "依稀犹记吹箫处，杨柳堤边第六桥。"
    ]
  },
  {
    "id": "e647d10ff2115af19829ce5924277f3d",
    "title": "遣闷",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "搔首高楼欲问天，乘鸾亲到玉皇前。",
      "人间总是无情物，化作鸳鸯已可怜。"
    ]
  },
  {
    "id": "e647d10ff2115af1e8ab045376ed094b",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "别却蓬山不记程，仙班犹忆共同行。",
      "如何一落尘寰后，隔断瑶台百感生。"
    ]
  },
  {
    "id": "e647d10ff2115af1e8ab0453be070a80",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "碧水丹枫万国秋，月斜风冷夜悠悠。",
      "何人长啸青霄外，独倚云端白玉楼。"
    ]
  },
  {
    "id": "e647d10ff2115af1e8ab0453d4a5f3ab",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "黄石桥边受素书，乘风东海跨神鱼。",
      "天门缥缈逢仙子，高驾云軿白鹿车。"
    ]
  },
  {
    "id": "e647d10ff2115af1e8ab0453ffd8ea19",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "从来红袖少因缘，堕落寒崖枯木禅。",
      "银烛堂前看不见，牡丹花下几回眠。"
    ]
  },
  {
    "id": "e647d10ff2115af1e8ab04534752996b",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "一饵仙人九节蒲，冰霜为质雪为肤。",
      "芳心皎洁如秋月，夜夜清辉照玉壶。"
    ]
  },
  {
    "id": "e647d10ff2115af1e8ab0453e5c6f252",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "情如芳草恨绵绵，骨化千生不断缘。",
      "何事燎原烧已尽，春风依旧碧连天。"
    ]
  },
  {
    "id": "e647d10ff2115af1e8ab04538fcf5b4f",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "杜若江边只自芳，美人天外信茫茫。",
      "梦回曾记秦楼上，月下吹箫引凤凰。"
    ]
  },
  {
    "id": "e647d10ff2115af1e8ab045316b18daa",
    "title": "寄愁",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "千金不惜买灵文，吸月餐英总为君。",
      "共保朱颜长美好，招将箫史日为群。"
    ]
  },
  {
    "id": "e647d10ff2115af173ec9763241fcda6",
    "title": "高凉观山寺",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "散步东郊见野烟，隔溪遥唤钓鱼船。",
      "名园冷落皆荆棘，闲过僧廊看木棉。"
    ]
  },
  {
    "id": "e647d10ff2115af173ec9763153ae785",
    "title": "高凉观山寺",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "曲径逶迤望欲迷，柴门深掩昼鸣鸡。",
      "数椽茅屋丛篁裹，溪水环墙古塔西。"
    ]
  },
  {
    "id": "e647d10ff2115af1e2c352a470d686d3",
    "title": "寿某僧",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "山僧住山服山精，绿发方瞳忘死生。",
      "时出岩头看花雨，不知身在雨中行。"
    ]
  },
  {
    "id": "e647d10ff2115af1ee0162f6c03d788c",
    "title": "过双柳园对酒有怀周角长",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "相对从来夜不眠，更深呼酒尚留连。",
      "今宵虽有盈樽酒，酌向灯前倍怆然。"
    ]
  },
  {
    "id": "e647d10ff2115af11beabf33260f9667",
    "title": "三吴山愚翁先生晚喜禅学辛酉秋繇闽入粤访金抚军携其小照坐立二图及海内诸公题赞出以相示予曰立坐者人得见而题之矣其不立不坐者将何居先生笑而不答因作四言三章而括以七绝书之卷末求质正焉其四",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "披拂春风尺幅中，十年想像总难工。",
      "今朝识得先生面，不用长康处处逢。"
    ]
  },
  {
    "id": "e647d10ff2115af1d9f5f2520bb16fbe",
    "title": "晓发端水",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "烟澹江浦月，晨起理舟楫。",
      "如接梦中境，一声清觱篥。",
      "悠悠行役心，郁郁中肠结。",
      "值兹䘮乱馀，田园半芜没。",
      "耕凿无粒储，徵求如束湿。",
      "不行同坐窘，行矣肠断绝。",
      "望云知我亲，怜我远䟦步。",
      "愿言及春归，对酒庭花发。"
    ]
  },
  {
    "id": "e647d10ff2115af14eaf3b4acb063de1",
    "title": "拟古寄清霞先生",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "与子经年别，相见未有期。",
      "杳杳违赏心，晨夕徒依依。",
      "达生恨弗早，中岁致乖离。",
      "沦落穷海滨，岁暮莫能归。",
      "美人曾有约，佩我以江蓠。",
      "几回临秋水，濯我芙蓉姿。",
      "芳洁匪自媚，但取不磷淄。",
      "之子爱美好，赠子以相思。"
    ]
  },
  {
    "id": "e647d10ff2115af1276eade4bd0ce53f",
    "title": "拟古怀徐复庵先生",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "翩翩云间鹤，下集沧海东。",
      "饮啄顺所适，飞鸣谁与同。",
      "虫砂岂异质，君子难为容。",
      "桑沧会有时，气化终无穷。",
      "感此怀殷忧，俯仰如飘风。",
      "况复朝露身，曦轮宁再中。",
      "惟念素心人，玄览披幽衷。",
      "相视忘言笑，至精潜幽通。",
      "悠悠何寥廓，自我生洪蒙。"
    ]
  },
  {
    "id": "e647d10ff2115af14ef2d1047324041c",
    "title": "游仙诗赠叶金吾犹龙",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "少年喜游侠，中岁成老翁。",
      "慨然学长生，采药沧海东。",
      "石床产朱砂，朵朵如芙蓉。",
      "采归试烹炼，变化资无穷。",
      "黄金为楼台，户牗皆玲珑。",
      "神丹一入口，颜貌如青童。",
      "始知二气精，妙用有奇功。",
      "逍遥游八荒，凭虚匪御风。"
    ]
  },
  {
    "id": "e647d10ff2115af14ef2d104845c5330",
    "title": "游仙诗赠叶金吾犹龙",
    "authorName": "梁宪",
    "authorId": "e647d10ff2115af193279690f84fb9bf",
    "dynasty": "明",
    "content": [
      "昔闻抱朴子，曾封关内侯。",
      "帝前辞爵赏，飘飘来罗浮。",
      "丈夫生世问，贫贱元足羞。",
      "致身须及早，揽辔澄九州。",
      "与时同卷舒，何事怀殷忧。",
      "惭予志不逮，每为斯人求。",
      "罗浮君家近，石洞乃旧游。",
      "葛仙遗迹在，丹井空湫湫。",
      "依稀想风采，恍怫与之俦。",
      "聊赋游仙诗，为君祝千秋。"
    ]
  }
]