[
  {
    "id": "e647d10fd9aa45d6410ea4eed02dec39",
    "title": "甲子梦中弘治十七年",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "自入云宣两月程，风光渐异独伤情。",
      "戍楼月落城门闭，野塞风寒战马行。",
      "幕府神兵传号令，沙场鬼火乍鲜明。",
      "玉关人老真堪笑，谁息狼烟致太平。"
    ]
  },
  {
    "id": "e647d10fd9aa45d601b8be4651a8067d",
    "title": "闻舍弟至",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "去年送汝下杭州，吴水燕山万里愁。",
      "青草忽惊灵运梦，白河即报李膺舟。",
      "艰危蓬役经年别，飘泊萍踪此世浮。",
      "已办新醅期共醉，征骖急策莫淹留。"
    ]
  },
  {
    "id": "e647d10fd9aa45d62ca66b9168b65594",
    "title": "书南关壁",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "四壁青山列画围，一川流水逐骖騑。",
      "莺啼花落春将去，日暮天遥鸟倦飞。",
      "家远还时看雁字，途穷应恐负牛衣。",
      "驱驰万里如飘絮，回首茫茫觉已非。"
    ]
  },
  {
    "id": "e647d10fd9aa45d6ec2510543b770f74",
    "title": "徐家园竹",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "碧阑重护小山阴，谁种淇涯绿满林。",
      "千尺云霄看凤宿，五更风雨听龙吟。",
      "寒香欲挹芳梅操，直节还通翠柏心。",
      "却忆故园栖迹处，秋来高覆草堂深。"
    ]
  },
  {
    "id": "e647d10fd9aa45d6fdf25a5e003e337e",
    "title": "潞州分司大雨",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "忽听千山起迅雷，送来溟雨满霜台。",
      "万竿银竹参天发，满院琪花簇地开。",
      "坐见乾坤成草昩，俄惊沧海走尘埃。",
      "大风不久驱云散，还挽晴光白日回。"
    ]
  },
  {
    "id": "e647d10fd9aa45d6af06f4c60d81ad30",
    "title": "晚下竹竿坡趋灵石",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "万壑林涛似海波，驱车晚下竹竿坡。",
      "无边赤叶愁中见，几度黄花客里过。",
      "蓬鬓还逢秋色改，归心偏傍月明多。",
      "到家不用鲈鱼美，半亩蔬园十亩禾。"
    ]
  },
  {
    "id": "e647d10fd9aa45d6b81b62494451a845",
    "title": "高平怀古",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "路入长平日已昏，野花争发渚禽諠。",
      "萧萧荒冢横残碣，寂寂颓祠倚败垣。",
      "泽潞已消唐将业，山河犹带赵人冤。",
      "征途吊古三秦客，惆怅东风一断魂。"
    ]
  },
  {
    "id": "e647d10fd9aa45d6e2d5a7a986349d81",
    "title": "丹坪砦",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "泥马南来势已危，东窗长舌计成时。",
      "十年功废将军痛，五国山遥二帝悲。",
      "画省三千周俊彦，羽林百万汉旌旗。",
      "请看沁北丹坪砦，一旅还能抗敌师。"
    ]
  },
  {
    "id": "e647d10fd9aa45d6028f75f0a23a67f5",
    "title": "偕邃谷子登映江楼",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "秋风遥上越江楼，两岸云山共别愁。",
      "日暮海门潮正急，烟生沙碛树如浮。",
      "襟期此日还看剑，尊酒他乡且系舟。",
      "梅岭古来多瘴厉，南行敢说是奇游。"
    ]
  },
  {
    "id": "e647d10fd9aa45d6ae90ab6443095c3c",
    "title": "再过邃谷子",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "暮雨江头使节来，茅斋一醉菊花杯。",
      "连朝案牍惭吾俗，今代文章羡子才。",
      "落木荒云秋色远，孤城寒角夜声哀。",
      "相看俱是天涯客，此地过从更几回。"
    ]
  },
  {
    "id": "e647d10fd9aa45d6937fe19cd74c64c7",
    "title": "邃谷将行话别",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "十年海上谩相逢，坐对清尊听晚松。",
      "长路风尘悲逐客，南荒礼乐见儒宗。",
      "看山是处还三宿，去国无心更万钟。",
      "圣主即今思化理，未应直道独难容。"
    ]
  },
  {
    "id": "e647d10fd9aa45d63afb4ad10ec80864",
    "title": "留邃谷子",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "江头忽报理行舟，急策征骖向子留。",
      "满眼黄花近佳节，数声白雁过高秋。",
      "越王台上可登眺，和靖祠前多倡酬。",
      "且尽渭城一杯酒，钱塘南去揔离愁。"
    ]
  },
  {
    "id": "e647d10fd9aa45d6010d01f55979ca0a",
    "title": "再会邃谷观潮阁二首其一",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "万山落木望萧萧，久客殊乡倍寂寥。",
      "对景益增离思苦，望云空有梦魂遥。",
      "蒹葭淩乱江风白，岛屿微茫海气消。",
      "尊酒明朝与君别，相思何处独闻箫。"
    ]
  },
  {
    "id": "e647d10fd9aa45d6aaed1969e18e4755",
    "title": "九日约邃谷子饮邃谷子游胜果寺余二人不能从",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "昨宵风雨是重阳，满地黄花笑客忙。",
      "飘泊遥怜知已在，登临谩逐野僧狂。",
      "白衣负我东篱约，乌帽从渠短发苍。",
      "湖上秋光未零落，不妨小艇载清觞。"
    ]
  },
  {
    "id": "e647d10fd9aa45d66b85766c5fde42ee",
    "title": "登保俶寺钱越王俶入朝于宋国人建塔祝其来今其塔相传为保俶寺因以名",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "百尺浮图上碧霄，登临此日忆前朝。",
      "夕阳天外千山暮，秋海江头八月潮。",
      "社稷有臣挥痛泪，君王何事树降标。",
      "当年城郭分明在，十里长塘见野桥。"
    ]
  },
  {
    "id": "e647d10fd9aa45d66b85766c4527d702",
    "title": "登保俶寺钱越王俶入朝于宋国人建塔祝其来今其塔相传为保俶寺因以名",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "封疆吴越百年传，一渡长江竟不还。",
      "北望犹存萧寺塔，南归曾见御函笺。",
      "秋深宫殿迷寒草，日落湖山起暮烟。",
      "千古兴亡回首梦，清尊相对重悽然。"
    ]
  },
  {
    "id": "e647d10fd9aa45d6ed7bf1bb2a3e3dbb",
    "title": "岳坟",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "武穆祠前落叶秋，悲风长夜起松楸。",
      "精忠万古南枝在，遗恨无穷汴水流。",
      "凤阁谁为天子诏，龙沙空抱上皇忧。",
      "舆图竟付东窗计，寂寞崖山一叶舟。"
    ]
  },
  {
    "id": "e647d10fd9aa45d60b1084483d04c980",
    "title": "邃谷将行饯之二首其一",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "秋江两月驻行旌，一度相过一度情。",
      "明日即为南去客，临岐数问北归程。",
      "霜红越树重城隔，云黑蛮溪万里行。",
      "人世生离今夕是，谩同尊酒叹浮萍。"
    ]
  },
  {
    "id": "e647d10fd9aa45d61b9e50df717e48ed",
    "title": "谒庙",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "古柏高秋露气寒，桥门初日集儒冠。",
      "万年制作从周礼，千仞宫墙拜汉官。",
      "自是圣朝多化雨，还看吾道障狂澜。",
      "迂疏愧我真无补，山斗于今正仰韩。"
    ]
  },
  {
    "id": "e647d10fd9aa45d642ab63e23ceadd65",
    "title": "别梅溪",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "才喜逢君又远违，海乡相对思依依。",
      "风高古木猿声急，霜落寒江雁影稀。",
      "共向离歌悲祖席，不堪别泪点征衣。",
      "关河万里滇南道，我独驱驰驷牡騑。"
    ]
  },
  {
    "id": "e647d10fd9aa45d642ab63e23040d891",
    "title": "别梅溪",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "痛饮新联兴转豪，还惊秋色下庭皋。",
      "雨过丛菊开金苑，风入长林动碧涛。",
      "山对小楼峰似戟，潮生沧海水如刀。",
      "天涯零落绨袍在，一事无成早二毛。"
    ]
  },
  {
    "id": "e647d10fd9aa45d6add5d75012ef7af3",
    "title": "松崖方都宪号",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "乌石山高隔世尘，长松郁郁八千春。",
      "暖云不断灵脂结，晴雪初干老干新。",
      "万木惟应梅作使，孤根还许竹为邻。",
      "山腰松下茅堂小，中有高翁乐性真。"
    ]
  },
  {
    "id": "e647d10fd9aa45d67a9526c540e54eda",
    "title": "将适双溪",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "江上楼船待客归，山城尊酒且依依。",
      "宦途岁月他年梦，乡国田园昨日非。",
      "露冷槿花闻雁度，风牵荇带忆鲈肥。",
      "淹留不觉秋宵永，漏尽寒谯月满扉。"
    ]
  },
  {
    "id": "e647d10fd9aa45d69154b31e73181925",
    "title": "别慧岩",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "满江风雨解离舟，病客难禁万斛愁。",
      "欲去为君仍水宿，重来共我一山游。",
      "多情衢婺诗篇在，过眼莺花岁月浮。",
      "脉脉尊前不成醉，海天苍莽是杭州。"
    ]
  },
  {
    "id": "e647d10fd9aa45d6d7968c0a08f55c7c",
    "title": "梅溪赴滇南",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "吴江秋雨正潇潇，江上离愁黯不消。",
      "万里云山初解缆，十年京国几联镳。",
      "乡情不尽阳关酒，客梦还惊越海潮。",
      "万里滇池俯金马，征鸿渺渺暮天遥。"
    ]
  },
  {
    "id": "e647d10fd9aa45d6340bf542cb38fe69",
    "title": "狱中怀程以道",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "一别茫茫近十年，偶来手字墨犹鲜。",
      "殷勤始见交游谊，激切时闻諌议篇。",
      "泾野联镳秋色晚，幖山对榻雨声连。",
      "知君此夜相思梦，定绕圜扉碧树烟。"
    ]
  },
  {
    "id": "e647d10fd9aa45d6cb820ed947135df0",
    "title": "狱中怀吕道夫",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "如君乡国最心知，咫尺空劳两地思。",
      "何日论文重对酒，今宵遣兴且凭诗。",
      "秋深青琐愁多少，月落沧江梦几时。",
      "况是艰危佳节后，黄花寒雨满东篱。"
    ]
  },
  {
    "id": "e647d10fd9aa45d69762f75ee1a050e7",
    "title": "狱中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "月华如水近中天，脉脉相看夜不眠。",
      "湖海萧条家在越，风尘荏苒客居燕。",
      "先几今已惭张翰，小雅曾闻悼马迁。",
      "此夕感时多少泪，尽随旅梦入云烟。"
    ]
  },
  {
    "id": "e647d10fd9aa45d69762f75e5ed7073b",
    "title": "狱中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "圜土无人昼掩扉，西风吹送雨霏微。",
      "愁随落叶萧萧下，心逐行云片片归。",
      "万死宁嫌同草木，一官原不为轻肥。",
      "平生点检知无愧，尘世何劳较是非。"
    ]
  },
  {
    "id": "e647d10fd9aa45d69762f75e387dfed8",
    "title": "狱中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "两鬓萧萧百病攻，天涯秋尽且飘蓬。",
      "半篱残雨催寒菊，几树酸声下晚松。",
      "愁入梦魂归故里，身无羽翼脱樊笼。",
      "阴房寂寂人踪少，白日时看鬼火红。"
    ]
  },
  {
    "id": "e647d10fd9aa45d69762f75e0d9e9116",
    "title": "狱中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "重门深锁一灯昏，十载交情此夜论。",
      "諌草问君焚几度，穷途见子谪三番。",
      "疏窗时有惊风入，晚树犹闻宿鸟喧。",
      "咫尺尧天传玉漏，圣明不久布洪恩。"
    ]
  },
  {
    "id": "e647d10fd9aa45d69762f75e3abdfb1d",
    "title": "狱中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "落叶西风过短墙，远林疏雨递微凉。",
      "三秋松菊乡园在，五夜关河客梦长。",
      "世事了知棋一局，年华空负酒盈觞。",
      "与君欲学东山卧，十载君恩讵敢忘。"
    ]
  },
  {
    "id": "e647d10fd9aa45d69762f75e8e4400e1",
    "title": "狱中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "瞽言无补圣明时，几箸冰鲜万姓脂。",
      "两浙口碑遐迩见，百年心事鬼神知。",
      "茫茫谁识成周礼，默默惟观易卦辞。",
      "灯下相看成一笑，铁交窗外冷风吹。"
    ]
  },
  {
    "id": "e647d10fd9aa45d69762f75e6e0a7e3e",
    "title": "狱中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "千里寒城起暮烟，蛩声断续恼人眠。",
      "披衣坐对青灯暗，步月愁看白雁还。",
      "永夜床头周易在，羁怀云外蜀山连。",
      "夏黄记取当年事，闻道应知愧昔贤。"
    ]
  },
  {
    "id": "e647d10fd9aa45d69439bf3d3af31d6e",
    "title": "狱中怀曾东石",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "少岷清瘦近如何，云树相思病转多。",
      "别后诗篇今几帙，秋来风雨忆重过。",
      "青春已负前年约，明月应怜此夜歌。",
      "生事茫茫各萍梗，几回搔首叹蹉跎。"
    ]
  },
  {
    "id": "e647d10fd9aa45d63fbf5fdacf7c247c",
    "title": "言别",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "京华一别七年过，忽讶相逢在网罗。",
      "月落梧桐疑是梦，夜阑风雨不成歌。",
      "平生许国心还壮，此日分襟恨转多。",
      "去去相期各努力，敢将衰朽负贤科。"
    ]
  },
  {
    "id": "e647d10fd9aa45d634a9a28cdf75bb75",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "感激平生意，此心谁见明。",
      "与君歌一曲，一半是秦声。"
    ]
  },
  {
    "id": "e647d10fd9aa45d634a9a28c3edf483e",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "狂风吹古月，肠断白杨声。",
      "寒雪梅中尽，空歌怀友生。"
    ]
  },
  {
    "id": "e647d10fd9aa45d634a9a28c21a5a29d",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "燕臣昔恸哭，千载为悲辛。",
      "圣代复元古，如君何足珍。"
    ]
  },
  {
    "id": "e647d10fd9aa45d634a9a28cb7f18b78",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "雁度秋色远，林光淡碧滋。",
      "长歌尽白日，不觉鬓成丝。"
    ]
  },
  {
    "id": "e647d10fd9aa45d634a9a28c94e95985",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "郁悒独愁坐，烟萝欲暝时。",
      "秦云起岭树，及此有相思。"
    ]
  },
  {
    "id": "e647d10fd9aa45d634a9a28c6f213b19",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "献纳青云际，狂言非至公。",
      "何由返初服，美酒沽新丰。"
    ]
  },
  {
    "id": "e647d10fd9aa45d634a9a28c69022e4d",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "岁落众芳歇，秋来百草生。",
      "万重关塞断，慷慨泪沾缨。"
    ]
  },
  {
    "id": "e647d10fd9aa45d634a9a28c37f2e354",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "昔献长扬赋，风云四海生。",
      "遭逢圣明主，礼乐秀群英。"
    ]
  },
  {
    "id": "e647d10fd9aa45d634a9a28c9be4f5f5",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "潜虬隐尺水，海鸟知天风。",
      "霜鬓两边白，出门悲路穷。"
    ]
  },
  {
    "id": "e647d10fd9aa45d634a9a28c06c71301",
    "title": "狱中集古十六首东岩同扉其五",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "蹭蹬遭谗毁，空怀恋主情。",
      "贤人当重寄，或冀一人生。"
    ]
  },
  {
    "id": "e647d10fd9aa45d690d153830836d3ad",
    "title": "盘陀驿",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "青山行尽见孤村，下马盘陀日已昏。",
      "绿树满庭春寂寂，东风时送鸟声喧。"
    ]
  },
  {
    "id": "e647d10fd9aa45d63c02cbd1ab186823",
    "title": "李将军和嵩山长平驿韵",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "诸镇还推泽潞军，抱真勋业至今闻。",
      "秋来故砦迷深草，日暮沙寒生野云。"
    ]
  },
  {
    "id": "e647d10fd9aa45d604293ff7cd303475",
    "title": "自高平趋潞州和菊轩韵",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "昨宵风雨过高平，今日晴川柳色明。",
      "渔笛一声漳水暮，青山寒拥潞州城。"
    ]
  },
  {
    "id": "e647d10fd9aa45d605bc8f5fdc293fbd",
    "title": "长平",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "悲风阵阵逐山来，日暮坑峰白骨堆。",
      "千载谁磨秦剑血，长平不及杜邮哀。"
    ]
  },
  {
    "id": "e647d10fd9aa45d605bc8f5f68facefd",
    "title": "长平",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "行人指点说秦军，往事凄凉那忍闻。",
      "上党谁更廉颇将，赵人错怨武安君。"
    ]
  },
  {
    "id": "e647d10fd9aa45d6951a851c7ebfd92b",
    "title": "哭雷仲华",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "泪洒霜天十万行，为君今日裂肝肠。",
      "西风吹落灵陂月，荒冢萧萧秋草长。"
    ]
  },
  {
    "id": "e647d10fd9aa45d6a4322c92e4eed445",
    "title": "平阳四首时予以吏部谪判平阳",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "汾水春深落晚霞，沿堤十里尽桃花。",
      "画船箫鼓游人醉，谩说风流是杜家。"
    ]
  },
  {
    "id": "e647d10fd9aa45d6a4322c928dd950e9",
    "title": "平阳四首时予以吏部谪判平阳",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "薰风绿沼碧荷香，玳宴歌儿舞袖长。",
      "一醉襄陵倾百盏，不知风景是平阳。"
    ]
  },
  {
    "id": "e647d10fd9aa45d6a4322c92d3259e9f",
    "title": "平阳四首时予以吏部谪判平阳",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "姑射泉边万竹稠，来青楼外四山秋。",
      "重阳醉后归来晚，黄菊纷纷插满头。"
    ]
  },
  {
    "id": "e647d10fd9aa45d6a4322c9205dbbc65",
    "title": "平阳四首时予以吏部谪判平阳",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "清晓寒霜候早朝，小童羸马禁天遥。",
      "平阳判府催徵出，棨戟重罗过豫桥。"
    ]
  },
  {
    "id": "e647d10fd9aa45d6530b9e2fc8ac7e0d",
    "title": "得恕夫书",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "旅舍边城病不休，一封书到慰乡愁。",
      "柳青沙苑春堪折，何日同君上白楼。"
    ]
  },
  {
    "id": "e647d10fd9aa45d65e5bf0b2183d2538",
    "title": "鲁提督",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "圣皇神武降千古，提督威声振四陲。",
      "十万强兵皆窜伏，不须复勒燕山碑。"
    ]
  },
  {
    "id": "e647d10fd9aa45d65e5bf0b2ceeea0ef",
    "title": "鲁提督",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "几年边骑乘秋入，今岁三关独晏然。",
      "闻说元戎负韬略，三军齐唱凯歌旋。"
    ]
  },
  {
    "id": "e647d10fd9aa45d66914c7b3be75495c",
    "title": "韩信庙",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "养虎自遗天下患，汉高圜转用张良。",
      "蒯生好似鸿门玦，不必登坛论项王。"
    ]
  },
  {
    "id": "e647d10fd9aa45d68ef34cb1848b62c8",
    "title": "介休三首绵山",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "绵山夕照墨云驰，疑似当年纵火时。",
      "抱玉卞和双刖足，古今不独介之推。"
    ]
  },
  {
    "id": "e647d10fd9aa45d68ef34cb13675880c",
    "title": "介休三首绵山",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "潞公勋业古今腾，自昔人情有爱憎。",
      "千载故庐人敬仰，不闻更说锦笼灯。"
    ]
  },
  {
    "id": "e647d10fd9aa45d68ef34cb1c207a5db",
    "title": "介休三首绵山",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "四海谁扶汉室颠，桐江风节一丝传。",
      "知君真隐真明哲，千载人称范母贤。"
    ]
  },
  {
    "id": "e647d10fd9aa45d6228d0772551ba811",
    "title": "权店楼",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "四月深山似九秋，潇潇寒雨长离愁。",
      "仲宣无复荆州意，日暮他乡一倚楼。"
    ]
  },
  {
    "id": "e647d10fd9aa45d60a39ac5049b63dd9",
    "title": "渡桑干",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "少小不知边塞道，雁门闻说在天涯。",
      "如今流落桑干外，南望山阴即是家。"
    ]
  },
  {
    "id": "e647d10fd9aa45d6e50acb170747b011",
    "title": "诏狱过慧岩里",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "去年送子越江西，几度相思梦转迷。",
      "此日械舟双棹急，夜深风雨过梁溪。"
    ]
  },
  {
    "id": "e647d10fd9aa45d6dd91ddbc4056f70f",
    "title": "答浙客",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "怜君风雪入潼关，斯世茫茫行路难。",
      "尔是浙人应自悉，萧萧生事比君寒。"
    ]
  },
  {
    "id": "e647d10fd9aa45d6073d5876b3c536bd",
    "title": "竹题宗元画轴",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "劲节虚心本自奇，四时常见绿猗猗。",
      "笑他江上罗浮树，只放寒花三两枝。"
    ]
  },
  {
    "id": "e647d10fd9aa45d68a2cfd755c0892e3",
    "title": "梅答宗元",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "凌霜傲雪不凡才，直到严冬烂熳开。",
      "不为春光便改色，莺莺燕燕莫相猜。"
    ]
  },
  {
    "id": "e647d10fd9aa45d60722bc376d4d551d",
    "title": "钓台",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "江上双台俯白云，子陵风节古今闻。",
      "皋夔熙绩唐虞世，精一相传在典坟。"
    ]
  },
  {
    "id": "e647d10fd9aa45d60722bc37542e41fc",
    "title": "钓台",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "华山长卧堕驴翁，功成海外虬须老。",
      "天下已属赤符人，惟有桐江一丝好。"
    ]
  },
  {
    "id": "e647d10fd9aa45d6a90be5be48523e38",
    "title": "谢却洪尹赠金",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "洪尹高情太古音，艰危昏夜赠行金。",
      "为仁君子存颠沛，不是当年伯起心。"
    ]
  },
  {
    "id": "e647d10fd9aa45d658c6c3aeb9b49f15",
    "title": "鲁桥神",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "尸素何曾有寸劳，虚名空使万民谣。",
      "圣朝法度山难转，不似仙神在鲁桥。"
    ]
  },
  {
    "id": "e647d10fd9aa45d6cb14f31af8841652",
    "title": "庆源堂松皋阁老",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "旧趾留遗泽，新堂起庆源。",
      "河泉自星宿，山脉发昆仑。",
      "派到函关大，峰惟嵩岳尊。",
      "精灵钟胜地，阀阅冠中原。",
      "瑞气通黄阁，天星照紫垣。",
      "一门三宰相，两代八贤孙。",
      "声实心名在，勋功汗简存。",
      "师臣荣极品，大作答皇恩。"
    ]
  },
  {
    "id": "e647d10fd9aa45d68d6802d9c3943414",
    "title": "送介溪宗伯承天祀陵",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "达孝隆追王，天恩显大伦。",
      "星槎劳使节，圭璧奏皇仁。",
      "牺酌灵神格，鸾刑至敬伸。",
      "登歌周礼乐，奔走汉儒绅。",
      "历岁松楸古，凌空殿阁新。",
      "荆衡万马下，江汉九龙驯。",
      "期会隆昌运，精英毓圣人。",
      "宸碑光御翰，宠命被词臣。",
      "问俗周郊甸，观风驻骆骃。",
      "民情与吏治，还望达枫宸。"
    ]
  },
  {
    "id": "e647d10fd9aa45d6bf082e2f96566325",
    "title": "灵石道中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "汾水环灵石，苍山落日程。",
      "攒峰寒雾结，宿莽暮烟生。",
      "牧笛横牛背，樵歌杂雁声。",
      "夕阳催去骑，绿树绕行旌。",
      "坠叶三秋思，飘蓬万里情。",
      "家山渐喜近，人语似秦城。"
    ]
  },
  {
    "id": "e647d10fd9aa45d6cf6ffb5e529c6f5c",
    "title": "买剑曲",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "千金买宝剑，百金装赤鞘。",
      "意欲献上方，骑马长安道。",
      "剑拔风尘昏，囊贮血肉腥。",
      "古来游侠儿，一掷双丸青。",
      "瀚海忆𤦹珉，天山起鼙鼓。",
      "落日照辕门，将军怒如虎。",
      "年少气亦侠，常思万户侯。",
      "磨刀桑干河，欲唱大刀头。",
      "金印大如斗，旌旗百尺高。",
      "不上燕然山，不插侍中貂。",
      "少小事戎行，生长亦朔漠。",
      "君恩重如山，铁衣轻如葛。",
      "朔风萧萧来，七月如深秋。",
      "马腾槽边嘶，笑取金络头。",
      "男儿介冑身，死葬昆仑山。",
      "却笑班将军，生入玉门关。"
    ]
  },
  {
    "id": "e647d10fd9aa45d6c74492c6e67592c1",
    "title": "玄庵",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "大化运气机，纲维不可测。",
      "至性有渊源，于人见天则。",
      "一觉明真境，西方谈空色。",
      "启关走龙虎，挥神凌八极。",
      "是非千万载，大易重消息。"
    ]
  },
  {
    "id": "e647d10fd9aa45d630787e923bd72d14",
    "title": "晋溪",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "峨峨太原山，混混晋溪水。",
      "山有合抱材，水有蛟螭起。",
      "合抱作栋梁，蛟螭兴云雨。",
      "栋梁无条枝，云雨或愆期。",
      "造化有不能，物岂无参差。",
      "奋飞从神龙，未必乏行施。",
      "遽命许旌阳，我心实伤悲。"
    ]
  },
  {
    "id": "e647d10fd9aa45d60fd9dcbf03086db2",
    "title": "渭滨叟",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "西伯本事商，后车载老人。",
      "岂期牧之野，空有十乱臣。",
      "我独负鹰扬，谈笑诛商辛。",
      "峨峨首阳山，其下渭之滨。"
    ]
  },
  {
    "id": "e647d10fd9aa45d6f38ec1d590588477",
    "title": "杂意",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "昆岗峻且崇，凿出双玉华。",
      "磨之劳沙石，坚好无纤瑕。",
      "制为双玎珰，组以杂玄黄。",
      "其价且万镒，以佩君子裳。"
    ]
  },
  {
    "id": "e647d10fd9aa45d6f38ec1d5ddc2e469",
    "title": "杂意",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "贵阳长灵杉，千章百尺高。",
      "秋来动风色，云外起天涛。",
      "负此栋梁材，生之万山隈。",
      "世无鲁公输，千载委荆莱。"
    ]
  },
  {
    "id": "e647d10fd9aa45d6f38ec1d55c2a8041",
    "title": "杂意",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "金门多良竹，春风生新枝。",
      "猗猗青且坚，薄言一采之。",
      "物用各各殊，感之重嗟吁。",
      "或为虞廷箫，或为吴姬竽。"
    ]
  },
  {
    "id": "e647d10fd9aa45d6f38ec1d55011a5e5",
    "title": "杂意",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "灼灼槛中花，日结红芳友。",
      "惜此妍丽资，隳折佳人手。",
      "幽草涧边生，春发秋还荣。",
      "三叹牺牛身，使我泪沾缨。"
    ]
  },
  {
    "id": "e647d10fd9aa45d60528afa335146bab",
    "title": "周公居东",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "周公王懿亲，进退系安危。",
      "居东二年馀，四海皆嗟咨。",
      "二公位阿衡，未见出一词。",
      "王以风雷变，出郊亲逆之。",
      "各各怀忠诚，二公心始知。"
    ]
  },
  {
    "id": "e647d10fd9aa45d65ae3d416bff4cc44",
    "title": "鹃声至",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "洛阳鹃声至，尔意亦何勤。",
      "宋室诸缙绅，谁为达紫宸。",
      "莫谓禽无知，性或灵于人。",
      "负尔数声血，千载徒悲辛。"
    ]
  },
  {
    "id": "e647d10fd9aa45d6c5cc6e527674749e",
    "title": "徐世绩",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "宗室杀欲尽，污秽蒸宸扆。",
      "太宗托孤心，是谁乱唐纪。",
      "智哉浴血儿，火烧不能死。",
      "火烧儿不死，于以见天理。"
    ]
  },
  {
    "id": "e647d10fd9aa45d64452f72e1b85148e",
    "title": "骆宾王",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "狄梁回凶牝，房州还东宫。",
      "敬业伸大义，挥戈振群蒙。",
      "烈烈宾王檄，如日当天中。",
      "宁为敬业死，不立狄梁功。"
    ]
  },
  {
    "id": "e647d10fd9aa45d68fd866be7b757aea",
    "title": "张紫岩浚",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "黄阁主和议，紫岩志恢复。",
      "听之真可人，谁有孔明腹。",
      "曲端既已诛，武穆见忤触。",
      "试使当筵舞，再蒙宣和辱。"
    ]
  },
  {
    "id": "e647d10fd9aa45d633f6fa3469bd3d68",
    "title": "殷谢",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "深源与安石，皆为士望宗。",
      "天子徵浩入，于以抗桓公。",
      "嗟嗟桓晋间，谁复识变通。",
      "智哉东山子，苍生戏高嵩。",
      "感此殷谢事，成败论英雄。"
    ]
  },
  {
    "id": "e647d10fd9aa45d60a27ae0a5f13bb9e",
    "title": "金台送士人归关中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "朔风惊客耳，归兴难攀牵。",
      "游缰系长柳，带剑登祖筵。",
      "把酒共叹息，逼侧何足怜。",
      "霜雪蔽天地，征裳独蹁跹。",
      "众芳满洲渚，老雁新饥还。",
      "君志在商岭，浩歌出幽燕。",
      "闲云落南浦，野鸟入青天。",
      "谁爱黄金台，不必重凄然。"
    ]
  },
  {
    "id": "e647d10fd9aa45d6843221b15f5b7c8b",
    "title": "檗谷王侍郎图",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "王子自闽来，揪愀颜色枯。",
      "须臾陨双泪，语我檗谷图。",
      "旻天覆下土，林鸦亦哺雏。",
      "我独失其怙，怀抱泣呱呱。",
      "哀此北堂人，青春抚遗孤。",
      "中道复弃捐，旻天降虐肤。",
      "晨鸡入省视，茕茕鲜盘壶。",
      "今也稍丰裕，肥甘逮妻孥。",
      "敝庐多寒暑，簟裀无褐蒲。",
      "冠裳锡双诰，安得奉桑榆。",
      "旻天覆下土，不闻予号呼。",
      "桐棺薄如墨，土浅且坟垆。",
      "兹能读丧礼，空有龙虎区。",
      "朝露零春华，秋霜寒如铺。",
      "牲醴亦嘉旨，安得奉庖厨。",
      "旻天覆下土，胡戾独予诛。",
      "空山柏如金，其味苦如荼。",
      "茫茫风木恨，直与乾坤俱。",
      "闻之重感伤，为君歌且都。",
      "努力树名德，毋愧曾闵徒。"
    ]
  },
  {
    "id": "e647d10fd9aa45d6ce5dcce59162fbdf",
    "title": "人不归",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "忆我莫苦吟，苦吟伤子心。",
      "寄子莫忘归，忘归失我依。",
      "清清在山泉，忽为九仞渊。",
      "流水不复返，我心日惨惨。"
    ]
  },
  {
    "id": "e647d10fd9aa45d6ce5dcce50bd7a8ce",
    "title": "人不归",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "客自河曲来，寄我双鲤鱼。",
      "长跪接鲤鱼，或有尺素书。",
      "剖鱼乃空腹，使我心成疽。",
      "生此女子身，不如委沟渠。"
    ]
  },
  {
    "id": "e647d10fd9aa45d62c9a60b187fea1ed",
    "title": "东郭遗叟雷给舍翁",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "给舍展绡帙，示我遗叟行。",
      "读之三叹息，乃识虚与盈。",
      "遗叟尚玄德，位独弗称情。",
      "给舍圭璋器，唾手公与卿。",
      "遗叟吴皋彦，早岁负才名。",
      "持笔谒天曹，文章冠群英。",
      "今观畿辅地，遍野甘棠生。",
      "温温清苑判，施泽先孤茕。",
      "挺挺松柏资，虬枝霜雪劲。",
      "嗤被莺与燕，视我同春荣。",
      "玄鹤已千仞，刷羽云霄鸣。",
      "郭东有梅竹，良友堪同盟。",
      "相随咏舞雩，心与贤圣并。"
    ]
  },
  {
    "id": "e647d10fd9aa45d60ae3d5bd167ede44",
    "title": "富阳民谣",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "富阳江之鱼，富阳山之茶。鱼肥卖我子，茶香破我家。",
      "采茶妇，捕鱼夫，官府拷掠无完肤。昊天胡不仁，此地亦何辜。",
      "鱼胡不生别县，茶胡不生别都。富阳山，何日摧，富阳江，何日枯。",
      "山摧茶亦死，江枮鱼始无。山难摧，江难枯，我民不可苏。"
    ]
  },
  {
    "id": "e647d10fd9aa45d61e5c5b5464588ae3",
    "title": "狱中集古十六首东岩同扉其三",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "赤县昔同游，忽在天一方。",
      "危时暂相见，鬓发各已苍。",
      "阴风千里来，岁暮有严霜。",
      "人间夜寥闲，落月满屋梁。",
      "出处同世网，涕泪溅我裳。",
      "平生方寸心，嫉恶怀刚肠。",
      "痛愤寄所宣，激烈思时康。",
      "皇皇太宗业，道德仰今王。",
      "丈夫誓许国，志士怀感伤。",
      "吾道正羁束，真宰意茫茫。"
    ]
  },
  {
    "id": "e647d10fd9aa45d61e5c5b54a850c34f",
    "title": "狱中集古十六首东岩同扉其三",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "楼角凌风迥，夜深露气清。",
      "今夕复何夕，寂寞壮心惊。",
      "故国十年别，转衰病相婴。",
      "妻子隔绝久，万里正含情。",
      "惆怅年半百，何得尚浮名。",
      "鸱鸮志意满，豺虎正纵横。",
      "麟凤在赤霄，赤骥顿长缨。",
      "志士泪如水，忠臣气不平。",
      "挺身艰难际，万古一死生。",
      "感恩义不小，永怀丹凤城。"
    ]
  },
  {
    "id": "e647d10fd9aa45d61e5c5b54dc4c58b4",
    "title": "狱中集古十六首东岩同扉其三",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "朔云横高天，远海动风色。",
      "萧飒望中来，摧残梧桐叶。",
      "感叹发秋兴，苍然五情热。",
      "长安如梦中，云山万里隔。",
      "前期浩漫漫，落日归心绝。",
      "生事如转蓬，一官已发白。",
      "昨日东楼醉，绿杨正可折。",
      "今兹大火落，已属流芳歇。",
      "壮心惜暮年，岁光屡奔迫。",
      "天地一浮云，生死殊飘忽。",
      "李斯上蔡门，穷途方恸哭。",
      "张翰江东去，清风洒兰雪。",
      "世路今太行，非时将安适。",
      "结心寄青松，千春卧蓬阙。",
      "且复命酒樽，浩歌待明月。"
    ]
  },
  {
    "id": "e647d10fd9aa45d61e5c5b54b315f72e",
    "title": "狱中集古十六首东岩同扉其三",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "空名适自误，寡识冒天刑。",
      "应念投沙客，多愧鲁连生。",
      "感此三叹息，泪满逐臣缨。",
      "白日在青天，为君前致辞。",
      "我本草间人，幸遭圣明时。",
      "投躯寄天下，远为千载期。",
      "一度浙江北，茫然使心悲。",
      "世路成奔峭，万姓危朝霜。",
      "修蛇横洞庭，独坐伤激扬。",
      "六驳食猛虎，剪棘树兰芳。",
      "献书入金阙，著论谈兴亡。",
      "浮云蔽紫闼，虹霓掩天光。",
      "黄金消众口，青蝇遂成冤。",
      "其事竟不就，小节岂足言。",
      "松柏本孤直，虬龙盘古根。",
      "瑶草寒不死，犹怀明主恩。"
    ]
  },
  {
    "id": "e647d10fd9aa45d66529153ca15f3fad",
    "title": "世芳楼襄毅少保",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "世芳楼下花竹稠，太华拱揖长河流。襄毅少保一代良，正宜经纶坐朝堂。",
      "当时是谁握衡钧，却令少保养闲身。君不见吐鲁番，时逞陆梁，乃敢掳我西藩王。",
      "少保赫然挥甲兵，提戈直指哈密城。其酋胆落惊逃奔，金印付还元王孙。",
      "又不见当时刘瑾持朝权，百僚稽首皆争先。少保直节难磷磨，一见不肯矧肯阿。",
      "元元不幸颓朝纲，再令少保乐世芳。松皋阁老际圣明，三部尚书进阿衡。",
      "扬历中外五十年，巍巍勋业真光前。吾皇神武御紫宸，昌期自应生名臣。",
      "我愿天子益严师，阁老大作安边陲。只使常怀廊庙忧，莫教独乐世芳楼。"
    ]
  },
  {
    "id": "e647d10fd9aa45d6f96e68c73f7479bd",
    "title": "送南太守之保宁",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "燕山二月杏花开，千树万树御城隈。",
      "柳条新发夹长路，祖筵却傍黄金台。",
      "台下独策征车去，东风日暮起飞埃。",
      "我思郭隗三叹息，他年还骑青骢来。"
    ]
  },
  {
    "id": "e647d10fd9aa45d68833c50ca40cb94a",
    "title": "刘中镇萃美",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "杭州佳丽天下强，中镇才名动圣皇。",
      "近侍班中亲简陟，玉符金篆双龙敕。",
      "号令一出神鬼惊，两浙六月寒风生。",
      "叱咤指顾雷电走，智士勇夫皆俯首。",
      "我有忠勤结主知，御书时复来丹墀。",
      "我行我止谁敢斁，一或撄予天子怒。",
      "上方四时充珍鲜，长江大海飞黄船。",
      "三十二宫被龙凤，匪我玄纁谁许贡。",
      "湖山奇处起生祠，飞碧流丹百尺危。",
      "穹碑高碣凿瑶石，雄文大字论功绩。",
      "复有钱塘百万民，黄童白叟传俱真。",
      "湖山高，湖水深，恩光荡漾君王心。",
      "湖水深，湖山高，烨烨声华中镇劳。"
    ]
  },
  {
    "id": "e647d10fd9aa45d67508faea139899a7",
    "title": "褫亭道中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "云际千岩落照，荒村几树轻烟。",
      "暗水声闻涧底，流莺啼傍花前。"
    ]
  },
  {
    "id": "e647d10fd9aa45d67508faea188e27b0",
    "title": "褫亭道中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "落日旌旗摇曳，晚风鼙鼓填諠。",
      "新柳满堤春色，长杨夹道黄昏。"
    ]
  },
  {
    "id": "e647d10fd9aa45d64c955e99e4ae5f82",
    "title": "再过禠亭",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "初去暖风绿柳，重来冷雨黄花。",
      "天末数声塞雁，庭前满树寒鸦。"
    ]
  },
  {
    "id": "e647d10fd9aa45d64c955e99278e2d25",
    "title": "再过禠亭",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "野戍凄凄画角，山城处处寒砧。",
      "最是秋风羁客，不堪暮雨乡心。"
    ]
  },
  {
    "id": "e647d10fd9aa45d6383410094a023924",
    "title": "盘石道中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "万里久淹海峤，一官又到春初。",
      "花鸟更添客思，云山还滞乡书。"
    ]
  },
  {
    "id": "e647d10fd9aa45d638341009d601ec4b",
    "title": "盘石道中",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "闻说南荒溽暑，原来海国寒多。",
      "盘石桃花未□，长安春色如何。"
    ]
  },
  {
    "id": "e647d10fd9aa45d66b8d716133198240",
    "title": "妾薄命",
    "authorName": "韩邦奇",
    "authorId": "e647d10fd9aa45d6dc09c97fb2dd1403",
    "dynasty": "明",
    "content": [
      "昔郎年少时，妾在兰闺中。",
      "见郎锦城西，绿駬嘶春风。",
      "妾作郎家妇，郎行万里舟。",
      "妾心无所愿，欲作长江流。",
      "妾不如春月，花开到郎侧。",
      "郎心匪飘风，妾无倾城色。",
      "桃花红复红，江水深复深。",
      "花红强似面，水深不如心。",
      "流萤度珠帘，秋夜长无极。",
      "为郎制罗衣，泪痕密如织。",
      "妾始嫁郎时，永言受郎恩。",
      "但得郎舟回，妾愿锁长门。",
      "岁序不可转，六月或清霜。",
      "郎岂无归日，时复理红装。"
    ]
  },
  {
    "id": "e647d10fd9b03f77f7748f9a845da8f6",
    "title": "和韵赠铁厓先生",
    "authorName": "姜渐",
    "authorId": "e647d10fd9b03f77d1457b72d1457b72",
    "dynasty": "明",
    "content": [
      "蜡色涛笺写寄诗，玉壶冰鉴识容仪。",
      "法言愿卒诸生业，家学深惭帝者师。",
      "江月夜凉闻铁笛，海云秋静卷朱旗。",
      "文章绝似相如笔，好为题诗谕远夷。"
    ]
  },
  {
    "id": "e647d10fd9b3680ef865cc092dd10b56",
    "title": "待衡山先生过园居",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "朝来檐鹊送声忙，见说高人过草堂。",
      "风动似闻门外屦，昼长频续案头香。",
      "暖烘韶丽花含笑，雨阁轻阴日弄光。",
      "多少野桥东望意，碧云闲咏小山旁。"
    ]
  },
  {
    "id": "e647d10fd9b3680ed69c7b85e292daee",
    "title": "钱子孔周久卧沉疴不出奉简律句",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "束发相要及暮年，追陪花月与林泉。",
      "却缘伏枕违春事，自笑无情拍酒船。",
      "炼骨旧传禽戏术，全身新读马蹄篇。",
      "高轩列榭多云气，日盼庭柯芳树前。"
    ]
  },
  {
    "id": "e647d10fd9b3680e6a01d2214b8282a6",
    "title": "季春同文内翰父子陆仪部昆仲彭子孔嘉卢子式如登宴上方山寺",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "雾磴烟梯天上行，玉壶银榼竹间迎。",
      "俄分人世升沉迹，转见春风浩荡情。",
      "罥絮游丝时趁蝶，妥花深叶暗啼莺。",
      "寺楼把酒同翘首，目送孤霞落照明。"
    ]
  },
  {
    "id": "e647d10fd9b3680e70a4fd9fdce1ecbb",
    "title": "晚思",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "禅居日日对僧伽，暗里流年度物华。",
      "碧涧云来生晚翠，青槐风过落轻花。",
      "人闲自爱孤峰静，江近犹怜尺鲤赊。",
      "心事有期途路远，可因流落赋怀沙。"
    ]
  },
  {
    "id": "e647d10fd9b3680e32da1ab5ff8f6e69",
    "title": "长安门西道苑墙雨后经眺作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "紫宫黄屋邃森沉，驰道周庐肃羽林。",
      "树里啼莺清禁切，雨余流水御沟深。",
      "松篁并落钟山翠，云雾长依汉殿阴。",
      "此日歌讴欢在镐，草茅何以嗣华音。"
    ]
  },
  {
    "id": "e647d10fd9b3680ef5e19afd69b15927",
    "title": "夏日寓感四首和陆子传作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "人间长夏有余情，天上迢遥想帝京。",
      "清暑敞临无逸殿，薰风徐引步虚声。",
      "氤氲雾幄炉香细，缥缈霞绡佩玉轻。",
      "宣敕侍臣新疏草，欲将精祷阜民生。"
    ]
  },
  {
    "id": "e647d10fd9b3680ef5e19afd1fbc1939",
    "title": "夏日寓感四首和陆子传作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "巍巍弘治圣功垂，大渐犹传顾命词。",
      "四海臣民俱涕泪，一王家法有纲维。",
      "明禋祀合三宗典，观德亲当七世期。",
      "统系本明登享正，叔孙何事敢相疑。"
    ]
  },
  {
    "id": "e647d10fd9b3680ef5e19afd627aef5e",
    "title": "夏日寓感四首和陆子传作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "五凤钟声出御楼，宫鸦初散曙星流。",
      "衮衣南面朝圭璧，华盖中间正冕旒。",
      "出纳每惟王命允，安危偏倚庙廊忧。",
      "受釐一自居宣室，恭默无为仰帝休。"
    ]
  },
  {
    "id": "e647d10fd9b3680ef5e19afdc5dcc40d",
    "title": "夏日寓感四首和陆子传作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "迂回左掖赴东厢，曾是三公论道堂。",
      "密勿几闻宣制美，保衡真和咏时康。",
      "华旃对御天颜近，玉漏穿花化日长。",
      "翘首可怜清切地，令人寤寐忆明良。"
    ]
  },
  {
    "id": "e647d10fd9b3680efaba6520e51630b9",
    "title": "泊徐州再宿对月作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "风烟漠漠路漫漫，迢递偏嗟作客难。",
      "茂苑音书千里隔，彭城月色两宵看。",
      "星涵河影垂平野，水触洪声泻急滩。",
      "更倚五云瞻北斗，清辉玉宇不胜寒。"
    ]
  },
  {
    "id": "e647d10fd9b3680ed78545c8ac671992",
    "title": "城西游归乘月泛舟由胥江至西虹桥",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "娇歌宛转醉花前，归去兰烧漾锦川。",
      "十里春城灯火接，月明楼阁万家烟。"
    ]
  },
  {
    "id": "e647d10fd9b3680e85b01fb4828762e4",
    "title": "凉夜",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "明河流影散云霞，南斗离离北斗斜。",
      "月色露华凉似水，金萤飞堕玉簪花。"
    ]
  },
  {
    "id": "e647d10fd9b3680ea2630199c1afb531",
    "title": "越溪柳二首",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "越王戍畔柳条春，曾送鸱夷万里人。",
      "肯道西施无别恨，翠眉今日效谁颦。"
    ]
  },
  {
    "id": "e647d10fd9b3680ea2630199dc5b5644",
    "title": "越溪柳二首",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "掠燕藏莺覆碧潭，丝牵缕结弱难堪。",
      "可怜庾信多萧瑟，犹想春风似汉南。"
    ]
  },
  {
    "id": "e647d10fd9b3680e57e8f3e21ae7d0da",
    "title": "金陵送客",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "紫凤台高飞绮尘，柳条如带绾离人。",
      "劳劳亭下南游路，肠断王孙碧草春。"
    ]
  },
  {
    "id": "e647d10fd9b3680ef888ac2a5a10a67d",
    "title": "怀汤张二子",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "改罢新诗独自吟，忆君不至意沉沉。",
      "疏花对雨平栏静，芳草和烟古巷深。"
    ]
  },
  {
    "id": "e647d10fd9b3680e31f8531b49356425",
    "title": "山晓望大内作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "龙楼佳气绕钟山，凤瓦参差苑树闲。",
      "一片日华凌晓霁，金光浮动翠微间。"
    ]
  },
  {
    "id": "e647d10fd9b3680e34442585c17e3242",
    "title": "元夕二首",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "吴趋西去接金阊，烂熳灯球月让光。",
      "春色不教拘束住，可怜罗绮夜生香。"
    ]
  },
  {
    "id": "e647d10fd9b3680e34442585eaffb7ed",
    "title": "元夕二首",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "火树银花巧斗明，笙歌声沸满春城。",
      "月华西转星河澹，犹有香车取次行。"
    ]
  },
  {
    "id": "e647d10fd9b3680ebcce19c91da319ed",
    "title": "天马词",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "万里严风敝铁衣，贰师初释大宛围。",
      "汉家空却千群马，始得流沙一骑归。"
    ]
  },
  {
    "id": "e647d10fd9b3680e2ca104fd676215f7",
    "title": "润州舟行作",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "河州春茁紫芦芽，绿水清晖弄客槎。",
      "十日南风吹未息，残梅犹发短墙花。"
    ]
  },
  {
    "id": "e647d10fd9b3680e282deb0f3cc4a89b",
    "title": "冬柳",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "大通街北竹桥西，枯叶衰杨傍岸垂。",
      "莫怅霜条今渐脱，春风吹绿只移时。"
    ]
  },
  {
    "id": "e647d10fd9b3680e5047bc5a062b898c",
    "title": "长门怨",
    "authorName": "汤珍",
    "authorId": "e647d10fd9b3680ed1457b72d1457b72",
    "dynasty": "明",
    "content": [
      "小小凭恩出主家，更怜金屋擅豪华。",
      "长门亦是行宫地，容易春风怨落花。"
    ]
  },
  {
    "id": "e647d10fd9c24dbbd52003243e11e1a4",
    "title": "游烂柯山宿莲圣庵得清字",
    "authorName": "罗晋侯",
    "authorId": "e647d10fd9c24dbbd1457b72d1457b72",
    "dynasty": "明",
    "content": [
      "绝壁先登猿鹤惊，千盘危磴喜微晴。",
      "云封远瀑明还暗，路入层峦险复平。",
      "莲漏静分香涧寂，松风飘落石棋声。",
      "缘兹结得山灵约，翠湿衣衫尘梦清。"
    ]
  },
  {
    "id": "e647d10fd9c24dbb838d147a9b4da748",
    "title": "石室赠仰虚道士",
    "authorName": "罗晋侯",
    "authorId": "e647d10fd9c24dbbd1457b72d1457b72",
    "dynasty": "明",
    "content": [
      "炼成紫府白朱砂，别有仙人远折麻。",
      "且待青鸾觞柏叶，莫驱鸡犬住桃花。"
    ]
  },
  {
    "id": "e647d10fd9c45835c8b95fe1cd9e571e",
    "title": "郡斋独酌忆蔡章阳马仲穆诸君",
    "authorName": "顾亮",
    "authorId": "e647d10fd9c45835d1457b72d1457b72",
    "dynasty": "明",
    "content": [
      "半生徒碌碌，百事未能周。",
      "白屋方甘老，朱门忽见收。",
      "登龙应有愧，得马正堪忧。",
      "坐对盈樽酒，寥寥忆旧游。"
    ]
  },
  {
    "id": "e647d10fd9c45835aa5346f384db21f4",
    "title": "次韵周彦章寒食偶成",
    "authorName": "顾亮",
    "authorId": "e647d10fd9c45835d1457b72d1457b72",
    "dynasty": "明",
    "content": [
      "杏子花残燕子忙，佳辰百五媚春光。",
      "万家庖舍胶觞冷，几处坟茔麦饭香。",
      "幽鸟送声多杜宇，野林抽叶半吴桑。",
      "闲边剩有登临兴，都付吟笺与酒觞。"
    ]
  },
  {
    "id": "e647d10fd9c45835227b156913daf8e8",
    "title": "广陵夜泊",
    "authorName": "顾亮",
    "authorId": "e647d10fd9c45835d1457b72d1457b72",
    "dynasty": "明",
    "content": [
      "风风雨雨暗江津，愁里青灯照一身。",
      "夜半忽闻江上橹，往来还有未归人。"
    ]
  },
  {
    "id": "e647d10fd9c45835637e55a6364340c9",
    "title": "月氏王头歌和杨铁崖",
    "authorName": "顾亮",
    "authorId": "e647d10fd9c45835d1457b72d1457b72",
    "dynasty": "明",
    "content": [
      "月氏肉，碎如雪，月氏颅，劲如铁。",
      "快剑一斫天柱折，留取胡卢饮生血。冒顿老魅呼月精，夜酌葡萄陇月明。",
      "鬼妻蹋地号我天，可汗天灵哮唬声嘶酸。于乎，颅兮颅兮汝勿悲，我今酌汝金留犁。",
      "黔州都督有血顶，精魂夜夜溺中啼。"
    ]
  },
  {
    "id": "e647d10fd9c482ab7dbae064ec50abc7",
    "title": "秋怀",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "玄都殿在西城北，虹渚星湖万岁峰。",
      "实笑秦祠征宝雉，还轻汉畤降黄龙。",
      "金盂露碗收神水，玉带风符护禁松。",
      "一自玄元归碧落，瑶坛寂寂下宵钟。"
    ]
  },
  {
    "id": "e647d10fd9c482aba4153d07370ffcb7",
    "title": "塞上曲二首寄大中丞张肖甫其一",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "侦骑飞来夜探胡，为言城下五单于。",
      "宛驹市得红罗去，拜舞军前唱把都。"
    ]
  },
  {
    "id": "e647d10fd9c482abf5286c074e94e700",
    "title": "寓怀诗二首",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "太白蚀金方，蚩尤出辽野。右卫已土崩，左贤气腾瓦。",
      "顷来石州破，䪍蔽日舍。城中无虚井，儿女血涂赭。",
      "叹息问边人，问罢泪如洒。简子攻卫城，居身犀蔽下。",
      "行人烛横戈，陈其先君者。大将爱其身，胡能驱士马。",
      "翩翩谁家子，龙虎姿态扬。白马全络头，翻身绿沉张。",
      "驰至射熊馆，一发下双鸧。马上赋豪士，悲歌声琅琅。",
      "途乖淹郡县，矢心系名王。春风国士老，秉耒耕于乡。",
      "吾贱不能举，把袂涕沾裳。"
    ]
  },
  {
    "id": "e647d10fd9c482ab805ab2c5bbf94872",
    "title": "轻举篇",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "幼学道术骑茅龙，咳唾吹上昆仑峰。",
      "身轻转讶茅龙重，角触孔翠石鲸纵。",
      "仗剑叱龙赤发怒，抛茅入海琐玉树。",
      "别检灵文学作云，英英足下觉氤氲。",
      "杳然失却鸿鹭上，丹旌烟道空中分。",
      "行至天穷云尽处，天薄云脆不能去。",
      "此时浮云亦弃摈，上天下天只神御。"
    ]
  },
  {
    "id": "e647d10fd9c482ab41c22685260a23d3",
    "title": "赠邺下王大刀挥使维藩歌",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "车骑关头石片片，回风卷地击人面。",
      "不平之色我自知，一生空读英雄传。",
      "马挝睚眦壮气销，路逢男子囊大刀。",
      "仓卒之间动人目，已见杀气千尺高。",
      "银碗头盔两马驮，熊腰稳坐白鼻骡。",
      "飞英飒飒紫须短，高准棱棱赤星满。",
      "大白翎饬箭尾长，双鞬绣插兰觔挽。",
      "不言我即借刀观，龙气荧荧横玉鞍。",
      "丈五金环入手滑，斜势入海上弦月。",
      "光铓澹澹照见人，健卒几头背迟发。",
      "我为据鞍一问之，旋近马首前致辞。",
      "义概谦恭道名字，自言邺下材官儿。",
      "十五学刀向侠场，劈山断牛刀不伤。",
      "二十比试任父职，趋役军府空仓徨。",
      "茸茸此生二十五，功名不建黄龙府。",
      "今年抚台檄点兵，两班皆作防秋行。",
      "主将给我兵三千，今往密云前备边。",
      "我闻此语长叹息，下马殷勤如故识。",
      "细观非但骁猛人，雅毅深沉具胆力。",
      "庙堂握算计太疏，开府畴边谋叵测。",
      "古来此辈称神物，百万之中不一得。",
      "何有天将不知御，远戍渔阳从此去。",
      "草中猫虎俱不分，亦复排边同一处。",
      "王郎王郎莫泪潸，我亦南归尔度关。",
      "倾盖意气竭漳水，平生交结轻泰山。",
      "各把猿肱意更亲，早晚自爱英雄身。",
      "云龙风虎知有会，丹青图画红麒麟。"
    ]
  },
  {
    "id": "e647d10fd9c482ab26ee67964f13c114",
    "title": "摴蒱歌",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "龙女诵经香饭毕，长安放衙初岸帻。",
      "桃笙幔展燕寝春，试下红衫轻一掷。",
      "绿云点点玳梁间，海燕翩翩对远山。",
      "仙人好博雷翻掌，玉女投壶电解颜。",
      "揶揄笑口如飞雪，黄鹂二月争调舌。",
      "别有呼卢调转高，一声凤叫青天裂。",
      "风摇花片满雕窗，郁金醽酒泛琼缸。",
      "云母屏前怜个个，水精帘下爱双双。",
      "一枝醲李倚银盘，纤纤新笋击琅玕。",
      "已解疾驰夸女侠，故将迟局媚郎官。",
      "醉后双鸾挂海野，樱唇唾出胭脂马。",
      "偷得筹来窃玉符，夺将枭去惊铜瓦。",
      "折腰尘净馆娃前，画眉人在章台下。",
      "摴罢么么性转灵，不弹宝瑟向君听。",
      "仙郎带酒朝天去，还讽如来般若经。"
    ]
  },
  {
    "id": "e647d10fd9c482ab7780cd0822402b14",
    "title": "邯郸行随张使君肖甫出猎",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "使君按节邯郸城，游子邯郸意气生。",
      "相从射猎西山去，城中年少来纵横。",
      "纷纷罢掷博场里，追呼云集黄尘垒。",
      "白马连环响夜霜，雕弓香箭明秋水。",
      "使君红旗山上麾，我正扬鞭驰绣羁。",
      "马度长桥翻冻雪，箭穿枯柳断冰澌。",
      "山头北风吹草急，道上豺狼向人立。",
      "少年随我拍青丝，一箭双狼死原隰。",
      "使君欢动弄金杯，叠鼓鸣笳锦帐开。",
      "八郡良家驱虎落，三河侠客奋龙媒。",
      "邯水郸山冷朔云，赵舞燕歌空古坟。",
      "海上惟怀鲁连子，城中还忆平原君。",
      "加禽逐兽无穷已，西山衔日牙旗紫。",
      "使君夜猎入孤城，城上寒鸦栖复起。",
      "散骑黄昏度狭斜，满楼灯火照倡家。",
      "稍将血兔床头煮，卧听银筝醉雪花。"
    ]
  },
  {
    "id": "e647d10fd9c482ab055cd2e5ef24f816",
    "title": "寄王承甫代书",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "但诵吴越吟，未识王郎面。吴江枫冷秋鸿飞，可怜词客异乡县。",
      "会闻王郎能游五岳颠，又闻王郎手投白璧挥金钱。",
      "有酒但抱胡姬饮，赤身披发王公前。平生意气盖吴越，健翮凌天耸大鹘。",
      "昆仑匹马踏白云，洞庭孤舟钓明月。我也豪歌卧雪庐，何时尊酒论文初。",
      "短歌寄尔遥相忆，此是刘生尺素书。"
    ]
  },
  {
    "id": "e647d10fd9c482abe559c8d6a2b60cd6",
    "title": "塞上曲二首寄大中丞张肖甫其二",
    "authorName": "刘黄裳",
    "authorId": "e647d10fd9c482abaa486f25d88518ac",
    "dynasty": "明",
    "content": [
      "向晚笳声满地悲，大营方猎插金瑀。",
      "胡儿铁勒吞风去，共惮铜梁张太师。"
    ]
  },
  {
    "id": "e647d10fda0100b6838baafdf8c6daac",
    "title": "溪桥晓市",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "石梁双跨溪，虹影倒涵水。",
      "斜月未堕烟，烟中市声起。"
    ]
  },
  {
    "id": "e647d10fda0100b635030cb8cb0560c0",
    "title": "送人还新安",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "津亭芳草碧毵毵，人立东风酒半酣。",
      "万点落花舟一叶，载将春色到江南。"
    ]
  },
  {
    "id": "e647d10fda0100b6bc9ddf559df67a9e",
    "title": "重过河沙有感",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "白鹤沙头水自波，扁舟曾载夕阳过。",
      "东风一路蘼芜绿，添得春愁别后多。"
    ]
  },
  {
    "id": "e647d10fda0100b65d9fd78afae9bf5f",
    "title": "春晓词",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "窗明云母光催曙，娇鸟惊啼画栏树。",
      "流苏复帐开芙蓉，枕屏残梦犹朦胧。",
      "东方风来寒剪剪，兰香熏衣藕丝软。",
      "银蟾隔帘斜堕云，卷帘花雾春无痕。"
    ]
  },
  {
    "id": "e647d10fda0100b6d2db921948559c9c",
    "title": "凤台曲",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "宫树层层隐栏曲，紫篁吹动参差玉。",
      "秋声袅袅月满台，青鸾衔信三山来。",
      "弱流拍山险难渡，飞琼别扫丛霄路。",
      "绿香绣帐尘梦消，紫篁声沉鸾影遥。",
      "金屏鹦鹉泣烟曙，海阔云深不知处。"
    ]
  },
  {
    "id": "e647d10fda0100b6e8dea270d9bb5263",
    "title": "富林春晓",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "旭日始启旦，鸟声出烟萝。",
      "草堂检春事，花落风檐多。"
    ]
  },
  {
    "id": "e647d10fda0100b6f3c0fb2e536e7c2f",
    "title": "巫山高",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "攒峰十二青丛丛，层台曲房雕绮栊。",
      "行云逗雨春迷蒙，软风吹梦春无踪。",
      "兰香滴露啼幽翠，江波粼粼月光碎。",
      "老蛟踏波呼木魅，青鸾何处迎飞佩。"
    ]
  },
  {
    "id": "e647d10fda0100b6ee66567192136171",
    "title": "关山月",
    "authorName": "陆德蕴",
    "authorId": "e647d10fda0100b6d1457b72d1457b72",
    "dynasty": "明",
    "content": [
      "青海城高寒吐月，白龙堆下沙如雪。",
      "一镜明明圆复缺，长倚关山照离别。",
      "胡笳声悲胡马嘶，五更影落阴山西。",
      "铁衣寒重露凄凄，兰闺正掩残灯啼。"
    ]
  },
  {
    "id": "e647d10fda2a042fadcdcd7dae3ffd46",
    "title": "大田坪八景惠妃古迹",
    "authorName": "赖万耀",
    "authorId": "e647d10fda2a042fd1457b72d1457b72",
    "dynasty": "明",
    "content": [
      "何年粉黛逐狼过，三石遗踪势嵯峨。",
      "兵男已从黄土没，灶烟犹起白云阿。",
      "月明竹院惊烽火，风动松篁奏戍歌。",
      "苔藓半封碑记古，千秋赢得玺褒多。"
    ]
  },
  {
    "id": "e647d10fda2a042fadcdcd7dfafa950e",
    "title": "大田坪八景惠妃古迹",
    "authorName": "赖万耀",
    "authorId": "e647d10fda2a042fd1457b72d1457b72",
    "dynasty": "明",
    "content": [
      "山翠重重百尺楼，楼高傍月倚天浮。",
      "前亭水绕金波动，小阁烟笼柱影幽。",
      "把盏明珠悬掌内，卷帘玉镜挂床头。",
      "醉来恍遇霓裳舞，疑驾冰轮上苑游。"
    ]
  },
  {
    "id": "e647d10fda2a042fadcdcd7d6e21eccb",
    "title": "大田坪八景惠妃古迹",
    "authorName": "赖万耀",
    "authorId": "e647d10fda2a042fd1457b72d1457b72",
    "dynasty": "明",
    "content": [
      "丹崖深处五云连，幽境中开别洞天。",
      "壁险时闻猿啸月，草青疑觉钵生莲。",
      "红尘迥隔蓬莱晓，匹练空明河汉悬。",
      "不向鹿门期九转，褰衣到此悟真禅。"
    ]
  },
  {
    "id": "e647d10fda2a042fadcdcd7d65f32e3b",
    "title": "大田坪八景惠妃古迹",
    "authorName": "赖万耀",
    "authorId": "e647d10fda2a042fd1457b72d1457b72",
    "dynasty": "明",
    "content": [
      "岩碧嶙峋耸巨阿，半藏天处半藤萝。",
      "谷中敲月千峰静，木末吟风万壑和。",
      "试剑巉岩连斗落，振衣危磴碍云过。",
      "遥看琼玉交加翠，应识函关紫气多。"
    ]
  },
  {
    "id": "e647d10fda409ca2a7a7bbc9dda844d6",
    "title": "题严颜桥诗",
    "authorName": "陈瑞",
    "authorId": "e647d10fda409ca2d1457b72d1457b72",
    "dynasty": "明",
    "content": [
      "炎汉运未终，蜀井火再红。何人续东汉，大耳隆准翁。",
      "刘璋本昏聩，况坐山之穷。孔明溯流上，不曾折一弓。",
      "巴州有老将，初不臣枭雄。守陴誓不降，斫头继曼公。",
      "桓侯一兵子，而有国士风。长跪以请曰：‘将军勿蒙蒙。",
      "刘主非汉贼，取蜀岂江东。得蜀可延汉，失汉总愚忠’。",
      "将军起用命，佐蜀见奇功。至今城东涧，一桥尚如虹。"
    ]
  },
  {
    "id": "e647d10fda6dce63fd7a904c7d5840ce",
    "title": "江村晚步",
    "authorName": "尹琦",
    "authorId": "e647d10fda6dce63d1457b72d1457b72",
    "dynasty": "明",
    "content": [
      "散步出门去，行行怯晚风。",
      "隔溪多浣女，前棹一渔翁。",
      "返鸟依林密，微云绕岭蒙。",
      "我游亦已久，归去与谁同。"
    ]
  },
  {
    "id": "e647d10fda6dce6360d67f1d176dcbc2",
    "title": "答查伊璜见赠",
    "authorName": "尹琦",
    "authorId": "e647d10fda6dce63d1457b72d1457b72",
    "dynasty": "明",
    "content": [
      "江流不可复，珠海问津行。",
      "世路多奇险，君心自太平。",
      "欲寻今古事，故作浪游情。",
      "笔墨随歌舞，笙歌乐盛名。"
    ]
  },
  {
    "id": "e647d10fda6dce630d354f38b5e5b58d",
    "title": "铜雀台",
    "authorName": "尹琦",
    "authorId": "e647d10fda6dce63d1457b72d1457b72",
    "dynasty": "明",
    "content": [
      "有客新从魏地来，为言曾上魏王台。",
      "阴谋盖世成何事，漳水东流不复回。",
      "弦管已成山鸟弄，绮罗留作野花开。",
      "年华想象无消息，惟有猿声薄暮哀。"
    ]
  },
  {
    "id": "e647d10fda6dce637211e3528623b775",
    "title": "答澹归师见赠",
    "authorName": "尹琦",
    "authorId": "e647d10fda6dce63d1457b72d1457b72",
    "dynasty": "明",
    "content": [
      "旷代相期只一人，羡君能付等闲身。",
      "还家可作腰金贵，蹈海宁甘粒食贫。",
      "谏草焚馀浑似梦，头颅秃去任生新。",
      "当年媒孽风波起，谁得相从世外臣。"
    ]
  },
  {
    "id": "e647d10fdaa2a3267db2558379499218",
    "title": "汤宣城诗有长桥细月眉相约之句有所怀极赏之惜其全篇不称春日坐浪楼戏为足之",
    "authorName": "宋珏",
    "authorId": "e647d10fdaa2a326d1457b72d1457b72",
    "dynasty": "明",
    "content": [
      "寂寂春山一鸟鸣，春江入夜乱春声。",
      "长桥细月眉相约，远浦微波目共成。",
      "歌扇裂余犹见画，舞巾题处已无名。",
      "那堪一尺天涯路，空对繁星达曙明。"
    ]
  },
  {
    "id": "e647d10fdaa2a3265363f02bd00b2113",
    "title": "过燕矶怀孟阳",
    "authorName": "宋珏",
    "authorId": "e647d10fdaa2a326d1457b72d1457b72",
    "dynasty": "明",
    "content": [
      "孤帆落照在矶头，风引歌声唤客留。",
      "正欲低回寻往事，纷纷木叶下江流。"
    ]
  },
  {
    "id": "e647d10fdaa2a32645d74acdb8152d32",
    "title": "将归白下留题侯豫瞻画壁",
    "authorName": "宋珏",
    "authorId": "e647d10fdaa2a326d1457b72d1457b72",
    "dynasty": "明",
    "content": [
      "酒中别意画中花，梅半残时柳半芽。",
      "我欲桥边添个客，醉眠芳草不思家。"
    ]
  },
  {
    "id": "e647d10fdaa2a32647d17c7fa6f46d32",
    "title": "西湖杂咏二首",
    "authorName": "宋珏",
    "authorId": "e647d10fdaa2a326d1457b72d1457b72",
    "dynasty": "明",
    "content": [
      "云合云开楼上下，月升月落榻东西。",
      "侧身枕畔低回看，身与雷峰塔顶齐。"
    ]
  },
  {
    "id": "e647d10fdaa2a32647d17c7f2e3677f9",
    "title": "西湖杂咏二首",
    "authorName": "宋珏",
    "authorId": "e647d10fdaa2a326d1457b72d1457b72",
    "dynasty": "明",
    "content": [
      "倦将书卷引闲眠，枕上青山几上烟。",
      "午梦似醒醒似梦，湿云如地水如天。"
    ]
  },
  {
    "id": "e647d10fdaa2a326e8e59fe59e7555ce",
    "title": "泊皖城三日怀白下故人",
    "authorName": "宋珏",
    "authorId": "e647d10fdaa2a326d1457b72d1457b72",
    "dynasty": "明",
    "content": [
      "城依碎石岸依沙，行遍城南乏酒家。",
      "日暮客愁如白下，芦花风起似杨花。"
    ]
  },
  {
    "id": "e647d10fdaa2a3268b1158f89aba9284",
    "title": "读金陵俞仲髦荔枝辞戏作五十四韵",
    "authorName": "宋珏",
    "authorId": "e647d10fdaa2a326d1457b72d1457b72",
    "dynasty": "明",
    "content": [
      "俞公晚好事，垂涎及荔支。",
      "愿贬枫亭驿，甘作驿丞卑。",
      "忘意荔熟日，端坐饱啖之。",
      "事有谬不然，倾耳听我词。",
      "枫亭闽孔道，迎送无停时。",
      "漳泉贵宦多，暑行喜夜驰。",
      "东迎接不及，南送已嫌迟。",
      "炎天夫马缺，每被豪奴笞。",
      "此亦丞常分，受辱其所宜。",
      "及至荔支熟，苦情公不知。",
      "驿庭只四树，树老半枯枝。",
      "每岁贡上官，皆派丞往赍。",
      "岁有熟不熟，上官循旧规。",
      "十万献抚按，百万分三司。",
      "四郡大乡官，例亦有馈遗。",
      "张家赊数担，李家复那移。",
      "封缄青笼内，渡江敢辞危。",
      "伺候烈日中，暍死敢言疲。",
      "门吏急使用，乃得进丹墀。",
      "不然香气变，色味复差池。",
      "小则受棰楚，大则冠袍褫。",
      "上官幸色喜，归见妻孥悲。",
      "张三昨索价，李四又忙追。",
      "门前递骂呼，簪珥典偿伊。",
      "衣衫准子钱，反言伊受亏。",
      "妻孥交口詈，驿丞两耳垂。",
      "荔支有此苦，谁说甜如饴。",
      "公思啖尤物，一事颇燥脾。",
      "莆多荔支园，园丁尽可为。",
      "五月六月交，朱实已累累。",
      "贩子未采摘，园丁不暂离。",
      "中搭四柱楼，夜以防偷儿。",
      "园丁卧楼中，两手如悬捶。",
      "珊瑚为我幄，碧玉为我帷。",
      "园林悄无人，惟有凉月窥。",
      "伸手即可摘，摘食复奚疑。",
      "口吮荔支汁，指剥荔支皮。",
      "皮核卸楼下，堆积如城陴。",
      "饱即扪腹卧，恬若陈希夷。",
      "既不费银钱，又无人把持。",
      "清福如此享，神仙亦妒其。",
      "家家亦有园，宋香品最奇。",
      "崔亭与鬯山，霞墩及东陂。",
      "陈紫比毛嫱，江绿匹西施。",
      "年年皆遍尝，题咏壁淋漓。",
      "自署荔仙人，不羡加太师。",
      "无端客钟陵，十载滞归期。",
      "荔熟必入梦，醒来空嗟咨。",
      "无罪坐自囚，无官反自羁。",
      "言梅宁止渴，说饼岂疗饥。",
      "清福不得享，作计无乃痴。",
      "昨为人写生，费墨及胭脂。",
      "今复弄纸笔，挥汗作此诗。",
      "诗以嘲俞公，因之以自嗤。"
    ]
  },
  {
    "id": "e647d10fdaa5c53685ac0dfa95969cc5",
    "title": "同皇甫缮部寒夜城南咏月",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "片月挂遥岑，层城曳素阴。",
      "寒分宫树净，影落御沟深。",
      "结冷悲羌笛，匀霜上捣砧。",
      "西园芳宴后，白雪复谁吟？"
    ]
  },
  {
    "id": "e647d10fdaa5c536097920d6722bdf90",
    "title": "赋得屏风",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "虚屏汉宫里，有女《白头吟》。",
      "色倚琉璃怯，秋来湘水深。",
      "欢情张画烛，愁坐掩清砧。",
      "莫为苍蝇误，君王在上林。"
    ]
  },
  {
    "id": "e647d10fdaa5c536c4916d03b121a733",
    "title": "送潘润父",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "摇落荒山道，君行日独深。",
      "解装迎暮雨，秣马发秋林。",
      "僮仆知乡泪，风尘见客心。",
      "十年悲未遇，归卧㟙湖阴。"
    ]
  },
  {
    "id": "e647d10fdaa5c53664408de85270c8bc",
    "title": "寄许殿卿",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "漠漠雨如沙，翩翩燕子斜。",
      "官贫轻逆旅，乡远重携家。",
      "昨夜怀人去，春风抚岁华。",
      "独行临御水，问使到梅花。"
    ]
  },
  {
    "id": "e647d10fdaa5c53681eed49282c6f1a9",
    "title": "十五夜谢山人同李明府见过得宵字",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "客有山中约，人来江上遥。",
      "张灯传彩笔，换酒出金貂。",
      "贫病看交好，文章慰寂寥。",
      "天涯还此会，留醉驻春宵。"
    ]
  },
  {
    "id": "e647d10fdaa5c53692e830fba30a5627",
    "title": "重别李户曹",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "旧游京陌满，何处珥貂行。",
      "念子从王事，令人识宦情。",
      "春风吹远别，芳草送孤征。",
      "莫叹谋身拙，前贤重请缨。"
    ]
  },
  {
    "id": "e647d10fdaa5c5366a20e5f4d660f1b8",
    "title": "秋夜",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "岂敢欹芳树，多时信转蓬。",
      "乡心生夜雨，客病卧秋风。",
      "大药三山外，浮名四海中。",
      "自知成汗漫，还与众人同。"
    ]
  },
  {
    "id": "e647d10fdaa5c536e754f4b26bb238f2",
    "title": "郊游",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "何为驱车马，终岁惨尘颜。",
      "偶出城西寺，因看湖上山。",
      "水流芳草外，人醉落花间。",
      "复值岩耕客，春风荷筱还。"
    ]
  },
  {
    "id": "e647d10fdaa5c536b08679ad7dddda0c",
    "title": "杪秋登太华山绝顶",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "缥渺真探白帝宫，三峰此日为谁雄。",
      "苍龙半挂秦川雨，石马长嘶汉苑风。",
      "地敞中原秋色尽，天开万里夕阳空。",
      "平生突兀看人意，容尔深知造化功。"
    ]
  },
  {
    "id": "e647d10fdaa5c5365b86151762e86bcf",
    "title": "送皇甫别驾往开州",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "衔杯昨日夏云过，愁向燕山送玉珂。",
      "吴下诗名诸弟少，天涯宦迹左迁多。",
      "人家夜雨黎阳树，客渡秋风瓠子河。",
      "自有吕虔刀可赠，开州别驾岂蹉跎。"
    ]
  },
  {
    "id": "e647d10fdaa5c536e399625808a7d90e",
    "title": "署中有忆江南梅花者因以为赋",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "欲问梅花上苑迟，坐中南客重相思。",
      "开帘署有青山色，对酒人如白雪枝。",
      "驿使书来春不见，仙郎梦断月应知。",
      "偏惊直北多烽火，昨夜关山笛里吹。"
    ]
  },
  {
    "id": "e647d10fdaa5c5360b8607df2fd6f2ac",
    "title": "怀子相",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "蓟门秋杪送仙槎，此日开樽感岁华。",
      "卧病山中生桂树，怀人江上落梅花。",
      "春来鸿雁书千里，夜入楼台雪万家。",
      "南粤东吴还独往，应怜薄宦滞天涯。"
    ]
  },
  {
    "id": "e647d10fdaa5c5366933b12a173d6e7c",
    "title": "张驾部宅梅花",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "仙郎雪后建章回，清夜西堂拥上才。",
      "笛里春愁燕塞满，梁间月色汉宫来。",
      "即看芳树催颜鬓，莫厌寒花对酒杯。",
      "共忆故人江北望，因君罢赋倚徘徊。"
    ]
  },
  {
    "id": "e647d10fdaa5c536b9c12043ef8e38c1",
    "title": "上朱大司空",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "河堤使者大司空，兼领中丞节制同。",
      "转饷千年军国壮，朝宗万里帝图雄。",
      "春流无恙桃花水，秋色依然瓠子宫。",
      "太史但裁《沟洫志》，丈人何减汉臣风。"
    ]
  },
  {
    "id": "e647d10fdaa5c536f634ee4f864b90c3",
    "title": "按察李公诞子公蜀人先以中书舍人为御史",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "高才染翰五云中，役道登车揽辔同。",
      "雏有一毛殊是凤，驹无千里不为骢。",
      "名乌业已承家学，字犬文须命国工。",
      "君自蜀人扬马后，同乡奕叶播清风。"
    ]
  },
  {
    "id": "e647d10fdaa5c5363368557b4c0d51d6",
    "title": "夜度娘",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "侬来星始集，侬去月将夕。",
      "不是地上霜，无人见侬迹。"
    ]
  },
  {
    "id": "e647d10fdaa5c5365edcca7306c3cc7b",
    "title": "寄登宗秀才茂登池亭",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "窗中采莲舟，落日菱歌起。",
      "坐见浣纱人，红颜照秋水。"
    ]
  },
  {
    "id": "e647d10fdaa5c53610580e2741e18c8e",
    "title": "戏呈郭子坤二首",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "家有秦台女，青云路不遥。",
      "但愁明月夜，天上唤吹箫。"
    ]
  },
  {
    "id": "e647d10fdaa5c53610580e27388f1ac7",
    "title": "戏呈郭子坤二首",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "丹灶几时开，妆成倚镜台。",
      "不须嗔窃药，本是月中来。"
    ]
  },
  {
    "id": "e647d10fdaa5c536a31f9ebeae856924",
    "title": "送明卿之江西",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "青枫飒飒雨凄凄，秋色遥看入楚迷。",
      "谁向孤舟怜逐客？",
      "白云相送大江西。"
    ]
  },
  {
    "id": "e647d10fdaa5c536699b8731a426c215",
    "title": "塞上曲",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "白羽职霜出塞寒，胡烽不断接长安。",
      "城头一片西山月，多少征人马上看。"
    ]
  },
  {
    "id": "e647d10fdaa5c536e56b8ea83dc77ab8",
    "title": "徐汝思见过林亭",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "五柳阴阴逼酒清，一杯须见故人情。",
      "明朝马上听黄鸟，不似尊前唤友声。"
    ]
  },
  {
    "id": "e647d10fdaa5c536832ba29d09a7bae0",
    "title": "挽杨生",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "平生裘马最翩翩，不惜黄金结少年。",
      "今日萧条君不见，白杨秋色有谁怜。"
    ]
  },
  {
    "id": "e647d10fdaa5c536e7af18d7240a598e",
    "title": "早夏示殿卿二首",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "长夏园林黄鸟来，百花春酒复新开。",
      "人生把酒听黄鸟，黄鸟一声酒一杯。"
    ]
  },
  {
    "id": "e647d10fdaa5c536e7af18d751712d95",
    "title": "早夏示殿卿二首",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "湖上青山绕屋斜，萧条重枉使君车。",
      "到来纵遣柴门闭，只在东邻卖酒家。"
    ]
  },
  {
    "id": "e647d10fdaa5c53679f30359f0f168c6",
    "title": "四怀诗怀元美",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "琅琊山上越王台，秋色高临海色开。",
      "莫向中原看落日，浮云万里为君来。"
    ]
  },
  {
    "id": "e647d10fdaa5c53679f30359f3bedb97",
    "title": "四怀诗怀元美",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "豫章西望彩云间，九派长江九迭山。",
      "高卧不须窥石镜，秋风憔悴侍臣颜。"
    ]
  },
  {
    "id": "e647d10fdaa5c53679f30359acacf311",
    "title": "四怀诗怀元美",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "越王城上黯消魂，万里秋风动蓟门。",
      "君自平生称国士，南迁岂负信陵恩。"
    ]
  },
  {
    "id": "e647d10fdaa5c53679f303598d3978ba",
    "title": "四怀诗怀元美",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "青山忽送七闽秋，大海遥连百粤流。",
      "落日孤城风雨至，褰帷何处不堪愁。"
    ]
  },
  {
    "id": "e647d10fdaa5c536706008d1bbaf935b",
    "title": "挽王中丞",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "司马台前列柏高，风云犹自夹旌旄。",
      "属镂不是君王意，莫作胥山万里涛。"
    ]
  },
  {
    "id": "e647d10fdaa5c536706008d13c00173b",
    "title": "挽王中丞",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "幕府高临碣石开，蓟门丹旒重徘徊。",
      "沙场入夜多风雨，人见亲提铁骑来！"
    ]
  },
  {
    "id": "e647d10fdaa5c536163d1b12805381d4",
    "title": "答寄俞仲蔚",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "太乙贶汉德，名驹生渥洼。",
      "赤汗沾青云，长嘶挹流沙。",
      "饥龁玉山禾，渴则饮其涯。",
      "翘尾以踯躅，迍夬相经过。",
      "不愿游阊阖，况乃服盐车。",
      "世岂无伯乐，垂耳奈我何。",
      "天子发素书，使者出蹉跎。",
      "駪駪十二闲，驽马常苦多。",
      "虽有千里姿，羁绊非所加。"
    ]
  },
  {
    "id": "e647d10fdaa5c5360577216f6b6b018e",
    "title": "集开元寺",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "流阴拂层岑，返照翳深谷。",
      "古寺入萧条，回岩抱幽独。",
      "梵影净香台，钟声殷石屋。",
      "绝壁栖禅诵，悬厓下樵牧。",
      "秋花雨还瘦，老树霜逾秃。",
      "寒泉可莹心，白云况极目。",
      "登临客自佳，摇落时何速。",
      "蔬色荡腥膻，苔光清简牍。",
      "新诗发神秀，旧游耿初服。",
      "归来杖屦便，老去烟霞伏。",
      "高城出睥睨，灯火通林麓。",
      "言旋转多兴，后朝此同宿。"
    ]
  },
  {
    "id": "e647d10fdaa5c536131cdd571e345793",
    "title": "拟古东门行",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "出东门，不顾归。来入门，怆欲悲。舍无儋石储，还视身上衣参差。",
      "慷慨出门去，儿女牵裙。他家自愿富贵，贱妾与君但裤糜。",
      "但裤縻，上用穹窿，下用匍匐小儿。时吏清廉，法不可干。",
      "一旦缓急，当告谁。行，吾望君归。嗟！少年莫为非。"
    ]
  },
  {
    "id": "e647d10fdaa5c536a87952a2005ae640",
    "title": "拟古陌上桑",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "日出东南隅，照我西北楼。罗敷贵家子，足不逾门枢。",
      "性颇喜蚕作，采桑南陌头。上枝结笼系，下枝挂笼钩。",
      "堕髻何缭绕，颜色以敷愉。缃绮为下裙，紫绮为上襦。",
      "行者见罗敷，下担故绸缪。少年见罗敷，袒裼出臂膋。",
      "来归相怨怒，且复坐斯须。使君自南来，驻我五马车。",
      "遣吏前致问，为是谁家姝？罗敷小家女，秦氏有高楼。",
      "西邻焦仲卿，兰芝对道隅。罗敷年几何，十五为人妇。",
      "嫁复一年余，力桑以作苦。孰与使君俱？使君复为谁？",
      "蚕桑所自娱，小吏无所畏。使君一何迂：\"罗敷他人妇，使君他人夫。",
      "东方千余骑，夫婿居上头。左右三河长，负弩为先驱。",
      "何用识夫婿，飞盖随高车。象牙为车轸，桂树为轮舆。",
      "白马为上襄，两骖皆骊驹。青丝为马靷，黄金为辔头。",
      "腰中千金剑，自名为鹿卢。起家府小吏，拜为朝大夫。",
      "稍迁郡太守，出入专城居。月朔朝京师，观者盈路衢。",
      "为人既白晰，鬑鬑有髭须。四十尚不足，三十颇有余。",
      "座中数千人，皆言夫婿殊。"
    ]
  },
  {
    "id": "e647d10fdaa5c536b681e171c86773f2",
    "title": "五子诗谢山人榛",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "谢生吾党彦，轗轲京洛陌。",
      "不惜黄金去，但伤朱颜掷。",
      "韦布岂尽愚，咄嗟名士籍。",
      "握手金闺人，中情多所适。",
      "目若营俦匹，踯躅难自释。",
      "倒屣公卿前，将须坐其席。",
      "冠盖罗长衢，染翰日相索。",
      "遂令清庙音，乃在褐衣客。",
      "一出游燕篇，流俗忽复易。",
      "还顾望鹿门，矫矫青云翮。"
    ]
  },
  {
    "id": "e647d10fdaa5c536b681e17121700f7f",
    "title": "五子诗谢山人榛",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "葆生一何俊，本自青云姿。",
      "十年住天目，含意多素辞。",
      "既闻风雅音，三叹文在兹。",
      "矫矫顾尚书，眄睐惠前绥。",
      "念为理清曲，高言唱者谁。",
      "踯躅流俗间，携手不相疑。",
      "时髦满要路，各谓中心私。",
      "世人岂同愿，吾道欲委蛇。",
      "黄金买大药，朱颜庶可持。",
      "物理率如此，和光难独窥。"
    ]
  },
  {
    "id": "e647d10fdaa5c536b681e171ff2584cc",
    "title": "五子诗谢山人榛",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "梁生起南海，负气何倜傥。",
      "北交中原士，徘徊得吾党。",
      "高名岂宿着，一朝奋鸿响。",
      "时俗既淆浊，振衣念独往。",
      "礼法难为工，局促向天壤。",
      "王乔可等期，服食理非枉。",
      "引领还罗浮，愿言税尘鞅。",
      "俯视大河流，逶迤浮云上。",
      "盛衰随物化，世情自卤莽。",
      "吾意当告谁，黄金妒偃仰。"
    ]
  },
  {
    "id": "e647d10fdaa5c536b681e171c8b735d9",
    "title": "五子诗谢山人榛",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "婉婉维杨士，早岁绝人识。",
      "结撰有至思，先民乃遗则。",
      "时俗徒嗷嗷，此物知者得。",
      "郁郁独往心，百折江河力。",
      "披睹他自媚，我意安所测。",
      "言念携手好，荣名与令德。",
      "浩荡阴阳移，吾道相终极。",
      "语及千载事，愀愀动颜色。",
      "中怀谁可喻，文章亦经国。",
      "一为麟凤言，三叹加餐食。"
    ]
  },
  {
    "id": "e647d10fdaa5c536b681e17136061118",
    "title": "五子诗谢山人榛",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "元美何翩翩，夙昔秉灵异。",
      "京洛多冠盖，操觚各自媚。",
      "所遇无此物，识曲听其伪。",
      "大雅久沉邈，时淆作者至。",
      "俯仰知音稀，含兹未伸意。",
      "但坐奋逸响，侧身向天地。",
      "虚名喜误人，依依千载事。",
      "浮云相揽持，白日一高视。",
      "四顾命俦匹，中怀谁可致。",
      "凌厉子长气，文章此未坠。"
    ]
  },
  {
    "id": "e647d10fdaa5c53652e47be91218e1c5",
    "title": "和聂仪部明妃曲",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "天山雪后北风寒，抱得琵琶马上弹。",
      "曲罢不知青海月，徘徊犹作汉宫看。"
    ]
  },
  {
    "id": "e647d10fdaa5c5364c22b1d307aaeb58",
    "title": "初春元美席上赠茂秦得「关」字",
    "authorName": "李攀龙",
    "authorId": "e647d10fdaa5c53683f255037949e456",
    "dynasty": "明",
    "content": [
      "凤城杨柳又堪攀，谢朓西园未拟还。",
      "客久高吟生白发，春来归梦满青山。",
      "明时抱病风尘下，短褐论交天地间。",
      "闻道鹿门妻子在，只今词赋且燕关。"
    ]
  },
  {
    "id": "e647d10fdac5744b79b2def32c8885e0",
    "title": "放鹤曲",
    "authorName": "袁廷昌",
    "authorId": "e647d10fdac5744bd1457b72d1457b72",
    "dynasty": "明",
    "content": [
      "江亭如画趁晴晖，凭栏放鹤看高飞，白云深处何时归。",
      "何时归，记华表。笑沧桑，尘事了。"
    ]
  },
  {
    "id": "e647d10fdac5744be3755d88461f58cc",
    "title": "打鱼曲",
    "authorName": "袁廷昌",
    "authorId": "e647d10fdac5744bd1457b72d1457b72",
    "dynasty": "明",
    "content": [
      "生涯日日打鱼郎，卖鱼沽酒游江乡，芦花溪水卧斜阳。",
      "卧斜阳，眠港口。月明时，鸥鹭友。"
    ]
  },
  {
    "id": "e647d10fdac5744b7b0a5cb98f07bd70",
    "title": "采菱曲",
    "authorName": "袁廷昌",
    "authorId": "e647d10fdac5744bd1457b72d1457b72",
    "dynasty": "明",
    "content": [
      "采菱江头夕照红，阿姑二八首如蓬，轻衫短鬓怕秋风。",
      "怕秋风，傍荷屋。梦鸳鸯，交颈宿。"
    ]
  },
  {
    "id": "e647d10fdac5744bdcd369c902d37bf2",
    "title": "折柳曲",
    "authorName": "袁廷昌",
    "authorId": "e647d10fdac5744bd1457b72d1457b72",
    "dynasty": "明",
    "content": [
      "嫩黄缕缕碧条条，溪头折柳离魂销，资骝嘶过短长桥。",
      "短长桥，畴遣此。转盼间，人千里。"
    ]
  },
  {
    "id": "e647d10fdacd6982c9f2702e941f0d6c",
    "title": "初夏寄倪元镇",
    "authorName": "谢琼树",
    "authorId": "e647d10fdacd6982d1457b72d1457b72",
    "dynasty": "明",
    "content": [
      "溪上夜来雨，青林密如雾。",
      "日出桧柏香，沙静凫鹜聚。",
      "野夫抱琴出，喜与樵者遇。",
      "黄鸟时一鸣，绿阴已无数。",
      "缓带受回风，席帽粘落絮。",
      "感物发长谣，放缺胡怀清。",
      "酤为劳其生，终岁牵百虑。",
      "愿言庐藿期，逍遥共迟莫。"
    ]
  },
  {
    "id": "e647d10fdad0ead371449b3ec59e2489",
    "title": "维摩寺",
    "authorName": "钱仁夫",
    "authorId": "e647d10fdad0ead3d1457b72d1457b72",
    "dynasty": "明",
    "content": [
      "蔓草芊芊没寺门，墙根残剥已无文。",
      "败檐犹滴夜来雨，高树尚屯窗外云。",
      "佳境故容僧管领，禅床时许客来分。",
      "传虚且莫穿空谷，下有松间饮鹿群。"
    ]
  },
  {
    "id": "e647d10fdb092515e837202d55be299a",
    "title": "怀归呈林锦峰使君",
    "authorName": "区次颜",
    "authorId": "e647d10fdb092515d1457b72d1457b72",
    "dynasty": "明",
    "content": [
      "敝裘怜岁月，羸马倦西东。",
      "只笑徇时拙，非关泣路穷。",
      "瞻云千里目，去国一帆风。",
      "征逐浑何事，茫茫只梦中。"
    ]
  },
  {
    "id": "e647d10fdb092515e837202d9d274074",
    "title": "怀归呈林锦峰使君",
    "authorName": "区次颜",
    "authorId": "e647d10fdb092515d1457b72d1457b72",
    "dynasty": "明",
    "content": [
      "东西非远道，何事未归人。",
      "白发犹能饭，青袍不任尘。",
      "驿梅春半落，野笛枕边频。",
      "转忆珠江上，秋风几白蘋。"
    ]
  },
  {
    "id": "e647d10fdb092515e837202d816a8d59",
    "title": "怀归呈林锦峰使君",
    "authorName": "区次颜",
    "authorId": "e647d10fdb092515d1457b72d1457b72",
    "dynasty": "明",
    "content": [
      "山风腓卉木，瘴雨肃重阴。",
      "北阙孤臣泪，中原万里心。",
      "放歌惭白雪，买赋少黄金。",
      "客舍悠悠恨，谁堪午夜砧。"
    ]
  },
  {
    "id": "e647d10fdb092515e837202d74e43d8e",
    "title": "怀归呈林锦峰使君",
    "authorName": "区次颜",
    "authorId": "e647d10fdb092515d1457b72d1457b72",
    "dynasty": "明",
    "content": [
      "边关愁落日，况复鹧鸪啼。",
      "素食惭书剑，孤心许杖藜。",
      "五湖寰宇内，十亩水云西。",
      "岁岁桃花发，谁云津路迷。"
    ]
  },
  {
    "id": "e647d10fdb0925153fdaacf9468fd18a",
    "title": "容江舟中",
    "authorName": "区次颜",
    "authorId": "e647d10fdb092515d1457b72d1457b72",
    "dynasty": "明",
    "content": [
      "望入青峦驿外楼，风烟迷目使人愁。",
      "嗟谁杳杳云中鹤，愧尔翩翩江上鸥。",
      "斗酒笙歌聊说剑，宦情天地只虚舟。",
      "汀兰岸芷犹相待，逝水无声尽日流。"
    ]
  },
  {
    "id": "e647d10fdb092515a7405f4537951fe8",
    "title": "寄毕兆先梁幼徵二年丈",
    "authorName": "区次颜",
    "authorId": "e647d10fdb092515d1457b72d1457b72",
    "dynasty": "明",
    "content": [
      "十年歧路雨霏霏，忆尔园林早息机。",
      "白社一尊萸菊酒，青山三月薜萝衣。",
      "沙头烟霁群鸥鹭，谷口云深摘蕨薇。",
      "几夜蒹葭秋水阔，渔竿迟我月明归。"
    ]
  },
  {
    "id": "e647d10fdb0ba019aed936279e97484c",
    "title": "鸡笼山赋得台城怀古得离字其一",
    "authorName": "程汉",
    "authorId": "e647d10fdb0ba019d1457b72d1457b72",
    "dynasty": "明",
    "content": [
      "独上台城望远空，当年遗迹动悲风。",
      "怀春罗绮旗亭外，向夕牛羊辇路中。",
      "几寺残碑深野草，故宫眢井落梧桐。",
      "只今多少兴亡感，湖水苍茫背郭东。"
    ]
  },
  {
    "id": "e647d10fdb0ba0198351c58239dc51d2",
    "title": "塘上杂诗四首",
    "authorName": "程汉",
    "authorId": "e647d10fdb0ba019d1457b72d1457b72",
    "dynasty": "明",
    "content": [
      "乱水明明原上村，金沙路接白沙痕。",
      "灯藏石塔遥穿牖，钟出山楼近到门。",
      "凫为藻牵原自乐，莺知花谢欲无言。",
      "年来不读英雄传，抱瓮林中且灌园。"
    ]
  },
  {
    "id": "e647d10fdb0ba0198351c5824aad3032",
    "title": "塘上杂诗四首",
    "authorName": "程汉",
    "authorId": "e647d10fdb0ba019d1457b72d1457b72",
    "dynasty": "明",
    "content": [
      "少年卖畚事康卑，出入南陵郭外溪。",
      "自昔家空渔浦上，于今人老栅塘西。",
      "浮烟直港乘槎小，斜日疏篱晒网低。",
      "向夕烹鱼谁可问，山厨不见旧山妻。"
    ]
  },
  {
    "id": "e647d10fdb0ba0198351c582c6f5f11a",
    "title": "塘上杂诗四首",
    "authorName": "程汉",
    "authorId": "e647d10fdb0ba019d1457b72d1457b72",
    "dynasty": "明",
    "content": [
      "幽居敢谓谢玄晖，茅舍萧条自掩扉。",
      "岁月独怜青竹杖，水云元傍苍苔矶。",
      "沙昏宿鹭愁饥立，草腐新萤学暗飞。",
      "往事十年俱莫问，泪痕唯有旧牛衣。"
    ]
  },
  {
    "id": "e647d10fdb0ba0198351c582ea57ab9b",
    "title": "塘上杂诗四首",
    "authorName": "程汉",
    "authorId": "e647d10fdb0ba019d1457b72d1457b72",
    "dynasty": "明",
    "content": [
      "蚤年长自望飞腾，老去安居恋秣陵。",
      "傍水深篱无过客，隔堤高阁有闲僧。",
      "床头宿酒开何用，石上残棋了未曾。",
      "晚食秋来那可供，稚儿齐整豆花䙀。"
    ]
  },
  {
    "id": "e647d10fdb0e5633ff2d851828716a3a",
    "title": "浔阳官署漫赋",
    "authorName": "吴翼",
    "authorId": "e647d10fdb0e5633d1457b72d1457b72",
    "dynasty": "明",
    "content": [
      "理官僦舍半椽楹，觅得安身便称情。",
      "白石斜通勾漏洞，紫泉环绕郁林城。",
      "每瞻乌止生忧色，肯把鸡鸣作恶声。",
      "罗雀当年廷尉宅，何如今日两江清。"
    ]
  },
  {
    "id": "e647d10fdb2c5371c3d8f349f96e08bb",
    "title": "勾曲道中早行",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "京国秋风急，驱车还晓行。",
      "石林清露滴，野水白烟生。",
      "逾坂迟童仆，问程称弟兄。",
      "丹霞开曙色，前馆正鸡声。"
    ]
  },
  {
    "id": "e647d10fdb2c537125629e1447742c7d",
    "title": "江上",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "长风吹古堞，落木下沧波。",
      "孤月动寒幌，暮烟生碧萝。",
      "客怀闻雁急，人语入村多。",
      "又宿秋江上，依然旧钓蓑。"
    ]
  },
  {
    "id": "e647d10fdb2c53718e36de02c95ce1fe",
    "title": "秋日登雨花台",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "落叶山中寺，秋风江上台。",
      "凤城双阙迥，牛渚片帆来。",
      "繁吹暮仍急，清樽醉复开。",
      "东篱菊尚晚，留取尽余杯。"
    ]
  },
  {
    "id": "e647d10fdb2c5371ee43cfcfd8a58a0c",
    "title": "雨中酬诸君见过",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "久雨空堂静，高人载酒过。",
      "布袍同濩落，长铗任悲歌。",
      "水气浮高柳，秋容入败荷。",
      "明朝是九日，无菊欲如何。"
    ]
  },
  {
    "id": "e647d10fdb2c53710135175945e36f56",
    "title": "雨中客至",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "新水柴门涨碧沙，孤村烟树隐渔家。",
      "客来湖上偏逢雨，春到江南又见花。",
      "沽酒隔邻传小瓮，打鱼深夜出枯槎。",
      "浮生莫遣浮名误，醉里还惊两鬓华。"
    ]
  },
  {
    "id": "e647d10fdb2c5371e2c786d5ac47daeb",
    "title": "藕花居",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "十里莲花过眼新，水风犹自起香尘。",
      "明年还约看花侣，来唤湖边雪藕人。"
    ]
  },
  {
    "id": "e647d10fdb2c537195650c54044f6136",
    "title": "花园子",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "当年内苑花如绮，万树红云日边倚。监使惟承巡幸欢，诛求那惜花园子。",
      "别有朱门令尤急，绿衣怒叱青衣执。春风惨惨白日寒，愁把花枝对花泣。",
      "只今圣主罢游畋，诏书屡却黄龙船。岁时虽有上林役，种植还堪助衣食。",
      "君不见玄明宫少阳院，秋雨霏霏秋草遍。"
    ]
  },
  {
    "id": "e647d10fdb2c53713bad3c63a144c040",
    "title": "戴文进溪山春雨图",
    "authorName": "陈凤",
    "authorId": "e647d10fdb2c5371d1457b72d1457b72",
    "dynasty": "明",
    "content": [
      "林间雀声急，知有少女风。溪云挟雨至，倏忽弥春空。",
      "霏霏湿尽山桥路，行人冲雨行唤渡。沾泥涉险亦何为，兴来疑向若耶去。",
      "山环水绕路不分，绝径乃有逃名人。贪看秀色卷帘坐，不觉岚气侵衣巾。",
      "林花落地半随水，流向前溪犹未已。新水才添势正雄，客舟多系垂杨里。",
      "意匠经营何太奇，空堂素壁迥含姿。恍然对此翻自讶，如在山村看雨时。"
    ]
  },
  {
    "id": "e647d10fdb342df42169e8cd08a9c406",
    "title": "秋夜登阊门城楼",
    "authorName": "张本",
    "authorId": "e647d10fdb342df4a223c6b3e11943a6",
    "dynasty": "明",
    "content": [
      "月白三吴晚，风清八月秋。",
      "芙蓉照江国，蟋蟀上城楼。",
      "海思飞云乱，乡心落叶愁。",
      "忽闻黄鹤笛，清夜重淹留。"
    ]
  },
  {
    "id": "e647d10fdb342df4a71b330b3bc4955f",
    "title": "山斋秋夜",
    "authorName": "张本",
    "authorId": "e647d10fdb342df4a223c6b3e11943a6",
    "dynasty": "明",
    "content": [
      "洞庭秋清夜何寂，蓬鬓萧萧枫叶村。",
      "白云满几月在牖，碧水浮阶花映门。",
      "袖中野况空诗草，醉里家山污酒痕。",
      "牢落空江谁吊古，灵胥还有未招魂。"
    ]
  },
  {
    "id": "e647d10fdb3469a779c10c0187d0e9c0",
    "title": "乱后送人归越",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "百战一身存，生还独有君。",
      "越山临海尽，吴地到江分。",
      "暮郭留晴霭，荒林翳夕曛。",
      "归途当岁晚，霜叶落纷纷。"
    ]
  },
  {
    "id": "e647d10fdb3469a7e3700e5312db9643",
    "title": "得詹田佳城",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "风水集詹田，藏川夹石川。",
      "遛心垂半世，藏体付千年。",
      "海内风尘息，城南灯火偏。",
      "亲朋何用哭，含笑入黄泉。"
    ]
  },
  {
    "id": "e647d10fdb3469a72bae2e32651df81b",
    "title": "谢陈弘道饮余春酒",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "昨来叨宴遇，剪烛夜沉沉。",
      "和气醉连昔，谢名迟到今。",
      "无人共酬景，有憾易伤心。",
      "只合移高馆，清谈听鹤林。"
    ]
  },
  {
    "id": "e647d10fdb3469a71b411f2e150803de",
    "title": "寒食作",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "浮生悬美晤，苍昊■幽期。",
      "滂沛五更雨，留连三月时。",
      "林园成绿暗，花树失红滋。",
      "倘有游观兴，黄花未是迟。"
    ]
  },
  {
    "id": "e647d10fdb3469a72c07e05c89777348",
    "title": "驾陈亨衢长子迁新居并序",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "圣王尊命士，父子不同宫。",
      "末俗□陈迹，名家尚古风。",
      "过庭诗礼旧，分橐酒肴丰。",
      "超出斯干上，高堂坐媪翁。"
    ]
  },
  {
    "id": "e647d10fdb3469a7f00e1d021f278cf8",
    "title": "送僧归南岳寺",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "山路花香上衲衣，云深南岳一僧归。",
      "尘生古像开寒殿，风度闲房掩夕扉。",
      "踏雨棕鞋苔藓滑，炊香野饭稻粱肥。",
      "禅余犹转千声偈，总有游人得见稀。"
    ]
  },
  {
    "id": "e647d10fdb3469a7af64f5f67cf3622e",
    "title": "题方山楼",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "易称坤静德能方，楼对方山拱画堂。",
      "突兀仙居雄里闬，淋漓华扁照楣梁。",
      "青山滚滚开书帙，余庆绵绵列笏床。",
      "老子个中无一事，翠屏松竹共苍苍。"
    ]
  },
  {
    "id": "e647d10fdb3469a79e6e8c50d8e334f7",
    "title": "游齐云岩值雪有作",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "怪石飞云路更斜，长风远水思无涯。",
      "金仙直竖兜罗指，玉女细挼薝卜花。",
      "兴到直须斟北斗，壶倾安得唤西家。",
      "岩神刚许云衢步，好称先生鬓未华。"
    ]
  },
  {
    "id": "e647d10fdb3469a785bc586253ddf58a",
    "title": "次韵汪伯恭总管一览",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "岱宗峰顶碧天垂，超世飞仙此地宜。",
      "脚底有山出云气，空中听我咏篇诗。",
      "当时历视景如画，今日重来味似卮。",
      "一览名楼应契此，倚阑游目许何时。"
    ]
  },
  {
    "id": "e647d10fdb3469a7995ea15971e49810",
    "title": "次韵牡舟",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "碧玉丛中锦绣堆，浓酣春日自低回。",
      "绝怜国色华中主，几费诗人洛下杯。",
      "清胜麝囊香乍拆，艳匀宫彩巧初裁。",
      "何时去作长安客，玩赏相随一笑回。"
    ]
  },
  {
    "id": "e647d10fdb3469a71e0a1078b7ef9c25",
    "title": "盆荷",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "闲向窗前凿小池，规模虽窄颇稀奇。",
      "澄澜清浅无三尺，嫩蕊初开一两枝。",
      "日照黄心香馥郁，风翻翠盖碧参差。",
      "浑如宝鉴涵明月，对此宁无酒共诗？"
    ]
  },
  {
    "id": "e647d10fdb3469a71e0a1078ca801b92",
    "title": "盆荷",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "堪羡幽人古瓦池，能令眼界足清奇。",
      "鱼儿闲泳冲萍藻，莲蕊初开不蔓枝。",
      "白石雨余浑凿凿，碧泉风动更差差。",
      "二难华萼相辉处，时复临风共赋诗。"
    ]
  },
  {
    "id": "e647d10fdb3469a71e0a10781fccdcbb",
    "title": "盆荷",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "贮水栽莲瓦盎池，西湖风景岂专奇。",
      "高呈艳艳红妆面，特立亭亭碧玉枝。",
      "静影月涵光皎洁，浅波鱼戏漾参差。",
      "主人心与濂溪会，一日何妨赋一诗。"
    ]
  },
  {
    "id": "e647d10fdb3469a71e0a107895155c85",
    "title": "盆荷",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "荷种陶盆当曲池，远观亵玩总称奇。",
      "花开水面无多蕊，香喷风前敌万枝。",
      "醉脸临轩红掩映，舞裳摇影翠参差。",
      "斯花不是真君子，争得骚人苦赋诗？"
    ]
  },
  {
    "id": "e647d10fdb3469a71e0a1078b44516b7",
    "title": "盆荷",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "白石青泥小瓦池，新荷出水影偏奇。",
      "华峰移下无双种，竺国分来第一枝。",
      "杯面月光浮荡漾，镜中云影动参差。",
      "骚翁行照须眉处，安得辞劳不赋诗。"
    ]
  },
  {
    "id": "e647d10fdb3469a7547a4aee2218ad1a",
    "title": "春寒喜晴",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "雨歇微寒酿晓晴，富翁聊尔锦袍增。",
      "迟迟春日堪游子，拂拂东风巳泮冰。",
      "几片墙阴梅雪褪，万丝堤上柳烟凝。",
      "诗人陡倚阑干立，更上危楼第一层。"
    ]
  },
  {
    "id": "e647d10fdb3469a7db1fbac53e20f81a",
    "title": "春雨",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "厌听阶除滴滴声，霏霏微雨逐风轻。",
      "园林艰赏花空好，泥泞难行草自荣。",
      "连日浮云长叆叇，今朝红日得开心。",
      "余日拟约前川乐，傍柳寻花快此情。"
    ]
  },
  {
    "id": "e647d10fdb3469a7d4b2fbd86592666e",
    "title": "又用前韵谢人惠诗",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "士林柱石振文声，志乐林泉势利轻。",
      "指日安车侪李氏，他时执爵等桓荣。",
      "觌君风采心犹喜，惠我珠玑眼倍明。",
      "今岁得为桃李客，始终是赖见交情。"
    ]
  },
  {
    "id": "e647d10fdb3469a7717166d694df63c8",
    "title": "赠程子静生日",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "程生眉眼如新月，生日忻欢寘酒樽。",
      "王父仁恩在民庶，乃翁世禄遗儿孙。",
      "和风款款回山市，春树亭亭对学门。",
      "勉尔灯前勤受读，发扬家学诏来昆。"
    ]
  },
  {
    "id": "e647d10fdb3469a768406a191dafc57b",
    "title": "寓钱塘题杨元诚奉使回吴中揭曼石所赠序",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "彩绚吴笺茧理斜，龙须沤楮压冰花。",
      "风帆载重归苍汉，春殿翻经拥缝霞。",
      "挥洒定崇前世典，宠光先到大臣家。",
      "遥知朝着虚贤席，莫为湖山枉使槎。"
    ]
  },
  {
    "id": "e647d10fdb3469a733b3033fc19d0951",
    "title": "送李太守赴召回京",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "昌黎诗文送陆守，千载之后验于君。",
      "下车期月民正喜，赴召顷刻留无应。",
      "五月梅溽山雾暗，六马启道晨光新。",
      "作霖大慰天下望，回头还念新安民。"
    ]
  },
  {
    "id": "e647d10fdb3469a7d9edf297742f7400",
    "title": "送金汝霖之浙",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "景辉老子挺前修，喜有名孙入品流。",
      "恰自西江得休暇，遄从东土作清游。",
      "圣书六字标吴墓，世宝千龄閟虎丘。",
      "更上会稽探禹穴，归来肯复写龙头？"
    ]
  },
  {
    "id": "e647d10fdb3469a7cee0d28982014b2b",
    "title": "送金彦中赴浙行省告承袭",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "锦帆兰桨去如飞，看尽江花到省薇。",
      "抽矢广庭杨叶小，谈兵上幕杞材希。",
      "即令岁月来无际，况是风云气有机。",
      "平世尚须尊武弁，芳年未许试班衣。"
    ]
  },
  {
    "id": "e647d10fdb3469a7b985726a0cb34da3",
    "title": "送回岭汪士林之杭",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "武林物色入诗香，把袂安能□四方。",
      "酒尽一尊山意晚，舟行六月水风凉。",
      "壮怀去去游而乐，道路悠悠阻且长。",
      "若见虚翁烦寄语，文章日月与齐光。"
    ]
  },
  {
    "id": "e647d10fdb3469a73d27bbfac92481d0",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "有客留题四美堂，东涂西抹妄平章。",
      "元来只是四时好，雪月风花相发扬。"
    ]
  },
  {
    "id": "e647d10fdb3469a73d27bbfa3db0760c",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "卉木亭台景实稠，不留隙地豁吟眸。",
      "举头见有空闲处，又构飞云十二楼。"
    ]
  },
  {
    "id": "e647d10fdb3469a73d27bbfa25c942c9",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "楼外周环列秀峰，先生爱此意无穷。",
      "不放水纹浮枕簟，但教栏槛倚晴空。"
    ]
  },
  {
    "id": "e647d10fdb3469a73d27bbfa6475cf7f",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "杭人食梅不待酸，只须豆样荐金盘。",
      "若教青子亭中坐，看有何人不整冠？"
    ]
  },
  {
    "id": "e647d10fdb3469a73d27bbfaf7e23f23",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "满架芳尘似雪开，眼鼻受用贪忘回。",
      "暮归却被娇娥问：何处惹得香风来？"
    ]
  },
  {
    "id": "e647d10fdb3469a73d27bbfaeec66fbb",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "月挂棠花不但梢，欺人憔悴强婆娑。",
      "主公也有长春药，千壶倾倒醉颜酡。"
    ]
  },
  {
    "id": "e647d10fdb3469a73d27bbfa97ced9c2",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "二月时光春事浓，海棠花发透脂红。",
      "若还真有仙风味，那得中间一径通。"
    ]
  },
  {
    "id": "e647d10fdb3469a73d27bbfa9c47243f",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "武陵源里桃花春，世俗传闻昧伪真。",
      "早知只在东园里，大有高人来问津。"
    ]
  },
  {
    "id": "e647d10fdb3469a73d27bbfa0fd5d86f",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "为怕燕姬翠黛愁，画船舣阁两津头。",
      "因兹便得济川妙，只用舆梁安用舟。"
    ]
  },
  {
    "id": "e647d10fdb3469a73d27bbfad6c1a0a5",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "后凋向说柏共松，今此名亭又不同。",
      "直为正心难屈致，但蟠香叶绿茐茐。"
    ]
  },
  {
    "id": "e647d10fdb3469a73d27bbfabcfee728",
    "title": "为陈弘道题十一首四美堂",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "乐得之心自有邮，智仁肯向陈编求？",
      "威望何如山厚重，机心未逊水周流。"
    ]
  },
  {
    "id": "e647d10fdb3469a77295b39af8137171",
    "title": "赠星士汪晓窗",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "五星三命元非古，后世推详便尔灵。",
      "若舍根源求克应，晓窗谈说自堪听。"
    ]
  },
  {
    "id": "e647d10fdb3469a77295b39a6474a040",
    "title": "赠星士汪晓窗",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "十人谈命九无术，有术逢迎不直言。",
      "今日见君成促坐，清风蕃露洒前轩。"
    ]
  },
  {
    "id": "e647d10fdb3469a77295b39af96e6557",
    "title": "赠星士汪晓窗",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "纷纷世俗爱言好，好命如今见者稀。",
      "言好暂欢终受訾，晓窗不是欠圆机。"
    ]
  },
  {
    "id": "e647d10fdb3469a77295b39a8594d7f0",
    "title": "赠星士汪晓窗",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "不掩逸邅不讳贫，高谈慷慨见天真。",
      "彦章自是江南宝，且向江湖觅好人。"
    ]
  },
  {
    "id": "e647d10fdb3469a77295b39a6dbbbb25",
    "title": "赠星士汪晓窗",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "我亦劳居算五行，三分富厚七分清。",
      "春深雨足长青草，数亩山田自可耕。"
    ]
  },
  {
    "id": "e647d10fdb3469a7934d6e6144bbb9fd",
    "title": "登颜公山",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "咫尺九天低日月，分明千里俯山川。",
      "颜公登蹠只如此，空悔尘中六十年。"
    ]
  },
  {
    "id": "e647d10fdb3469a70f59b339e87ba09f",
    "title": "留金陵送毕功大州判归",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "杨枝袅娜酒旗摇，人去人来朱雀桥。",
      "老我送君人送我，迟迟几许意难消。"
    ]
  },
  {
    "id": "e647d10fdb3469a70f59b33947586844",
    "title": "留金陵送毕功大州判归",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "醅芽茶觜挹流泉，人世纷纷我是仙。",
      "客里自悲还自释，歙山享用已多年。"
    ]
  },
  {
    "id": "e647d10fdb3469a70f59b339ca907c04",
    "title": "留金陵送毕功大州判归",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "碧流清浅且无波，酒鼎船头秋月多。",
      "舍弟同游应念我，我诗有味好吟哦。"
    ]
  },
  {
    "id": "e647d10fdb3469a70f59b3392cd0df23",
    "title": "留金陵送毕功大州判归",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "劳佚人生各有宜，扶桑汲汲有崦嵫。",
      "毕公今日还山喜，似我当初得举时。"
    ]
  },
  {
    "id": "e647d10fdb3469a7974d2cba4f6660d8",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "一别刘郎万里遥，少年背我暗魂消。",
      "屋檐初日喧黄口，拥被孤眠又一宵。"
    ]
  },
  {
    "id": "e647d10fdb3469a7974d2cba7e47fedd",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "寂寂深闺春昼长，憾郎不为惜流光。",
      "画文剥尽琵琶面，好似奴儿去后妆。"
    ]
  },
  {
    "id": "e647d10fdb3469a7974d2cba58d6fbd5",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "昔日红桃花发时，每挼花片心琼肌。",
      "如今却被桃花笑，晓揽青铜草样萎。"
    ]
  },
  {
    "id": "e647d10fdb3469a7974d2cbaa1af20b9",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "生来最不耐离愁，缜日娇啼倚画楼。",
      "邻舍女儿兢相笑，奴家半月不梳头。"
    ]
  },
  {
    "id": "e647d10fdb3469a7974d2cba0a6b206b",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "一春芳事在青郊，红杏将花豆蔻苗。",
      "嬉伴昨宵相约定，谁知痴雨打花朝。"
    ]
  },
  {
    "id": "e647d10fdb3469a7974d2cba760b4a79",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "东风疑不到窗纱，惊见盆桃尽着花。",
      "郎意岂胜春意荡，远游亦合暂还家。"
    ]
  },
  {
    "id": "e647d10fdb3469a7974d2cbacecf71f9",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "了了如欢杳杳悲，凝情尽日听乌衣。",
      "郎归莫作呢喃语，薄幸疑君说是非。"
    ]
  },
  {
    "id": "e647d10fdb3469a7974d2cba3a537c9d",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "庭前红杏笑嫣然，前日初开蝶恣穿。",
      "轻翅不来留粉在，空教妾意憾当年。"
    ]
  },
  {
    "id": "e647d10fdb3469a7974d2cba8292235a",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "春来花月胜秋光，也为离人照断肠。",
      "何日儿夫重携手，清宵不复倚颓墙。"
    ]
  },
  {
    "id": "e647d10fdb3469a7974d2cba1afdafac",
    "title": "代人作春闺怨十首",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "狂夫一去不思归，桃叶能随柳絮飞？",
      "惆怅北溪溪上路，只同梦里唱金衣。"
    ]
  },
  {
    "id": "e647d10fdb3469a7cc3ddba2a8252a99",
    "title": "赋梅花初月酬汪古义诸公",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "冬至之后江上春，来车去马秦淮滨。峨峨钟山楼观古，翼翼南国衣冠新。",
      "此时游子逸兴发，客衾忽梦歙溪云。金陵子弟来相送，梅花初月尤殷勤。",
      "我昔盛年学书史，担簦载贽非隐伦。中遭丧乱百念息，揣分甘作山中人。",
      "山中得此构重屋，惜其背寅乃面申。清宵魂交古君子，为云安名一何神。",
      "寒梅始花日出辰，当楼新月悬钩银。天根阳生花实茂，月窟魄死光辉沉。",
      "蓓蕾数点春，我巳见其映雪千树之玉津。漂渺一眉金，我巳看作行天五夜之冰轮。",
      "功名事业塞宇宙，敛之方寸谓之仁。隆中窥此诸闻达，莘野抱此称天民。",
      "即今谁因乃成此，故人陶侃与贺循。未能陈力当引去，山中梅月姑相亲。",
      "天根月窟古所云，动静之机斡洪钧。世人漫作复姤二卦看，缘何得见梅花初月之景象与夫隐者之天真。",
      "再拜文儒领佳贶，长歌作谢聊自申。"
    ]
  },
  {
    "id": "e647d10fdb3469a7d591f7b66ac4af18",
    "title": "杨大鉴为幕府绘抟法百图题",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "相台画史杨大鉴，眼光如鉴鬓如钐。",
      "搏法千年巳失传，貌出百图非泛泛。",
      "剑一人敌学之难，岂知徒搏无伤残。",
      "强梁侠儿里中横，颠倒掀翻掌股间。",
      "幕府昼长风拂拂，窗前卷舒此何物？",
      "担夫当道草书精，军人起距火牛出。",
      "我欲摧恶却厌兵，欻然见此心眼明。",
      "垂老宁知才思尽，等闲为写丹青引。"
    ]
  },
  {
    "id": "e647d10fdb3469a7dcf233dbeb2dcda8",
    "title": "题归隐图",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "冲陶先生名如山，何得画在云山间。",
      "布袍鬓丝晚风满，应缘归自江之湾。",
      "画师当时偶相值，岁暮相思走珍寄。",
      "横茅老涧树参差，毫端似得山人意。",
      "山人家乃无一金，是中所有千古心。",
      "豪杰闻风失匕箸，学子问道罗冠襟。",
      "芙蓉山腰石头路，钓名射利人如骛。",
      "匆匆不省认江湾，宁识冲陶最深处。"
    ]
  },
  {
    "id": "e647d10fdb3469a785a2f40e265d1a74",
    "title": "酬黄仲器惠笺纸",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "萍水相逢成忘年，白玉阿莘灯窗前。余无无住道人句，正自怜何以当此十样笺。",
      "十样笺，展开光如镜。便如黄裳剑潭牛斗映，又如叔度汪汪波万顷。",
      "劳君赠，感君赠。宵人才短笔砚疏，此笺十年用有余。",
      "文物相施还将文物报，试学乃祖黔安书。"
    ]
  },
  {
    "id": "e647d10fdb3469a72a942731139f373c",
    "title": "四月一日同黄君启饮高堰徐氏偶题",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "层云黯黯愁春风，昨夜子规春树东。客怀为此不肯醉，长途俗子来憧憧。",
      "鸣笛考鼓摇旌旗，射福媒利神鬼丛。乃知今日四月朔，光阴客子嗟飘蓬。",
      "前溪妇女立欲渡，长裙短衫照溪红。溪北亦有青衣士，倚阑注目停酒钟。",
      "劝君不用苦伤春，春夏生意何淡浓。北风十月吹老树，翻想此景不可逢。",
      "二贤终日酒樽同，腾踏不学商山翁。苍天无遣苍生穷，呜呼，苍天无遣苍生穷。"
    ]
  },
  {
    "id": "e647d10fdb3469a7c67d9e951e722285",
    "title": "和唐令尹喜雨谣",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "乖龙行雨来，阴云暗长空。父老急避雨，枕籍丛祠中。",
      "共说今年好令君，愁民心与天心通。推收不行二十载，编户流离注虚税。",
      "救焚拯溺不移时，感召丰穰如有期。夏潦秋必旱，家家发忧叹。",
      "人言令君先民忧，祷神得雨民忧散。绝怜得雨如得金，黄金不入饥时眼。",
      "君不见去年河陕间，到处各有守令官。尽心弭灾岂无术？",
      "坐使生齿遭艰难。忠臣忍读罪己诏？富儿勇取入粟官。",
      "呜呼，从渠入粟为官至卿相，徙薪合在焦头上。"
    ]
  },
  {
    "id": "e647d10fdb3469a71bc0ec981fb97fcf",
    "title": "再和喜雨",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "长风吹云云似墨，例海倾河来顷刻。父老欣欣拜令君，令君说是天公力。",
      "佐曹未离神庙里，祈祷灵通乃如此。但讶炉烟起作云，那知心液蒸成雨。",
      "高田梯级流天浆，穷原广壑如陂塘。明日入山取竹木，早称好日添囷仓。",
      "百姓莫忘得雨喜，日祝令君寿千岁。令君常持祷雨心，百里生灵望更深。",
      "君不见蔀屋年来转焦苦，胜似枯田待甘雨。"
    ]
  },
  {
    "id": "e647d10fdb3469a708bd72ce8ea857c6",
    "title": "赋怪蝶",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "蝴蝶本化生，变化剧仓𢔙。",
      "其父名乌足，其子干余骨。",
      "古有南华仙，偏爱谈此物。",
      "终然归一梦，物我两飘忽。",
      "近日雒□氓，流言自南国。",
      "妖徒兢传播，奸类争出没。",
      "海阳贤令君，此时诛怪惑。",
      "快挥判花笔，勇作击蛇笏。",
      "寓公权德舆，人杰不世出。",
      "法路启端倪，诗史书始卒。",
      "坐令穷山民，脱然超鬼窟。",
      "锦鲸始卷还，词源方汨汨。"
    ]
  },
  {
    "id": "e647d10fdb3469a7e281d574b674ea5a",
    "title": "题静庵",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "三圣妙传心，心体存于静。",
      "执中又三言，近来惑未省。",
      "诗书每谆切，邹鲁犹衍永。",
      "德性敬所尊，放心闲弗骋。",
      "归根乃春茁，用晦岂灰冷。",
      "彼所谓善刀，我所谓尚褧。",
      "寥寥越千祀，舂陵一提醒。",
      "紫阳书满家，鼻端最机警。",
      "南州今孺子，名庵在近境。",
      "明当从之游，飞度韩田岭。"
    ]
  },
  {
    "id": "e647d10fdb3469a7e6458bb66ae845da",
    "title": "和休邑唐明府哭弟韵",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "执手忆长路，托体悲高原。",
      "何论手足恩，常情可忍言。",
      "公家此令弟，高怀寄林园。",
      "文章丽以则，善庆子又孙。",
      "元方人所钦，清流想同源。",
      "帷巾所讲贯，华藻相翩翻。",
      "人生会有归，橐钥吐复吞。",
      "修短一间耳，古来谁独存。",
      "不忘谓之寿，可与通人论。",
      "开导其嗣息，天理培灵根。",
      "啼乌夜欲旦，飞蚊日将昏。",
      "勖哉崇美德，忧喜在一门。"
    ]
  },
  {
    "id": "e647d10fdb3469a72240c51e95e3c0d4",
    "title": "山泉楼寄陈实卿",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "丽泽期良会，蒙泉嘅独登。",
      "居常神巳合，到此恨逾增。",
      "休沐知多暇，追随愧不能。",
      "五城便笑傲，六月绝炎蒸。",
      "乐共难兄被，心传季父灯。",
      "重来应旦暮，留语谢溪藤。"
    ]
  },
  {
    "id": "e647d10fdb3469a72eb623e5a9b4831f",
    "title": "闻仲节至以去年倡酬韵作诗迎之",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "中溽飞真洒，空令访隐居。",
      "来期数日近，别憾一年余。",
      "联句星源夜，持觞岩镇墟。",
      "清欢成昨梦，尘土上衣裾。",
      "我抱穷民叹，公知宰物私。",
      "著书瞻乃祖，宜室庆佳儿。",
      "应有新来句，能消客里悲。",
      "炎途宜早发，目断碧云驰。"
    ]
  },
  {
    "id": "e647d10fdb3469a7c977ed1a146c3644",
    "title": "题林泉风月亭",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "竹树拥天宝，石水通人烟。",
      "好风秋淅淅，皎月昼娟娟。",
      "幽人美云居，四妙具东偏。",
      "筑亭揽斯有，古意溢盈椽。",
      "方亭水为基，三叶相承传。",
      "岩香发秋桂，老椿记当年。",
      "渴来何所拟，峨眉老人泉。",
      "凤甾枆不殊，我识存与全。"
    ]
  },
  {
    "id": "e647d10fdb3469a718d9b8af543821b3",
    "title": "题吴仲尔云眠小隐",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "吴君家在黄山西，楼阁突兀双溪湄。青灯烱烱读书眼，白酒滚滚游山诗。",
      "其谁画之澄心纸？团面袖衣古冠履。白云满地未遽眠，闲睇遥天俯江水。"
    ]
  },
  {
    "id": "e647d10fdb3469a7daab39d6bcf7f1d3",
    "title": "送陈自新上永新",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "有客志高远，不柰拙谋生。",
      "将须出肺肝，四座相为惊。",
      "何门可拽裾，何处有鱼羹？",
      "豪杰乍相见，为尔嗟不平。"
    ]
  },
  {
    "id": "e647d10fdb3469a7daab39d6040e00b6",
    "title": "送陈自新上永新",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "南窗脱乌帻，汗颗不胜洒。",
      "此际向长途，知非得已者。",
      "木川郁佳树，已是息波马。",
      "川云肯上天，须臾雨天下。"
    ]
  },
  {
    "id": "e647d10fdb3469a7daab39d63c4cc398",
    "title": "送陈自新上永新",
    "authorName": "朱升",
    "authorId": "e647d10fdb3469a70e9fa1f3af473271",
    "dynasty": "明",
    "content": [
      "元帅古郤縠，好客今郑庄。",
      "庇人千万处，况乃敦同乡。",
      "作客亦有时，为乐不可常。",
      "油幕饱膏馥，勉尔归屠羊。"
    ]
  },
  {
    "id": "e647d10fdb6ea2cabaf35712606a50e3",
    "title": "西巡曲",
    "authorName": "顿锐",
    "authorId": "e647d10fdb6ea2cad1457b72d1457b72",
    "dynasty": "明",
    "content": [
      "飞轮击水日三千，咫尺长安在日边。",
      "试向茂陵高处望，未央前殿立铜仙。"
    ]
  },
  {
    "id": "e647d10fdb6ea2cabf52e841f680fa7c",
    "title": "铜雀妓",
    "authorName": "顿锐",
    "authorId": "e647d10fdb6ea2cad1457b72d1457b72",
    "dynasty": "明",
    "content": [
      "西陵芳草合，松柏半为薪。",
      "宫殿飞铜雀，下饮漳河滨。",
      "檀烟冷余烬，垞帐网流尘。",
      "白头歌舞妓，来教晋宫人。"
    ]
  },
  {
    "id": "e647d10fdb717991c9ebabb0363f34a1",
    "title": "答潘君理书寄",
    "authorName": "林挺",
    "authorId": "e647d10fdb717991d1457b72d1457b72",
    "dynasty": "明",
    "content": [
      "尺书能念我，空谷喜闻音。",
      "把玩琅玕色，招摇松桂心。",
      "暮云宜雪舫，明月思瑶琴。",
      "寂寞临文兴，无知懒至今。"
    ]
  },
  {
    "id": "e647d10fdb717991ab04777f82d805cd",
    "title": "罗浮山",
    "authorName": "林挺",
    "authorId": "e647d10fdb717991d1457b72d1457b72",
    "dynasty": "明",
    "content": [
      "神山浮海来，上与星辰通。",
      "司命佐南岳，作镇沧溟雄。",
      "双楼屹危山，铁桥亘天中。",
      "岩端漱飞泉，瑶台错玲珑。",
      "灵谲信超越，玉简閟神宫。",
      "谁其冥寂士，来此访玄风。",
      "丹砂尚仿佛，仙书未易逢。",
      "俯拾金芝英，仰攀琼树丛。",
      "梯云望出日，扶桑生海东。",
      "天鸡鸣中霄，寒波淡溟蒙。",
      "明霞太亲人，直接蓬莱宫。",
      "不恨隔中州，走望礼视公。",
      "不迩声利途，逋客绝游踪。",
      "亮哉美吾土，长愿偃微躬。"
    ]
  },
  {
    "id": "e647d10fdb90f712406ec3258473c157",
    "title": "峨眉县晓发次韵",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "渡水蓝舆稳，穿林草径微。",
      "胜游方外得，乐事世间稀。",
      "风过欹僧笠，云来挂道衣。",
      "山林应待久，好去莫相违。"
    ]
  },
  {
    "id": "e647d10fdb90f712faa0e5d8a4a203c5",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "盛德临中夏，黎民望彼苍。",
      "少留临宇宙，未必愧成康。",
      "宗社千年恨，山陵后世光。",
      "神游思下土，经国意难忘。"
    ]
  },
  {
    "id": "e647d10fdb90f712faa0e5d83e98e6c7",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "文华端国本，潜泽被寰区。",
      "云绕星辰剑，春回造化炉。",
      "变通周典礼，宽大汉规模。",
      "厌世嗟何早，苍生泪欲枯。"
    ]
  },
  {
    "id": "e647d10fdb90f712faa0e5d83294b4c6",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "监国裨皇政，忧劳二十年。",
      "龙楼方爱日，鹤驭遽宾天。",
      "已失群生望，空余后世传。",
      "长江一掬泪，流恨绕虞渊。"
    ]
  },
  {
    "id": "e647d10fdb90f712faa0e5d86c505d8d",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "相宅图方献，还宫疾遽侵。",
      "鼎龟悬宝命，笙鹤动哀音。",
      "谁绍三王治，徒倾四海心。",
      "关中诸父老，犹望翠华临。"
    ]
  },
  {
    "id": "e647d10fdb90f712faa0e5d8f759a6cf",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "三朝兼庶政，仁孝感婴孩。",
      "万岁千秋志，经天纬地才。",
      "未登宸极定，忍见泰山颓。",
      "圣子承皇业，能舒四海哀。"
    ]
  },
  {
    "id": "e647d10fdb90f712faa0e5d83697632c",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "懿文光典册，善美过昭明。",
      "历数归元子，哀荣动圣情。",
      "神灵游帝所，陵寝镇天京。",
      "诔德南郊在，千秋有颂声。"
    ]
  },
  {
    "id": "e647d10fdb90f712faa0e5d8a6665aab",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "渊默师成宪，端严信若神。",
      "承天行日月，与世作阳春。",
      "锐意思宽政，温颜访老臣。",
      "至今江海士，犹想属车尘。"
    ]
  },
  {
    "id": "e647d10fdb90f712faa0e5d8bb0a90b3",
    "title": "懿文皇太子挽诗八章",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "斥土开瑶殿，因山近翠微。",
      "神舆离鹤禁，天泪湿龙衣。",
      "日月还丹阙，风云送六飞。",
      "太平皇业固，清庙咏光辉。"
    ]
  },
  {
    "id": "e647d10fdb90f7128b4f0d5d4842efc1",
    "title": "书事",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "伏枕三旬不整冠，梦魂时复对金銮。",
      "忽闻盛事披衣坐，今日朝廷立谏官。"
    ]
  },
  {
    "id": "e647d10fdb90f712912917c9577fce5e",
    "title": "二月十四日书事二首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "斧扆临轩几砚闲，春风和气满龙颜。",
      "细听天语挥毫久，携得香烟两袖还。"
    ]
  },
  {
    "id": "e647d10fdb90f712912917c96933099e",
    "title": "二月十四日书事二首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "风软彤庭尚薄寒，御炉香绕玉阑干。",
      "黄门忽报文渊阁，天子看书召讲官。"
    ]
  },
  {
    "id": "e647d10fdb90f712c6d5e5ac8c8f5927",
    "title": "谈诗二首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "前宋文章配两周，盛时诗律亦无俦。",
      "今人未识昆仑派，却笑黄河是浊流。"
    ]
  },
  {
    "id": "e647d10fdb90f712c6d5e5aca4ef8019",
    "title": "谈诗二首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "天历诸公制作新，力排旧习祖唐人。",
      "粗豪未脱风沙气，难诋熙丰作后尘。"
    ]
  },
  {
    "id": "e647d10fdb90f712004832c19f169465",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "雄文不见林公辅，病眼荒荒何处开。",
      "将相亦输天上乐，多情莫向世间来。"
    ]
  },
  {
    "id": "e647d10fdb90f712004832c193ba4b3a",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "杯酒论心有几人，天台张谷旧相亲。",
      "近来诗句多奇语，书比藏真更绝伦。"
    ]
  },
  {
    "id": "e647d10fdb90f712004832c1800c62e6",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "精通八法杨文遇，暗诵五经陈用中。",
      "挥翰天庭应独步，忍饥村巷欲成翁。"
    ]
  },
  {
    "id": "e647d10fdb90f712004832c1a0f1f8f4",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "翰苑暂归卢太史，铨曹已失郑郎中。",
      "名高金殿龙头选，梦忆苍山马鬣封。"
    ]
  },
  {
    "id": "e647d10fdb90f712004832c10b54b576",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "林郑为文学我家，波澜议论阔无涯。",
      "两年不见何时到，望断嶓江八月槎。"
    ]
  },
  {
    "id": "e647d10fdb90f712004832c10b4ff121",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "立言温粹怀陈采，肆笔纵横忆鲍冈。",
      "若使韩门如接引，未容湜籍独升堂。"
    ]
  },
  {
    "id": "e647d10fdb90f712004832c1c3779410",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "王郎远逐云中戍，许子俄为地下郎。",
      "重访旧人寻旧迹，岭云溪月总堪伤。"
    ]
  },
  {
    "id": "e647d10fdb90f712004832c12990005e",
    "title": "感旧九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "多病深知志术荒，中年苦复厌文章。",
      "欲图天地相终始，肯与时人较短长。"
    ]
  },
  {
    "id": "e647d10fdb90f712b3af3e43f7b480ee",
    "title": "绝命词",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "天降乱离兮，孰知其由？奸臣得计兮，谋国用犹。忠臣发愤兮，血泪交流。",
      "以此殉君兮，抑又何求！呜呼哀哉，庶不我尤！"
    ]
  },
  {
    "id": "e647d10fdb90f7123314d8fcbde68e41",
    "title": "追次朱子春怀诗韵",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "闻钟理短发，徐步启荆扉。",
      "不知夜雨过，园林顿芳菲。",
      "江山静妙颜，云日浮清辉。",
      "残梅落欲尽，幽池水痕肥。",
      "始见新岁来，景物忽如兹。",
      "徒为逝川叹，未遂沧洲期。",
      "及时乐取乐，莫遣青春归。"
    ]
  },
  {
    "id": "e647d10fdb90f71290c2929541b51a26",
    "title": "栽柏",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "迂拙乖世用，每蕴无穷思。",
      "取效非目前，远与千载期。",
      "翠柏信良材，成长计功迟。",
      "兹晨斸烟雨，移动盈尺姿。",
      "清庙严洁地，圣灵会于斯。",
      "岂无杞柳辈，不足当阶墀。",
      "殷社夙所尚，古制非人为。",
      "先师实殷人，植此理固宜。",
      "但恐枝干弱，不耐风霜欺。",
      "培护苟无失，终见盛大时。",
      "三年过人长，十年齐桷榱。",
      "百年必合抱，根深柯叶滋。",
      "青霄泊鸾凤，厚土蟠蛟螭。",
      "岂特傲寒暑，将堪阅兴衰。",
      "所托况得所，永免斤斧危。",
      "既膺顾盼荣，复与剪伐辞。",
      "寥寥百世后，神物相扶持。",
      "何必为栋梁，乃见才气施。",
      "流光若飞翰，时代易推移。",
      "行看好古士，追说种者谁。",
      "我生素多病，中岁早孱羸。",
      "待为鹤发翁，见女凌云枝。",
      "志士用心者，濩落为世嗤。",
      "何如群儿巧，插槿纷成篱。"
    ]
  },
  {
    "id": "e647d10fdb90f712f4d94a6d08a81b09",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "鸣鸠知天雨，乾鹊知天风。",
      "蟋蟀最无知，亦悲年运穷。",
      "云何当世士，愦愦温饱中。",
      "变故如波涛，浮湛安所终。"
    ]
  },
  {
    "id": "e647d10fdb90f712f4d94a6df8d1acc4",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "凤随天风下，莫息梧桐枝。",
      "群鸱得腐鼠，笑女长苦饥。",
      "举头望八荒，默与千秋期。",
      "一饱亮易得，所存终不移。"
    ]
  },
  {
    "id": "e647d10fdb90f712f4d94a6d0077ff40",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "乘时功易立，处下事少成。",
      "君看萧曹才，岂若鲁两生。",
      "贤豪志大业，举措流俗惊。",
      "循循刀笔间，固足为公卿。"
    ]
  },
  {
    "id": "e647d10fdb90f712f4d94a6dcfeb5f7c",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "庭前两古桧，封殖今百年。",
      "女萝欺衰朽，扬翘冠其颠。",
      "弱荣蒲柳脆，巨干金石坚。",
      "得时不自料，岁晚良可怜。"
    ]
  },
  {
    "id": "e647d10fdb90f712f4d94a6d16a56af4",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "我非今世人，空怀今世忧。",
      "所忧谅无他，慨想禹九州。",
      "商君以为秦，周公以为周。",
      "哀哉万年后，谁为斯民谋。"
    ]
  },
  {
    "id": "e647d10fdb90f712f4d94a6dac3559ab",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "习俗日颓坏，畴能塞其源。自从井牧废，开此争夺门。",
      "救弊岂无术，得君苦难言。田间一卮酒，跽{酉川}苍梧魂。"
    ]
  },
  {
    "id": "e647d10fdb90f712f4d94a6d66ae6e77",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "利欲烈炎火，虐焰起从横。",
      "区区一子舆，死以口舌争。",
      "岂不念迂远，安能负平生。",
      "皇皇斯须困，炳炳万世明。"
    ]
  },
  {
    "id": "e647d10fdb90f712f4d94a6d88e24d24",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "胡貊笑纨绮，吴越贱坚车。",
      "群庸方嚣嚣，固谓智士愚。",
      "刀笔计得失，丝粟较盈亏。",
      "谁云周公圣，对此惭不如。"
    ]
  },
  {
    "id": "e647d10fdb90f712f4d94a6d80fc09d1",
    "title": "闲居感怀九首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "池鱼不知海，越鸟不思燕。",
      "蚯蚓霸一穴，神龙轻九天。",
      "小大万相殊，岂惟物性然。",
      "君子勿叹息，彼诚可哀怜。"
    ]
  },
  {
    "id": "e647d10fdb90f712f213d7f0d6159c8b",
    "title": "宿夹江寺",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "窗开觉山近，院凉知雨足。",
      "淡月透疏棂，流萤度深竹。",
      "心空虑仍澹，神清梦难熟。",
      "起坐佛灯前，闲抽易书读。"
    ]
  },
  {
    "id": "e647d10fdb90f7121feab3f7480e2d46",
    "title": "次修得杂诗韵",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "神龙卧深泽，不若抱瓮滋。",
      "白日掞重阴，不如寸烛辉。",
      "贤豪初未遇，但觉吾道非。",
      "纷纷当涂子，权势众所归。",
      "两生困蓬藋，屠贩建旌麾。",
      "斯事自古然，今人安足悲。"
    ]
  },
  {
    "id": "e647d10fdb90f71278695061324923bb",
    "title": "次王仲缙感怀韵",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "东京多节士，我怀管幼安。",
      "腾身风尘表，宠禄宁肯干。",
      "子鱼不相谅，高位屡超迁。",
      "腐鼠欲见污，闻之愧心颜。",
      "皓皓由夷姿，迥出两汉前。",
      "彼哉阿世者，变灭同飞烟。",
      "荣华神所戏，贫贱节斯完。",
      "此道匪难知，胡人为不然。"
    ]
  },
  {
    "id": "e647d10fdb90f712f47933470bba934b",
    "title": "勉学诗八首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "驱车入东雒，策马上西京。",
      "所遇何表表，莫非公与卿。",
      "旌旄出广路，百步辟人行。",
      "前驱与后拥，不绝如雷轰。",
      "人生处困厄，孰不思宠荣。",
      "此途良足乐，此任苦不轻。",
      "丈夫誓许国，身作万里程。",
      "永怀鼎足戒，毋使公膋倾。"
    ]
  },
  {
    "id": "e647d10fdb90f712f4793347e266df69",
    "title": "勉学诗八首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "田单拜齐将，即墨乘孤危。",
      "群心效死斗，燕士不敢支。",
      "一朝宠禄盛，惜身思自持。",
      "小敌竟不下，大冠空若箕。",
      "功名每如此，树立终凌夷。",
      "国家匪忧危，宠尔将何为？",
      "动怀首鼠计，退与灾祸期。",
      "向非鲁连子，身死节亦亏。"
    ]
  },
  {
    "id": "e647d10fdb90f712f47933479389fb3a",
    "title": "勉学诗八首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "鸾凤寡俦匹，玉树少枝柯。",
      "贵人在高位，骨肉苦无多。",
      "轻车驾驷马，妙舞随清歌。",
      "独乐不如众，中心欲如何。",
      "东家借一轴，西家求一梭。",
      "织成十丈幕，周我堂之阿。",
      "至亲隔咫尺，举首如山河。"
    ]
  },
  {
    "id": "e647d10fdb90f712f47933472691b42a",
    "title": "勉学诗八首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "人生四海内，同作兄弟看。",
      "一夫向隅泣，满座为无欢。",
      "岂无我衣裳，念尔饥且寒。",
      "岂无我粱肉，为尔不能飧。",
      "群生本一原，有此恻隐端。",
      "胡为自汨没，功利日相残。",
      "辟如同母儿，给之豆与箪。",
      "夺彼以与此，终非心所安。"
    ]
  },
  {
    "id": "e647d10fdb90f712f479334706e399d9",
    "title": "勉学诗八首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "饮马长城窟，窟中水无多。秋风动百草，水面亦生波。",
      "长城备外侮，室内起干戈。非关绝地脉，乃是伤人和。",
      "不见丰水上，灵台郁嵯峨。前有《大雅》诗，后有秦民歌。",
      "锸涂得苦水，流毒如江河。"
    ]
  },
  {
    "id": "e647d10fdb90f712f479334799a88061",
    "title": "勉学诗八首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "劝尔一杯酒，君行莫匆匆。",
      "君心虽欲速，道路久乃通。",
      "东可窥大壑，西能越空同。",
      "不忧岁月晚，但忧筋力穷。",
      "三年刻片楮，九年成一弓。",
      "制作虽云难，为艺则已工。",
      "小事可喻大，愿言置胸中。"
    ]
  },
  {
    "id": "e647d10fdb90f712f47933478bb0c615",
    "title": "勉学诗八首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "莫驱屋上乌，乌有返哺诚。",
      "莫烹池中雁，雁行如弟兄。",
      "流观飞走伦，转见天地情。",
      "人生处骨肉，胡不心自平。",
      "田家一聚散，草木为枯荣。",
      "我愿三春日，垂光照紫荆。",
      "同根而并蒂，蔼蔼共生成。"
    ]
  },
  {
    "id": "e647d10fdb90f7120efba66c59151793",
    "title": "题李白对月图",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "明月出高树，上悬青天中。下有万顷之长江，扬波泛彩清若空。",
      "江风吹人色凄凛，此时对月谁能寝？十千斗酒何足论，举杯宜就花前饮。",
      "花前饮酒无与俦，酒酣意气轻王侯。仰招行云不可得，但见月与河汉俱西流。",
      "仙人伐桂树，玉女倚琼楼。顾盼暂相悦，弃去终莫留。",
      "昨日已浩浩，今日复悠悠。人生如飞光，及时不饮空白头。",
      "君不见月中玉兔捣灵药，不能医此万古愁。何如醉卧长不醒，天地与我同虚舟。",
      "混混六合间，浩然何所求。"
    ]
  },
  {
    "id": "e647d10fdb90f712cc198409236730f4",
    "title": "李白观瀑图",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "天宝之乱唐已亡，中兴幸有汾阳王。",
      "孤军匹马跨河北，手扶红日照万方。",
      "凌烟功臣世争羡，李侯先识英雄面。",
      "沉香亭北对蛾眉，眼中已见渔阳乱。",
      "故令边将储虎臣，为君谈笑靖胡尘。",
      "朝廷策勋当第一，圭组不敢縻天人。",
      "西游夜即探月窟，南浮万里穷楚越。",
      "云山胜地有匡庐，银河挂空洒飞雪。",
      "醉中信马踏清秋，白眼望天天为愁。",
      "金闺老奴污吾足，更欲坐濯清溪流。",
      "英风逸气掀宇宙，千载人间宁复有。",
      "梦魂飞度南斗傍，笑酹庐山一卮酒。",
      "云松可巢今在无，九江落照连苍梧。",
      "欲从李侯叫虞舜，尽倾江水洗寰区。"
    ]
  },
  {
    "id": "e647d10fdb90f7124b3fda94cec0f8c2",
    "title": "次郑好义见贻韵二首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "赤骥困皂枥，垂头避驽骀。",
      "王良振长辔，蹴踏风云开。",
      "古来功名际，何代无奇才。",
      "当其未遇时，谁免蒙尘埃。",
      "丈夫亮有命，勿使心颜颓。"
    ]
  },
  {
    "id": "e647d10fdb90f7124b3fda94a7cbc279",
    "title": "次郑好义见贻韵二首",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "山中一尊酒，慰此离别肠。",
      "清夜步广庭，大星吐寒芒。",
      "向来负奇气，举目空四方。",
      "栖迟盛年至，留滞天南荒。",
      "君看升帝闲，不必真乘黄。"
    ]
  },
  {
    "id": "e647d10fdb90f71261ff0058448e7f08",
    "title": "徽宗花鸟图",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "宣仁升遐司马死，宋祚当时已中否。",
      "岂知祸乱犹未休，更立端王作天子。",
      "简书四出捷星驰，重见熙丰旧设施。",
      "太室既崇荆国祀，朝堂新刊党人碑。",
      "廷臣往往多钳口，四海祯祥无不有。",
      "万金宝藏造池台，千里楼船载花柳。",
      "君臣自诧文德修，不数唐汉追商周。",
      "陈钟考鼓按雅乐，厉甲扬戈昧远谋。",
      "宫中从容万机暇，酣饮逸游忘昼夜。",
      "御辇时过宰相家，微行或饮倡楼下。",
      "宣和殿内玉屏风，绮席金炉处处同。",
      "诏遣内官宣画史，时拈象笔极形容。",
      "神机密运回天巧，万岁齐呼尽称好。",
      "玉砻装轴锦裁题，墨署花书朱篆宝。",
      "心怡意适艺愈良，自道丹青过百王。",
      "尽将兵籍付边将，还信奸臣斥俊良。",
      "契丹灭后金人喜，犹剖王封赏阉竖。",
      "露布初腾紫陌尘，天骄已渡黄河水。",
      "汴京锁钥一时开，雉扇鸾舆去不回。",
      "图书万卷入沙漠，奎璧无光天为哀。",
      "只今俯仰三百载，南北兴亡几更改。",
      "废陵已发社无基，尺素谁家尚收在？",
      "吾知此画非人为，当有神物常呵麾。",
      "故留花鸟在人世，要俾后来惩戒之。",
      "古来君德在仁义，小技虽工何足计。",
      "不见昭陵一艺无，伟绩鸿名照天地。"
    ]
  },
  {
    "id": "e647d10fdb90f7120f9971f18be50ce9",
    "title": "题南屏对雪图",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "昔年岁莫京国还，舣舟夜宿南屏山。",
      "山风吹云天欲压，夜半大雪埋江关。",
      "清晨倚楼望吴越，六合玉花飘未绝。",
      "恍疑江水驾山来，万顷银涛涌城阙。",
      "山僧好事喜客留，置酒开筵楼上头。",
      "玉堂仙人宋夫子，红颜白发青貂裘。",
      "坐谈今古如指掌，共看云收月华上。",
      "寒辉素彩相荡摩，碧海琼台迭萧爽。",
      "酒酣击节心目开，慷慨吊古思英才。",
      "荒祠古柏岳王墓，废湖残柳苏公堤。",
      "一时嘉会难再得，仙人上天尘世窄。",
      "王子何年绘此图，正貌南屏旧游迹。",
      "吾知王也奇崛人，新诗妙墨俱绝伦。",
      "偶然挥洒岂无意，神授仿佛存天真。",
      "世间今古同飞电，回首人豪都不见。",
      "空有萝山石室书，夜夜虹光射霄汉。"
    ]
  },
  {
    "id": "e647d10fdb90f71277421c987db2532d",
    "title": "江山万里图",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "我昔奉敕辞金阙，西下巴川持使节。",
      "仙槎二月出龙河，万里春风掉晴雪。",
      "吴江茫茫入杳冥，棹歌初过蛾眉亭。",
      "锦袍不见李供奉，白云遮断三山青。",
      "烟芜涨绿知何地，白鸟双双没淮树。",
      "片帆风满疾如飞，矫首惊看溯流去。",
      "大孤小孤横雪波，匡庐五老青嵯峨。",
      "九江秀色叹奇绝，半空飞瀑悬银河。",
      "推篷竟日闲吟倚，瞬息舟移洞庭水。",
      "君山如黛压中流，十二烟鬟镜光里。",
      "好山远自峨眉来，潇湘练明天际开。",
      "疑峰九点落空翠，重华孤坟安在哉？",
      "武昌地转多遗迹，隔岸鸟鸣瞻赤壁。",
      "烟焰旌旗魏武兵，纶巾羽扇周郎策。",
      "扶醉曾登黄鹤楼，汉阳城对鹦鹉洲。",
      "即从鄂渚棹明月，溯流直上窥荆州。",
      "夷陵山势多重叠，楚树蛮云远相接。",
      "欲向夔城入锦城，还于巴峡穿巫峡。",
      "神女峰前路欲迷，瞿塘滟滪闻猿啼。",
      "五溪越尽见雪岭，但见青天鸟道低。",
      "万里桥西看立马，足迹经游半天下。",
      "愧无草檄拟相如，笑掷橐金轻陆贾。",
      "今年诏许临丹丘，梦中往往惊羁愁。",
      "江山谁写入图画，眼中历历如经游。",
      "岸巾一览发长啸，满襟爽气高堂秋。"
    ]
  },
  {
    "id": "e647d10fdb90f712b79576340a7da37d",
    "title": "题王叔明墨竹为郑叔度赋",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "吴下王蒙艺且文，吴兴赵公之外孙。黄尘飘荡今白发，典刑远矣风流存。",
      "华亭朱芾称善画，每观蒙画必叹诧。谓言妙处逼古人，世俗相传倍增价。",
      "昔年夜到南屏山，高堂素壁五月寒。壁间举目见修竹，烟雨冥漠蛟龙蟠。",
      "呼童秉烛久不寐，细看醉墨王蒙字。固知蒙也好天趣，画师岂解知其意。",
      "分枝缀叶人所知，要外枝叶求神奇。天机贵足不贵似，此事不可传诸师。",
      "麟溪郑君好奇士，爱画犹能赏其趣。呜呼！世间作者非不多，郑君甚少可奈何。"
    ]
  },
  {
    "id": "e647d10fdb90f712c738f518df886f3d",
    "title": "送刘士端归括苍",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "忆昔高皇定华夏，海内遘屯龙战野。",
      "帷幄谟谋三数公，君家中丞最潇洒。",
      "舳舻十万捣虚来，帆樯蔽空声吼雷。",
      "从容决策扫强寇，手扶日月沧溟开。",
      "盗犯洪都突彭蠡，炮石星流湖水沸。",
      "御舟阁河诸将哗，神箭穿颅逆酋毙。",
      "是时中丞谋略精，指麾英杰江表平。",
      "掀髯抚掌谈世事，天子称善群臣惊。",
      "寰区混一定勋赏，铁券金符颁土壤。",
      "中丞独擅翌赞功，赐号每为诸司长。",
      "青田宰木三十年，高皇仙驭亦宾天。",
      "国初故老尚谁在，几人事业图凌烟？",
      "忽见闻孙三叹息，秀目疏髯遗像逼。",
      "拟树丰碑墓道边，欲请天朝重褒锡。",
      "至尊含笑问近臣，先帝功臣今有孙？",
      "胡为拂衣入山去，旰食未敢忘君恩。",
      "海内只今无盗贼，幽州兴兵恼邦国。",
      "庙堂谋议岂无人，我怀中丞泪沽臆。",
      "呜呼志士古所稀，留侯武乡今是谁？",
      "九原招公倘可作，为解四海苍生危。"
    ]
  },
  {
    "id": "e647d10fdb90f71285cb6415558467de",
    "title": "食羊虎肉",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "白额咆哮振山谷，老羝见之惊且伏。",
      "一朝强弱两不存，此肉皆归野人腹。",
      "腹中惟恐相啖吞，急呼美酒为解纷。",
      "酒酣一醉更怀古，千载英雄羝与虎。"
    ]
  },
  {
    "id": "e647d10fdb90f7125c4f4b5ea23fe1fa",
    "title": "感旧九首其六",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "博陵博士才华盛，汉上畸人道术卑。",
      "欲寄一书无雁过，相期千古只一心。"
    ]
  },
  {
    "id": "e647d10fdb90f712b640e8419ed6f037",
    "title": "蜀府敬慎斋",
    "authorName": "方孝孺",
    "authorId": "e647d10fdb90f712c26820b828fc2782",
    "dynasty": "明",
    "content": [
      "天降大命，孔神而明。",
      "巍巍天位，匪德莫承。",
      "赫赫圣皇，天实子之。",
      "奄宅九有，丕冒四夷。",
      "百辟是临，兆民是使。",
      "何远弗绥，何悍弗靡。",
      "德威所加，孰不震惊。",
      "尚笃祗慎，以奉天明。",
      "矧惟哲王，有此大国。",
      "天子之祐，之宠之锡。",
      "君于西土，厥壤汪汪。",
      "乔岷大江，式固其疆。",
      "有臣有民，有邻有辅。",
      "外有戎羌，于徼于圉。",
      "匪格以诚，孰克潜孚。",
      "匪治以仁，疲羸曷苏。",
      "教之御之，以恩以礼。",
      "攘之训之，威武岂弟。",
      "天有显任，举集王躬。",
      "惟克敬慎，乃宁家邦。",
      "惟圣天子，肇基百世。",
      "众建藩辅，以匡来裔。",
      "厥或罔恭，民亦罔从。",
      "厥或弗慎，下孰敢信。",
      "惟王迪德，懋昭大猷。",
      "日宣圣学，以祗天休。",
      "愔愔于思，夔夔于守。",
      "穆穆语言，不惊左右。",
      "视乎在服，有秩有伦。",
      "视乎在廷，纪法具陈。",
      "视乎禁卫，动有矩律。",
      "视乎郊圻，靡有怠逸。",
      "云孰致之，敬慎使然。",
      "惟克敬慎，乃罔有愆。",
      "惟尔今王，天子攸倚。",
      "四国攸喜，下民攸恃。",
      "王于斋宫，吉士祁祁。",
      "教言徐徐，温其有仪。",
      "跹跹黄发，忠嘉启告。",
      "直辞靡挠，不怒以笑。",
      "古昔格王，永有烈光。",
      "彼或慢肆，福禄靡常。",
      "王耽稽古，天下取则。",
      "宜其邦国，稽古惟王。",
      "邦国以康，㣧嗣用昌。",
      "天佑大明，藩辅多贤。",
      "宜于民人，于千万年。"
    ]
  },
  {
    "id": "e647d10fdbddefbb2a8654d4aa80676e",
    "title": "登仙岩",
    "authorName": "徐荣祖",
    "authorId": "e647d10fdbddefbbd1457b72d1457b72",
    "dynasty": "明",
    "content": [
      "一卷楞严只自携，遥遥岩畔寄遐栖。",
      "悬崖云拥层霄近，耸壑星罗万象低。",
      "杖叩醴泉开石井，梦回睡佛听天鸡。",
      "群仙踪迹归何处，仿佛丹梯路欲迷。"
    ]
  },
  {
    "id": "e647d10fdbddefbb9ee66e63b5062f62",
    "title": "游东坡亭步壁上韵",
    "authorName": "徐荣祖",
    "authorId": "e647d10fdbddefbbd1457b72d1457b72",
    "dynasty": "明",
    "content": [
      "万斛流泉气象雄，炎荒迁谪表孤忠。",
      "新桥不惜捐犀带，筑室何嫌老鹤峰。",
      "靖节诗歌声戛玉，罗浮春醉气如虹。",
      "故居今有后贤在，松桷重光丹雘工。"
    ]
  },
  {
    "id": "e647d10fdc2d27f9d4b69d7499073a37",
    "title": "封川江上感述",
    "authorName": "姚文粹",
    "authorId": "e647d10fdc2d27f9d1457b72d1457b72",
    "dynasty": "明",
    "content": [
      "秋江风故急，聊送客西游。",
      "浪迹真浮梗，芳心不系舟。",
      "海日射书案，山云覆驿楼。",
      "翩翩何处雁，振翮过前洲。"
    ]
  },
  {
    "id": "e647d10fdc2d27f933a18dfe8ef20ddb",
    "title": "辄有所述",
    "authorName": "姚文粹",
    "authorId": "e647d10fdc2d27f9d1457b72d1457b72",
    "dynasty": "明",
    "content": [
      "寻幽乘兴陟高冈，曲径人稀草自芳。",
      "冰井寺边山涧冽，韩公祠下午风凉。",
      "鸣禽见客声偏急，古木凌空色故苍。",
      "长啸薄林天地迥，舞雩襟度落遐方。"
    ]
  },
  {
    "id": "e647d10fdc37d91720c9bf798fa4387b",
    "title": "人日送范东生还吴澹然之燕其一",
    "authorName": "臧懋循",
    "authorId": "e647d10fdc37d9176b8eba43806beafe",
    "dynasty": "明",
    "content": [
      "客居还送客，人日更愁人。",
      "江树停残雪，沙禽赴上春。",
      "笙歌吴苑酒，裘马雒京尘。",
      "相念不相共，音书空复频。"
    ]
  },
  {
    "id": "e647d10fdc37d9171bb950b82b06a96f",
    "title": "集臧晋叔希林阁寓目钟山诗",
    "authorName": "臧懋循",
    "authorId": "e647d10fdc37d9176b8eba43806beafe",
    "dynasty": "明",
    "content": [
      "钟山郁佳气，龙变与云蒸。",
      "君看芒砀泽，何似望舂陵。"
    ]
  },
  {
    "id": "e647d10fdc37d917ea42becec5531e64",
    "title": "集沈氏水亭饯送曹能始北上诗",
    "authorName": "臧懋循",
    "authorId": "e647d10fdc37d9176b8eba43806beafe",
    "dynasty": "明",
    "content": [
      "相送江亭暮，尊空客渐稀。",
      "杨花不解别，到处逐君飞。"
    ]
  },
  {
    "id": "e647d10fdc422f9cb8e8a6328a54935b",
    "title": "送张二贡士",
    "authorName": "章訚",
    "authorId": "e647d10fdc422f9cd1457b72d1457b72",
    "dynasty": "明",
    "content": [
      "烟霭散春晴，乱鸦深树鸣。",
      "千山悬落日，一骑出孤城。",
      "急管催离宴，飞花乱旅情。",
      "殷勤怀上策，谒帝向承明。"
    ]
  },
  {
    "id": "e647d10fdc4520847bce296607b1459b",
    "title": "书云林画林亭远岫",
    "authorName": "吕敏",
    "authorId": "e647d10fdc452084d1457b72d1457b72",
    "dynasty": "明",
    "content": [
      "忆过梁溪宅，于今向廿年。",
      "赋诗清珣阁，试茗惠山泉。",
      "夜雨牵离梦，春云黯远天。",
      "乡情与离思，看画共茫然。"
    ]
  },
  {
    "id": "e647d10fdc452084c8fe97b24368245c",
    "title": "辛亥五月过弘道西斋重题",
    "authorName": "吕敏",
    "authorId": "e647d10fdc452084d1457b72d1457b72",
    "dynasty": "明",
    "content": [
      "葱茜夏林绿，高斋方夕曛。",
      "幽花垂泫露，远岫敛归云。",
      "停箑风初至，移尊酒半醺。",
      "明朝忆佳赏，回首念离群。"
    ]
  },
  {
    "id": "e647d10fdc45208477aba39d1c626369",
    "title": "寄高季迪",
    "authorName": "吕敏",
    "authorId": "e647d10fdc452084d1457b72d1457b72",
    "dynasty": "明",
    "content": [
      "客馆俯江郊，秋深不自聊。",
      "别来心更苦，思去路还遥。",
      "桐叶风俱落，菱花雨半销。",
      "何由似流水，早晚赴归潮。"
    ]
  },
  {
    "id": "e647d10fdc45208446b2fe65cd436774",
    "title": "再寄高季迪",
    "authorName": "吕敏",
    "authorId": "e647d10fdc452084d1457b72d1457b72",
    "dynasty": "明",
    "content": [
      "空谷白驹那可羁，高踪只欲慕天随。",
      "吴江日去应无恙，甫里春来定有诗。",
      "花忆杏园携酒日，雨思山馆听莺时。",
      "去年乱里从游处，肯信于今又别离。"
    ]
  },
  {
    "id": "e647d10fdc452084f9f71ab7ddebdfe9",
    "title": "次韵邾仲经同登虎丘长句",
    "authorName": "吕敏",
    "authorId": "e647d10fdc452084d1457b72d1457b72",
    "dynasty": "明",
    "content": [
      "山上楼台山下城，朱旗夹道少人行。",
      "春风寂寞莺花梦，落日悲凉鼓角声。",
      "古冢金精来变幻，天池剑影随空明。",
      "老僧趺坐忘尘虑，石溜何须恨不平。"
    ]
  },
  {
    "id": "e647d10fdc452084c2515249a399c7d7",
    "title": "题幼文蜀山书舍图",
    "authorName": "吕敏",
    "authorId": "e647d10fdc452084d1457b72d1457b72",
    "dynasty": "明",
    "content": [
      "云锁蜀山秋，重来佛慧游。",
      "含毫得诗句，题入画中愁。"
    ]
  },
  {
    "id": "e647d10fdc452084287f66e977c8a326",
    "title": "为惠机长老题徐幼文写惠山图",
    "authorName": "吕敏",
    "authorId": "e647d10fdc452084d1457b72d1457b72",
    "dynasty": "明",
    "content": [
      "天寒华表鹤归迟，隔世令人起远思。",
      "偶见漪澜堂上画，犹看《悟澹》卷中诗。"
    ]
  },
  {
    "id": "e647d10fdc6509f521a2dac5a117b6aa",
    "title": "题赵松雪小像",
    "authorName": "魏骥",
    "authorId": "e647d10fdc6509f5792c7b5a8b0d2689",
    "dynasty": "明",
    "content": [
      "天潢玉树溥华滋，水晶宫小春迟迟。",
      "沤波桂楫浮轻漪，桃笙豹枕罗香帏。",
      "蜀琴啼凤弹吴丝，翠华渺渺膻尘飞。",
      "铜仙泪泣风凄凄，瑶阶土蚀秋虫悲。",
      "蝉衫宝榼双蟠螭，玉堂归老江南时。"
    ]
  },
  {
    "id": "e647d10fdc6b76a227a422c062477ec8",
    "title": "荣休卷为抚州谢千户题",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "吾亦欲休去，多君休更先。",
      "手扶新削杖，弓解旧弯弦。",
      "却对寮为客，翻疑身是仙。",
      "五老尖上月，夜夜照闲眠。"
    ]
  },
  {
    "id": "e647d10fdc6b76a26844c19c7985a608",
    "title": "寿涯翁先生六十",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "五岳气完日，重明丽正初。",
      "寿星聚奎璧，吾道此权舆。",
      "谁不登堂室，多曾订鲁鱼。",
      "白头王孝逸，北面敢徐徐。"
    ]
  },
  {
    "id": "e647d10fdc6b76a290904e8948d16552",
    "title": "送户部张尚书归南海",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "御史大夫旧，尚书户部新。",
      "不如归去好，犹是自来贫。",
      "壁有留诗句，路无逢故人。",
      "潮声才入耳，始觉岭南身。"
    ]
  },
  {
    "id": "e647d10fdc6b76a2928d4c116ae98957",
    "title": "送工部洪尚书上京",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "南都送司寇，北部迓司空。",
      "船底冰初泮，马头花正红。",
      "班齐丹陛左，朝罢午门东。",
      "谁问考工记，年来尽属公。"
    ]
  },
  {
    "id": "e647d10fdc6b76a28f77c4f0528c988d",
    "title": "送万典史之黄冈",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "城脚更无地，门开直到江。",
      "县楼对鱼市，驿舍接船窗。",
      "鸟立藏蛇竹，蚁缘系马桩。",
      "听琴还听笛，不是故园腔。"
    ]
  },
  {
    "id": "e647d10fdc6b76a2c80666a5ada2c1be",
    "title": "送曹进士知贵池",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "到江真几里，为县可三年。",
      "心自难忘蜀，官还只住燕。",
      "莺花萦别酒，杨柳夹行船。",
      "向日登瀛客，相期禁御边。"
    ]
  },
  {
    "id": "e647d10fdc6b76a20c33771c27d9084e",
    "title": "敦艮斋为清州胡居士题",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "玉兴根盘壮，清洲枝蔓稠。",
      "山于眼中老，水向面前流。",
      "世自多歧路，吾非不系舟。",
      "韦编任三绝，夜夜梦西周。"
    ]
  },
  {
    "id": "e647d10fdc6b76a2d288c0037b2f9364",
    "title": "送戈侍郎赴召诗",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "老于离别倍伤神，珍重单车赴召身。",
      "喜见王师飐赤帜，免逢黎庶逐黄巾。",
      "重縻好爵周班旧，却厌刑书郑铸新。",
      "瀛海东边几邻并，依然相迓笑公贫。"
    ]
  },
  {
    "id": "e647d10fdc6b76a29101fc8e2a306192",
    "title": "游方山路间定韵与石楼志别",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "相逢尽道乞还山，公乞还山便得还。",
      "浮世风烟棋罢局，百年光景手循环。",
      "穿云蹑磴疑天上，到寺对僧如梦间。",
      "明日河桥杯酒后，月明千里隔阳关。"
    ]
  },
  {
    "id": "e647d10fdc6b76a2f3535cca8aa613d0",
    "title": "送赵县丞之任招远诗",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "海上群山鱼立头，待君单骑入登州。",
      "飓风夜半惊批屋，蜃气朝来看吐楼。",
      "谚数慢从群吏睨，耳真聋有府公留。",
      "寅宾出日今何处，好与乘闲款款游。"
    ]
  },
  {
    "id": "e647d10fdc6b76a2ca278bcf0158f4c5",
    "title": "送耕隐翁归义兴徐谦斋先生之叔也",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "相君朝在大明宫，更出都门送季翁。",
      "行幄少迟车马塞，篮舆才过市廛空。",
      "思当黄阁梧桐月，去趁苍洲芦荻风。",
      "想得故园春酒熟，一尊端不负张公。"
    ]
  },
  {
    "id": "e647d10fdc6b76a20e133a1475b0e592",
    "title": "送雷生谦归南城",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "玄武湖心月，太平堤尾风。",
      "世人皆弃却，好看入胸中。"
    ]
  },
  {
    "id": "e647d10fdc6b76a240bb639a07ac5926",
    "title": "红梅图为肇和题",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "西湖残雪候多时，却恨前年被雪欺。",
      "且学杏花红似锦，暂招鸣鸟到南枝。"
    ]
  },
  {
    "id": "e647d10fdc6b76a2f0a4826b7fc434bf",
    "title": "西安严太守考最归郡",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "严侯宿擅八叉手，众首肯肯予独否。偶从壁隙观白战，予愕不觉臼在手。",
      "卷旗潜避之，缩舌深闭口。祝鸠氏僚如立柳，投鼠忌器多掣肘。",
      "候辰临之不及酉，事有至难如拉朽。三原公，国黄耇，吓此奇遇良岂偶。",
      "谅非行苞苴，为郡得杜母。传痏以膏，起絜以灸。华山不能言，清渭监妍丑。",
      "侯名不在三王后，役碌碌。治郡如斗，一身四射集百诟。",
      "遇侯兮，当反走，仅备驱除拥彗帚。"
    ]
  },
  {
    "id": "e647d10fdc6b76a2fe123530b2504163",
    "title": "泰和祷雨有感为吴德纯作",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "金华山云如纸薄，澄江赤日烁欲涸。田家生怕牛饿死，满田焦禾任牛嚼。",
      "禾尽牛肥尚可为，县吏催租出牛缚。缚牛到市多卖钱，了租背上无腷膊。",
      "新传县官昨夜到，坐席未暖行出郭。西郊蓦地阴云生，狂雷一下颠快阁。",
      "雷声转大人转惊，两耳何曾闻雨落。雷收云散天一色，只见高田有鱼跃。",
      "疾忙牵牛趁夜归，觅石踉跄磨钱矰。君不见县官骑马入县门，犹向山头望雨脚。"
    ]
  },
  {
    "id": "e647d10fdc6b76a25bfc2685c2c3452d",
    "title": "送吴老归宜兴",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "遗金在道吾亦攫，入朝争名战自恶。胡为徒手长安归，骨瘦脰长如野鹤。",
      "君不见饥鸱低飞啄腐鼠，饱鸣人屋人射女。又不见鹤飞入层云，赤晴炅炅窥天文。",
      "腹则饥，眼独饱，下栖旧林觉林小。征西庙前是旧林，凤凰巢高暄百禽。"
    ]
  },
  {
    "id": "e647d10fdc6b76a2f5f2d9ca032fe57f",
    "title": "送刘侍郎往边",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "大旗飐军军吏集，赤日射甲甲流汁。将军纛载胭脂马，此马遇胡惯先入。",
      "马刍军糗高于山，千乘万乘居庸关。三军久饱思一战，万弩先射奚契丹。",
      "自奚内附比臣仆，缯裹酋头篽束足。犬羊饱饫思噬人，反甘蒙古作心腹。",
      "吁嗟天厌蒙古奚，自投軿釜同沸糜。蒙古实愚鬼，奚今配行尸。",
      "华容公来尔得知？公手可天雨，公心妙神施。战者自战炊者炊，偃月势变更鱼丽。",
      "云梯作之巧于倕，有穴可扫庭可犁。吁嗟蒙古奚，诸戎戒前痴，公归行勒平胡碑。"
    ]
  },
  {
    "id": "e647d10fdc6b76a2165ce3887c733636",
    "title": "题曾光表山水图",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "我恨不如江头人，茅屋四壁旁无邻。茅穿雨漏岁一缚，松叶为盖沙为茵。",
      "大儿五更催解缆，去时冥冥天尚暗。老妻走出呼小儿，大儿小儿下幽磡。",
      "小儿髻如椎，年可十七八。捩然汲水胜过獭，平生见鱼偏好杀。",
      "穿于龙国恒探珠，若遇鲛人敢笞挞。轻风飘飘日卓午，鱼卖江村晒鱼罟。",
      "偃然一笑载酒归，人谓此实鱼之虎。横江中心翻白波，小儿船尾发棹歌。",
      "白头老翁喜奈何，我有嘉客新相过。十年不见鬓较皤，矢口论事如悬河。",
      "《黄庭》一卷读已多，老妻肘翁云靡他。翁呼濯釜烧稿苇，我见船归置樽簋，岂无大鱼大如豕。",
      "君不见良工画翁画客画山亦画水，意在江心两儿子。"
    ]
  },
  {
    "id": "e647d10fdc6b76a2ff7c1019ed558c0a",
    "title": "送何邦彦佥江西宪初识面数日告行",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "已成新相知，忽作新别离。",
      "始知别离早，更觉相知迟。",
      "程孔暂倾盖，不在多言辞。",
      "高枝有鸣鸟，如进我酒卮。",
      "酒尽子当去，依稀各天涯。",
      "豫章古水国，其下蟠妖螭。",
      "请出匣中剑，一一剸刲之。"
    ]
  },
  {
    "id": "e647d10fdc6b76a2f9cadb8b554a137f",
    "title": "送周草庭任云南佥事",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "春草满庭芳，玩之生意长。",
      "草莱被满野，不剪禾黍伤。",
      "我愿草庭子，生意怕满腔。",
      "乃持剪伐具，去我天一方。",
      "我闻彼绝徼，蒺藜罗中央。",
      "亦有螟与蛭，虺蛇杂蜣螂。",
      "种种积丑恶，而于草中藏。",
      "剪与不剪欤，我行课其场。",
      "大哉天地仁，剑物用繁霜。"
    ]
  },
  {
    "id": "e647d10fdc6b76a23827ad759028a454",
    "title": "送金侍御巡按云南便道省亲",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "莺花画春空，骢马行利阆。",
      "间关度鸟道，猛欲铲叠嶂。",
      "云开蜀山高，星宿夜依傍。",
      "望云望父母，更在星宿上。",
      "有身愿如鸟，插羽学飞扬。",
      "挥戈退白日，一口纷百饷。",
      "人言肝是铁，肯换鸠作杖。",
      "王事有期程，饮冰觉心怏。",
      "驱车出门去，惝恍迷所向。",
      "如逢点苍山，更上山顶望。"
    ]
  },
  {
    "id": "e647d10fdc6b76a20b0a4643db751bad",
    "title": "威凤吟送张经载四川盘粮",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "威凤集阿阁，所不矜爪咮。",
      "饥鸱得腐鼠，不敢喙瓦窦。",
      "有时脱翔去，鸱喙当正昼。",
      "饱能出妖声，呼起百怪斗。",
      "有狐毳九尾，有蛇歧两首。",
      "一足夔跃跃，四目蒙贸贸。",
      "鸱如喙不已，实恐颠载覆。",
      "仰吁太古帝，长使凤居守。"
    ]
  },
  {
    "id": "e647d10fdc6b76a269dcad5dd6100966",
    "title": "赠邓景华南还诗",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "黔商檐为舟，海贾舶作室。",
      "檐头雾霿霿，舶底浪潏潏。",
      "岂无𤠾与貐，磨牙恣搪突。",
      "岂无鳄与蛟，掉尾变恍惚。",
      "就如底变髳，相对两吃吃。",
      "倍蓰如丘山，退走甚搒掖。",
      "达人固勤生，其择亦有术。",
      "长航下江淮，风伯甚呵叱。",
      "朝浮清冷地，莫宿歌舞窟。",
      "神京万宝渊，群驵纷授质。",
      "联翩巧趋跄，璀璨罗百镒。",
      "炰羞进醍醑，纤指铿在瑟。",
      "侵晨鞚锦鞯，臧获十六七。",
      "赏心适飞飞，舟子已候日。",
      "彼迷寤斯言，勇撤弃簪笏。"
    ]
  },
  {
    "id": "e647d10fdc6b76a2361d80c11e01ed4d",
    "title": "送李希贤提两浙学",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "山僧下山时，僧送不出山。",
      "但问下山僧，此去几时还。",
      "乳水闲一孔，白云留半间。",
      "只恐僧还少，僧还谁闭关。"
    ]
  },
  {
    "id": "e647d10fdc6b76a22b949e2bc58b2f58",
    "title": "送张佑之监德州仓予于佑之差有一日之长故言其大者",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "郎吏头漆黑，心有大机轴。",
      "司徒眼如电，晨降檄一幅。",
      "入门绝经营，已饬车辘辘。",
      "老父坐车上，横身任为仆。",
      "幸逢德州程，九水一日陆。",
      "船头鱼泼泼，船尾鸥逐逐。",
      "晋人不知船，老觉船是屋。",
      "且令买鱼烹，更欲伴鸥宿。",
      "公衙幸少休，可报酒初熟。",
      "玉浮暑池歜，金泛秋篱菊。",
      "我能捐千金，谁有爱日鬻。",
      "么么尔委吏，自束缩肠腹。",
      "慎勿莽饕餮，人自念鞠育。"
    ]
  },
  {
    "id": "e647d10fdc6b76a20bb2caa464c3a610",
    "title": "河源吟送熊节之知河源县予昔与之处太学知其为人",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "出宰河源县，非是黄河源。",
      "维彼黄河源，其名为火敦。",
      "华言星宿海，或曰此天根。",
      "君能如火敦，身高在昆仑。",
      "块视人间世，此县安足言。",
      "请从天下县，一一向主论。",
      "县县令如君，行行信鱼豚。"
    ]
  },
  {
    "id": "e647d10fdc6b76a26eaad401de303afb",
    "title": "送刘文焕巡按南畿",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "朔风剪潞水，卷卷生白花。",
      "舟子不易进，举桨撞冰牙。",
      "谓言此着㒅，如以利斧加。",
      "浮木水中居，宁堪冗呀呀。",
      "至人心虚虚，声入浩无涯。",
      "患端日潜伏，在在纷如麻。",
      "辟之舟中冰，败没殊不差。",
      "持斧观君竹，潞州舣平沙。",
      "登舟费沉吟，吾言谅无哗。"
    ]
  },
  {
    "id": "e647d10fdc6b76a2b2f6e29586f9999d",
    "title": "送周主簿任南城",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "连山抱如环，过水萦城脚。军州自古置，小邑旧附郭。",
      "烝黎恋门阀，不厌土地薄。神泉粗可酿，出境配灵药。",
      "门无催租吏，家有地钁。市女面无脂，野老巾不着。",
      "囹圄寂生蓬，谯门可罗雀。谬当封藩图，一变百病作。",
      "黑夜骑屋山，白昼面相缚。窃虞钻泥鲇，化作掉尾鳄。",
      "观君饶道气，秋汉横一鹗。老夫频搔首，仰面望寥廓。"
    ]
  },
  {
    "id": "e647d10fdc6b76a223bccefe1ee93384",
    "title": "送陈太守之开封",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "浊流亘混混，古有辟其郛。",
      "兹维天地中，九州交逵衢。",
      "尹实冠中夏，奚与百郡俱。",
      "四十守令下，吏前合云铺。",
      "中庭忽闻雷，百诺应一呼。",
      "门如纳百川，累累八县输。",
      "千辆复百辆，上供及军需。",
      "曾无遗毫毛，丘山积负逋。",
      "地大物甡甡，隔身杂臞瘦。",
      "堤防或阔略，立地生麻胡。",
      "一倡百和之，自立落雁都。",
      "坐令清平民，入市愁於菟。",
      "吾子起阳曲，而翁烈丈夫。",
      "自台徂名卿，子亦汗血驹。",
      "峨峨白云司，明月悬秋壶。",
      "大奸梗大狱，如以手拉枯。",
      "久结司寇知，或彻公与孤。",
      "旧尹新去位，宁容闲须臾。",
      "子才望年资，流凡落瓯臾。",
      "横金中大夫，手握铜虎符。",
      "西落太行山，田园未应芜。",
      "登高望淮南，心与白云徂。",
      "男儿事志业，父母离忧无。",
      "旧闻马可释，勿谓龙易屠。",
      "覆锦或陷阱，知雌当辩乌。",
      "吾观圣贤心，川泽多纳污。",
      "壁立万仞强，攀跻竟无途。",
      "江湖多风波，宣父有巨桴。",
      "吾衰不自量，子今黑头颅。"
    ]
  },
  {
    "id": "e647d10fdc6b76a22850519c123d3c4a",
    "title": "刘母七十封安人再庆诗",
    "authorName": "罗玘",
    "authorId": "e647d10fdc6b76a2c930eecd5607fe88",
    "dynasty": "明",
    "content": [
      "赣滩二十四至此，舟人落帆趋入市。",
      "木铎道人呼净街，白头病妪出呼豕。",
      "扫除如砥到县门，五步十步一结绮。",
      "舟人眼眩脚颤掉，屏立背面人如蚁。",
      "县官身骑六驳马，短亭五里长十里。",
      "龙幢云旌羽葆纛，日月虹霓分旖旎。",
      "黄衣圣人坐紫宸，黄麻飞下泥金紫。",
      "卯金之家太安人，兵曹之禄宁馨子。",
      "恩波浩浩沃所生，母以子贵亦其理。",
      "天门使人若神仙，安有寿域坐一几。",
      "东筵坐令西坐丞，附耳窃语啧不已。",
      "操觚丐饭道傍妪，云泥悬隔未足拟。",
      "四百四十甲子余，先庚后甲良有以。",
      "县官持觞天使醉，夸吾县有德爵齿。",
      "儿童浪看舟人记，如饱饮食谁禁止。",
      "到京细向兵曹言，兵曹亦喜吾亦喜。"
    ]
  },
  {
    "id": "e647d10fdc71752b025f05f9cae89aa8",
    "title": "咏新辟邑城",
    "authorName": "黎新",
    "authorId": "e647d10fdc71752bd1457b72d1457b72",
    "dynasty": "明",
    "content": [
      "王事驰驱羡独贤，屡逢盘错不辞坚。",
      "齐中城迹樊侯再，许下田功都尉先。",
      "闾里共瞻新邑宰，簪裾原是旧家传。",
      "异时人比河阳县，只说栽桃自记年。"
    ]
  },
  {
    "id": "e647d10fdc7ba8a2b6b0822dce6840ef",
    "title": "噪鹊行",
    "authorName": "景旸",
    "authorId": "e647d10fdc7ba8a297275a23471c75ee",
    "dynasty": "明",
    "content": [
      "鹊鹊复鹊鹊，春明飞向深树落。树边人家怀抱恶，去年征夫从卫霍。",
      "边头烽火接回中，羽书昼警清夜同。一自将军度河曲，天山万里风云空。",
      "边头战血赤河水，战士磨刀寒落指。天子深坐甘泉宫，回头北顾常拊髀。",
      "树头鹊噪如有知，朝来蟢子檐前垂。夫君封侯应有期，凤奁鸾镜当窗移。"
    ]
  },
  {
    "id": "e647d10fdca2d01082752c9a9afb4830",
    "title": "赠左虞都尉",
    "authorName": "张九一",
    "authorId": "e647d10fdca2d010353092269c19a2aa",
    "dynasty": "明",
    "content": [
      "雪尽吴阊柳未柔，鹔鹴共脱酒家楼。",
      "吕蒙何必行间识，谢奕应从方外求。",
      "紫壑三春深雾隐，沧江片月挟珠游。",
      "菰芦执手无穷意，欲向明时赋四愁。"
    ]
  },
  {
    "id": "e647d10fdca5201f67a9c8a6e729fe54",
    "title": "赠大司徒毕老先生得请旋里",
    "authorName": "林应聚",
    "authorId": "e647d10fdca5201fd1457b72d1457b72",
    "dynasty": "明",
    "content": [
      "八座崇阶尚黑头，遽将簪组付沧洲。",
      "功成欲辟留侯谷，勇退先浮范蠡舟。",
      "从此圣心劳梦寐，其如国计莫分忧。",
      "愿公亟慰苍生想，肉食而今惭远谋。"
    ]
  },
  {
    "id": "e647d10fdca5201f67a9c8a65fa3ea1d",
    "title": "赠大司徒毕老先生得请旋里",
    "authorName": "林应聚",
    "authorId": "e647d10fdca5201fd1457b72d1457b72",
    "dynasty": "明",
    "content": [
      "归舍遥将帝旨颁，殊恩缱绻几人攀。",
      "清风长拂司农署，卿月孤悬碧海湾。",
      "仲父才高宜握计，谢公望重岂投闲。",
      "此行暖席无多暇，伫奉征书领鹓班。"
    ]
  },
  {
    "id": "e647d10fdca5201f67a9c8a64178560d",
    "title": "赠大司徒毕老先生得请旋里",
    "authorName": "林应聚",
    "authorId": "e647d10fdca5201fd1457b72d1457b72",
    "dynasty": "明",
    "content": [
      "厘保勋崇彻紫宸，鸿飞渐息谢风尘。",
      "壮猷何事辞明主，姱节于今表大臣。",
      "南国绅缨虚曳履，东山烟月好垂纶。",
      "但愁四海多虞日，难赋归来老此身。"
    ]
  },
  {
    "id": "e647d10fdca5201f67a9c8a66d810ee3",
    "title": "赠大司徒毕老先生得请旋里",
    "authorName": "林应聚",
    "authorId": "e647d10fdca5201fd1457b72d1457b72",
    "dynasty": "明",
    "content": [
      "喜从画省沾光辉，一自投簪愿巳违。",
      "黄发迩来看渐少，白驹此去音还稀。",
      "时艰莫说宦情薄，身隐仍忧邦贮非。",
      "不独属员偏惜别，儿童拥道望公归。"
    ]
  },
  {
    "id": "e647d10fdcac60f4b015fa1358161bbc",
    "title": "宫词",
    "authorName": "刘俨",
    "authorId": "e647d10fdcac60f4f016e59c01d8bae2",
    "dynasty": "明",
    "content": [
      "霜月照帘栊，开帘独凝伫。",
      "玉阑花敛房，金井桐垂乳。",
      "风传百和香，羊车往何许。",
      "嘿嘿整云鬟，鸦啼俄向曙。"
    ]
  },
  {
    "id": "e647d10fdcac60f4bfd3df0da20925f5",
    "title": "舟中漫兴",
    "authorName": "刘俨",
    "authorId": "e647d10fdcac60f4f016e59c01d8bae2",
    "dynasty": "明",
    "content": [
      "青天缥缈吹云衣，碧水颠倒插翠微。",
      "三家五家村舍出，一点两点沙鸥飞。",
      "柳枝袅袅拂过艇，苔花斑斑生钓矶。",
      "风尘不到是乐土，莫怪往来城府稀。"
    ]
  },
  {
    "id": "e647d10fdccd5539c9d4f750732bef6c",
    "title": "书家信后寄弟絅",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "雁影愁分久，鱼缄愧覆迟。",
      "语多频续纸，情至竟无诗。",
      "宦况萦心绪，离怀感鬓丝。",
      "君须重努力，莫负盛年时。"
    ]
  },
  {
    "id": "e647d10fdccd553908108acc75224357",
    "title": "暮春即事",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "政暇春江暮，官闲吏渐稀。",
      "黄庭摹旧拓，白袷试新衣。",
      "对酒惜花落，卷帘惊蝶飞。",
      "举头天欲语，云气助山巍。"
    ]
  },
  {
    "id": "e647d10fdccd55396794b94613deec70",
    "title": "秋江夜泊",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "苦绪离怀静夜分，素琴聊以抚湘君。",
      "一天江色鱼吞月，万里秋声雁入云。",
      "静悟宦场官亦梦，力攻愁垒酒能军。",
      "维舟未觉依山树，落叶萧萧不可闻。"
    ]
  },
  {
    "id": "e647d10fdccd5539a5ac0c180b08abf4",
    "title": "庾楼",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "一时佳兴与人同，千古高楼矗碧空。",
      "锁钥尚严天险外，箜篌无复月明中。",
      "秋惊野鹤寒寻梦，浪拥江豚夜拜风。",
      "玉麈埋尘名胜在，几回搔首晋西东。"
    ]
  },
  {
    "id": "e647d10fdccd55393957f8a79f1f5ea9",
    "title": "秋望",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "暮烟横郭远，返照入江虚。",
      "独倚孤篷外，秋山红叶初。"
    ]
  },
  {
    "id": "e647d10fdccd5539a1c2a3974b3f36c4",
    "title": "拔秧",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "栽秧复拔秧，拔秧去恶草。",
      "恶草碍良苗，芟除故宜早。"
    ]
  },
  {
    "id": "e647d10fdccd55395bc6129260e1e287",
    "title": "野话",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "偶逢野老向瓜棚，瓦钵盛茶话月明。",
      "坐久不知衫袖湿，半天凉露落无声。"
    ]
  },
  {
    "id": "e647d10fdccd5539dace92a5be70a585",
    "title": "行行复行行",
    "authorName": "梁绘",
    "authorId": "e647d10fdccd5539d1457b72d1457b72",
    "dynasty": "明",
    "content": [
      "行行复行行，丈夫志四方。",
      "讵敢念离别，而遗君子伤。",
      "晨兴掩妆镜，为君理轻装。",
      "呼邻沽美酒，携手上高堂。",
      "晋卮双寿母，欲语神先怆。",
      "姑视妾如女，妾视姑如娘。",
      "奉姑勤妇事，如女依娘傍。",
      "三千主中馈，羹饭娱姑嫜。",
      "所忧在白发，畏子摧肝肠。",
      "行行复行行，驱车陟高冈。",
      "袅袅堤边柳，阴阴陌上桑。",
      "送君自此归，相思今日长。"
    ]
  },
  {
    "id": "e647d10fdce6715ca900836956587f5a",
    "title": "将之勾漏社中朱季美周彦昆万伯文马伯起赵丕振蒙伯羽黄元卿韩孟郁邓伯乔何龙友赵子熙陈公望梁子芳治具夜过斋头为别各分赋一诗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "群公移酒馔，高会醉茆茨。",
      "正值别离候，兼怜风雪时。",
      "催题应刻烛，折柳未成丝。",
      "坐久天将曙，悠悠叹路岐。"
    ]
  },
  {
    "id": "e647d10fdce6715ca9008369be2f5f3e",
    "title": "将之勾漏社中朱季美周彦昆万伯文马伯起赵丕振蒙伯羽黄元卿韩孟郁邓伯乔何龙友赵子熙陈公望梁子芳治具夜过斋头为别各分赋一诗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乘风挂蒲席，言发珠江滨。",
      "暂别竹林客，行寻药市人。",
      "中年离思苦，晏岁旅情真。",
      "多恐逢仙侣，羁留易过春。"
    ]
  },
  {
    "id": "e647d10fdce6715c1703c8765c2c83c0",
    "title": "与子弘弟舟中对月",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "余今称独子，汝亦叹孤身。",
      "江海同为客，风波愁杀人。",
      "岂无朋旧好，不似弟兄亲。",
      "把酒对寒月，翻忆故园春。"
    ]
  },
  {
    "id": "e647d10fdce6715cb6c66fdbdf53033d",
    "title": "宿西南驿闻琵琶",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "入夜舟维浦，寒霜月印潭。",
      "人家连水树，驿路过西南。",
      "故国看渐远，前途殊未谙。",
      "稍闻江上怨，别泪湿青衫。"
    ]
  },
  {
    "id": "e647d10fdce6715c585beba32b775550",
    "title": "泊嵩台酌同舟诸叔弟",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "石室西来胜，嵩台旧日游。",
      "岸欹犹傍石，水冻不胶舟。",
      "榕树围山郭，昏鸦集戍楼。",
      "将相群从饮，如醉谢池头。"
    ]
  },
  {
    "id": "e647d10fdce6715c048b1f1f874384fe",
    "title": "经慧日寺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "出郭殊未远，寻僧独晚回。",
      "溪光衔慧照，山翠入檐来。",
      "碑蚀封苔古，墙低薜荔颓。",
      "行行不忍去，徐步更登台。"
    ]
  },
  {
    "id": "e647d10fdce6715c8ec5f214bdcd653e",
    "title": "谒侍御冯公祠祠旁有宝月台",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "大地临孤岛，高台俯七星。",
      "城连溪上寺，云覆水中亭。",
      "京兆家犹旧，甘棠树尚青。",
      "口碑与禅颂，应共勒峰铭。"
    ]
  },
  {
    "id": "e647d10fdce6715c71acc091ddff921e",
    "title": "登宝月台寄怀幻上人",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "为访城边寺，皈依上乘禅。",
      "泉清龙跃处，僧去鹤归年。",
      "想已人天隔，心犹吴越连。",
      "何时飞锡至，竹下共谈玄。"
    ]
  },
  {
    "id": "e647d10fdce6715cca4267738fbae82d",
    "title": "自德庆趋罗旁江过贺县口作",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "溯流湍水上，始到康州城。",
      "绕郭皆茅屋，沿崖列戍兵。",
      "寒山烧欲尽，烟瘴午方晴。",
      "片棹浮泷去，漓江处处清。"
    ]
  },
  {
    "id": "e647d10fdce6715c3cb3af65260ea83f",
    "title": "舟泊罗旁口寄怀邓伯乔",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "千峰围野郭，一水绕蛮溪。",
      "为忆丛篁地，何堪鸾凤栖。",
      "林深防虎入，山冷听猿啼。",
      "咫尺怀人意，风前寄短题。"
    ]
  },
  {
    "id": "e647d10fdce6715c094a61d3f6b56436",
    "title": "谒吴东湖先生墓",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "欲访先臣墓，言停桂水桡。",
      "勋名高八座，敡历事三朝。",
      "有客来歌树，无人禁采樵。",
      "九原如可作，魂断侍中貂。"
    ]
  },
  {
    "id": "e647d10fdce6715ca32dc6a794df97f6",
    "title": "访藤县王明府隐居",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "沧洲别几日，白发遂成翁。",
      "剩有烟霞癖，因高彭泽风。",
      "开园依郭北，种菊傍篱东。",
      "为爱门前水，藤江一棹通。"
    ]
  },
  {
    "id": "e647d10fdce6715c8757663950be3598",
    "title": "泊双鱼石寄嘉祝弟新婚",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "深冬严雪夜，短棹泊鱼矶。",
      "以我他乡梦，随君池草归。",
      "折梅看并萼，回雁见双飞。",
      "莫笑浪游子，寒闺正授衣。"
    ]
  },
  {
    "id": "e647d10fdce6715c814018e0ffcd4948",
    "title": "饮吴广文先生山庄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "径昃临欹岸，溪平接远沙。",
      "暂停湘水棹，来醉广文家。",
      "密竹含枝粉，寒梅满树花。",
      "对兹淳朴处，聊共话桑麻。"
    ]
  },
  {
    "id": "e647d10fdce6715c5c8325ea93853ea5",
    "title": "经相思滩寄内",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "别子出门后，方知行路难。",
      "离情经月苦，消息隔年看。",
      "极浦愁今夜，相思何处滩。",
      "莫将望夫泪，遥寄楚云端。"
    ]
  },
  {
    "id": "e647d10fdce6715cc5502d82bce013b3",
    "title": "浔江送关周望先还岭南",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "离情何太苦，况动故乡吟。",
      "共是西来客，凭君寄信音。",
      "梅花残腊赋，椒醑隔年心。",
      "倘问浪游处，扁舟上桂林。"
    ]
  },
  {
    "id": "e647d10fdce6715c2c3f59f099c60657",
    "title": "饮蒋刺史草堂有赠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "闻君罢官早，野服称闲身。",
      "住傍双峰下，居然五马贫。",
      "棋枰常坐隐，文酒解留宾。",
      "何似西邻叟，墙东学避人。"
    ]
  },
  {
    "id": "e647d10fdce6715cfb42aee2aec80677",
    "title": "白云窝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "崩崖如绝地，怪石若悬空。",
      "猿挂藤枝上，人穿鸟道中。",
      "梯行防木朽，林密畏途穷。",
      "莫笑衣裳湿，云封几万重。"
    ]
  },
  {
    "id": "e647d10fdce6715ce2df1d1f1d2a83c5",
    "title": "饮龙太守池亭",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "编园多种竹，十亩素为封。",
      "门对郁江水，檐迎白石峰。",
      "政成时下凤，客到或登龙。",
      "未尽尊前兴，还追霞外踪。"
    ]
  },
  {
    "id": "e647d10fdce6715c5d6bb5b9d4405fbf",
    "title": "答辛贯日",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乍会即分离，风尘叹路岐。",
      "劳君一尊酒，况赠五言诗。",
      "旅邸残年梦，邀欢隔岁期。",
      "春风听莺处，花发上林枝。"
    ]
  },
  {
    "id": "e647d10fdce6715c4e472d1c2f52a7bb",
    "title": "立春日泊贵县",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "严冬戒舟楫，春水尚浮湘。",
      "风俗虽殊域，人音半故乡。",
      "生盘何处菜，纤手为谁将。",
      "独有家园梦，时时绕草堂。"
    ]
  },
  {
    "id": "e647d10fdce6715cfe63530620647595",
    "title": "古意",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "夫婿从戎久，年华事事违。",
      "妆成羞对镜，寒至懒缝衣。",
      "夜静灯花落，春融燕子飞。",
      "所嗟颜易改，不独望夫归。"
    ]
  },
  {
    "id": "e647d10fdce6715ca9183d2d7e103d06",
    "title": "寄黄元卿二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "汝就潜夫论，余耽结客场。",
      "无书疑隔岁，有梦定何乡。",
      "浪迹关龙性，诗名敢雁行。",
      "所嗟吾道拙，宁复问行藏。"
    ]
  },
  {
    "id": "e647d10fdce6715ca9183d2d1bb50919",
    "title": "寄黄元卿二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "七叙书能续，何堪待孟坚。",
      "偶来寻旧侣，犹得寄新篇。",
      "岁晏梅梢冷，天寒雁影悬。",
      "片心逐明月，长傍草堂前。"
    ]
  },
  {
    "id": "e647d10fdce6715c527aa410feae8a98",
    "title": "赠赵丕振",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "仲子元吾友，挥毫世所奇。",
      "似兹名下士，能作画中诗。",
      "意气看无匹，风云会有期。",
      "莫须嗟俗态，吾道贵希知。"
    ]
  },
  {
    "id": "e647d10fdce6715caf3697ed9d1737ab",
    "title": "初春蘧园社集得倾字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "是处蘧园好，当年水部成。",
      "一从官阁闭，无复咏梅情。",
      "社为迎春集，尊缘话旧倾。",
      "论诗吾岂敢，或得酒徒名。"
    ]
  },
  {
    "id": "e647d10fdce6715c6ccd83390d0e0cac",
    "title": "题黎缜之蓼水园二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "地胜因人得，园幽为客稀。",
      "江泉通曲径，鱼鸟故相依。",
      "散帙窥林屋，持竿上钓矶。",
      "隔堤闻荡桨，日暮酒船归。"
    ]
  },
  {
    "id": "e647d10fdce6715c6ccd83391af8449e",
    "title": "题黎缜之蓼水园二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "未遂郊居乐，先寻水国游。",
      "世情非白眼，吾道更沧洲。",
      "避滑纡回径，寻源屡借舟。",
      "忘机真笑汝，坐数往来鸥。"
    ]
  },
  {
    "id": "e647d10fdce6715cc580976ef3c3f3b1",
    "title": "不寐",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "柴扉邀落月，疏柳淡寒霜。",
      "心以羁怀苦，愁随秋夜长。",
      "呼童烹碗茗，散帙倚藜床。",
      "欲就南窗枕，无因到上皇。"
    ]
  },
  {
    "id": "e647d10fdce6715c4e33596684bfcce0",
    "title": "咏蝉",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "寒蝉依素影，嘹喨响长林。",
      "落日归云净，疏钟野寺阴。",
      "佳人将素鬓，词客助清吟。",
      "浥露空阶下，弥坚贞素心。"
    ]
  },
  {
    "id": "e647d10fdce6715cb4475ac2c3746f4b",
    "title": "飞泉洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "上方悬瀑布，漱石欸潺潺。",
      "潭似沉金锁，猿疑带玉环。",
      "薜萝穿象外，钟磬落云间。",
      "待月青尊里，泠然忘往还。"
    ]
  },
  {
    "id": "e647d10fdce6715ca0b199774db704c0",
    "title": "明妃曲",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "白塞烽烟起，寒云野戍横。",
      "望断胡天月，长照汉家营。",
      "花钿滋别泪，琵琶调苦声。",
      "冶色宁容保，君王爱罢兵。"
    ]
  },
  {
    "id": "e647d10fdce6715cb7d32ec2075b8c98",
    "title": "花朝社中赏花",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "寻盟开社日，春事更相宜。",
      "围绿添疏径，新红满旧枝。",
      "微风香暂歇，积雨艳还迟。",
      "况值诗成后，如泥醉不辞。"
    ]
  },
  {
    "id": "e647d10fdce6715cd9d423a680f02901",
    "title": "新春初见月同李伯熙赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "新春初见月，清影破愁霖。",
      "漾水光犹淡，悬枝树半阴。",
      "远山如画黛，竹院对弹琴。",
      "忽动鸣春鸟，喈喈求好音。"
    ]
  },
  {
    "id": "e647d10fdce6715ccb30875d88f38fe3",
    "title": "雨宿石门",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "绿草临平岸，渔舟遍大堤。",
      "雨中邻火暗，云外远峰迷。",
      "蓑笠时堪负，家醪恨少携。",
      "歌声何处发，山店野桥西。"
    ]
  },
  {
    "id": "e647d10fdce6715c6d91a76e6211ceae",
    "title": "谒六祖禅师",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "久坐但参禅，风幡任往年。",
      "欲知不二法，别自有三天。",
      "慧火乾坤尽，皈心海月悬。",
      "西来无所事，何用七灯传。"
    ]
  },
  {
    "id": "e647d10fdce6715c90819746c645380a",
    "title": "灵州山寺独酌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "为访名山至，非因礼佛来。",
      "衣冠曾此地，烟雨独衔杯。",
      "风起潮初长，林深雾不开。",
      "狂歌发归兴，短棹亦徘徊。"
    ]
  },
  {
    "id": "e647d10fdce6715c18f5ce7945bc67f4",
    "title": "夜度羚羊峡",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "离家方四日，行已望端州。",
      "峡水无潮汐，江云有去留。",
      "闻猿知是岸，见月始维舟。",
      "萍梗俱如此，忘机任白鸥。"
    ]
  },
  {
    "id": "e647d10fdce6715cbe49ceb2c0099d24",
    "title": "十六夜赵氏园亭玩月得轻字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一岁秋过半，池亭月更明。",
      "疏烟笼柳淡，寒露湿衣轻。",
      "坐久微云掩，谈高浊酒倾。",
      "穷交二三子，真见古人情。"
    ]
  },
  {
    "id": "e647d10fdce6715c8e29df3c19e8de0d",
    "title": "黄元卿过访村居二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "为农传世业，颇似鹿门居。",
      "近市能沽酒，临溪易得鱼。",
      "经年无过客，今日始停车。",
      "不厌幽栖简，墙阴待著书。"
    ]
  },
  {
    "id": "e647d10fdce6715c8e29df3c2f045d1f",
    "title": "黄元卿过访村居二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "喜得中宵饮，因闻鸡犬喧。",
      "烟萝三亩宅，水竹数家村。",
      "剪烛供吟兴，烹茶续话言。",
      "未能留信宿，安敢望平原。"
    ]
  },
  {
    "id": "e647d10fdce6715c81e7aae75bc9b01a",
    "title": "田都护兆祥来薰堂宴集",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "将军开宝第，上客荐雕盘。",
      "柳自营边合，花从槛外看。",
      "有言皆脱俗，无剑不登坛。",
      "醉后歌长铗，归来且莫弹。"
    ]
  },
  {
    "id": "e647d10fdce6715c370aa7196b4ea317",
    "title": "灵洲寺遇翁水部之官",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "已辞珠海曲，言赴秣陵春。",
      "星是郎官旧，诗传水部新。",
      "握兰香渐远，折柳赠还真。",
      "今日祇林下，尊前别故人。"
    ]
  },
  {
    "id": "e647d10fdce6715c2045eb0a8742aac2",
    "title": "三水夜泊",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "舟维沙渚外，邑近水岩阿。",
      "傍海居民杂，悬崖古木多。",
      "犬声吠篱落，月色浸烟波。",
      "向晚闻渔唱，推蓬发浩歌。"
    ]
  },
  {
    "id": "e647d10fdce6715c8e69762004a731f5",
    "title": "胥江晓发",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "编茅知海市，种竹远成村。",
      "风紧帆樯急，林深鸟雀喧。",
      "官船争早发，庐巷未开门。",
      "为问频来往，谁言利涉烦。"
    ]
  },
  {
    "id": "e647d10fdce6715cf4d0d2847b8e283f",
    "title": "赋得泉声咽危石",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "叠嶂望方平，江流势欲倾。",
      "悬崖一片立，长日万山鸣。",
      "落叶催风急，挥弦待月明。",
      "禅心与客意，对此共澄清。"
    ]
  },
  {
    "id": "e647d10fdce6715cfd9932fb604245fc",
    "title": "题孔阳宗侯依隐亭二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "山色自苍苍，亭依万竹傍。",
      "栽应同渭水，赋或儗梁王。",
      "制萚冠非小，临风韵更长。",
      "清秋明月夜，同伴薜萝裳。"
    ]
  },
  {
    "id": "e647d10fdce6715cfd9932fbcfa360fb",
    "title": "题孔阳宗侯依隐亭二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "朱邸王侯宅，青门处士家。",
      "笔床供翰墨，手泽识瑶华。",
      "昼卧宜疏雨，窗闲爱晚霞。",
      "淮南有鸿宾，不川羡丹砂。"
    ]
  },
  {
    "id": "e647d10fdce6715cd17546a73b1efdc4",
    "title": "送林叔宝还鲤湖",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "寄居东郭寺，颇似著潜夫。",
      "旅病怜鸡骨，乡心梦鲤湖。",
      "风尘疑后会，霜雪满前途。",
      "若问人天果，能参半偈无。"
    ]
  },
  {
    "id": "e647d10fdce6715cdbb4defeaacd77f8",
    "title": "赠番禺陈令公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "贲禺亦瘴乡，海气接扶桑。",
      "令已飞双舄，人今跨五羊。",
      "辛盘调玉露，火树杂珠光。",
      "共听弦歌遍，春来或下堂。"
    ]
  },
  {
    "id": "e647d10fdce6715cb1552b7390e917fe",
    "title": "送王山人德操还姑苏",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "探奇趋石室，有约问罗浮。",
      "岂谓寻仙杖，翻成访戴舟。",
      "身依行客苦，情为故人留。",
      "语及经时别，中年怕远游。"
    ]
  },
  {
    "id": "e647d10fdce6715cb1552b73c6670d30",
    "title": "送王山人德操还姑苏",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "花开三月春，柳赠一离人。",
      "别听鹧鸪曲，归应麋鹿亲。",
      "工诗缘骨瘦，买药益囊贫。",
      "倘订游吴约，枫桥愿结邻。"
    ]
  },
  {
    "id": "e647d10fdce6715ce76959ee93bb5f0e",
    "title": "赠莆中方伯谏",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "相逢湖海士，把臂竹林欢。",
      "驹自称千里，人今羡二难。",
      "已能诗里史，犹作画中看。",
      "寥落风尘意，朱弦总未弹。"
    ]
  },
  {
    "id": "e647d10fdce6715cf39d1e21b4949d0e",
    "title": "别康季修六年已忽从大将军度岭喜遇海上",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乍晤即分离，追欢无几时。",
      "风尘一把袂，湖海六年思。",
      "剖腹凭江鲤，临风想桂枝。",
      "秦淮舟去后，消息杳难期。"
    ]
  },
  {
    "id": "e647d10fdce6715cf39d1e210a0a282b",
    "title": "别康季修六年已忽从大将军度岭喜遇海上",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "相看惊别久，相见梦魂中。",
      "肝胆虽如昨，鬓眉稍不同。",
      "练裙书渐老，横槊赋逾工。",
      "惜此绸缪意，尊罍莫放空。"
    ]
  },
  {
    "id": "e647d10fdce6715c1f7ab6baeb6ce5ad",
    "title": "游蒲涧梅花寺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "杖策返罗浮，烟霞事事幽。",
      "饮思清涧水，行续白云游。",
      "野寺封苔古，寒林落叶秋。",
      "稍分僧茗啜，竟日可淹留。"
    ]
  },
  {
    "id": "e647d10fdce6715c1f7ab6badf15be10",
    "title": "游蒲涧梅花寺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "地以千秋胜，田因近日还。",
      "僧收数亩粟，聊驻半年山。",
      "牛系柴门外，人归夕照间。",
      "菖蒲无处采，赢得片时闲。"
    ]
  },
  {
    "id": "e647d10fdce6715c0b5d4c719914ab84",
    "title": "初入罗浮山径",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "路迂穷日夕，山近逼氤氲。",
      "策杖回青霭，披衣染白云。",
      "苔痕深莫辨，树密色难分。",
      "一过莲池上，泉声到处闻。"
    ]
  },
  {
    "id": "e647d10fdce6715c0b5d4c710bc2d6cc",
    "title": "初入罗浮山径",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "登高聊骋望，磴道转逶迤。",
      "何石非三岛，无花不四时。",
      "篆符分竹叶，仙鸟啄灵芝。",
      "倘问长生诀，应寻华子期。"
    ]
  },
  {
    "id": "e647d10fdce6715c140584a3e576e429",
    "title": "题葛仙祠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "南来访洞天，丹诀有遗编。",
      "勾漏虚称令，罗浮便作仙。",
      "衣冠犹昨日，羽化自何年。",
      "傥有留人意，吾将向玉田。"
    ]
  },
  {
    "id": "e647d10fdce6715c362b09a59b2b1642",
    "title": "登玉女峰",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "孤峰看嵂崒，四望气霏微。",
      "黛色浮为鬓，霞光染作衣。",
      "几从鸾鹤去，恍惚佩环归。",
      "葛令登仙后，凌空势欲飞。"
    ]
  },
  {
    "id": "e647d10fdce6715c4c8e6b868645361b",
    "title": "过梅花村",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "数家村寂寞，一水流潺潺。",
      "梅树虽犹在，幽香不可攀。",
      "素衣遗玉女，白鹤过缑山。",
      "傥入师雄梦，空中闻佩环。"
    ]
  },
  {
    "id": "e647d10fdce6715cd54b4ec91e8635ed",
    "title": "黄野人庐",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "岩空小有天，径僻锁岚烟。",
      "不见溪边草，那寻洞里仙。",
      "白云迷去路，青涧出流泉。",
      "欲和梅花句，劳君竟一篇。"
    ]
  },
  {
    "id": "e647d10fdce6715ce885d2ec6099fb49",
    "title": "大石楼怀梁幼宁明府",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "诸峰青霭合，兹洞白云幽。",
      "为问朱明馆，何如大石楼。",
      "仙人曾作令，居士亦称侯。",
      "好待乘鸾至，题诗在上头。"
    ]
  },
  {
    "id": "e647d10fdce6715c8da0aeaaa4c247c7",
    "title": "重阳前二夕扶胥舟中赋得橹摇背指菊花开",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "秋水自潆洄，潮生去棹催。",
      "但逐青枫冷，遥见黄花开。",
      "霜华侵澹月，香气扑馀杯。",
      "回首思三径，鸣榔送酒来。"
    ]
  },
  {
    "id": "e647d10fdce6715c6416341cbe3af7ff",
    "title": "经湛文简钓台",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "为想藏名地，增城胜富春。",
      "一出江门派，如乘宝筏津。",
      "烟波迷去棹，沙岸隐垂纶。",
      "谁是宫墙议，先朝忆老臣。"
    ]
  },
  {
    "id": "e647d10fdce6715c829aaad5813ef97f",
    "title": "别韩参知叔捷十年已偶游罗浮过访赠以诗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蜀锦寄江头，翻思已十秋。",
      "谁言方岳贵，犹念布衣游。",
      "白社招陶令，青门忆邵侯。",
      "东山高卧处，今乃在罗浮。"
    ]
  },
  {
    "id": "e647d10fdce6715ca7db1a2dae9a98c7",
    "title": "入循州哭叶六敬亭",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "秋来失意别，湖上哭君时。",
      "石洞成虚约，西州无乃悲。",
      "空传司马法，不草茂陵诗。",
      "满目阶前树，徒伤伯道儿。"
    ]
  },
  {
    "id": "e647d10fdce6715ce4d2d8a7adbf7785",
    "title": "入循州访公赏广文学舍",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "几年违白社，今日访青毡。",
      "绕径植修竹，连床唯古编。",
      "一峰当户口，乱草长门前。",
      "共语经时别，犹胜访戴船。"
    ]
  },
  {
    "id": "e647d10fdce6715c7efd222539b353e7",
    "title": "黎缜之过饮澹圃",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "开门邀上客，把臂入长林。",
      "不有求羊辈，安知嵇阮心。",
      "地幽尘渐远，竹密径疑深。",
      "况共一尊酒，翛然洽素襟。"
    ]
  },
  {
    "id": "e647d10fdce6715ce79b0716e09a099b",
    "title": "刘生",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "平生重然诺，一饭未曾忘。",
      "结客倾三辅，雄心在四方。",
      "千金等瓦砾，七尺任风霜。",
      "为问绳枢子，何如侠骨香。"
    ]
  },
  {
    "id": "e647d10fdce6715c9eece6fe38918f10",
    "title": "紫骝马",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "带月饮长城，临风嘶汉营。",
      "身经百战后，名以十年成。",
      "不傍将军泣，偏从伯乐鸣。",
      "朝来看蹀躞，肠断猎胡缨。"
    ]
  },
  {
    "id": "e647d10fdce6715cee665671ac8c0fa5",
    "title": "关山月",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "三秋空雾烟，万里吊婵娟。",
      "寂寂闺中望，迢迢塞上圆。",
      "梦隔应难到，霜寒况不眠。",
      "何须琵琶曲，笳鼓亦凄然。"
    ]
  },
  {
    "id": "e647d10fdce6715c1135796b79e2e5e2",
    "title": "折杨柳",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一经霜雪后，摇落不成丝。",
      "万里歌杨柳，千门唱竹枝。",
      "赠郎沾絮手，羞妾画时眉。",
      "何羡垂条早，空怜攀折迟。"
    ]
  },
  {
    "id": "e647d10fdce6715c59daffdf582d20e1",
    "title": "荡子从军",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "飞扬出苏城，辛苦事幽并。",
      "拚尽英雄骨，输谁荡子名。",
      "但知谋国事，不复顾家声。",
      "藉甚图形阁，麒麟总未成。"
    ]
  },
  {
    "id": "e647d10fdce6715ccee5a292310651cc",
    "title": "邯郸贫女",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十载工蚕织，邯郸是妾家。",
      "开帘拜新月，低首惜容华。",
      "东壁难分照，西邻但落花。",
      "纵令嫁胡虏，不敢怨琵琶。"
    ]
  },
  {
    "id": "e647d10fdce6715cee754c589365d161",
    "title": "采莲曲",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "采莲朝暮去，徒事挹香芬。",
      "心苦那如妾，蓬飘莫是君。",
      "渔舟沿浦入，人语隔溪闻。",
      "最恨无情水，东西两岸分。"
    ]
  },
  {
    "id": "e647d10fdce6715c5047bc5a36cca1f5",
    "title": "长门怨",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "昼长悲酷夏，夜静怨残春。",
      "鸾镜羞看面，蛾眉最误人。",
      "恩随流水远，愁逐枊条频。",
      "月色千阶满，谁家弦管新。"
    ]
  },
  {
    "id": "e647d10fdce6715c89e3240211a2ae85",
    "title": "初春同陈贵博泛舟因忆族兄羽仲",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "落日放小船，春花媚眼前。",
      "山高云出树，岸阔水浮天。",
      "但取青尊醉，何妨白昼眠。",
      "萋萋江上意，池草梦空悬。"
    ]
  },
  {
    "id": "e647d10fdce6715c112ad81b4504184a",
    "title": "答罗友国",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "岁隔嗟音讯，春来恋物华。",
      "别君能几日，两度开梨花。",
      "旧好纷如雨，新诗字带霞。",
      "相思不见处，明月映窗纱。"
    ]
  },
  {
    "id": "e647d10fdce6715cbccabdca5e949365",
    "title": "寄答伍长卿",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "与君俱失意，一别隔清秋。",
      "落日竹窗下，怀人天际头。",
      "焚香犹觉懒，操笔已含愁。",
      "欲采芙蓉去，寒江不自由。"
    ]
  },
  {
    "id": "e647d10fdce6715c25d10ff492c0691b",
    "title": "小除夜潜舟出清溪",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "扁舟乘夜出，恋恋水云间。",
      "雾涌天为海，江迷树作山。",
      "年虽犬马长，心愧鹭鸥闲。",
      "不敢向人语，兹行何日还。"
    ]
  },
  {
    "id": "e647d10fdce6715c0e87e4a92d357684",
    "title": "任山人玉明招同郑司理诸君游山余以风雨不果赴",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十年看汗漫，浪迹寄江湖。",
      "入社惭居士，登高愧大夫。",
      "烟霞迷短径，风雨散平芜。",
      "赖有新题在，村醪可再沽。"
    ]
  },
  {
    "id": "e647d10fdce6715cf975759125fed680",
    "title": "陈山人景文归自蜀中将韩宪副叔捷书问至留宿斋中",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "书邮悲万里，今日喜逢君。",
      "鸟道犹堪画，猿声不可闻。",
      "缄题疑带雨，宪府若连云。",
      "莫问风尘事，谈诗坐夜分。"
    ]
  },
  {
    "id": "e647d10fdce6715c97983b30ea60b664",
    "title": "张明府端孟以茂名最入五羊阻风江上先枉诗见寄奉答二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "经年常抱病，一榻寄岩隈。",
      "见说双凫至，能飞尺素来。",
      "开缄销岭雪，把赠折江梅。",
      "袖里看明月，俱从合浦回。"
    ]
  },
  {
    "id": "e647d10fdce6715c97983b306c89d996",
    "title": "张明府端孟以茂名最入五羊阻风江上先枉诗见寄奉答二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "弹琴邑宰日，况是政初成。",
      "欲奏清商曲，先传白社声。",
      "惊飙疑振木，流水若含情。",
      "不遇知音侣，兹弦那复鸣。"
    ]
  },
  {
    "id": "e647d10fdce6715c0ba084e209495d55",
    "title": "送梁进士器圃出宰景陵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "才子新为令，承恩出沔州。",
      "波翻湖上月，气结蜃中楼。",
      "自和阳春曲，将无赤壁游。",
      "所欣循吏泽，风俗未全偷。"
    ]
  },
  {
    "id": "e647d10fdce6715c6a10cf76a86fde33",
    "title": "答族叔原禹冬日见讯",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "经旬不出户，懒与病相宜。",
      "璞是荆人泣，狂仍小阮痴。",
      "云寒归浦晚，菊劲爱霜迟。",
      "寥落看如此，劳歌招隐诗。"
    ]
  },
  {
    "id": "e647d10fdce6715c9945e455efa79442",
    "title": "新春招傅贞甫邓伯乔戴安仲智上人村游",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "青门频有约，白社岂无期。",
      "不负渊明酒，应怀远公诗。",
      "荒村馀橘柚，春水对鸬鹚。",
      "颇惬幽人契，长吟正在兹。"
    ]
  },
  {
    "id": "e647d10fdce6715c902cb3059f6903e4",
    "title": "春夜怀罗伯图",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "孤灯同枕簟，别后不胜悲。",
      "事已看如此，心应君独知。",
      "闲窗微雨夜，江阁落梅时。",
      "欲共杯中约，翻成梦里疑。"
    ]
  },
  {
    "id": "e647d10fdce6715c30a81c798a09ffe6",
    "title": "讯唐寅仲先生病起",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "不到青门久，闻君善闭关。",
      "病非销白发，贫为买青山。",
      "溪静花丛发，林深鸟自闲。",
      "玄言酬永日，忘却数来还。"
    ]
  },
  {
    "id": "e647d10fdce6715ca33a5252bedaf790",
    "title": "送林少府从周之任句容",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "秣陵从宦地，少府讼庭闲。",
      "跃马新林浦，寻仙句曲山。",
      "云连三竺外，人在六朝间。",
      "何日乘风去，茅君同往还。"
    ]
  },
  {
    "id": "e647d10fdce6715c9d78c0a2c281fe09",
    "title": "送黄元一游苍梧",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乡庐同学日，二十已馀秋。",
      "及此伤春思，何堪送远游。",
      "江花邀客骑，明月下梧州。",
      "是处多红粉，题诗莫上楼。"
    ]
  },
  {
    "id": "e647d10fdce6715c71016e66f9dbc51e",
    "title": "姑苏顾别驾毗陵幻上人偕万伯文刘季德过澹圃四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "吴歈工艳曲，新赋近何如。",
      "忽枉故人驾，来寻避俗居。",
      "村童迎竹马，野老荐盘蔬。",
      "若问幽栖事，残窗检旧书。"
    ]
  },
  {
    "id": "e647d10fdce6715c71016e66d30cfd6d",
    "title": "姑苏顾别驾毗陵幻上人偕万伯文刘季德过澹圃四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "清溪富松竹，喜识故人来。",
      "茗自春前试，花从雨后开。",
      "江泉通暗沼，径草蔓连苔。",
      "不尽留僧意，溪桥去棹催。"
    ]
  },
  {
    "id": "e647d10fdce6715c71016e666cc6d9e7",
    "title": "姑苏顾别驾毗陵幻上人偕万伯文刘季德过澹圃四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "园居虽阒寂，得共醉屠苏。",
      "况有如椽笔，能传草阁图。",
      "人迷芳杜曲，行踏绿平芜。",
      "恼杀江村雨，翻令游兴孤。"
    ]
  },
  {
    "id": "e647d10fdce6715c71016e66dd85b800",
    "title": "姑苏顾别驾毗陵幻上人偕万伯文刘季德过澹圃四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "田家供具少，海味一尊倾。",
      "不共通宵饮，空传颂酒名。",
      "谈高无俗态，棋罢有歌声。",
      "花鸟邀欢地，临池赋几成。"
    ]
  },
  {
    "id": "e647d10fdce6715c730b6d36d2e8b57e",
    "title": "送族伯原澹之苍梧兼寄林司理傅明府",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "扁舟溯漓水，踪迹若神仙。",
      "不比陈书记，言寻葛稚川。",
      "江豚吹夜浪，暮雨听鸣蝉。",
      "倘遇留欢客，应成怀远篇。"
    ]
  },
  {
    "id": "e647d10fdce6715cacc3fb824c49e0f2",
    "title": "李伯玉久不得面杪夏偶携诗草偕其从弟瑞玉过余池上喜而赋此",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "童稚追欢处，年来别几时。",
      "论交怜世好，开箧见新诗。",
      "竹日侵疏径，荷风送晚池。",
      "坐深闻籁发，疑是和埙篪。"
    ]
  },
  {
    "id": "e647d10fdce6715cdd52e57daec465d2",
    "title": "立秋阁夜怀冯稚谟",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江村尘事少，桐叶已传秋。",
      "月色悬千里，风光共一楼。",
      "梦移青雀舫，人住白蘋洲。",
      "寂寂开帘坐，无言谁唱酬。"
    ]
  },
  {
    "id": "e647d10fdce6715cc598e2a11c3caa48",
    "title": "哭朱叔祥",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江山何寂寞，秋色渐萧疏。",
      "难觅依人鹤，谁传种树书。",
      "白云攒野径，黄叶满庭除。",
      "为汝沾裳久，浮生转觉虚。"
    ]
  },
  {
    "id": "e647d10fdce6715c5ea922d25b0a8a54",
    "title": "十六夜陪缜之伯乔伯襄饮族祖华玉宅",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江村长晚潮，秋火荡兰桡。",
      "共赴竹林约，来乘濠濮招。",
      "行看晴浦月，坐对隔溪桥。",
      "高会怜今雨，风光胜昨宵。"
    ]
  },
  {
    "id": "e647d10fdce6715c4e927c94515d2a2d",
    "title": "答陈常父戴安仲约村游不果之作各用其韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "为有丘中契，言寻江上村。",
      "三秋虚蒋径，一病托文园。",
      "静室长依树，孤吟或闭门。",
      "重阳闻有约，来就菊花尊。"
    ]
  },
  {
    "id": "e647d10fdce6715c4e927c9455125403",
    "title": "答陈常父戴安仲约村游不果之作各用其韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江楼悬夜月，隔水漾芙蓉。",
      "谁送青溪鲤，因怀白雪峰。",
      "人今犹两地，剑已合双龙。",
      "倚槛歌长句，行追澹者踪。"
    ]
  },
  {
    "id": "e647d10fdce6715cbc68749158a613e7",
    "title": "得傅贞甫容县书呈其尊人明府公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "忽传双鲤至，问讯是容州。",
      "葛令丹中字，仙人海上楼。",
      "万山围古县，小峡束江流。",
      "欲作临邛客，相如已倦游。"
    ]
  },
  {
    "id": "e647d10fdce6715c950fbe1789f3fcde",
    "title": "答梁伯遐山中见寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十载三城别，江鱼未易逢。",
      "自怜牛马走，空愧鹿麋踪。",
      "水绕黄木湾，云深白雁峰。",
      "诗来叙离索，何日许相从。"
    ]
  },
  {
    "id": "e647d10fdce6715c680ef70f8bb2381a",
    "title": "席上送冯缉倩还青螺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "清溪频鼓棹，白社侍题诗。",
      "易去唯秋色，难忘是别离。",
      "尊虽倾北海，菊尚负东篱。",
      "一片青螺月，应悬后夜思。"
    ]
  },
  {
    "id": "e647d10fdce6715cbff2c7aa9bad75bb",
    "title": "夜饮冯章倩斋中有感二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "去年兹月别，追忆倍凄凉。",
      "世路虚双鬓，音书阻八行。",
      "病容知共减，愁绪较谁长。",
      "莫问他宵事，酣歌且尽觞。"
    ]
  },
  {
    "id": "e647d10fdce6715cbff2c7aab975cfee",
    "title": "夜饮冯章倩斋中有感二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "相看一夕酒，忍话数年期。",
      "此道君应解，傍人那得知。",
      "竹深聊系舸，柳短未成丝。",
      "泪尽江头水，鸡鸣是别时。"
    ]
  },
  {
    "id": "e647d10fdce6715c12fb1fcafb4b5c0f",
    "title": "答陈如见寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "喜得新诗至，因追旧日游。",
      "两乡悬十里，一病隔三秋。",
      "世事如云散，人情亦水流。",
      "与君无限意，聊寄海西头。"
    ]
  },
  {
    "id": "e647d10fdce6715c165d8e8a596a530c",
    "title": "春风",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "旭日侵朝阁，炉烟透夕扉。",
      "更将明月影，来照舞罗衣。",
      "宿酒凉初解，林花香渐微。",
      "因君寄归雁，遥望玉关飞。"
    ]
  },
  {
    "id": "e647d10fdce6715cb9d0b210532278aa",
    "title": "春草",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "朝烟萦露湿，夜雨闭门深。",
      "但可佳人斗，无伤游子心。",
      "渐长湖边色，翻成梦里吟。",
      "一樽郊寺外，趺坐类禅林。"
    ]
  },
  {
    "id": "e647d10fdce6715c33e77bc2a9f34d86",
    "title": "同潘孟骧诸子游白云",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "半生城市恋，未结住山缘。",
      "欲谢尘中累，来参病后禅。",
      "虽云无胜足，颇亦有舆肩。",
      "况此如盘地，犹逾鸟道穿。"
    ]
  },
  {
    "id": "e647d10fdce6715c33e77bc256e8661f",
    "title": "同潘孟骧诸子游白云",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "春宵辞绮席，丽日踏芳郊。",
      "相对二三子，时敦贫贱交。",
      "泉声响涧户，云影度松巢。",
      "安得逢檀越，丛林其结茆。"
    ]
  },
  {
    "id": "e647d10fdce6715c33e77bc2a5a0dc27",
    "title": "同潘孟骧诸子游白云",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "闲披青霭霭，其上白云层。",
      "为访餐霞侣，犹逢补衲僧。",
      "茶烹涧边水，杖借石间藤。",
      "颇尽诸天界，前峰异日登。"
    ]
  },
  {
    "id": "e647d10fdce6715ca1f434cf9a68ed76",
    "title": "清音楼",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "朝阁霭氤氲，泉从数道分。",
      "湘帘倚桂树，天乐半空闻。",
      "响遏寒岩石，闲披古洞云。",
      "巢由如洗耳，翻忆二禺君。"
    ]
  },
  {
    "id": "e647d10fdce6715c14698fb121463272",
    "title": "振衣亭",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "古刹自何年，孤亭鸟道悬。",
      "春花开绝涧，秋月泻寒泉。",
      "中伫区中览，还超象外天。",
      "敢言堪濯足，千仞白云边。"
    ]
  },
  {
    "id": "e647d10fdce6715c7e32157547c3b4a5",
    "title": "自清溪移舟五羊为勾漏之游诸从弟溪头秉烛夜别",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "幽栖新筑水东头，岂不怀居好浪游。",
      "白日倘缘尘世驻，丹砂宁为学仙求。",
      "出门暂却家园累，去路遥怜鸿雁秋。",
      "薄俗风波如此夜，别离事事总关愁。"
    ]
  },
  {
    "id": "e647d10fdce6715cf6be918814f47617",
    "title": "由水洞泛流霞岛遂登阆风岩",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "丹林落叶满岩铺，小泛兰桡过沥湖。",
      "槎似星浮连碧汉，人疑天上坐冰壶。",
      "莲花覆处山为屋，石洞垂时蕊是珠。",
      "片片晚虹来水上，建标得似赤城无。"
    ]
  },
  {
    "id": "e647d10fdce6715c09ddc305d85c6c8d",
    "title": "初入苍梧呈家别驾公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万山随水下牂牁，汗漫西游一叶过。",
      "野外尚闻虞帝乐，行边犹听麦岐歌。",
      "虔刀往事还谁佩，铜柱新铭不待磨。",
      "欲访玉田圭洞去，葛玄消息近如何。"
    ]
  },
  {
    "id": "e647d10fdce6715c88eb18ae6b25e8ad",
    "title": "谒韩襄毅公祠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一径斜通鸟道悬，荒祠零落倚山颠。",
      "试听蛮部歌铙曲，犹似中丞凯奏年。",
      "江上暮迷千叠嶂，城头晓散万家烟。",
      "可堪乐土陬隅吏，不为羹墙表昔贤。"
    ]
  },
  {
    "id": "e647d10fdce6715ca3a113b33bdb2473",
    "title": "赠刘京兆元声其先公以名御史直谏忤旨戍浔阳而卒",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "京兆原乘使者骢，霜威人道似先公。",
      "官怜嵇绍名俱起，谊比王褒事不同。",
      "幸有枌榆过畏垒，肯将勋业薄扶风。",
      "西来欲作怀湘赋，落日逢君感慨中。"
    ]
  },
  {
    "id": "e647d10fdce6715c8f52f738d32ca63b",
    "title": "饮黄尊元隐居",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "羊城一别六年曾，尺素难将雁足凭。",
      "白发故人今聚首，青山到处喜同登。",
      "沿阶过雨滋兰砌，绕屋经时长蔓藤。",
      "莫笑盘中饶苜蓿，尊前还送酒如渑。"
    ]
  },
  {
    "id": "e647d10fdce6715c944302759c95e110",
    "title": "初入白石山寄怀杨荆州天培",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "千层紫气拥云浮，夹道长松径自幽。",
      "未论青山怀谢脁，且看黄绢识杨修。",
      "标题绝壁悬天外，名姓磨崖在上头。",
      "若道衡阳无过雁，八行谁为寄荆州。"
    ]
  },
  {
    "id": "e647d10fdce6715c571ba6bb52ceb8b2",
    "title": "入壶天洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "高峰片片白云遮，鸟道千寻一径斜。",
      "洞口未乘缑岭鹤，涧边唯泛武陵花。",
      "壶山采药疑无路，鸡犬逢人尚有家。",
      "咫尺玉田如可到，与君随地炼丹砂。"
    ]
  },
  {
    "id": "e647d10fdce6715c360f532eb3b734eb",
    "title": "三清观道士出山中酒小饮",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "丹霄缥缈俯尘寰，万仞天门尚可攀。",
      "海日每悬青嶂外，琪花多在白云间。",
      "悬空挂石连蓬岛，泻溜鸣泉响佩环。",
      "欲就峰头镌名姓，磨崖今日为谁删。"
    ]
  },
  {
    "id": "e647d10fdce6715c85b006575c44c493",
    "title": "浔州呈侍御穆老师二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乌台簪笔旧知名，行部新扬豸史旌。",
      "桂树忽开秦尉郡，棠阴犹覆越王城。",
      "威棱象岭千峰立，官比漓江万派清。",
      "所幸蛮方无战斗，何劳溪笛怨南征。"
    ]
  },
  {
    "id": "e647d10fdce6715c85b00657907aeba2",
    "title": "浔州呈侍御穆老师二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一夜扁舟溯郁浔，霜威寒色最萧森。",
      "南中久识埋轮使，台上空怀相马心。",
      "纵有声名惭剧孟，敢言经术比陈钦。",
      "含毫欲拟班生颂，共勒铜标作楚吟。"
    ]
  },
  {
    "id": "e647d10fdce6715cca119ae7aa429ff1",
    "title": "除夕舟至邕州饮诸叔弟",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江城背水映斜阳，入夜千门列炬光。",
      "三月邮程催去岁，一年春色滞他乡。",
      "归心自隔师雄梦，下粤谁持陆贾装。",
      "柏酒倘辞今夕醉，尊前空负竹林狂。"
    ]
  },
  {
    "id": "e647d10fdce6715c41465b8fc3b33b60",
    "title": "朗宁舟中有赠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "扁舟江上几经时，幽赏何来乐最宜。",
      "雨后碧桃迎笑脸，风前杨柳拂垂眉。",
      "歌翻土俗音难解，语对残灯睡较迟。",
      "莫说青楼游子薄，天涯迢递费相思。"
    ]
  },
  {
    "id": "e647d10fdce6715c408a3357ef4c85ae",
    "title": "上元夜萧学士老师招饮绿野堂",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "谁敞华筵绿野间，尊开仙液醉酡颜。",
      "歌翻乐府嬉春曲，锦夺宫袍戏楚斑。",
      "竟日宾朋邀北海，暂时棋局住东山。",
      "奇文倘许侯芭授，愿乞玄经一部还。"
    ]
  },
  {
    "id": "e647d10fdce6715c408a3357d182dc35",
    "title": "上元夜萧学士老师招饮绿野堂",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "千层火树灿明霞，百子灯悬夜夜花。",
      "真箓似同弘景宅，牙签还识邺侯家。",
      "庭开棣萼分吴苑，产有龙驹自渥洼。",
      "不是苍生望霖雨，微云那遣月华遮。"
    ]
  },
  {
    "id": "e647d10fdce6715c95cde0eea57baee9",
    "title": "咏白燕",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "海国飘零翅未开，杏林春信待君来。",
      "归同华表云间鹤，便逐罗浮雪后梅。",
      "飞练影翻银是汉，轻丝织就素为裁。",
      "生憎王谢门风薄，不向斜阳巷口回。"
    ]
  },
  {
    "id": "e647d10fdce6715c4bce02cd741e845f",
    "title": "落花诗和少宰学士萧公韵一东",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "惜春无计挽残红，乱蕊繁英一夜空。",
      "奔月似辞丞相府，渡江那入楚王宫。",
      "尊前著态偏宜雨，落后颠狂不为风。",
      "独有妆楼难闭却，芳菲时绕画墙东。"
    ]
  },
  {
    "id": "e647d10fdce6715c7986b4f31d8d3ca3",
    "title": "二冬",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "千林花气斗春浓，玉质谁教蔓草封。",
      "最不宜人三月雨，所愁惊梦五更钟。",
      "初离绮阁香难歇，一别瑶台路未逢。",
      "何似西施浣纱处，临江妒杀木芙蓉。"
    ]
  },
  {
    "id": "e647d10fdce6715cffc15f6822218205",
    "title": "三江",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "华堂清夜倒银缸，老至寻芳兴未降。",
      "玉自蓝田原有种，香分天上本无双。",
      "随风影片时欹枕，带月蒙茸故映窗。",
      "安得王家桃叶渡，年年春事涉湘江。"
    ]
  },
  {
    "id": "e647d10fdce6715cb282c8ccc80b71dc",
    "title": "四支",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "上苑曾承雨露私，繁华凋谢几经时。",
      "梅因堕蕊偏沾额，柳为垂条定画眉。",
      "对景自添怀旧恨，闲情聊复赋新诗。",
      "莺啼燕语浑无赖，粉蝶黄蜂总未知。"
    ]
  },
  {
    "id": "e647d10fdce6715c63c84f937a015b58",
    "title": "五微",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "辞条花蕊一年稀，春色难教物物违。",
      "梦去泪痕留翠袖，醒来香气满罗衣。",
      "轻盈不似临妆影，飘泊惟堪逐雨飞。",
      "莫是捣将灵药去，嫦娥应伴月中归。"
    ]
  },
  {
    "id": "e647d10fdce6715c555412d91d5c9cb4",
    "title": "六鱼",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "洛阳春事满郊墟，零乱何堪入禁庐。",
      "青鸟未能酬汉帝，白头宁用怨相如。",
      "无心逐处随流水，转舞轻时欲步虚。",
      "极目不堪愁远道，西来谁寄八行书。"
    ]
  },
  {
    "id": "e647d10fdce6715c3352bed19f0a30c2",
    "title": "七虞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "无情风雨最模糊，乱蕊经宵半萼无。",
      "飞片似分荆楚玉，泪垂如堕日南珠。",
      "孤飞未许窥鸾镜，一曲难教唱凤雏。",
      "为问刘郎曾记否，栽桃何处是玄都。"
    ]
  },
  {
    "id": "e647d10fdce6715c17ef818302255dcd",
    "title": "八齐",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "千重蜀锦浣花西，梦入华林路转迷。",
      "折得柳梅难见赠，空怜桃李自成蹊。",
      "高枝有叶蜂犹绕，深院无人鸟自啼。",
      "安得王孙归便得，春来湖上草萋萋。"
    ]
  },
  {
    "id": "e647d10fdce6715c673203bd32bced73",
    "title": "九佳",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "历乱飞花满绿阶，开尊倾赏事难谐。",
      "怜春莫不回金勒，拾翠何堪伴玉钗。",
      "已识冰姿曾半委，颇疑香腻未全埋。",
      "人生岂必常得意，造化无心物自乖。"
    ]
  },
  {
    "id": "e647d10fdce6715cfb4fb418c19bd40d",
    "title": "十灰",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "常爱花前醉酒杯，来春不及去春催。",
      "枝垂连理偏先折，草种宜男尚未开。",
      "积翠漫填金马埒，相思唯上青陵台。",
      "飞蓬堕萼无多赏，愿逐江潮一度回。"
    ]
  },
  {
    "id": "e647d10fdce6715c0955a989677232ac",
    "title": "十一真",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一番花事一番春，梦里荣枯总未真。",
      "游子尚迷芳草路，渔郎难认武陵津。",
      "空遗交甫江间佩，不逐思王袜底尘。",
      "试问东山高卧客，白头谁是赏花人。"
    ]
  },
  {
    "id": "e647d10fdce6715c6e0b290997819c7b",
    "title": "十二文",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "入林香气酒微醺，叶底风前迥自分。",
      "巫峡有神携暮雨，阳台无梦见行云。",
      "青青弱柳曾垂带，灼灼残榴尚妒裙。",
      "一自东皇报消息，因怜失意转怜君。"
    ]
  },
  {
    "id": "e647d10fdce6715cf5db0ce402fd0300",
    "title": "十三元",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "空华无意问芳魂，带雨朝来觉泪痕。",
      "绿叶影垂迎绿袖，黄鹂啼处怨黄昏。",
      "章台尚想风前舞，帝里难携若下尊。",
      "幽艳竟同流水去，一年芳草闭闲门。"
    ]
  },
  {
    "id": "e647d10fdce6715cd22e610283a725fa",
    "title": "十四寒",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "娇枝嫩蕊压雕栏，妒雨愁风片片残。",
      "妆罢岂嫌金屋冷，夜深唯怕玉楼寒。",
      "翻思碧海偷容易，浪说蓬莱渡不难。",
      "若识相思流泪处，河源千里入桑干。"
    ]
  },
  {
    "id": "e647d10fdce6715cecb57732b2a37770",
    "title": "十五删",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "怪底春情漫自闲，枝头黄鸟日间关。",
      "堪疑逐兔衔金碗，那见啼猿赠玉环。",
      "开罢河阳春县树，气分长乐早朝班。",
      "无心最是题红叶，一入宫门遂不还。"
    ]
  },
  {
    "id": "e647d10fdce6715c1777ef7f04db023e",
    "title": "十六先",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一别秾华舞绣筵，误人春事艳阳天。",
      "轻销红粉香闺里，漫说青楼大道边。",
      "魂梦莺簧啼玉箸，影窥鸾镜落金钿。",
      "相逢休结生尘袜，犹待含毫赋洛川。"
    ]
  },
  {
    "id": "e647d10fdce6715c085e278877c32b1c",
    "title": "十七萧",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万蕊千葩片片飘，花神一去梦魂遥。",
      "凤皇鸣处犹栖竹，鳷鹊秋来不度桥。",
      "飞素自知衔匹练，晕红争似织鲛绡。",
      "月明紫府层城上，肠断仙郎听玉箫。"
    ]
  },
  {
    "id": "e647d10fdce6715cfc51d0137f3323db",
    "title": "十八肴",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "竟日高斋常闭户，一年春事镜中抛。",
      "莲知覆水抽新藕，燕尚衔泥补旧巢。",
      "不惜芳菲盈绮阁，袛缘历乱遍芳郊。",
      "雨中红杏犹含泪，若见桃花为解嘲。"
    ]
  },
  {
    "id": "e647d10fdce6715c513fae7ad2b1167a",
    "title": "十九豪",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "若个探春兴不豪，出郊日日醉醇醪。",
      "可怜芳质辞朱户，欲酹花神费彩毫。",
      "诗在袛堪歌渭曲，赋成那用怨湘皋。",
      "昆仑若遣三青使，定说瑶池有碧桃。"
    ]
  },
  {
    "id": "e647d10fdce6715c902555e92aeebaf5",
    "title": "二十歌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "满地松阴散绮罗，留春不住奈春何。",
      "鲁阳有意能回日，东海无心挽逝波。",
      "逐逐游蜂闲自采，声声啼鸟为谁歌。",
      "寄言全盛繁华子，亦识尊前鬓欲皤。"
    ]
  },
  {
    "id": "e647d10fdce6715ca8095c4d3745880c",
    "title": "二十一麻",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "天台洞口夕阳斜，说着仙源路便赊。",
      "秦女不谐箫史宅，麻姑疑降蔡经家。",
      "珠凝荷叶如朝露，锦散丛林映晚霞。",
      "握手春光时已去，空留香腻使人嗟。"
    ]
  },
  {
    "id": "e647d10fdce6715c5127f3a138e362cf",
    "title": "二十二阳",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "惜春偏逐马蹄忙，粉蝶闲来过短墙。",
      "无复潘妃能比貌，空传荀令本含香。",
      "子规啼处应添恨，海燕归时更断肠。",
      "何似春明门外柳，年年依旧绾垂杨。"
    ]
  },
  {
    "id": "e647d10fdce6715c19246ee52ce7efd9",
    "title": "二十三庚",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "芳草湖边日日青，美人一水隔盈盈。",
      "梦回兰芷愁湘浦，何处春光忆帝城。",
      "月魄有时看缺满，人间何必较阴晴。",
      "无言会着空华意，共证如来了此生。"
    ]
  },
  {
    "id": "e647d10fdce6715c748d9c71e67b0338",
    "title": "二十四青",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "游丝片片点疏棂，转盼韶光不暂停。",
      "愁忆桥边人脉脉，忍看河畔草青青。",
      "鸳鸯梦断销残枕，孔雀孤飞冷画屏。",
      "欲诉琵琶难解语，浔阳江上可谁听。"
    ]
  },
  {
    "id": "e647d10fdce6715c1491bab3d146a545",
    "title": "二十五蒸",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "睡起看花思不胜，风光无奈最凭陵。",
      "堂开绿野推裴相，坞种辛夷属右丞。",
      "近水巢空朝散鸟，高斋人静夜悬灯。",
      "闭门不管枝头事，春梦闲如有发僧。"
    ]
  },
  {
    "id": "e647d10fdce6715c48595bade5ab86bd",
    "title": "二十六尤",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "极目芳菲片片愁，春光难使片时留。",
      "桃花莫不随溪水，桐叶无心出御沟。",
      "洗尽秾华还旧苑，记携奁匣上高楼。",
      "请看大道垂杨色，夫婿何年始拜侯。"
    ]
  },
  {
    "id": "e647d10fdce6715c6787cfd99f1bdd65",
    "title": "二十七侵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一入侯门似海深，芳丛满地锁层阴。",
      "但知西子扁舟意，不是萧郎行路心。",
      "烟绕炉香风乍起，人归竹院月初沉。",
      "桃源自是仙家路，枉杀人间屡见寻。"
    ]
  },
  {
    "id": "e647d10fdce6715c0c5ef1a8a403768a",
    "title": "二十八覃",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "春光骀荡映空潭，月落潮平远碧涵。",
      "为问高枝垂苑北，何如飞絮满江南。",
      "当尊红杏开宜笑，卧水芙蓉醉未酣。",
      "论到幽闺憔悴质，断肠华发岂能堪。"
    ]
  },
  {
    "id": "e647d10fdce6715c3e8915bddb3762a3",
    "title": "二十九盐",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "妆台歌榭映珠帘，带雨铺泥处处沾。",
      "彩缕似将酬谢傅，黄花宁肯负陶潜。",
      "辞条弱态风前舞，傍枕啼痕梦里添。",
      "莫笑疏枝禁不得，空教冷蕊入巡檐。"
    ]
  },
  {
    "id": "e647d10fdce6715c2adf38e67447dacd",
    "title": "三十咸",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "懒将幽事为奇探，门对青山锁断岚。",
      "藉地不妨花历乱，催春何事燕呢喃。",
      "初闻杜宇红啼颊，听着琵琶泪满衫。",
      "欢笑万场皆幻影，行藏谁更问巫咸。"
    ]
  },
  {
    "id": "e647d10fdce6715c7eedbf2eaab02643",
    "title": "谒葛稚川先生祠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "曾谒朱明白石天，丹砂遗灶尚依然。",
      "非关采药求金汞，那得乘风到玉田。",
      "葬后衣冠留往日，岩前碑碣是何年。",
      "若论冲举寻常事，请读君家抱朴篇。"
    ]
  },
  {
    "id": "e647d10fdce6715c27c28f0ce265b700",
    "title": "赵北流招饮会灵台",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "岩壑阴森雨乍停，瑶池清宴聚仙灵。",
      "炉开似火丹初熟，盘出如瓜枣尚青。",
      "凫鸟暂从天外度，鸾笙时向月中听。",
      "砂求勾漏君为主，愿乞真藏大洞经。"
    ]
  },
  {
    "id": "e647d10fdce6715cfe425e0565b1c45c",
    "title": "雨中同子弘弟游三洲岩",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一丘江上类蓬瀛，下瞰江流一派清。",
      "镌刻尚留丞相笔，栽花犹记大夫名。",
      "岩前旧有升真路，雨后新添泻溜鸣。",
      "兄弟好游推谢氏，惠连何负永嘉情。"
    ]
  },
  {
    "id": "e647d10fdce6715ca491fde0c622f184",
    "title": "过端州访袁都护赠以诗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "幕府临江旧镇西，袁郎风度几人齐。",
      "笛声何处闻牛渚，高调犹疑似武溪。",
      "习习谷风杨柳陌，山山茅雨鹧鸪啼。",
      "扁舟小住嵩台畔，暂为同心试杖藜。"
    ]
  },
  {
    "id": "e647d10fdce6715c80bc9aab2b50ed35",
    "title": "莆阳给谏戴公枉临斋中",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "荒亭三径长芙蕖，何物朝来长者车。",
      "疏草旧传青琐闼，干旌今枉白云庐。",
      "檐空种竹深成巷，窗静来禽宛傍书。",
      "盛世亦知无缺补，归朝封事问何如。"
    ]
  },
  {
    "id": "e647d10fdce6715cf4142f2dafafac3b",
    "title": "甲午元旦",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "旭日瞳眬达曙光，江城霁色散严霜。",
      "南来气候占春早，北望星辰待漏长。",
      "自识传家裘是业，何如卒岁茇为裳。",
      "微才更有椒花颂，敢上君王万寿觞。"
    ]
  },
  {
    "id": "e647d10fdce6715c972453da34813b06",
    "title": "寄郑明府承孟",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "绿鬓归来已息机，持竿终傍钓鱼矶。",
      "折腰吾道无今古，销骨人间有是非。",
      "海内青云谁竞长，歌中白雪自翻飞。",
      "欲寻谷口栖真处，暂向江城望少微。"
    ]
  },
  {
    "id": "e647d10fdce6715c9622464d9840e60f",
    "title": "送杜晋夫游勾漏",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "二月桃花舒小红，一尊聊饯粤台东。",
      "已知逃市非梅福，无奈寻仙待葛洪。",
      "何处春光云雾里，望来山色画图中。",
      "彩毫能志西游胜，白石高题第几峰。"
    ]
  },
  {
    "id": "e647d10fdce6715c23c7c8a01784d425",
    "title": "虞部公挽章四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "逍遥八十丈人翁，东观谈经擅汉宫。",
      "自昔迂狂辞水部，遂令疏懒绝山公。",
      "广陵涛涌声犹壮，廷尉罗张客尽空。",
      "一代风云虽遇合，遗书犹在茂陵中。"
    ]
  },
  {
    "id": "e647d10fdce6715c23c7c8a0324f0a2b",
    "title": "虞部公挽章四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "贤哉祖帐出都门，赐老宁忘圣主恩。",
      "白雪调高名已重，青山家在道逾尊。",
      "窗临曲水群鸥散，花落蘧园独鹤翻。",
      "文藻江山今寂寞，千秋屈宋竟谁论。"
    ]
  },
  {
    "id": "e647d10fdce6715c23c7c8a003caf18a",
    "title": "虞部公挽章四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "寻仙历下已凋零，江左风流事杳冥。",
      "粤失秘书琴已绝，家亡虞部不堪听。",
      "楼虚万卷非生白，业在千秋有杀青。",
      "鞭弭旧游看顿尽，中原唯望少微星。"
    ]
  },
  {
    "id": "e647d10fdce6715c23c7c8a053659237",
    "title": "虞部公挽章四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "衣冠同出杜陵庐，文济年来礼法疏。",
      "未有赋才称矍铄，敢劳名姓代吹嘘。",
      "书藏客自归金穴，丹熟人能步玉虚。",
      "已向风尘谙幻迹，山阳何必泪沾裾。"
    ]
  },
  {
    "id": "e647d10fdce6715ccaeb4a68df6bfb0e",
    "title": "九日饮李良甫龙池社",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "薄暮寻山倒接篱，忽乘清兴问佳期。",
      "高阳宾从疑湘浦，落日儿童胜习池。",
      "竹影疏村千树暝，月临江水一舟移。",
      "归心不觉秋霜怯，争似浮槎问海湄。"
    ]
  },
  {
    "id": "e647d10fdce6715ccc4f2285c28e98dc",
    "title": "送良翰王孙还豫章兼寄孔阳诸宗侯",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "孤剑冯陵已十年，风雷离合各茫然。",
      "湖间日月鸿冥回，海上金银蜃气连。",
      "刘政未悬中垒阁，张融羞问孝廉船。",
      "君家鸿宝谁堪授，愿寄淮南桂树篇。"
    ]
  },
  {
    "id": "e647d10fdce6715c6181fea081967f1f",
    "title": "寄黄国博先生",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "虎观谈经气自豪，避人三径长蓬蒿。",
      "十年坛坫归牛耳，一代词名有凤毛。",
      "病去风尘忘世态，狂来天地失吾曹。",
      "东篱花下曾称寿，倘许重过进浊醪。"
    ]
  },
  {
    "id": "e647d10fdce6715c85a897d17a945da8",
    "title": "寄赠张幼于丈二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "欧冶张华剑未分，望来同现七星文。",
      "虚埋丰狱尘中气，自拂要离冢上云。",
      "蕙草一株聊可寄，梅花三弄不堪闻。",
      "何时拟共操莲舫，桃叶江头独问君。"
    ]
  },
  {
    "id": "e647d10fdce6715c85a897d1f76dd405",
    "title": "寄赠张幼于丈二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "高名当日竟谁尊，侠气翻令大雅存。",
      "客散侯赢虚左席，人疑司马卧文园。",
      "朅时身世抛三亩，何物乾坤寄一尊。",
      "若到吴门看匹练，罗浮春色在中原。"
    ]
  },
  {
    "id": "e647d10fdce6715c13a3d8aabcb7d71a",
    "title": "寄怀苏考甫",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "风波一失傍樵渔，社燕宾鸿各自疏。",
      "排闷强高浮白兴，避人聊借草玄居。",
      "风前书札寻常至，眼底交游涕泪馀。",
      "咫尺江乡如可问，衡门应望吕安车。"
    ]
  },
  {
    "id": "e647d10fdce6715c4a101044598c8a43",
    "title": "雪夜山行",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "寒宵共逐寻芳侣，杖策穿林鸟道斜。",
      "月暝空山无吠犬，雪迷芳树欲飞花。",
      "行看橘柚开三径，望尽云松隐数家。",
      "就此卜栖那可得，居人指点说桑麻。"
    ]
  },
  {
    "id": "e647d10fdce6715c085513b337b9a43b",
    "title": "丁酉除夕立春",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "今宵除夕春意动，物色参差殊可怜。",
      "竹径草堂聊自适，椒盘生菜为谁传。",
      "诗篇久傍江湖里，贫贱长驱岁月前。",
      "心折此时无一寸，懒将怀抱问流年。"
    ]
  },
  {
    "id": "e647d10fdce6715c358ebddb6ad0b7d4",
    "title": "新春饮酒",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "善开朱杏已迎春，懒啭黄鹂唤几巡。",
      "老大渐悲双短鬓，徉狂羞作独醒人。",
      "非关阮籍穷犹哭，自是陶潜醉后真。",
      "二十六年生计拙，恐应无地问垂纶。"
    ]
  },
  {
    "id": "e647d10fdce6715c3ded14716e5dc3cd",
    "title": "傅逊之先生以明府量移交学南归久候命不下作此慰之",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "百里曾歌茂宰贤，初归三径尚依然。",
      "飞凫久望云中日，失马宁知塞上年。",
      "自去毡坛缘可结，由来宣室事空传。",
      "驱车不为王尊出，弟子何人授太玄。"
    ]
  },
  {
    "id": "e647d10fdce6715ca543f3bc314f5124",
    "title": "柬高比部正甫",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "见说词坛海内豪，雄心君已定鞬櫜。",
      "七言自拟高詹事，三尺何如谢法曹。",
      "疏旷欲题鹦鹉赋，风流谁起凤凰毛。",
      "盐车未解腾骧意，一入孙阳价遂高。"
    ]
  },
  {
    "id": "e647d10fdce6715cde459df3c17d02b1",
    "title": "九日同朱季美刘季德刘道子黎缜之僧觉道黄元卿开社虹冈招朱叔祥卢元明区启图不果赴喜闽中李启元诸子后至",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "新开莲社粤台东，授简词人赋并工。",
      "竹下弟兄何处隔，天涯朋旧一尊同。",
      "露华恍自疏桐落，山色疑窥夕照中。",
      "禅理更酬支遁座，佩萸犹傍菊花丛。"
    ]
  },
  {
    "id": "e647d10fdce6715ca6bd9658b7902c3c",
    "title": "寄区太史公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十年簪笔侍彤庭，尚忆东林旧隐情。",
      "玩世似将宾戏论，异时谁擅子虚名。",
      "西山雪色寒犹媚，南海珠浮夜更明。",
      "汉主近来祠太乙，侍臣何用望金茎。"
    ]
  },
  {
    "id": "e647d10fdce6715c4e2ceb4493c97532",
    "title": "寄王伯谷先生二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "鞭弭中原五十春，凭陵一剑岂依人。",
      "纵趋丞相厅中试，羞作诸侯幕里宾。",
      "侠气直须齐慎到，斋心差拟学王珣。",
      "六桥风月阊门柳，匹马还惊梦后身。"
    ]
  },
  {
    "id": "e647d10fdce6715c4e2ceb44525c98af",
    "title": "寄王伯谷先生二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "出世逃名结小亭，斋头半偈可谁听。",
      "春前芳草家家绿，雨后吴山处处青。",
      "笔札未应终玩俗，菩提能悟即抛经。",
      "词华更总禅栖理，屈指如君惘自停。"
    ]
  },
  {
    "id": "e647d10fdce6715c2ad913088e4ac21e",
    "title": "虹冈社赏梅",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "千树梅花绕郭开，一时词客并登台。",
      "初疑舞雪罗浮过，更似凌波洛浦回。",
      "清婉未听愁里笛，芳菲独入掌中杯。",
      "白虹山下年年赋，尚忆吾家水部才。"
    ]
  },
  {
    "id": "e647d10fdce6715cbc614d0fc35c842e",
    "title": "答刘季德元日雨中过酌之作",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "淑气千林遍草莱，洗天风雨试轻雷。",
      "冲泥策马今朝至，艳李迎春昨夜开。",
      "三径云烟能供客，一尊柏叶莫停杯。",
      "非君旧好怜同调，纵有新题肯共裁。"
    ]
  },
  {
    "id": "e647d10fdce6715ce8f22e821b41db86",
    "title": "人日虹冈社集",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "人日年年景色鲜，今年人日转堪怜。",
      "几家风雨断肠处，无数梅柳争春妍。",
      "篇诗渺渺浮名外，车马纷纷大道前。",
      "柏叶酒清休放盏，况有佳人醉舞筵。"
    ]
  },
  {
    "id": "e647d10fdce6715cada37f0f67d513dc",
    "title": "送督学陈公参藩晋陵二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "旬宣新命出承明，曾是儒宗起大名。",
      "周室向来尊讲幄，汉家无事盛谈兵。",
      "梅花自绕春申水，玉节高临泰伯城。",
      "赐履倘勤明主诏，中兴元自重阿衡。"
    ]
  },
  {
    "id": "e647d10fdce6715cada37f0fc56cbd00",
    "title": "送督学陈公参藩晋陵二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "诸侯开幕总临戎，明月闲窥避暑宫。",
      "海上兵戈连白塞，中原王气望青葱。",
      "留宾自下陈蕃榻，观乐宁忘季子风。",
      "况是登高能作赋，词臣今在大江东。"
    ]
  },
  {
    "id": "e647d10fdce6715c8cad96d3945fe44d",
    "title": "游七星岩二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "磴道逶迤百给来，名山况复枕嵩台。",
      "三花并倚诸天出，七曜初从一径开。",
      "玉乳倒悬阴洞石，瑶封长护白云苔。",
      "求仙不是寻常事，暂儗烟霞对举杯。"
    ]
  },
  {
    "id": "e647d10fdce6715c8cad96d380e2af17",
    "title": "游七星岩二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "避暑携尊自爽然，上方楼阁倚云巅。",
      "奔雷骤雨无常态，叠石重岩有别天。",
      "但得长吟消永日，不知残碣是何年。",
      "莲香十里真堪采，欲觅湖间载酒船。"
    ]
  },
  {
    "id": "e647d10fdce6715cf3510bc5770a4337",
    "title": "周宪副先生入贺因上疏将其太夫人归养会稽遥有此寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "自携金鉴入枫宸，柳色莺花处处春。",
      "白日高悬将母疏，红尘不染宰官身。",
      "非关心逐尧天远，但可书藏禹穴新。",
      "寂寞师门犹万里，更从何处度迷津。"
    ]
  },
  {
    "id": "e647d10fdce6715ccd9389c17bffbbfc",
    "title": "送瞿睿夫先生还楚",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "轻舟租舫满江皋，归梦应悬万里劳。",
      "别去只堪遗缟带，穷来偏自恋绨袍。",
      "七哀迁客悲吴土，九辨词人续楚骚。",
      "天地故教饶落魄，风尘双眼健吾曹。"
    ]
  },
  {
    "id": "e647d10fdce6715c12aa1d51167b7d0e",
    "title": "送张子远还新安",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "负笈从师入粤年，忆归初上泛湖船。",
      "乡心已折刀头约，别思仍同海月悬。",
      "倡道久知尊马帐，发硎初自出龙泉。",
      "桓谭新论何时就，已自人间授太玄。"
    ]
  },
  {
    "id": "e647d10fdce6715caa186228c36ab900",
    "title": "夏日邓刺史德咸招同柯起之刘季德刘道子万伯文饮朱季美竹凉亭",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "名园围近市廛间，酒伴词人日往还。",
      "竹里云归团绿影，城头过雨出青山。",
      "开尊兴剧谈锋折，入座凉生茗碗闲。",
      "车马向多门外迹，可能容易掩柴关。"
    ]
  },
  {
    "id": "e647d10fdce6715c33fc6fbf70d30bfb",
    "title": "寄黄山人",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "问尔浮生近若何，夫君高谊古人过。",
      "座中客散黄金尽，镜里愁添白发多。",
      "末路酒杯无去住，忧时谈笑有风波。",
      "唯馀数亩柴桑地，日暮题诗挂薜萝。"
    ]
  },
  {
    "id": "e647d10fdce6715c83af4338991e3f6d",
    "title": "送张端孟之官茂名",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "曾题纨扇寄相思，闻尔双凫集凤池。",
      "江左司空元博物，河阳仙令雅能诗。",
      "山围古郭听猿夜，秋入荒郊省敛时。",
      "莫以才名夸治行，延陵犹有大夫祠。"
    ]
  },
  {
    "id": "e647d10fdce6715c500c4e503ccb7a70",
    "title": "伏日同赵丕显傅贞甫赵丕振李伯襄饮岑克懋云谷山斋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "藤萝高掩竹间门，避暑相从更避喧。",
      "郭里青山围近屋，望中烟树远成村。",
      "谈因醉剧纵横出，交以情真肮脏存。",
      "身世冷然忘去住，不妨移席枕松根。"
    ]
  },
  {
    "id": "e647d10fdce6715ccebe1736f77c5410",
    "title": "呈明府倪公其一",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "楼台高拥赤城霞，海上初停八月楂。",
      "门下美材收竹箭，县中新种是桃花。",
      "汉京北望频飞舄，勾漏南来不为砂。",
      "自昔太玄经可授，岂因奇字识侯芭。"
    ]
  },
  {
    "id": "e647d10fdce6715c9f068ae87798eb13",
    "title": "答梁山人元珍",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "携家久住鹿门间，高枕怜君尚掩关。",
      "生事只堪对流水，幽怀宁肯负名山。",
      "歌中客罢弹长铗，海上丹成有大还。",
      "白酒黄花三径里，一天明月数峰闲。"
    ]
  },
  {
    "id": "e647d10fdce6715ccdd8efcfd06a5a74",
    "title": "刘母八十一",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "萱花不严北堂清，兰玉阶除次第荣。",
      "制锦自遗机杼教，燃藜曾带婺星明。",
      "桃开度索三千实，海涌蓬莱七十城。",
      "见说词坛诸子在，大家何但赋东征。"
    ]
  },
  {
    "id": "e647d10fdce6715c18d0ef0bf33d9a5e",
    "title": "送陈如升还西粤",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "中原兄弟淹今雨，海内风流有聚星。",
      "爱客未悬徐稚榻，问奇曾愧子云亭。",
      "江天月冷猿啼树，芦荻霜残雁满汀。",
      "尊酒不堪千里别，九疑云尽万山青。"
    ]
  },
  {
    "id": "e647d10fdce6715c454b7675f54894b2",
    "title": "何太学招同明府张公光禄王公饮海珠寺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "尼珠曾现海遐荒，况有招提在上方。",
      "取醉不辞光禄酒，披襟时散令公香。",
      "天边暝色迷欹岸，窗外潮声送夕阳。",
      "江夏最怜鹦鹉赋，莫教人笑祢衡狂。"
    ]
  },
  {
    "id": "e647d10fdce6715c733e434fc2814db3",
    "title": "获熊篇为侍御顾公作",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "不特当年入梦祥，奔腾先自触飞霜。",
      "文披雾泽山中豹，冠指仙人海上羊。",
      "尚识埋轮催起草，更须羽猎校长杨。",
      "狐狸已见澄清意，骢马宁知避雁行。"
    ]
  },
  {
    "id": "e647d10fdce6715cf83141e04faa7a29",
    "title": "送叶海丰春卿入觐",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "如云计吏满神京，美尔聊为献纳行。",
      "伯乐自增奇马价，叶公宁好画龙名。",
      "罗浮秋好供书帙，庾岭云深拥旆旌。",
      "青琐近来封事歇，不知何以答承明。"
    ]
  },
  {
    "id": "e647d10fdce6715cb54eed81d6fa8265",
    "title": "同梁少周朱叔祥饯明府倪公于灵洲寺时其五公子皆得晤",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "云边绀宇倚江干，秋尽云深气渐寒。",
      "但得关门占令尹，无劳南海望衣冠。",
      "尊前麈尾谈容易，别后骊歌和更难。",
      "桃李纵应惭雨露，谢庭今见五株兰。"
    ]
  },
  {
    "id": "e647d10fdce6715c5dde0a71d6dbf7e4",
    "title": "冬日族祖虞卿华玉携榼过淡圃家大人及从弟嘉敬实同集体赋得隈字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "门巷萧条昼不开，茅斋寄在小墙隈。",
      "一尊坐合千林色，三径偏宜二仲来。",
      "绕屋藤萝悬翠壁，经霜菊蕊点苍苔。",
      "相逢不饮成何事，那见东流去复回。"
    ]
  },
  {
    "id": "e647d10fdce6715c58768f17cda1b065",
    "title": "寄黄进贤贞甫",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "吏隐何妨任采真，匡庐山色斗嶙峋。",
      "才分雷焕双龙剑，已得詹何独茧纶。",
      "经术大名垂震旦，风流高谊薄苍旻。",
      "南州一榻知仍在，孺子无由把臂亲。"
    ]
  },
  {
    "id": "e647d10fdce6715c3e0363b773fb7ee7",
    "title": "寄贺大行伯闇",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "丁年起草自明光，冠尽中原绣虎场。",
      "里选晚同周进士，行人初隶汉司方。",
      "骊珠久以探龙颔，上驷那堪列雁行。",
      "此调世情谈不得，论心唯到酒人傍。"
    ]
  },
  {
    "id": "e647d10fdce6715cd17ae8c935877b9a",
    "title": "送卢元明入试春官",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十年莲社共飘蓬，一奏凌云便国工。",
      "珠自出疆无大小，剑因同匣辨雌雄。",
      "尊中别路尉陀馆，雪里谈天碣石宫。",
      "闻道帝庭夸羽猎，汉家新赋有河东。"
    ]
  },
  {
    "id": "e647d10fdce6715cc65e1879ec289b5d",
    "title": "黄伯石隐园同关伯玉冯稚谟叔侄傅贞甫及吾家诸从宴集得南字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "沿溪千尺树毵毵，结胜为园乐事耽。",
      "但得风流常载酒，不妨泉石佐清谈。",
      "当年社伴俱浮梗，一日词人尽盍簪。",
      "笑杀子山愁欲赋，谩劳萧瑟怨江南。"
    ]
  },
  {
    "id": "e647d10fdce6715c54a824b29e8f5fa4",
    "title": "雨中喜贞甫再过村居",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "茅斋小隐避墙东，为尔才将一径通。",
      "半榻情连风雨夜，百年心事去留中。",
      "开轩茗色侵青幌，绕屋苔痕长绿筇。",
      "岁晚生涯无住着，清尊那惜故人同。"
    ]
  },
  {
    "id": "e647d10fdce6715c6334c8dc8fa41b29",
    "title": "送昭德叔之庐州兼致蒙维易简兄弟",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "杯酒春风送别航，片驱东引绣溪长。",
      "八公山上谁歌桂，五石城边已化羊。",
      "浪迹自缘司马壮，沉酣虚拟步兵狂。",
      "居然双翼垂天起，无复云间数雁行。"
    ]
  },
  {
    "id": "e647d10fdce6715c3e03b0d4e85a8570",
    "title": "朱季美招过激清台小集席上赠憨上人",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乐土谁堪结净缘，与君相对即陶然。",
      "三千境在人间世，四百峰悬小有天。",
      "差拟比丘初散众，敢言居士亦逃禅。",
      "坐深渐入清凉界，何必攒眉向白莲。"
    ]
  },
  {
    "id": "e647d10fdce6715ca6c1f37be6f39125",
    "title": "楚僧广极由吴度岭访憨公作此赠之",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "尼珠宁得久沉冥，一衲南来杖屦停。",
      "派自黄梅知已接，论留白马可谁听。",
      "惊鸥海上频飞渡，瘗鹤亭中更勒铭。",
      "茆管独推慈氏笔，为余重写贝多经。"
    ]
  },
  {
    "id": "e647d10fdce6715ce7d2aff359bd5d92",
    "title": "初冬同陈愈章罗敦亮黎缜之苏考甫罗友国赵丕显丕振过李伯襄芙蕖馆赏菊",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "懒与时芳作并妍，西风篱落意萧然。",
      "非缘屈子歌骚后，谁伴陶潜到酒边。",
      "消瘦但宜秋色好，餐英唯美晚香传。",
      "相逢拚着高阳醉，白雪谁操郢上篇。"
    ]
  },
  {
    "id": "e647d10fdce6715c2166ca4b1e84c94f",
    "title": "傅贞甫邓伯乔陈子达戴子安携清丽人过夜饮",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "莺花三月满孤城，客子联镳问竹荆。",
      "倾盖盍簪元有分，绕梁飞雪不胜情。",
      "江滨佩解无先后，旗鼓名惭旧弟兄。",
      "纵使淳于非尽醉，也能一石到天明。"
    ]
  },
  {
    "id": "e647d10fdce6715c478632a8314bad8f",
    "title": "送兵宪任公入贺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "执宪秋霜旧建牙，罗浮春色绝堪夸。",
      "侍臣草奏千秋录，使者仍乘八月槎。",
      "已有旌旗开幕府，即看词赋满京华。",
      "柏梁新宴何须羡，玉露金茎在汉家。"
    ]
  },
  {
    "id": "e647d10fdce6715c62271b8e82b5b249",
    "title": "过湛改孺宅夜谈",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "闻道玄成多相泽，箕裘四世业逾新。",
      "名家自产诸龙种，后乘宁骖八骏尘。",
      "谈以纵横销烛短，身经贫贱识情亲。",
      "年来万事捐都尽，独有时名未谢人。"
    ]
  },
  {
    "id": "e647d10fdce6715c2115d2b77868be0c",
    "title": "答内",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "纨扇闲题寄所思，不因儿女问归期。",
      "穷来久客愁偏切，梦里还家醒自疑。",
      "即使春光如泡电，不教丝鬓负蛾眉。",
      "黄金散尽谁颜色，憔悴唯堪报汝知。"
    ]
  },
  {
    "id": "e647d10fdce6715c1625fc012a8e62e7",
    "title": "送樊山人还豫章",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "闻君一榻系南州，久客还家尽白头。",
      "兴在山阴能访戴，人非荆士亦依刘。",
      "逢时纵有长桑术，住世真如泛海舟。",
      "自笑逃名增傲骨，可堪重为说封侯。"
    ]
  },
  {
    "id": "e647d10fdce6715c97f49d3f9eb4e824",
    "title": "七夕同韩宪副诸君饮万伯文夷白堂分得姑字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "习家池馆枕城隅，客自高阳旧酒徒。",
      "兴剧尊前倾白堕，情牵天上待黄姑。",
      "登坛旗鼓谁先后，阅世浮沉定有无。",
      "越水巴山增别绪，不堪清夜唱骊驹。"
    ]
  },
  {
    "id": "e647d10fdce6715ccc2912708b720c24",
    "title": "同诸子邀刘使君袁明府饮虹冈清晖馆得南字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "意气由来易盍簪，于时高会冠江南。",
      "双凫暂下天边舄，五马聊停竹外骖。",
      "满院桐阴团绿影，半山云气带秋岚。",
      "无论醉后清狂态，定有悠悠世上谈。"
    ]
  },
  {
    "id": "e647d10fdce6715c09253c9e1657dc39",
    "title": "送王卫之还吴",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "东吴高士有羊何，竹径茆檐日日过。",
      "家望白门看匹练，池临青雀擅笼鹅。",
      "情深不论交初浅，会短其如别更多。",
      "强欲从君无舴艋，一尊江上唱骊歌。"
    ]
  },
  {
    "id": "e647d10fdce6715c7b31b1d421df6df8",
    "title": "袁大参招饮志局兼呈郭王二光禄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "新秋凉气入郊墟，梵室清高暑渐除。",
      "河朔似追袁绍饮，龙门谁擅马迁书。",
      "若穷委宛谈应折，论到词坛席尽虚。",
      "操笔自应惭附骥，校雠今日更何如。"
    ]
  },
  {
    "id": "e647d10fdce6715c0ef488eb4d3ec07b",
    "title": "送韩宪副备兵西川",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "弓矢新韬士马残，阳回应借惠文冠。",
      "巴江百折流成字，蜀道千层曲似盘。",
      "邛杖亦充天国贡，荔枝犹作故园看。",
      "浣花合自多题咏，倘有鱼笺问钓竿。"
    ]
  },
  {
    "id": "e647d10fdce6715c8492e412322c7306",
    "title": "席上赠顾别驾",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "忘年相见即相亲，况复移居接近邻。",
      "任自蛾眉虚有妒，由来龙性不堪驯。",
      "歌翻子夜愁三叠，酒为弹棋劝百巡。",
      "莫把佩刀论往事，匣中容易动星辰。"
    ]
  },
  {
    "id": "e647d10fdce6715c22e5e0e56d234328",
    "title": "送傅贞甫西游",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江亭送客酒盈尊，江山秋风木叶翻。",
      "三百滩头看夜月，万重山色送啼猿。",
      "求丹不问千年汞，作赋能销二女魂。",
      "花底青丝游骑遍，河阳栽后几株存。"
    ]
  },
  {
    "id": "e647d10fdce6715c7251caf0e2e0e89e",
    "title": "初冬病起",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "荒径芙蓉几树残，尚馀黄菊带霜寒。",
      "傍人华发垂垂短，多病交游事事难。",
      "江上纵饶千顷阔，囊中那得一钱看。",
      "雄心侠气消应尽，浊酒高歌兴未阑。"
    ]
  },
  {
    "id": "e647d10fdce6715c72f9e7bb08aa6b95",
    "title": "同黎缜之吴子宪诸君饮蘧园得涯字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "竹径荒凉半亩斜，园居清绝大江涯。",
      "云迷洞壑千村暝，门锁山棋几树花。",
      "高调遗风犹未泯，牙签书轴讵能夸。",
      "君看青草苍苔色，宁但柴桑处士家。"
    ]
  },
  {
    "id": "e647d10fdce6715ce630a13688aa27f2",
    "title": "李裕伟葵园得萧字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "朔风霜气晚萧萧，秋尽江南万木凋。",
      "乍见寒林挂新月，便看松涧引江潮。",
      "陶公雅有黄花约，慧远何妨白社招。",
      "醉别溪头三笑去，一尊休更问河桥。"
    ]
  },
  {
    "id": "e647d10fdce6715c11cdf868d25ad77b",
    "title": "答傅逊之舒城见寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "劳君万里寄瑶章，苜蓿斋头逸兴长。",
      "经术久推秦博士，除书曾擅汉循良。",
      "诗裁楚泽兰芳句，隐似淮南桂树傍。",
      "纵使折腰贫更苦，胜从渔父咏沧浪。"
    ]
  },
  {
    "id": "e647d10fdce6715cc2a84e481dd6a3e0",
    "title": "寄李太史文长",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "名家经术世相同，作赋还推大国工。",
      "骏骨已看收冀北，莼鲈休更念江东。",
      "卿云夜映千门月，彩笔春题万丈虹。",
      "自昔侍臣多荐引，莫教前代数杨雄。"
    ]
  },
  {
    "id": "e647d10fdce6715c343f09ab67440a5b",
    "title": "答贺吏部伯闇书问见讯",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "自述高阳旧酒徒，劳君片刺问芦菰。",
      "忧时合上山公启，请乞虚传贺监湖。",
      "名字中原长借客，赋才江左让潜夫。",
      "雄心未尽追趋地，燕市还谈剑术无。"
    ]
  },
  {
    "id": "e647d10fdce6715c800f7418e7367cf0",
    "title": "寄讯方伯山阴王公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "思君回首望中原，三径归来道更尊。",
      "铜柱勋名怜薏苡，镜湖烟月避桃源。",
      "千秋莫问波臣泪，一剑谁非国士恩。",
      "见说右军重誓墓，甘棠虽在不堪论。"
    ]
  },
  {
    "id": "e647d10fdce6715c0192eb40b14f4f30",
    "title": "岑克念次子以髫年补诸生作此赠之",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "最爱终军英妙时，挥毫能敌万人奇。",
      "先朝世业推青琐，诸子才名擅白眉。",
      "直北一枝高桂岭，图南双翮趁天池。",
      "深惭父党通家后，为汝登高一赋诗。"
    ]
  },
  {
    "id": "e647d10fdce6715c6c4af406b2146c62",
    "title": "董崇相先生以郡博来吾广三载余不得一面乃从其门人李绍科马元震辈获私聆绪论亦称愉快也故于其行而贽以诗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "中原旗鼓羡登坛，欲谒龙门片刺难。",
      "不独下帷尊董相，亦堪高卧笑袁安。",
      "玄经弟子曾私授，白璧何人可借看。",
      "相见暂时相别远，高山流水若为弹。"
    ]
  },
  {
    "id": "e647d10fdce6715c23401c35cf931cf4",
    "title": "送董博士之任南雄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "夫君沿牒已三年，何意徵书下九天。",
      "方朔似增金马粟，郑虔仍冷广文毡。",
      "经传六馆诸生后，海涌三山落照前。",
      "春色旧都饶彩笔，何人能和两京篇。"
    ]
  },
  {
    "id": "e647d10fdce6715c7e95513e00ccc91b",
    "title": "送吴迪思丈游燕",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "送君万里客长安，立马津头夜气寒。",
      "观乐独堪推季札，弹歌应不问冯驩。",
      "燕山剑气风前壮，庾岭梅花雪后看。",
      "别去莫沾儿女泪，故园春雁慰加餐。"
    ]
  },
  {
    "id": "e647d10fdce6715c1b5acdbdb846a487",
    "title": "寄张孝廉公仲",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十年芳问到湘漓，京兆文章是我师。",
      "已遇哲兄知梦草，欲从难弟听吹篪。",
      "烟花故国怜三月，杨柳津头折数枝。",
      "便付一徽流水去，赏心应不负钟期。"
    ]
  },
  {
    "id": "e647d10fdce6715c49f0c6f10ca9aa56",
    "title": "读冯稚谟游武夷诗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万里东游紫气寒，杖藜随地足盘桓。",
      "幔亭云护曾孙宴，石灶金成羽客丹。",
      "吸露一杯分上茗，悬崖千丈挂飞湍。",
      "归来莫浪夸新句，社事飘零不忍看。"
    ]
  },
  {
    "id": "e647d10fdce6715c8bbb324d3f8fb65d",
    "title": "完初曾丈以嗜酒患足闭户经年不得一晤怅然奉寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "文园一卧动经年，消息难当咫尺传。",
      "足比卞和元抱玉，醉同苏晋亦逃禅。",
      "工诗聊玩人间世，习静还清枕上缘。",
      "屈指与君风雨夜，物情时事各萧然。"
    ]
  },
  {
    "id": "e647d10fdce6715ca26420e59e0650fd",
    "title": "寄朗宁蒋司马兆卿",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "秋苑高名擅昔流，饮中金薤画银钩。",
      "书裁羽猎曾司马，地控蛮烟亦菟裘。",
      "结客香传青蕙草，怀人天远白蘋州。",
      "君家往事开三径，何日能招二仲游。"
    ]
  },
  {
    "id": "e647d10fdce6715cc4e84a0cec060911",
    "title": "梁璘叔索题藻玉斋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "风尘何处避墙东，宅枕荒凉半亩中。",
      "稍结山头随谢脁，不妨庑下寄梁鸿。",
      "霞飞丽藻明朝日，香度林花趁晚风。",
      "愧我椷题无俊句，赖君昌独好偏同。"
    ]
  },
  {
    "id": "e647d10fdce6715c49ed7c667c67a32c",
    "title": "送周叔夜还金陵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江天初熟荔枝红，底事游人速去踪。",
      "组舫莫非随谢尚，草堂应不讶周颙。",
      "乌衣巷口斜阳燕，牛首山前半夜钟。",
      "风物旧京饶胜概，一尊何日更相从。"
    ]
  },
  {
    "id": "e647d10fdce6715cd519216c48a9de05",
    "title": "半夜亭新成潘胤源梁元珍二山人过饮",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "漫说鹪鹩恋一枝，避人新结竹间篱。",
      "居同潘岳曾三徙，歌和梁鸿更五噫。",
      "但得高阳寻旧侣，还从莲社赋新诗。",
      "风尘未敢论心事，久暂交情只自知。"
    ]
  },
  {
    "id": "e647d10fdce6715cf9d83d3274914c59",
    "title": "朱少襄招同万伯文陈梅卿万儒张傅贞甫张世昌饮中宿峡飞泉洞少襄先成一诗邀诸子步韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "昔年曾寄名山句，此日酣歌并棹来。",
      "暑气尽消岩里洞，留题多在竹间台。",
      "主人兴剧能淹客，瀑布流清可泛杯。",
      "况是苦吟方未就，隔林疑自断猿催。"
    ]
  },
  {
    "id": "e647d10fdce6715c5895786ca18045ca",
    "title": "天逸草堂为郑文学子雨赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "郭外群峰带草堂，端居何忝郑公乡。",
      "忧时鬓发青霜短，傲世山林白日长。",
      "十亩秋阴禾稻足，一庭春蔼蕙兰香。",
      "馀生逸我天将老，对客宁能不尽觞。"
    ]
  },
  {
    "id": "e647d10fdce6715c3709d12a0351f780",
    "title": "访李伯熙西台归舟将发辱其诸从追饯浴日亭",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "看山聊自访田家，旧好情深兴未涯。",
      "留客一尊倾竹叶，动人千树是梅花。",
      "烟迷雁字沉沧海，日落渔歌喧晚沙。",
      "醉后不知行与住，霏微风雨送归槎。"
    ]
  },
  {
    "id": "e647d10fdce6715c76f6474191cf34ce",
    "title": "同刘季德李白我王性父谈倚平何龙友饮明府张公署中",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "仁山春色郁崔嵬，院里桃花次第开。",
      "卜夜自张公子宴，雄风谁擅大夫才。",
      "谈高莫把词锋折，兴剧宁知玉漏催。",
      "闻道临邛多重客，诘朝犹见马卿来。"
    ]
  },
  {
    "id": "e647d10fdce6715cccd7289de282b424",
    "title": "同麦元惠冯稚谟郑子雨刘季德罗似韩郑元芳饮郑司理纬文园池",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "路随谷口入桃源，郭外闻君此避喧。",
      "诗就每寻匡阜社，客来时问辟疆园。",
      "当檐云岫连千叠，傍户桑麻自一村。",
      "愿学布衣留十日，肯教尊酒让平原。"
    ]
  },
  {
    "id": "e647d10fdce6715c45c4578a56c8a7ed",
    "title": "梁元襄闭户年馀专精内典诗以讯之",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "谁家居士卧祇园，有相人间骨尚存。",
      "对面九千犹是壁，回头一望已非幡。",
      "刚肠久欲超真界，文字何须问法门。",
      "大道圆通元不碍，与君相对各忘言。"
    ]
  },
  {
    "id": "e647d10fdce6715c8bf2b7751446889c",
    "title": "送陈经国还淳安兼寄比部方公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "还家词客理兰桡，扶荔宫前驿路遥。",
      "别袂只携珠浦月，归航应泛浙江潮。",
      "傲人湖海名偏壮，玩世纵横舌尚饶。",
      "共醉一尊棠树下，可能飞舄望王乔。"
    ]
  },
  {
    "id": "e647d10fdce6715cc32b88cf72f98d93",
    "title": "楚中黄孝廉损之见过夜饮",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "意气相逢更爽然，由来楚客自多贤。",
      "匣中龙剑应长合，袖里明珠好并圆。",
      "美酒但谋清夜醉，雄心宁藉故人怜。",
      "临邛近见夸车骑，大可成都拥鼻眠。"
    ]
  },
  {
    "id": "e647d10fdce6715cf89b3438f47f95db",
    "title": "送郡丞陈公致政归武夷",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "傲吏辞荣访赤松，楼成湖海气如龙。",
      "风流合儗陶元亮，出处偏如邴曼容。",
      "文苑白眉看独步，武夷丹舄有遗踪。",
      "玄亭寂寞杨雄去，何日侯芭许再从。"
    ]
  },
  {
    "id": "e647d10fdce6715c39b0c8a524c98f26",
    "title": "送张进士汝尚自戍所还金陵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "出郊荒草雪缤纷，摇落那堪又送君。",
      "谩说张骞能奉使，可知王粲赋从军。",
      "秦淮细逐归舟水，茅洞时侵结屋云。",
      "岁暮莫吹江上笛，梅花飘乱不堪闻。"
    ]
  },
  {
    "id": "e647d10fdce6715c5d5792b1da787604",
    "title": "灵洲江上遇袁明府无择入觐招饮舟中",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "计吏如云入汉京，江干握别重含情。",
      "休将宓子琴中意，散作袁郎笛里声。",
      "采罢明珠还旧浦，遗谁和璧泣连城。",
      "禅林枫树悬秋月，去住宁能问缺盈。"
    ]
  },
  {
    "id": "e647d10fdce6715ce6be8db027c5d0ce",
    "title": "送梁山人元珍游武夷二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "雅游曾遍七闽中，此地由来有寓公。",
      "归櫜莫将疑陆贾，僦庑谁更问梁鸿。",
      "茶枪熟处流霞碗，荔子丹时湿蕊宫。",
      "见说乘秋帆羽急，期君沽酒话江东。"
    ]
  },
  {
    "id": "e647d10fdce6715ce6be8db0d5d73050",
    "title": "送梁山人元珍游武夷二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "潮生风急海门秋，尊酒那堪绾别愁。",
      "白眼乍为交臂失，青山谁共比肩游。",
      "蒸霞远结千层气，瀑布斜分九曲流。",
      "玉女峰前如拾草，可能飞梦记刀头。"
    ]
  },
  {
    "id": "e647d10fdce6715c2b6efba4ff678a60",
    "title": "送侍御李公还台三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乘骢御史自名家，揽辔风流海内夸。",
      "去后甘棠遗五穗，向来琼树有三花。",
      "金茎秀擢盘中露，铜柱烟笼海上槎。",
      "疏草定知归日奏，一时貂珥尽京华。"
    ]
  },
  {
    "id": "e647d10fdce6715c2b6efba445038703",
    "title": "送侍御李公还台三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "满目风云趁羽翰，兰台新命入长安。",
      "碧鸡久有滇南颂，金马犹同汉代看。",
      "白简自清狐菟窟，乌台还见柏霜寒。",
      "鲰生敢拟舆人颂，幸接龙门百代欢。"
    ]
  },
  {
    "id": "e647d10fdce6715c2b6efba48891e456",
    "title": "送侍御李公还台三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "法星元自傍三台，执宪今分柱下台。",
      "周礼职方天外尽，越裳归贡日边来。",
      "吹嘘漫辱兼金赐，授简惭非校乘才。",
      "汉主捐租如有诏，遥知东阁□□开。"
    ]
  },
  {
    "id": "e647d10fdce6715c0a193535ea7ab835",
    "title": "答梁明叔读溪上草见寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "家住寒塘半亩馀，绿阴浓处足樵渔。",
      "青山久恋非逃世，沧海逢人暂卜居。",
      "片刺仅存溪上草，八行谁寄帐中书。",
      "凭君剩有长康笔，乞画云林水石庐。"
    ]
  },
  {
    "id": "e647d10fdce6715cc870bccb71e3bfde",
    "title": "寄答西粤大中丞杨公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "三峡风云海外雄，蛾眉天畔郁茏葱。",
      "关西伯起称夫子，江左杨修是国工。",
      "幕府久开炎徼外，凯歌新唱日南中。",
      "文臣倘论征蛮策，麟閤还推第一功。"
    ]
  },
  {
    "id": "e647d10fdce6715cc870bccb7c09b042",
    "title": "寄答西粤大中丞杨公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蛮烟西尽古交州，万里军容镇上游。",
      "柱后惠文加九锡，师中神武足千秋。",
      "降夷不用开关款，折节犹多借箸筹。",
      "诗草忽从鸿雁至，和歌谁可并应刘。"
    ]
  },
  {
    "id": "e647d10fdce6715c7a2e5d03d94a4892",
    "title": "上巳日孙清远陈三水沈从化三明府公偕程参戎田都护招同社岑克念朱季美万伯文刘季德咽慈度寺分赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "春光偏似永和年，宝刹邀宾敞上筵。",
      "星聚久惭名下士，风流今见令中仙。",
      "吴歌逸处疑清梵，画舸归时杂钓船。",
      "酒态诗情忘尔我，愿从兹地结青莲。"
    ]
  },
  {
    "id": "e647d10fdce6715c7a2e5d030406dd8c",
    "title": "上巳日孙清远陈三水沈从化三明府公偕程参戎田都护招同社岑克念朱季美万伯文刘季德咽慈度寺分赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万雉青山隐黛眉，飞花游蝶趁江涯。",
      "天边乍下排云舄，海上新传横槊诗。",
      "对酒但凭歌紫电，临风谁为理朱丝。",
      "共夸此会凌千古，冠盖词坛自一时。"
    ]
  },
  {
    "id": "e647d10fdce6715cd18716477ffd3e6d",
    "title": "送邑令倪老师之任吉安郡丞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "分符百里七年馀，咫尺台衡席尽虚。",
      "仙令但飞云外舄，君王休问箧中书。",
      "棠阴两地山留凤，鉴水环溪壁有鱼。",
      "莫向风尘嗟薄宦，主恩佐郡未曾疏。"
    ]
  },
  {
    "id": "e647d10fdce6715cacaf0ffd29578132",
    "title": "陪倪郡丞翁水部饮陈三水令公署中",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "仙令筵开玳玳新，华堂箫管醉重裀。",
      "丹砂鼎里供来客，艳曲尊前见丽人。",
      "洛水泛舟同郭泰，汝南投辖是陈遵。",
      "但歌稚子襄阳调，莫唱骊驹易怆神。"
    ]
  },
  {
    "id": "e647d10fdce6715c9fce70b2af53aff1",
    "title": "程陈二参戎招同倪郡丞翁水部朱季美饮嵩台分赋得云字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江阁分题有数君，骊驹裁罢不堪闻。",
      "尊前坐对嵩台月，别后心悬石室云。",
      "诗在甘棠歌召父，营开细柳识将军。",
      "萍踪何但悲今雨，峡水东流更易分。"
    ]
  },
  {
    "id": "e647d10fdce6715c5286031363b7d978",
    "title": "清远孙令公招饮峡山寺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "古寺岧峣倚碧栏，劳君风雅共招饮。",
      "金声似掷天台赋，宝汞初成葛令丹。",
      "峡水流清深见底，松声将雨夏犹寒。",
      "雄谈不是人间语，莫惜尊前酒易干。"
    ]
  },
  {
    "id": "e647d10fdce6715c2946b3d8539d7975",
    "title": "送袁伯庸还四明兼讯屠纬真先生",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "东海词人似聚星，闻君千里破沉冥。",
      "空传横笛溪边调，安得移舟月下听。",
      "留客鹧鸪依岭树，冲寒鸿雁满沙汀。",
      "补陀山下他宵过，道我将寻问字亭。"
    ]
  },
  {
    "id": "e647d10fdce6715cd5a90a6627c292f6",
    "title": "再寄王伯谷先生",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十年无地叩禅林，谁识斋头半偈心。",
      "隐似王维诗里画，调同陶令壁间琴。",
      "当歌白雪长飞絮，垂老青楼尚布金。",
      "几欲报君无俊句，阖闾城下鲤浮沉。"
    ]
  },
  {
    "id": "e647d10fdce6715ca76c86421ced30f1",
    "title": "孙清远奏最",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "词人新命掌炎荒，双峡凌霄水自长。",
      "金锁现时知汉代，玉环遗处忆孙郎。",
      "三春雨在沾桃李，七字诗成和柏梁。",
      "请读里人王积传，中兴循吏有辉光。"
    ]
  },
  {
    "id": "e647d10fdce6715cd20cf1c828e9320f",
    "title": "寄朱孔阳宗侯二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "萋萋春草忆王孙，宝剑丰城气尚存。",
      "何日芳尊同北海，更迟明月赋西园。",
      "通家未灭千秋谊，宗国何殊九命恩。",
      "片刺似将毛遂荐，知君不数着平原。"
    ]
  },
  {
    "id": "e647d10fdce6715cd20cf1c86800c1bd",
    "title": "寄朱孔阳宗侯二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "大江西下水萦缭，帝子层城倚碧霄。",
      "七启赋成应自献，八公山在可谁招。",
      "空令白雪争雄长，未必明珠久寂寥。",
      "匣里龙唇曾试否，强将流水为君调。"
    ]
  },
  {
    "id": "e647d10fdce6715c967f1cfa01748450",
    "title": "冬夜黄伯度蒋文正两都阃偕顾别驾述夫过半竹亭小饮",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "数竿修竹锁窗云，小队闲过坐夜分。",
      "未论题舆夸别驾，似从横槊识将军。",
      "诗因刻烛吟方就，酒为冲寒醉欲醺。",
      "倘听襄阳新乐府，夹城童稚道缤纷。"
    ]
  },
  {
    "id": "e647d10fdce6715c756589e9530257b7",
    "title": "谭大行册封周府便道归五羊为封公寿事竣还朝移尊见过言别",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "画舸朱帘粤水傍，一尊愁别绾垂杨。",
      "去裁少室三花颂，归上罗浮万寿觞。",
      "自昔分桐知帝冑，可堪修竹赋梁王。",
      "更携尊俎寻荒径，万里星楂未尽觞。"
    ]
  },
  {
    "id": "e647d10fdce6715c95f73722a5c9498b",
    "title": "送胡山人还天台",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "杨柳江头未忍攀，薰风一曲怆离颜。",
      "别来珠海愁今雨，望到霞标郎故山。",
      "满酌乍疑天酒熟，放歌疑睹翠旓还。",
      "他时误入天台路，定有桃花非世间。"
    ]
  },
  {
    "id": "e647d10fdce6715cc2522e65d9fd604c",
    "title": "吴顺德李东莞王香山沈从化四令公过草堂夜饮",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "树底编篱户是荆，乍闻车马亦逢迎。",
      "共推元礼为师表，始信吴公有治平。",
      "坐出青毡谁旧物，浮多绿蚁客同倾。",
      "东南盛事夸星聚，百里劳占夜夜明。"
    ]
  },
  {
    "id": "e647d10fdce6715c79d25107d3e5cfdf",
    "title": "送马乾甫还武林",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万树梅花五穗城，送君何解一尊倾。",
      "病来江海怜鸡骨，游倦风尘是马卿。",
      "剑术有时干象纬，谈锋无处不纵横。",
      "舟归杨柳春将暮，小系湖心弄月明。"
    ]
  },
  {
    "id": "e647d10fdce6715ce6cf0baa76b700d5",
    "title": "呈郡司理陈公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "法星元傍紫薇垣，李郡才名亦主恩。",
      "孺子敢夸能下榻，于公应见有高门。",
      "尊倾玉液千山酒，馆近罗浮万树村。",
      "名姓御屏知第一，中兴循吏满中原。"
    ]
  },
  {
    "id": "e647d10fdce6715c8f201ce619850fa5",
    "title": "孙清远杜提监过草堂小酌有感",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "并辔冲寒到草堂，一尊花下对斜阳。",
      "穷来短铗弹何补，老去长裾曳不妨。",
      "塞马未须论得失，亡羊终合笑行藏。",
      "独怜二妙抽簪意，似坐冰壶对夜霜。"
    ]
  },
  {
    "id": "e647d10fdce6715c4b9dce19513e150a",
    "title": "舟中送顾别驾述夫还姑苏三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "逐客东归鬓欲丝，故山猿鹤怨春迟。",
      "羞将萧艾□□□，敢谓樱桃胜荔枝。",
      "别唱鹧鸪江上曲，愁看蕉鹿梦中棋。",
      "他时匹练吴门过，莫忘褰帷五马期。"
    ]
  },
  {
    "id": "e647d10fdce6715c4b9dce19b843ac8e",
    "title": "舟中送顾别驾述夫还姑苏三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十里停桡粤海头，攀辕如为使君留。",
      "虚传往籍龚黄业，难并今宵李郭舟。",
      "媚眼桃花供客路，避人鸿雁度前洲。",
      "行边共订枫桥约，明月吴歌欲待秋。"
    ]
  },
  {
    "id": "e647d10fdce6715c4b9dce19ac8e5b69",
    "title": "舟中送顾别驾述夫还姑苏三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "几载看花倚药栏，东邻觞咏共盘桓。",
      "愁中送客诗逾苦，江上携尊别更难。",
      "解缆催潮醒卯酒，临岐分袂怯春寒。",
      "别来倘听儿童语，半是吴音半粤看。"
    ]
  },
  {
    "id": "e647d10fdce6715c669d499b6800e271",
    "title": "自冲虚观寻朱明洞故址",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "步入瑶坛紫翠连，苔深林静锁云烟。",
      "山浮碧海知无路，洞掩朱明别有天。",
      "怪石几层将径碍，枯藤千丈断崖悬。",
      "何因得借升真去，定绝风尘世上缘。"
    ]
  },
  {
    "id": "e647d10fdce6715cf307721afade2c1a",
    "title": "读家虞部罗浮碑铭有感",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万仞丹梯试一登，丰碑遗碣尚崚嶒。",
      "官缘水部留词翰，墨副名山有代兴。",
      "挥泪尚思镵记否，游仙今入梦魂曾。",
      "欲追谢傅宣城会，路隔瑶台愧未能。"
    ]
  },
  {
    "id": "e647d10fdce6715cdebd0028e4662b22",
    "title": "经瑶石台忆黎秘书先生因怀其子君献",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "山高元近小蓬莱，磴道丛深莽不开。",
      "涧长千年瑶是草，崖悬百尺石为台。",
      "虚传宝篆中郎秘，尚忆金闺侍从才。",
      "书就青山看接武，寻真玉斧未能来。"
    ]
  },
  {
    "id": "e647d10fdce6715c2d99afa02b5ba710",
    "title": "出罗浮寄谢唐博罗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "四百峰头览翠微，出山风雨带泉飞。",
      "凌空欲驭苍龙驾，解佩聊分玉女衣。",
      "不假王乔双舄去，那求葛令九还归。",
      "看君是处多题咏，郢调从来欲和稀。"
    ]
  },
  {
    "id": "e647d10fdce6715c2ff2864aae0207b6",
    "title": "入罗浮怀王大都督羽卿",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "为访名山入惠阳，霞蒸回首隔扶桑。",
      "将军建武原名岳，居士琅琊本姓王。",
      "夹道赤松犹翠霭，几寻丹灶但苔荒。",
      "麒麟阁上功成后，倘勒峰铭亦不妨。"
    ]
  },
  {
    "id": "e647d10fdce6715c299dcca75692845f",
    "title": "韩孝廉宾仲邀饮山下草堂",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "扁舟邀饮日流连，郭外寻幽亦有天。",
      "馆近朱明迷洞口，湖当青草长门前。",
      "闲披几席云犹湿，共醉枫林月正圆。",
      "多恐时清难更隐，北山猿鹤怨年年。"
    ]
  },
  {
    "id": "e647d10fdce6715cfeabec233e4d8145",
    "title": "九日石龙舟中同诸子赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "探奇诸子兴何豪，秋水兰桡许共操。",
      "为访名山元在望，非关佳节不登高。",
      "东篱未许酬黄菊，北海应凭醉浊醪。",
      "向晚江心明月上，天风疑泛度仙涛。"
    ]
  },
  {
    "id": "e647d10fdce6715cff50159886cdf751",
    "title": "谒叶太保墓",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "新冢累累傍郭阴，松楸湖上郁森森。",
      "生前已拼封侯骨，死后谁怜报国心。",
      "纪传自知惭马史，经游时或助龙吟。",
      "功臣敢谓恩波浅，落日澄潭烟水深。"
    ]
  },
  {
    "id": "e647d10fdce6715c5cdcd7ae0beb1a74",
    "title": "张守戎叶太仆携妓招同万伯文梁元珍邓伯乔李烟客饮湖心亭",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "霞光山色夕阳天，箫鼓中流载画船。",
      "宾客醉时听玉漏，梁尘飞处落金钿。",
      "惊看节序黄花后，坐对尊罍绿草前。",
      "灯火背城明月夜，断桥堤柳锁寒烟。"
    ]
  },
  {
    "id": "e647d10fdce6715cc0d5a01f7ed12250",
    "title": "饮书云台怀韩寅仲时寅仲已令遂安",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "东篱三径傍城开，十载空悬梦寐来。",
      "云本无心疑出岫，游曾有约为登台。",
      "诗成郢调惊人句，墨副罗浮校乘才。",
      "闻道政成清似水，严陵滩下几潆洄。"
    ]
  },
  {
    "id": "e647d10fdce6715c3660b3b4d1d2d44a",
    "title": "会梁幼宁冯稚谟潘胤源黎缜之黄元卿梁璘叔何襄武李伯襄伍国开黎君献诸子送游罗浮之作",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "杖底奇踪物外夸，逢人胜事有丹砂。",
      "香馀葛令岩前草，采罢师雄梦里花。",
      "绕树飞禽常五色，下山明月照千家。",
      "归来社事酬新句，似带峰头片片霞。"
    ]
  },
  {
    "id": "e647d10fdce6715cfe95603da932a337",
    "title": "梁羲年屡讯余病且有见和书怀之作赋答",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "萧条三径积苍苔，溪上柴门断往来。",
      "懒不下床经一月，醉凭挥手送千杯。",
      "五噫暂尔逃名隐，七发堪怜作赋才。",
      "病里诉弦君莫听，恐惊风雨重徘徊。"
    ]
  },
  {
    "id": "e647d10fdce6715c18eef4f1f55a52d2",
    "title": "陶少府懋仁挽章",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "风雨萧萧古白杨，七哀何处不心伤。",
      "魂依越鸟声犹切，泪比鲛人恨更长。",
      "三径旧荒无滜菊，千年遗地有甘棠。",
      "莫将交态疑生死，请诵君家自挽章。"
    ]
  },
  {
    "id": "e647d10fdce6715c808cfee1c68291e1",
    "title": "送潘光禄子朋使汴还朝二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "主恩偏宠汉臣才，奉使行看拥传回。",
      "入洛潘安名并美，游梁枚乘赋应裁。",
      "逍遥立尽嵩山雪，折赠心悬庾岭梅。",
      "若向都门论鞭弭，黄金谁为筑燕台。"
    ]
  },
  {
    "id": "e647d10fdce6715c808cfee1f6a0b05c",
    "title": "送潘光禄子朋使汴还朝二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "岳色罗浮旧有名，牂牁长绕粤王城。",
      "交南莫羡充庭贡，合浦犹悬夜月明。",
      "未定杀青他雨事，空深浮白此时情。",
      "临岐最畏闻江笛，一曲关山何处声。"
    ]
  },
  {
    "id": "e647d10fdce6715c2e35c8a27514ae91",
    "title": "再寄屠仪部纬真先生二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "太史常占紫气连，知君已变姓名传。",
      "寻仙定策卢敖杖，载妓应无范蠡船。",
      "海上书邮何日至，歌中乐府近成编。",
      "人情俗态都销尽，独有词锋未断缘。"
    ]
  },
  {
    "id": "e647d10fdce6715c2e35c8a2bc8c8edb",
    "title": "再寄屠仪部纬真先生二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "中原回首事堪多，漫说人间有大罗。",
      "岱岳星临移白日，昆仑天尽拆黄河。",
      "三都赋就看谁待，七叙书成奈尔何。",
      "生不邀灵求一字，枉教慈氏说降魔。"
    ]
  },
  {
    "id": "e647d10fdce6715c76ec6c853666446a",
    "title": "病中得何叔子龙友书问却寄四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "臈近山梅欲放时，看花无地不相思。",
      "愁中乍别怜三月，江上何缘寄一枝。",
      "肝胆自销尘客梦，风云应共故人期。",
      "开缄欲语情偏剧，对月长吟水部诗。"
    ]
  },
  {
    "id": "e647d10fdce6715c76ec6c85f730288d",
    "title": "病中得何叔子龙友书问却寄四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "高馆华灯夜夜过，竹阴萝月醉颜酡。",
      "飞扬竟付尊前发，涕泪翻从别后多。",
      "莫笑酒狂辞入社，虚教谈辨有悬河。",
      "只今把剑无聊赖，安得同君和铗歌。"
    ]
  },
  {
    "id": "e647d10fdce6715c76ec6c8570d80446",
    "title": "病中得何叔子龙友书问却寄四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "自从诸子各离居，门外蓬蒿掩敝庐。",
      "乐饵仅扶皮骨在，世情应共鬓毛疏。",
      "愁肠未理三冬业，空谷宁投片字书。",
      "不是感君怜意气，一时同调有谁如。"
    ]
  },
  {
    "id": "e647d10fdce6715c76ec6c85b8626d3e",
    "title": "病中得何叔子龙友书问却寄四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "萟苑风流几弟兄，握中谁更擅连城。",
      "淮阴信是无双价，骠骑何惭第五名。",
      "倚马向曾操健笔，挥戈今见夺前旌。",
      "昂藏七尺看俱在，与尔同驱万古情。"
    ]
  },
  {
    "id": "e647d10fdce6715caa0fa0e7d9e1f353",
    "title": "卧病村居寄李四伯襄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "经时萧瑟卧江村，乱竹长楸自闭门。",
      "幸不为贫销侠骨，所怜因病益愁魂。",
      "江枫落处溪溪叶，寒月光时夜夜尊。",
      "沉醉思君君弗见，高阳虽在可谁论。"
    ]
  },
  {
    "id": "e647d10fdce6715c7a85f95893917aac",
    "title": "步韵奉和明府倪公经家虞部故居之作",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "东阁官梅旧有名，霜寒门外一枝横。",
      "看花欲拟同心赋，闻笛犹悬异代情。",
      "已向青山怀谢脁，还将白璧问虞卿。",
      "君侯虎视中原日，风雅循良共著声。"
    ]
  },
  {
    "id": "e647d10fdce6715c963c6f4dddbf05d2",
    "title": "山中襄事先大父母夜起有感",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "松杉漠漠夜啼乌，人静山空月色孤。",
      "谢尚只应思散骑，张凭宁敢讶苍梧。",
      "鹿门旧隐看犹在，马鬣新封好似无。",
      "寸草未将酬祖德，吞声一夕泪仍枯。"
    ]
  },
  {
    "id": "e647d10fdce6715c5277bd3c479ec0e7",
    "title": "族叔孚伯以诸生请老七十馀得赐爵一级",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "环桥冠带自辉煌，萟苑当年亦雁行。",
      "南阮向谁夸硕果，北窗时见傲羲皇。",
      "宅边市近馀虾菜，溪上田丰足稻粱。",
      "垂老渐多文字癖，赋成休问鲁灵光。"
    ]
  },
  {
    "id": "e647d10fdce6715c18f1a38f6b482102",
    "title": "赠高州文学黄尊元",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "海国题诗寄雁群，双飞春断不堪闻。",
      "怀中纨扇思江夏，望里毡堂忆广文。",
      "潘岭药从千岁鍊，浔阳源自九江分。",
      "诸生门下多玄草，寂寞谁堪儗子云。"
    ]
  },
  {
    "id": "e647d10fdce6715c8cf5707b2b9eaecf",
    "title": "送傅逊之先生宰容县",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "翩翩傅毅自名家，三仕犹乘八桂楂。",
      "抛却广文新苜蓿，种多潘令旧桃花。",
      "山童入市供絺葛，溪女临流浣缝纱。",
      "安得与君从吏隐，更寻勾漏觅丹砂。"
    ]
  },
  {
    "id": "e647d10fdce6715c504194c788693ea7",
    "title": "幻上人何龙友梁羲年挟陈吴诸少过饮澹圃族祖经季叔原禹原涑兄羽仲弟子敬嘉实席上同赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "桥畔柴扉半不扃，当春风雨昼冥冥。",
      "玄谈客坐生公石，奇字人非扬子亭。",
      "傍沼阴垂新柳绿，登楼疑望远山青。",
      "酣歌况复倾诸少，小夜谁能忍独醒。"
    ]
  },
  {
    "id": "e647d10fdce6715c064899436c2c2501",
    "title": "族弟嘉祝以未冠称诗偶读其新作致怀",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "绿鬓吾家美少年，新诗字字可谁传。",
      "临风莫更思康乐，对草宁无忆惠连。",
      "兴似春花愁带雨，情如丝柳弱含烟。",
      "闭门不省寻芳事，独对南窗伴月眠。"
    ]
  },
  {
    "id": "e647d10fdce6715c3057633c1665b702",
    "title": "送幻上人",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "竹里溪头隐数家，何来门巷有三车。",
      "太常似嗜斋中酒，天女疑分雨后花。",
      "香钵清烟供施饭，石炉烹水荐新茶。",
      "休从人代论离合，一苇期君泛海涯。"
    ]
  },
  {
    "id": "e647d10fdce6715c24984dcddb780b42",
    "title": "答闽中林公美见寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "七闽仙客少年才，一臂初交又别来。",
      "海内词名虚日月，匣中神剑划风雷。",
      "春晴官阁犹闻笛，调寄山阳似落梅。",
      "见说浮湘多著作，清歌莫儗楚人哀。"
    ]
  },
  {
    "id": "e647d10fdce6715c2704ccf7ed564c80",
    "title": "送吴君宠还武夷",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "天涯踪迹几浮沉，谁动刀头故国心。",
      "邺下共推吴质赋，风前曾听伯牙琴。",
      "菱歌罢处移归舫，荔子丹时醉绿阴。",
      "欲寄相思无雁足，石床云拥幔亭深。"
    ]
  },
  {
    "id": "e647d10fdce6715c06472a43e35076f4",
    "title": "得袁无择南比部之报",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "鹢首灵洲古寺分，梅花开尽最思君。",
      "明珠到处埋沧海，仙吏何心署白云。",
      "京口诸山连北固，曲中一奏想南薰。",
      "秋风莫更过牛渚，恐作袁郎笛里闻。"
    ]
  },
  {
    "id": "e647d10fdce6715c57639d14d93b73ab",
    "title": "送何郡丞伟父需次都下",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一尊江上送薰风，跃马看君入汉宫。",
      "两郡勋名铜柱外，四门经术御屏中。",
      "人缘去后思何武，帝谓当朝忆次公。",
      "若向词坛窥制作，登高谁似大夫雄。"
    ]
  },
  {
    "id": "e647d10fdce6715c7efe406037d78a31",
    "title": "甲辰岁举长子冢贤吴中顾别驾述夫携其长公次公暨万伯文刘季德过村居为汤饼会枉诗见赠奉答一首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "吴门光练散茆茨，冠盖朝来自一时。",
      "星聚敢论荀氏宅，云凝差儗谢家儿。",
      "谈棋夜静倾桑落，荐客家贫但荔枝。",
      "莫笑江乡无藻翰，草堂新得弄璋诗。"
    ]
  },
  {
    "id": "e647d10fdce6715cd61769fd1a213b7f",
    "title": "顾别驾诸公访余村居朱季美约同来不果",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "小筑溪头傍隐沦，花开溪涧四时春。",
      "家藏山酿能留客，馔有江鱼未是贫。",
      "丹荔雨中垂错落，青楹门外斗嶙峋。",
      "相看十日平原饮，恨少高阳一酒人。"
    ]
  },
  {
    "id": "e647d10fdce6715cd1494c7e2e449994",
    "title": "得瞿睿夫楚中书却寄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "尺素遥将锦字传，双鱼一夜到江边。",
      "尊开丹荔人何在，家住黄梅路几千。",
      "风雪莫侵头上白，烟霞偏护草中玄。",
      "休论文苑寻常事，回首中原思黯然。"
    ]
  },
  {
    "id": "e647d10fdce6715cd18e24a57c756e51",
    "title": "送赵将军督兵思明",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "阃外遥推上将权，牂牁西下拥楼船。",
      "未陈塞上屯田议，先颂交南奏凯篇。",
      "肘后金符悬日月，崖前铜柱锁蛮烟。",
      "明江一带东流水，清浊谁应辨汉年。"
    ]
  },
  {
    "id": "e647d10fdce6715c49c3e0124acdd6de",
    "title": "秋夜何谷卿黎缜之陈少良邓伯乔李伯襄过饮贻安堂分赋得梧字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "新晴凉月收风雨，岸帻长吟共据梧。",
      "傍水松涛惊客座，入帘秋色满江湖。",
      "园因上客开三径，酒为良宵送百壶。",
      "相见不成终夜醉，十年空愧高阳徒。"
    ]
  },
  {
    "id": "e647d10fdce6715c8f243e8d1c438405",
    "title": "中秋夜雨同缜之伯乔伯襄宿李仲伟玉桂堂与其从子良父珏仲分赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "开尊秋色敞华堂，佳节那能不尽觞。",
      "蜡炬销残今夜雨，客怀明发又他乡。",
      "愁霖只为思曹植，弭盖何须赋谢庄。",
      "莫以阴晴论此夕，坐深明月满东墙。"
    ]
  },
  {
    "id": "e647d10fdce6715cb12c6033c2a6c004",
    "title": "答张幼于书问",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蒹葭霜色满郊荆，江鲤南来为寄声。",
      "伏枕山山明月夜，开椷字字故人情。",
      "千秋藻鉴推元礼，五岳名游忆尚平。",
      "欲载扁舟如屋去，桃花春水阖闾城。"
    ]
  },
  {
    "id": "e647d10fdce6715c1ea9ec2a6d4e77ce",
    "title": "赵侯则苏经佐梁羲年何子玉苏平仲见过草堂分得豪字迟黄元生昆玉不至",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "翛然秋色满江皋，开径邀宾岂惮劳。",
      "天地一丘容喻马，风尘万事付持螯。",
      "尊前倚剑神偏壮，酒后分题语自豪。",
      "见说风流虚二仲，可无高咏及蓬蒿。"
    ]
  },
  {
    "id": "e647d10fdce6715cf8474a5c992d6f43",
    "title": "送李仲伟游金陵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "青枫白露正萋萋，水绿花明送马蹄。",
      "赠汝并遗青玉案，傍人休唱白铜鞮。",
      "渡头桃叶心应折，匣里芙蓉手自携。",
      "南陌风尘饶侠少，相逢应共醉如泥。"
    ]
  },
  {
    "id": "e647d10fdce6715c8a7f15c15d9ae167",
    "title": "刘季德许序拙草诗以促之",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "中原屈指几词场，南海由来有夜光。",
      "况自出疆怜翡翠，何人开匣拂干将。",
      "千秋业在推牛耳，片语谁今附雁行。",
      "欲作依刘王粲赋，建安名下许翱翔。"
    ]
  },
  {
    "id": "e647d10fdce6715cabd217285aef6268",
    "title": "冯稚谟携其长公缉倩过访村居夜饮于贻安堂有赠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乘风兰棹泛沧波，溪上怀人屡见过。",
      "两世通家联父子，百年交谊托丝萝。",
      "登楼莫问悲秋赋，秉烛何妨达曙歌。",
      "麈尾尊前君自见，玄谈谁较阿戎多。"
    ]
  },
  {
    "id": "e647d10fdce6715c647022b6eeb643c8",
    "title": "访冯氏诸子白鹿社",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "片帆风紧到溪头，十载重来访旧游。",
      "入社自应同靖节，回船吾敢学王猷。",
      "开林海畔闻涛响，编石岩前作径幽。",
      "折鹿未须夸胜事，与君聊醉菊花秋。"
    ]
  },
  {
    "id": "e647d10fdce6715c0c0146d93394f1ee",
    "title": "同族弟嘉遇宿凤山因冯章倩",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "忆昨高斋诉别衷，一尊今夜更谁同。",
      "西堂月赋怜诸谢，南国风流忆小冯。",
      "极目江城看白雁，愁心明月落丹枫。",
      "粤王台下亭前竹，安得连床暮雨中。"
    ]
  },
  {
    "id": "e647d10fdce6715c5cd89b395250ad53",
    "title": "初复半竹亭夜坐有感",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "清溪经岁学逃喧，偶入江城亦闭门。",
      "末路交游吾见晚，前途风雨不堪言。",
      "颠狂柳絮随风舞，历乱芙蓉对月翻。",
      "苔藓自深阶草色，可谁今夜破芳尊。"
    ]
  },
  {
    "id": "e647d10fdce6715cac716659e166d2c8",
    "title": "寄祝潘子迁先生",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "闲居赋就识安仁，白发能留五帝身。",
      "六十漫言周甲子，三千时共守庚申。",
      "田无附郭飧犹健，笥有藏书道未贫。",
      "屈指素交看渐老，酒中谁是和歌人。"
    ]
  },
  {
    "id": "e647d10fdce6715cb399de1235845705",
    "title": "题肤功雅奏图",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "拥传归来两粤中，四朝三命主恩浓。",
      "书从淝水徵安石，碑树淮西表晋公。",
      "采芑但歌周室节，赐来疑是鼎湖弓。",
      "已知一月张三捷，饮御何时到泮宫。"
    ]
  },
  {
    "id": "e647d10fdce6715cb399de1246dcbb83",
    "title": "题肤功雅奏图",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蓟门东去路三千，汉相曾专细柳权。",
      "今领中枢严锁钥，无烦上将拥楼船。",
      "帝傍法曜能参座，关外降夷半实边。",
      "主圣正需良宰执，虏廷新是舞干年。"
    ]
  },
  {
    "id": "e647d10fdce6715cd8cf1a1149f1ac83",
    "title": "紫竹洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "浓阴覆洞壑，劲节倚云霄。",
      "不截缑山管，应裁碧玉箫。"
    ]
  },
  {
    "id": "e647d10fdce6715c5d825f83f361836d",
    "title": "西龙潭",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "寒云起蛰龙，喷荡空岩里。",
      "谁知大地泉，化作苍生雨。"
    ]
  },
  {
    "id": "e647d10fdce6715c5e8eb7a92743af65",
    "title": "达磨石",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "独立俯群峰，千秋不改色。",
      "何似少林师，千年面一壁。"
    ]
  },
  {
    "id": "e647d10fdce6715ca14950d57dd73d7f",
    "title": "李仙岩",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "天畔聚群仙，岩前秀芝草。",
      "中有对弈人，欲往从无道。"
    ]
  },
  {
    "id": "e647d10fdce6715c3bf15fa2c2b98077",
    "title": "折杨柳歌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "欢爱并蒂花，侬爱同心草。",
      "美草无人芳，好花凋谢蚤。"
    ]
  },
  {
    "id": "e647d10fdce6715c3bf15fa2ad66c2ec",
    "title": "折杨柳歌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "门前三月雨，千树柳成丝。",
      "长条不与折，那得绾别离。"
    ]
  },
  {
    "id": "e647d10fdce6715c3bf15fa24c6b7fd1",
    "title": "折杨柳歌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乱风吹不定，折此杨柳枝。",
      "风情□□柳，柳絮逐风飞。"
    ]
  },
  {
    "id": "e647d10fdce6715c3bf15fa280d97f35",
    "title": "折杨柳歌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "上马出门去，玉鞭持赠郎。",
      "感侬珍意重，莫挂柳枝傍。"
    ]
  },
  {
    "id": "e647d10fdce6715c5d5c230b8bec0bd2",
    "title": "同生曲",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "欢年十五足，侬今十四馀。",
      "不羡双栖鸟，那怜比目鱼。"
    ]
  },
  {
    "id": "e647d10fdce6715c6608ecb59320172d",
    "title": "蚤起三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "被酒朝初醒，蒙龙月渐稀。",
      "开门何所见，惟有白云飞。"
    ]
  },
  {
    "id": "e647d10fdce6715c6608ecb521a488ff",
    "title": "蚤起三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "昨夜开红槿，今朝听杜鹃。",
      "落花频有改，啼鸟自年年。"
    ]
  },
  {
    "id": "e647d10fdce6715c6608ecb5f100f6e7",
    "title": "蚤起三首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "晓起但焚香，烹茶更扫石。",
      "俗家应不来，琴书吾自适。"
    ]
  },
  {
    "id": "e647d10fdce6715cd35604f602bf9b28",
    "title": "题便面山水四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "翠竹浮烟浦，芦花落雁洲。",
      "澄江明月夜，随意弄扁舟。"
    ]
  },
  {
    "id": "e647d10fdce6715cd35604f6e110240b",
    "title": "题便面山水四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一月山中雨，经旬懒出门。",
      "地幽无客到，泉石亦忘言。"
    ]
  },
  {
    "id": "e647d10fdce6715cd35604f6177df651",
    "title": "题便面山水四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "野桥疏雨断，乱竹淡烟笼。",
      "静日高楼坐，长吟暮霭中。"
    ]
  },
  {
    "id": "e647d10fdce6715cd35604f699dba013",
    "title": "题便面山水四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "门外雪三尺，薰笼拥被眠。",
      "坐看松下树，不觉又残年。"
    ]
  },
  {
    "id": "e647d10fdce6715cd58d82c29484be73",
    "title": "题画美人二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "深院梧桐落，前檐试澹妆。",
      "玉簪敲砌竹，明月夜如霜。"
    ]
  },
  {
    "id": "e647d10fdce6715cd58d82c2c7196195",
    "title": "题画美人二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "何处闻笛声，前院柳条弱。",
      "不识春闺心，高楼咏芍药。"
    ]
  },
  {
    "id": "e647d10fdce6715c4c4fb32e8aa435ae",
    "title": "梅花",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "傲雪怜幽质，迎风动暗香。",
      "不缘花底坐，那觅寿阳妆。"
    ]
  },
  {
    "id": "e647d10fdce6715c165034b29352d98d",
    "title": "玉兰花",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蓝田通别种，湘浦怨春寒。",
      "未识扬州雪，侬家几树残。"
    ]
  },
  {
    "id": "e647d10fdce6715c7de4a28dcebd83b1",
    "title": "梨花",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "暖雪晨妆散，薰风晓露珠。",
      "莫言幽落久，心已在冰壶。"
    ]
  },
  {
    "id": "e647d10fdce6715c80d3cfde410fd61b",
    "title": "夜乐洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "昔贤云清音，不在丝与竹。",
      "何似奏钧天，夜半应空谷。"
    ]
  },
  {
    "id": "e647d10fdce6715cc8006acd6f6fb8d9",
    "title": "白云洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "洞有真人宅，山留一片云。",
      "寻仙迷去路，鸡犬静中闻。"
    ]
  },
  {
    "id": "e647d10fdce6715c3c4054d83273fb35",
    "title": "蓬莱洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "地与三山通，兹岩乃一隙。",
      "中多羽化人，遗此蝉蜕迹。"
    ]
  },
  {
    "id": "e647d10fdce6715c06cf153397ff3688",
    "title": "桃源洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "桃花产灵洞，开落已千秋。",
      "欲觅栽人处，唯看水上流。"
    ]
  },
  {
    "id": "e647d10fdce6715c3c87f6726d13a666",
    "title": "观源洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "洞中有清水，流不到人间。",
      "洗药供杯酌，丹成见大还。"
    ]
  },
  {
    "id": "e647d10fdce6715c6a81733597a7a9c2",
    "title": "蝴蝶洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蝴蝶自蘧蘧，群飞集仙洞。",
      "衣化是何年，揽却游仙梦。"
    ]
  },
  {
    "id": "e647d10fdce6715cab9be0b2defcf471",
    "title": "白莲池",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "萏菡发香池，皎洁如仙鹤。",
      "时现水中花，间吐峰头萼。"
    ]
  },
  {
    "id": "e647d10fdce6715c8fd625bd8dee6802",
    "title": "阿耨池",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "清泉注神湖，派出凌云塔。",
      "池畔有神龙，听师夜说法。"
    ]
  },
  {
    "id": "e647d10fdce6715cb1438c6dba13cba9",
    "title": "兰湖曲四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "越女红妆隐画桡，波光荡漾水萦摇。",
      "双双桂桨中流稳，胜度风江八月潮。"
    ]
  },
  {
    "id": "e647d10fdce6715cb1438c6d5a891a82",
    "title": "兰湖曲四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "闻道桑沧恨不同，湖间无复水流东。",
      "居人尚想桃源乐，尽日楼台烟雨中。"
    ]
  },
  {
    "id": "e647d10fdce6715cb1438c6d1b676830",
    "title": "兰湖曲四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "月明如水镜湖西，湖上箫声杂远堤。",
      "歌舞夹城何处是，粤王台畔鹧鸪啼。"
    ]
  },
  {
    "id": "e647d10fdce6715cb1438c6d409a9f46",
    "title": "兰湖曲四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "罗褕桂楫木兰舟，艳女妖童处处游。",
      "才唱词人新乐府，众中抛下锦缠头。"
    ]
  },
  {
    "id": "e647d10fdce6715cb79ef9dac376adfb",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "建安才子旧知名，日日西园载酒情。",
      "试问当年争授简，座中谁不让刘桢。"
    ]
  },
  {
    "id": "e647d10fdce6715cb79ef9da5631d4da",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "自昔云霄典石渠，家传中叠业宁虚。",
      "青春彩笔君殊健，不特扶风续汉书。"
    ]
  },
  {
    "id": "e647d10fdce6715cb79ef9dadb6232c2",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "诸子虹冈结隐沦，东林社事岁时新。",
      "一从书剑游燕去，尚忆茱萸故国人。"
    ]
  },
  {
    "id": "e647d10fdce6715cb79ef9da4349b046",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "玉女能歌雉子斑，三城佳丽美红颜。",
      "朝朝乞醉君家酒，尽日高眠昼掩关。"
    ]
  },
  {
    "id": "e647d10fdce6715cb79ef9da92e8c0fd",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "刘家兄弟雅临池，况及朱郎并驾时。",
      "片字直将南海贵，何人能复道羲之。"
    ]
  },
  {
    "id": "e647d10fdce6715cb79ef9da67cbddd0",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "流水高山总有情，君家夙擅刺桐声。",
      "凭挥一曲离鸾操，奏入南薰答圣明。"
    ]
  },
  {
    "id": "e647d10fdce6715cb79ef9da96bf2936",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "自折长条绾别离，西风瑟瑟雨如丝。",
      "永丰坊里千条绿，不及河桥赠一枝。"
    ]
  },
  {
    "id": "e647d10fdce6715cb79ef9daa0a70bae",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "汉家宾客满容台，作者千秋大雅开。",
      "露表金茎承宴后，至今犹颂柏梁才。"
    ]
  },
  {
    "id": "e647d10fdce6715cb79ef9da6ba0151d",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "龙泉三尺赠夫君，向日雌雄尚未分。",
      "自是别离关气象，醉来休讶七星文。"
    ]
  },
  {
    "id": "e647d10fdce6715cb79ef9da28ffeaaa",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "昭王台畔朔风高，万马鸣雕夜夜号。",
      "是处向多游侠客，岂堪重赠吕虔刀。"
    ]
  },
  {
    "id": "e647d10fdce6715cb79ef9dadb289b5b",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "浪说吹嘘送上天，丈夫元不受人怜。",
      "纵无狗监能知己，岂有相如赋不传。"
    ]
  },
  {
    "id": "e647d10fdce6715cb79ef9dab7656a89",
    "title": "送刘季德应选北上十二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "与君相见即相亲，肝胆千秋此具陈。",
      "莫说知希还我贵，即看谁是眼中人。"
    ]
  },
  {
    "id": "e647d10fdce6715c2df681308971a3ec",
    "title": "讯李伯襄病二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "西风萧瑟茂陵居，十载怜君著子虚。",
      "见说临邛新得士，文园那复病相如。"
    ]
  },
  {
    "id": "e647d10fdce6715c2df68130e3bea507",
    "title": "讯李伯襄病二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蒹葭秋色待挥毫，十里怀人梦独劳。",
      "不是新诗摇病骨，为君那赋广陵涛。"
    ]
  },
  {
    "id": "e647d10fdce6715c12ce091d834bd182",
    "title": "堤上曲",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "爱采兰花并采莲，侬家家住小湖边。",
      "朝朝齐点湖间乐，怕见鸳鸯叶上眠。"
    ]
  },
  {
    "id": "e647d10fdce6715cf8e34db91399b1ae",
    "title": "题王山人隐居",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十亩园居枕海滨，清泉白石自为邻。",
      "朝朝闲把钓竿去，不是风波江上人。"
    ]
  },
  {
    "id": "e647d10fdce6715c18b208bdc457081b",
    "title": "酒舍偶饮戏为一绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "瓮头初熟味方匀，老瓦盘中美人唇。",
      "莫笑蚬肥堪佐酒，只愁正月蚬灰新。"
    ]
  },
  {
    "id": "e647d10fdce6715c05f2291e5539c99b",
    "title": "族中五君咏曾叔祖经季",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "画图曾绘米家山，水部风流亦可攀。",
      "不是晚来诗律细，新题那自满人间。"
    ]
  },
  {
    "id": "e647d10fdce6715c45c78a5187f55979",
    "title": "族祖虞卿",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "青袍宁愧鲁诸生，寸璧投人暗自惊。",
      "一出匣中还下雉，隋侯犹得报连城。"
    ]
  },
  {
    "id": "e647d10fdce6715cb1ff87b5ebd3d465",
    "title": "族叔昭德",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "浪迹诗名满蓟幽，风流草檄又庐州。",
      "从教机杼闺中急，不怕萧郎爱远游。"
    ]
  },
  {
    "id": "e647d10fdce6715ceb670588d255b5b4",
    "title": "族兄伯鳞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "知居经术早堪酬，岂为才名晚见收。",
      "生事怪来江上水，无朝无暮只东流。"
    ]
  },
  {
    "id": "e647d10fdce6715c75a63f92f087da62",
    "title": "族兄伯羽",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "竹林兄弟雅谭禅，菩萨如君戒律坚。",
      "纵使青莲能现相，不知何处是西天。"
    ]
  },
  {
    "id": "e647d10fdce6715c8977844fbf554011",
    "title": "送马博士奉使还朝四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "马卿元自赋凌云，父老新传谕蜀文。",
      "侍从惯衔仙掌露，金茎还拟奉明君。"
    ]
  },
  {
    "id": "e647d10fdce6715c8977844faf5664d2",
    "title": "送马博士奉使还朝四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "西风暂许季鹰回，雪里莼鲈负酒杯。",
      "烟火万家谁寄目，凭君为上粤王台。"
    ]
  },
  {
    "id": "e647d10fdce6715c8977844f5e89a6f7",
    "title": "送马博士奉使还朝四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "白马青袍入汉宫，百花明向凤池中。",
      "侍臣草奏朝如雨，谁上诸儒白虎通。"
    ]
  },
  {
    "id": "e647d10fdce6715c8977844fda78ceee",
    "title": "送马博士奉使还朝四首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江南二月柳枝阴，江笛吹来折寸心。",
      "江上向君吹一曲，不知何处是知音。"
    ]
  },
  {
    "id": "e647d10fdce6715c2eede6b7d2ae173e",
    "title": "别少年",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "愁人忍对花前别，别后相思又落花。",
      "欲寄一枝无路去，却随飞梦到君家。"
    ]
  },
  {
    "id": "e647d10fdce6715c156c4da83d192fff",
    "title": "集唐句",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "人自伤心水自流，思君不见下渝洲。",
      "谁言水是无情物，一夜潺湲送客愁。"
    ]
  },
  {
    "id": "e647d10fdce6715cfa529e4fa813b041",
    "title": "嘉实弟以新诗问余作此示之",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "惠连诗句颇清新，芳草池塘处处春。",
      "莫道汝兄能便似，似兄那用不清贫。"
    ]
  },
  {
    "id": "e647d10fdce6715c94c235b9796e064f",
    "title": "明妃曲二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "瀚海寒生带夜霜，月明笳鼓益凄凉。",
      "听来似和琵琶曲，莫是金舆降未央。"
    ]
  },
  {
    "id": "e647d10fdce6715c94c235b94a83d5b5",
    "title": "明妃曲二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "汉家曾壮羽林威，何事和戎妾不归。",
      "纵使妾颜犹易得，先朝谁解白登围。"
    ]
  },
  {
    "id": "e647d10fdce6715cdf809b3edbd9e65f",
    "title": "题山水小景",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "新晴云树出孤村，野坐峰头日欲昏。",
      "不有山林深更僻，人间何处避桃源。"
    ]
  },
  {
    "id": "e647d10fdce6715cdf809b3e58a992b6",
    "title": "题山水小景",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "生涯谷口子真田，诗兴门前对瀑泉。",
      "不信病来无一事，夕阳窗下理残编。"
    ]
  },
  {
    "id": "e647d10fdce6715cbd7241dcf76f93ee",
    "title": "题画芦雁",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "阵飞鸣急趁斜阳，避弋南来足稻粱。",
      "江月夜深江水净，一声何处是潇湘。"
    ]
  },
  {
    "id": "e647d10fdce6715ccce340c2d27214f6",
    "title": "博罗周子惠梅",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一枝宁但晚风稠，冷蕊横梢雪自幽。",
      "消息近闻春思好，欲移茆屋住罗浮。"
    ]
  },
  {
    "id": "e647d10fdce6715c7a922cb2fc8c4775",
    "title": "赋所见",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "岁晚阴阳苦自催，黄花开遍白花开。",
      "千枝烂熳俱无色，独爱凌霜野树梅。"
    ]
  },
  {
    "id": "e647d10fdce6715ccf47673c9765f32e",
    "title": "隔江词",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "嫁得郎家东渡头，采莲朝暮荡兰舟。",
      "妾心不似溪边水，闲逐飞花两岸流。"
    ]
  },
  {
    "id": "e647d10fdce6715c4382abe444d7ef98",
    "title": "赠西山邓将军二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "鲸鲵新镇伏波军，海上楼船拥似云。",
      "片檄营中能破贼，书生何用更谭文。"
    ]
  },
  {
    "id": "e647d10fdce6715c4382abe4d345c487",
    "title": "赠西山邓将军二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "细柳南来久驻师，海波谁识汉旌旗。",
      "穴中狐兔无三窟，阁上麒麟肯后时。"
    ]
  },
  {
    "id": "e647d10fdce6715cc94c1de84174b8b5",
    "title": "经罗浮山下陈村有感",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "吾乡偶与此同名，鸡犬村中若有声。",
      "他日逢人问真隐，移家元欲傍朱明。"
    ]
  },
  {
    "id": "e647d10fdce6715c22575de88a2ee893",
    "title": "经朝云墓",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "一片青山掩玉容，月明湖上想遗踪。",
      "行云纵得如神女，白鹤元非十二峰。"
    ]
  },
  {
    "id": "e647d10fdce6715c22575de86d995670",
    "title": "经朝云墓",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "孤坟无地不凄凉，吴越何曾隔异乡。",
      "妒杀风流苏小小，梦魂知不到钱塘。"
    ]
  },
  {
    "id": "e647d10fdce6715c0cbde735024ab55e",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "惠阳元自古循州，地控龙江据上游。",
      "欲纪名山寻胜迹，片帆西下即罗浮。"
    ]
  },
  {
    "id": "e647d10fdce6715c0cbde735a418c243",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "郭外湖西烟水深，荒亭落日映湖心。",
      "游船傥得常歌舞，何必繁华羡武林。"
    ]
  },
  {
    "id": "e647d10fdce6715c0cbde7355fe6cfef",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "西风凄断到黄昏，新旧遗阡洒泪痕。",
      "已向麒麟悲往事，更从青草吊香魂。"
    ]
  },
  {
    "id": "e647d10fdce6715c0cbde735e1ae38e6",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "先朝三疏足千秋，学士遗踪尚可求。",
      "傥过山前骑鹤去，月明人倚合江楼。"
    ]
  },
  {
    "id": "e647d10fdce6715c0cbde735b130b768",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "夫君山斗大名齐，宝筏当年可度迷。",
      "一自慈航东去后，谁言吾道不关西。"
    ]
  },
  {
    "id": "e647d10fdce6715c0cbde7354441d8da",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "甲第飞轮倚若云，狭邪城市路缤纷。",
      "从教冠盖来东陌，犹与山中鹿豕群。"
    ]
  },
  {
    "id": "e647d10fdce6715c0cbde735dd312bdc",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "金银高挽髻边堆，称体蓝衫窄袖裁。",
      "非出城边吸江水，定从溪上浣纱回。"
    ]
  },
  {
    "id": "e647d10fdce6715c0cbde735905c2e59",
    "title": "循州杂咏八首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "幕府分营细柳军，旌旗城上压行云。",
      "前茅十里行人避，千骑东方让使君。"
    ]
  },
  {
    "id": "e647d10fdce6715ce654fdcb52e75daf",
    "title": "宫怨二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "银汉清秋夜正长，天街寒色白如霜。",
      "妾身愿托长门月，夜夜应随玉辇光。"
    ]
  },
  {
    "id": "e647d10fdce6715ce654fdcbbd080582",
    "title": "宫怨二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蛾眉偏妒合欢宫，汉主当年事不同。",
      "今日君王犹未识，枉教团扇怨秋风。"
    ]
  },
  {
    "id": "e647d10fdce6715c4703eeaaf0f170ff",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "少小乡闾雅负奇，挥毫立就万言诗。",
      "希心太古操元韵，更骂吴趋作竖儿。"
    ]
  },
  {
    "id": "e647d10fdce6715c4703eeaa8e20cf47",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "科斗兼穷禹穴文，坐中醉笔自缤纷。",
      "不书公子罗襦带，定写佳人白练裙。"
    ]
  },
  {
    "id": "e647d10fdce6715c4703eeaa63fe1972",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "风流萟苑顾长康，遗技看君复擅场。",
      "笔底惊人今已绝，向来屏障失辉光。"
    ]
  },
  {
    "id": "e647d10fdce6715c4703eeaac6864e33",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "史乘还推属校雠，七星岩畔志端州。",
      "人间未尽如椽笔，天上俄成白玉楼。"
    ]
  },
  {
    "id": "e647d10fdce6715c4703eeaaddc824b6",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "何事公荣取世讥，刘伶犹及竹林期。",
      "从来礼法难拘束，笑杀高阳轻薄儿。"
    ]
  },
  {
    "id": "e647d10fdce6715c4703eeaaca3f42b9",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "朝朝暮暮醉青楼，何似谈家姊妹愁。",
      "一自行云过巫峡，倦颜衰态为谁留。"
    ]
  },
  {
    "id": "e647d10fdce6715c4703eeaa9f99c165",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "白虹山下社莲开，强为攒眉赴几回。",
      "今日纵饶春酒熟，尊前那复见君来。"
    ]
  },
  {
    "id": "e647d10fdce6715c4703eeaaeebf2c12",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "尺素频来墨未干，斋头时得奉清欢。",
      "灯前试检题纨迹，风雨冥冥那忍看。"
    ]
  },
  {
    "id": "e647d10fdce6715c4703eeaae6573c52",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "高堂泣罢白头时，寡鹄啼霜怨更悲。",
      "玉树未传天上种，蕙兰应自借连枝。"
    ]
  },
  {
    "id": "e647d10fdce6715c4703eeaa22024c1e",
    "title": "哭刘道子十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "管弦喧处盛繁华，第五台前月未斜。",
      "歌舞散时箫鼓歇，笛声空自听邻家。"
    ]
  },
  {
    "id": "e647d10fdce6715c8f4f9cdea92aafba",
    "title": "集唐句怀族弟际",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "送君南浦泪如丝，秋草生庭白露时。",
      "梦里不知谁和句，惠连群从总能诗。"
    ]
  },
  {
    "id": "e647d10fdce6715c8fece7f9d61e49b3",
    "title": "七夕独酌怀伯襄龙友伯图诸子",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "浊酒孤灯夜未央，小楼过雨乍生凉。",
      "双星不度为何事，多少愁心寄五羊。"
    ]
  },
  {
    "id": "e647d10fdce6715c33081e9d32bbe973",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "早泛沙棠系小桥，午移尊榼纵轻桡。",
      "微凉渐逐秋蘋起，醉共溪头浴晚潮。"
    ]
  },
  {
    "id": "e647d10fdce6715c33081e9d06fee23f",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "里社村醪共唱酬，轻风微雨亦绸缪。",
      "与君朝夕平原饮，何似推篷竟日游。"
    ]
  },
  {
    "id": "e647d10fdce6715c33081e9d2365a9ab",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万树临江旧社开，每因秋色一徘徊。",
      "行吟闲倚海边树，怀古疑登江上台。"
    ]
  },
  {
    "id": "e647d10fdce6715c33081e9dca72ec21",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乘秋双桨荡溪湄，欲就垆头共赋诗。",
      "芳草闭门香绿醑，闲云遮树出青旗。"
    ]
  },
  {
    "id": "e647d10fdce6715c33081e9daa8b7470",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "蕉林枫树隐人家，两岸庭畦半种茶。",
      "小妇提筐行处掇，归舟犹带夕阳斜。"
    ]
  },
  {
    "id": "e647d10fdce6715c33081e9d278fc6fb",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "仙洞寻芳绕曲溪，百花丛处乱高低。",
      "闻歌似在花间语，不是桃源路亦迷。"
    ]
  },
  {
    "id": "e647d10fdce6715c33081e9d536568c4",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "傍晚渔舟隐苇芦，得鱼堤上向人呼。",
      "换来共作黄丝鲙，何必秋风羡入吴。"
    ]
  },
  {
    "id": "e647d10fdce6715c33081e9dacbec0f3",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "柔条长叶压低篱，浅白轻黄映水涯。",
      "为问采桑南陌女，何如堤畔卖花儿。"
    ]
  },
  {
    "id": "e647d10fdce6715c33081e9d69567621",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "水国蒹葭露气凝，何辞十日酒如渑。",
      "今朝郭泰同舟约，落日江头忆李膺。"
    ]
  },
  {
    "id": "e647d10fdce6715c33081e9df2ee7baf",
    "title": "秋日同谷卿缜之伯乔及兄伯鳞弟子敬泛舟佛滘归至清溪数里各赋十绝",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "月明秋水镜湖深，十里溪松向晚吟。",
      "满目烟霞难应接，归途休讶是山阴。"
    ]
  },
  {
    "id": "e647d10fdce6715c9da116e0cec18250",
    "title": "再别冯贞倩章倩兄弟",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "纷纷年少论交情，谁似君家两弟兄。",
      "心事乍同今夜月，别离难得向人明。"
    ]
  },
  {
    "id": "e647d10fdce6715cc6248d628c8871f5",
    "title": "游观音阁至冰井寺",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "梧山围郭远，古寺傍城连。",
      "绀宇诸天外，青楼大道边。",
      "入门瞻御额，表墓识高贤。",
      "径僻藤萝古，窗临海月悬。",
      "当檐看远岫，裂石泻名泉。",
      "砺齿方清思，披襟自洒然。",
      "僧归持食钵，鸟散入林烟。",
      "暂息空门下，高谈何处禅。"
    ]
  },
  {
    "id": "e647d10fdce6715cf366795dfd853d71",
    "title": "登白石山观音阁同皇尊元关周望龙叔玉黄仲黄赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "古木千章立，藤萝一道悬。",
      "忽开峰顶鹫，如现水中莲。",
      "阁爽迎朝霭，林闲散夕烟。",
      "入厨烹苦茗，架竹接流泉。",
      "地似逃秦隐，人将结晋缘。",
      "况闻岩洞胜，还上最高巅。"
    ]
  },
  {
    "id": "e647d10fdce6715c90fc709501dd0d93",
    "title": "入朗宁赠少宰学士萧公五言二十韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "夫子南中彦，才华间世雄。",
      "探奇趋禹穴，问道访崆峒。",
      "妙自瀛洲选，文称大国工。",
      "微言如丽日，操论可成风。",
      "特掌铜龙观，犹兼白虎通。",
      "丝纶颁赤管，帷幄侍青宫。",
      "地近联三事，台连接上公。",
      "中涓神骏出，冀北马群空。",
      "事与山涛启，心依裴楷忠。",
      "陈诗咨睿藻，草奏达宸聪。",
      "共沐台衡化，还思造物功。",
      "虚怀知相度，下士见谦衷。",
      "有梦非周蝶，无心慕汉鸿。",
      "丹砂思岭外，鲈鲙忆江东。",
      "隐岂漓山久，居难绿野终。",
      "定占安石起，不与鉴湖同。",
      "千里趋函丈，三生待振蒙。",
      "长途驱凡马，薄技奏雕虫。",
      "雪自程门立，游宁阮籍穷。",
      "所忻承吐握，遭遇一时隆。"
    ]
  },
  {
    "id": "e647d10fdce6715c181e7d2d3cb45263",
    "title": "苍梧闻嘉祚鲁望两弟获隽消息",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "年来江海上，日望故园心。",
      "别后无书札，风前闻好音。",
      "埙篪知汝和，桃李傍春阴。",
      "欲寄池塘句，先成梦里吟。",
      "谢家群从宴，何日醉东林。"
    ]
  },
  {
    "id": "e647d10fdce6715c5ee25dd59d242900",
    "title": "秋日马仲高余承采诸子登粤秀山",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "木落天边候，愁怜海国秋。",
      "山开疏树色，泉涌曲江流。",
      "返照回岩失，轻烟隔陇浮。",
      "雄图城郭在，伯业古今愁。",
      "下界闻钟磬，空门悟陆舟。",
      "暂从龙藏隐，清似虎溪游。",
      "数子诗相敌，千人调寡酬。",
      "世情虽卤莽，吾道有绸缪。",
      "遁迹青山好，时名浊酒休。",
      "乾坤终有尽，一醉复何求。"
    ]
  },
  {
    "id": "e647d10fdce6715c4670ef1a1d62796b",
    "title": "病中寄知上人",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乾坤何处是，身世任萍浮。",
      "有相一生苦，无营万事休。",
      "病违听说法，迷复触虚舟。",
      "君向禅中隐，吾将物外游。",
      "昙花朝雨湿，祇树晚风幽。",
      "坐里心俱息，晓钟何处收。"
    ]
  },
  {
    "id": "e647d10fdce6715ccea9eb5e8d705e38",
    "title": "初秋关少璋曾完初梁重明朱季美刘季德赵丕振过集池亭迟刘道子不至",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "开径延三益，为轩借数楹。",
      "不辞河朔饮，偏得古人情。",
      "茗色侵兰薄，炉香透竹清。",
      "鱼牵秋水荇，禽杂野弦声。",
      "共适临池兴，争传避暑觥。",
      "息机忘礼法，高尚废时名。",
      "聚散浑无迹，风尘厌有营。",
      "颂因成酒德，何处觅刘伶。"
    ]
  },
  {
    "id": "e647d10fdce6715c2123e863fcaa6e78",
    "title": "提盐林公视篆吾邑投赠十六韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "衣冠名日远，经术世相传。",
      "欲识凌云气，先看白雪篇。",
      "千秋还虎视，百里更鸾跹。",
      "遥见仙凫出，长飞帝座前。",
      "搜奇探禹穴，祝日化尧天。",
      "墨洒临池笔，琴鸣彻院弦。",
      "芳声才振誉，清秩已随迁。",
      "竹马迎参佐，鱼盐给俸钱。",
      "量移臣职远，卧治主恩偏。",
      "才美抡文日，名高视篆年。",
      "差同潘令赋，不拟右军田。",
      "紫气延津合，文星列宿悬。",
      "龙门欣御李，牛走或堪鞭。",
      "风俗元归厚，词华孰竞先。",
      "时危方拊髀，主圣借才贤。",
      "召对趋朝去，黄金满蓟燕。"
    ]
  },
  {
    "id": "e647d10fdce6715cec4450bbb4a61177",
    "title": "赠明府方公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "射策兰台日，题名棘寺年。",
      "公车除牍下，墨绶异方传。",
      "保障谁堪得，弦歌君自先。",
      "弹奏野雉听，开閤县花然。",
      "推案奸争吐，操斤剧自剸。",
      "买牛因解剑，饮马旧投钱。",
      "治行青云冠，才华白雪篇。",
      "人家禾稻足，公事酒杯偏。",
      "题壁虚明主，徵书望大贤。",
      "乾坤容吏傲，日月比心悬。",
      "名在公卿外，身犹簿尉前。",
      "太丘曾作长，王令更为仙。",
      "过客宁歌凤，门生乃献鳣。",
      "不才空伏枥，宁敢望中涓。",
      "抱璧嗟三刖，怀恩似二天。",
      "拙于贫贱共，狂得古今怜。",
      "未倒中郎屣，何通太尉笺。",
      "风云应自合，沟壑岂终焉。",
      "蕙草思香佩，蟠桃荐别筵。",
      "郎官星并曜，紫气斗常连。",
      "主圣思臣直，时危借令贤。",
      "他时青琐梦，白笔扫风烟。"
    ]
  },
  {
    "id": "e647d10fdce6715cd95a92d3dc4f25b9",
    "title": "雨中守岁答李伯熙见赠三十六韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "问说浮生事，艰危亦可论。",
      "室藏担石储，门掩数家村。",
      "畎亩推先世，文章属后昆。",
      "漫思齐笔札，遥欲附櫜鞬。",
      "未拟歌风赋，空惭背日喧。",
      "论交缘海内，寄迹问中原。",
      "兴至诗千首，狂来酒一尊。",
      "囊间钱已尽，座上客犹繁。",
      "性拙甘樗散，机忘任世樊。",
      "不才庄氏木，无辙墨公辕。",
      "报国心逾壮，谋生舌尚存。",
      "篇章从我得，名姓傍人尊。",
      "矫凤虽离网，羝羊尚触藩。",
      "四愁虚望岳，三刖为悲昆。",
      "谊薄难推毂，穷甘肯引援。",
      "合离分久暂，贫贱识寒温。",
      "知己词华少，唯君道味敦。",
      "披襟时见素，得意或腾鶱。",
      "拆萟夸同调，移家接寓轩。",
      "但能朝夕晤，不记岁时蹇。",
      "柏酒供残臈，烟花望故园。",
      "醉乡唯笑阮，高卧不知袁。",
      "逐柳风初动，催诗雨更屯。",
      "步难池上径，泉探石间源。",
      "待漏声方尽，争晴鹊欲喧。",
      "阳春能布泽，白雪自飞翻。",
      "笔底流三峡，词坛擅五言。",
      "故知能不朽，何以报殊恩。",
      "异姓非花萼，同心亦弟昆。",
      "剑看欧冶气，龙识李膺门。",
      "欲拂尘途马，应知择木猿。",
      "自言悲国士，谁更念王孙。",
      "我辈心应逸，其徒术已昏。",
      "风雷他日合，高谊满乾坤。"
    ]
  },
  {
    "id": "e647d10fdce6715c5ac68368b4093e52",
    "title": "由大小石楼过源泉福地十韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "海涌三山至，峰连二石楼。",
      "明霞常五色，琪树已千秋。",
      "径仄谁能到，云深客自留。",
      "跨应同白鹤，气岂望青牛。",
      "玉检知难探，丹砂或可求。",
      "仙成鸡犬处，地似凤皇洲。",
      "环佩空中响，金银海上浮。",
      "轻烟迷日色，细雨带泉流。",
      "杖履差能济，招携足胜游。",
      "洞天兼福地，只说在罗浮。"
    ]
  },
  {
    "id": "e647d10fdce6715c639ed9e8d38a0326",
    "title": "舟中赋得江清月近人",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "万顷澄如练，三秋影渐圆。",
      "霜气侵衣袂，波光上客船。",
      "白处疑无岸，青浮但有天。",
      "鹭飞惊远渚，鹤唳凌空烟。",
      "请诵玄晖句，难成希逸篇。"
    ]
  },
  {
    "id": "e647d10fdce6715c0416ee9b67a08b45",
    "title": "博罗道中月夜闻新雁",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江心秋月满，江上澄潭清。",
      "试举蓬窗望，忽闻新雁声。",
      "高翻银汉影，凄断玉关情。",
      "海国来何暮，云端试一鸣。",
      "偏宜霜露冷，不畏稻粱轻。",
      "嘹喨推先后，联翩见弟兄。",
      "遥空疑裂帛，按柱学调筝。",
      "别却三河曲，桥居五穗城。",
      "自应因戈避，不更为弦惊。",
      "夫婿长离别，何曾事远征。"
    ]
  },
  {
    "id": "e647d10fdce6715ccfb187557eb15e7a",
    "title": "答王百谷见讯十韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "家住罗浮下，梅开万树春。",
      "扬州官是阁，水部句还珍。",
      "自失歌燕市，唯知问海滨。",
      "微名尘外世，现迹幻中身。",
      "交儗生前定，情缘死后真。",
      "斯人不可作，吾道岂沉沦。",
      "碑有中郎想，文非到溉嗔。",
      "三年坟草宿，七字锦囊新。",
      "高谊应酬剑，卑栖厌负薪。",
      "竹林风度在，莫笑阮家贫。"
    ]
  },
  {
    "id": "e647d10fdce6715c11e07578aa6d9ff2",
    "title": "送岭西兵宪李公参藩豫章十二韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "萟苑推先达，名家擅八闽。",
      "汉庭曾射策，兰署久容身。",
      "重寄绥南服，权分宪海滨。",
      "霜威行部肃，雨泽沥岩新。",
      "宪命兼藩命，词臣作岳臣。",
      "星分三楚地，旆指五湖春。",
      "立就诗千首，能挥酒一均。",
      "题名工翰墨，石刻斗嶙峋。",
      "宾从庾开府，风流贺季真。",
      "儿童迎竹马，父老待征轮。",
      "赐履薇垣省，鸣珂帝座宸。",
      "召归应四岳，调燮任垂绅。"
    ]
  },
  {
    "id": "e647d10fdce6715ccfe18154c2a64f2d",
    "title": "癸卯岁除作八韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "云霞开曙色，海国动微春。",
      "愁自今宵去，年随明日新。",
      "风光聊自异，乡俗未全真。",
      "柏酒从家宴，椒盘忆故人。",
      "观心应不住，夙业岂无因。",
      "忤世非关傲，怀忧未为贫。",
      "狂来须自得，事去任时嗔。",
      "仰视三千界，毗邪无此身。"
    ]
  },
  {
    "id": "e647d10fdce6715cfe89ee7360882b74",
    "title": "送傅贞甫随任苍梧十四韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "送君南浦上，离思不堪听。",
      "秣马途方戒，骊驹唱欲停。",
      "春流涨江峡，细雨湿扬舲。",
      "烟是千家暝，峰疑九处青。",
      "断肠销泪竹，鼓瑟怨湘灵。",
      "化俗思题柱，移山好勒铭。",
      "青橦裁女服，绿发趁沙汀。",
      "月澹江笼雾，天高夜聚星。",
      "家怀羊是石，诗学鲤趋庭。",
      "鲁国中牟宰，苍梧左氏经。",
      "鸿飞遵北渚，鹏运徙南溟。",
      "万里空抟角，千秋尚典刑。",
      "但知愁异域，不必叹飘零。",
      "今夜尊前酒，应无有独醒。"
    ]
  },
  {
    "id": "e647d10fdce6715c0ad717cf3a674e81",
    "title": "喜黎缜之邓伯乔李伯襄三子过访澹圃别后奉寄二十六韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "十年曾有约，一日此停车。",
      "白昼泛兰舸，黄昏到草庐。",
      "树迷千嶂暝，人望数家墟。",
      "雨后沿堤滑，岩前绕径淤。",
      "科头争到疾，欹帽欲行徐。",
      "支遁宁辞杖，渊明不用舁。",
      "倦称游客路，问是野人居。",
      "门对寒流水，池通夹道渠。",
      "樵苏还未爨，蓬藋已教锄。",
      "且共倾村酿，兼之荐野蔬。",
      "睡方松阁稳，月待竹窗虚。",
      "诘旦具鸡黍，临池鲙鲤鱼。",
      "梁鸿新谊合，何逊旧游胥。",
      "节是中秋近，留应几日馀。",
      "榻偕仲举下，舟并李膺如。",
      "亦入龙池社，闲过水部闾。",
      "心从夸浃洽，迹岂渐萧疏。",
      "浪谑频怜尔，谈诗乍垆予。",
      "扁舟寻洛浦，十里采芙蕖。",
      "吟咏因兹巧，情怀觉尽舒。",
      "立知如独鹤，饮不任群猪。",
      "易得谐时术，难教傲性除。",
      "无金犹结客，有赋待吹嘘。",
      "尚欲思投辖，何堪忍绝裾。",
      "共成餐菊约，来著闭门书。",
      "此谊如金石，应无忘厥初。"
    ]
  },
  {
    "id": "e647d10fdce6715c0a4e5534dfc785da",
    "title": "谒侍御刘公祠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "莫以怀沙吊屈原，当时谁共叩天阍。",
      "无论未死明臣节，纵是投荒亦主恩。",
      "一疏回天留壮气，千秋伏臈荐忠魂。",
      "西风不返辽阳鹤，暮云愁听岭外猿。",
      "世有勋名饶国恤，官仍清白见贤昆。",
      "江兰欲采无由赋，怅望湘潭不可言。"
    ]
  },
  {
    "id": "e647d10fdce6715c9d9fe71b91a73d85",
    "title": "乌蛮滩谒马伏波公祠用王都督壁上韵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乌石滩头上溯滩，崖前风雨谒荒祠。",
      "愁看浪泊飞鸢地，不见楼船下越时。",
      "象郡旧开秦日月，马侯曾肃汉官仪。",
      "舆图尚写交州部，铜柱徒增异域悲。",
      "烟锁断林吹不散，舟从乱石晚难移。",
      "千秋为想麒麟阁，何似居人伏臈思。"
    ]
  },
  {
    "id": "e647d10fdce6715c0cec3c48f40a9c24",
    "title": "答黄编修士明送游勾漏",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "粤台何高高，上列珠树林。",
      "林深巢好鸟，当风振瑶音。",
      "宫律中韶濩，清声谐商金。",
      "合奏明堂响，裁作游仙吟。",
      "歌来众山和，飘飘入云岑。",
      "朝挹葛洪袖，暮披广成襟。",
      "攀涉不觉苦，途迂岂惮寻。",
      "自余抱夙尚，慨世多升沉。",
      "不读壮游赋，安知故人心。"
    ]
  },
  {
    "id": "e647d10fdce6715c3ad73a24985a551f",
    "title": "答李烟客崔季默二子",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "黄鹄恣冲天，骏马志千里。",
      "一去一回鸣，四顾悲俦侣。",
      "神力岂不前，宁难铩其羽。",
      "所怀在同声，去乡非吾美。",
      "凛凛岁将徂，行役殊未已。",
      "聚散固有常，株守徒为尔。",
      "努力事前征，轮飙疾于驶。",
      "诵我同心言，譬彼佩兰芷。",
      "因风用寄音，在遐不忘迩。"
    ]
  },
  {
    "id": "e647d10fdce6715c8a0632ead22512be",
    "title": "同族叔理先从弟子弘饮七星岩水洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "石室钟灵胜，岩壑多洞天。",
      "既登岝崿险，复激清流湍。",
      "攀岩碍巨石，逾岭凌苍烟。",
      "径幽云霭霭，溪浅流涓涓。",
      "玉乳垂洞底，金书镵云巅。",
      "下窥元气渺，上与星辰连。",
      "草木经霜落，琪花当晚妍。",
      "岚气袭裾上，晴光媚眼前。",
      "浩歌众山和，谷响群鸟喧。",
      "酣饮澹忘醉，采采芳杜搴。",
      "恣游慰夙志，含毫述短篇。"
    ]
  },
  {
    "id": "e647d10fdce6715cfa1b2bda55110789",
    "title": "会仙岩在山之绝顶",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "我闻白石山，其曲通勾漏。上有最高峰，云霞障其岫。",
      "攀萝历险不能跻其巅，丹梯百级悬藤挂树边。一上一回气欲绝而辄止，安得此身直抵摩苍天。",
      "丹书秘笈不能见，遥睇星辰布宫殿。俯视山河大地中，须弥芥子浮乡县。",
      "曾陟罗浮日观峰，峰头紫气多鸿蒙。会仙岩畔涛生耳，三更咿喔闻天风。",
      "吹笙子晋今何在，徒望仙岩群仙会。汉武秦王不可知，桑田几变成沧海。"
    ]
  },
  {
    "id": "e647d10fdce6715c575dfeb37e55521b",
    "title": "赠张羽人",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "知子有道气，十年住兹山。",
      "鹤影花阴舞，松门日上关。",
      "青童供点墨，丹砂驻颓颜。",
      "坐对青溪水，玄谈忘去还。"
    ]
  },
  {
    "id": "e647d10fdce6715cf3c19155a875233c",
    "title": "游三石室",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "君不见西粤三洞天，都峤白石俱相连。平川突出起勾漏，千岩万洞如蜲蜒。",
      "烟云咫尺藏变态，丹书宝篆知何在。怪石岑崟骑不行，斜穿小径蓬蒿碍。",
      "前山耸拔势峥嵘，峰腰半作波涛声。久雨溪流成巨浸，听之使我心魂惊。",
      "侧向林中闻虎吼，丹成或使青龙守。葛令不曾岭外来，那得此中开户牖。",
      "户牖直与天门通，三山海上转蒙蒙。乘舟弱水何时度，徒看日出扶桑东。",
      "西来诸山多岚气，白昼霞光馀此地。冢上年年黄蝶飞，云中烨烨青鸾起。",
      "我欲乘之何处求，遥城层阙杳难游。为问清歌饮美酒，何如邓岳使人留。"
    ]
  },
  {
    "id": "e647d10fdce6715c58a468cd2e78d2f0",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "志士悲日短，劳人苦日长。",
      "譬彼沟中水，惜此薤上霜。",
      "胡鹰矫雨雪，越鸟思南翔。",
      "物理固有托，东西安可量。",
      "愿言繁华子，毋为老大伤。"
    ]
  },
  {
    "id": "e647d10fdce6715c58a468cdb7b1448d",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "磊磊山上柏，郁郁覆兰英。",
      "岂无垂天干，荫彼径尺茎。",
      "疾风飙劲雪，百草皆凋零。",
      "柏为岁寒秀，兰以无人馨。",
      "山高易呼远，水浅难为清。",
      "人生天地间，畴不惜令名。",
      "未辨沧浪色，焉能濯吾缨。"
    ]
  },
  {
    "id": "e647d10fdce6715c58a468cd1914198d",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "越王有高台，上与浮云匹。",
      "高视俯沧溟，绮窗丽朝日。",
      "大壑生悲风，四野多萧瑟。",
      "登高览平原，乾坤杳无极。",
      "伯图委尘埃，悲歌亦可及。"
    ]
  },
  {
    "id": "e647d10fdce6715c58a468cd61d167c7",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乖疑起恩爱，仇寇敌周亲。",
      "中怀难久恃，念子非一身。",
      "朝为胶与漆，倏忽胡若秦。",
      "欲缔终始交，殊非要路津。",
      "何当穷巷子，坎坷独酸辛。"
    ]
  },
  {
    "id": "e647d10fdce6715c58a468cd96a88dde",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "昭昭素秋景，明月照庭帏。",
      "揽衣不能寐，起视星斗辉。",
      "促织鸣东壁，声响一何悲。",
      "感彼物情苦，为子惜良时。",
      "弹琴彻永夜，可以喻中怀。",
      "听者徒知曲，焉能聆其哀。",
      "此曲终且秘，悠悠当告谁。"
    ]
  },
  {
    "id": "e647d10fdce6715c58a468cd44b86e4c",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "生平少年时，轻薄事交游。",
      "宴客高堂上，丰膳倾庶羞。",
      "欢娱未终极，寒暑忽已周。",
      "黄金百镒尽，常怀资用忧。",
      "盛年不可再，焉能保蜉蝣。",
      "寥寥断金者，薄终谊所尤。"
    ]
  },
  {
    "id": "e647d10fdce6715c58a468cd31a21a5d",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "朱楼二八女，金翠何盛妆。",
      "淑德求令配，曾觐君子光。",
      "风波一失所，各在天一方。",
      "昔为鸳与鸯，今为参与商。",
      "欲飞无比翼，欲济河无梁。",
      "仰视浮云回，聚散徒悲伤。",
      "下观溪涧水，一泻成汪洋。",
      "嘉会难再遇，何以慰中肠。"
    ]
  },
  {
    "id": "e647d10fdce6715c58a468cd9687a897",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "悠悠念征路，携手河之湄。",
      "徘佪不忍别，仰视夜何其。",
      "非忧参商感，但惜日月驰。",
      "君当重自爱，毋为别泪滋。"
    ]
  },
  {
    "id": "e647d10fdce6715c58a468cdccf5521d",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "美哉梧桐树，盘郁南岳巅。",
      "修条临南仞，拂盖摩苍天。",
      "傲淩霜雪色，俟彼凤与鸾。",
      "材可调琴瑟，器成张丝弦。",
      "牙旷倘未遘，妙曲何由宣。"
    ]
  },
  {
    "id": "e647d10fdce6715c58a468cd42205622",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "自保良不易，和光诚独难。",
      "城市多豺虎，平居有波澜。",
      "心似九疑曲，那能见眉端。",
      "踯躅悲侪侣，世人宁与欢。",
      "君子慎厥始，小人丛忧患。",
      "去去勿复道，虚舟以自安。"
    ]
  },
  {
    "id": "e647d10fdce6715c58a468cdb2832726",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "相逢狭邪间，下马正踌躇。",
      "辍言叙名姓，问君焉所如。",
      "淳朴久以散，名利迭相驱。",
      "田窦堂常满，翟公门已虚。",
      "大道无停轨，穷乡必回车。",
      "久不闻此论，与子立斯须。"
    ]
  },
  {
    "id": "e647d10fdce6715c58a468cd5e40b5a9",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "君平既弃世，庄周复达生。",
      "古今无异辙，万物同一情。",
      "六龙非我驾，安能到蓬瀛。",
      "卓哉此二子，千秋保令名。"
    ]
  },
  {
    "id": "e647d10fdce6715c58a468cd29f95d5a",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "闲步出东门，登高望北郭。",
      "白杨何萧萧，寒风震丘泽。",
      "古墓垒高原，新阡遍山壑。",
      "下有千秋人，贵贱同漂泊。",
      "生前斗酒欢，那知夜台乐。"
    ]
  },
  {
    "id": "e647d10fdce6715c58a468cd454832c8",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "东邻有织妇，机杼不停声。",
      "沉吟自中夜，但求纨素成。",
      "上锦绣鸳鸯，宛似双栖情。",
      "裁将寄远道，泪为今夜盈。",
      "妾身那自保，飘若浊水萍。",
      "谁堪别离此，春华一以零。",
      "朝游潇湘沚，夕梦卢龙城。",
      "容辉苟自照，莫惜从远征。"
    ]
  },
  {
    "id": "e647d10fdce6715c58a468cd5887de80",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "海风吹腥膻，秽气满原野。",
      "行子寒无衣，夜宿长城下。",
      "胡笳不断哀，听之泪盈把。",
      "战气夺九边，空嗟俦侣寡。"
    ]
  },
  {
    "id": "e647d10fdce6715c58a468cd039324d7",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "海水不可竭，泰山不可移。",
      "天道有终始，人道无委蛇。",
      "谁能长羽翼，直上跨云螭。",
      "我生百年内，泡电将安之。",
      "凤凰翥千仞，斥鴳巢一枝。",
      "区区曲绳士，徒为达者嗤。"
    ]
  },
  {
    "id": "e647d10fdce6715c58a468cdc3dbd39b",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "忽忽岁云暮，农夫罢耕作。",
      "蟪蛄多悲鸣，斗酒聊为乐。",
      "客从远方来，遗我双白鹤。",
      "矫翼吭云霄，不能事丘壑。"
    ]
  },
  {
    "id": "e647d10fdce6715c58a468cd994ca620",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "南尽大海涯，北走邯郸道。",
      "壮士怀四方，一身宁自保。",
      "挥剑沙漠间，千金市騕袅。",
      "红颜能几时，常恐秋露蚤。",
      "努力事明君，葵藿以为饱。"
    ]
  },
  {
    "id": "e647d10fdce6715c58a468cdcc43815a",
    "title": "杂诗十九首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "浮云千里蔽，霜雪满山阿。",
      "我友同门子，中宵乐弦歌。",
      "齐讴与赵女，妙曲夺韩娥。",
      "得意一石尽，不惜朱颜酡。",
      "高车满庐巷，冠盖相嵯峨。",
      "致身附青云，赫奕云谁多。",
      "自弃胶漆固，同游昔若何。"
    ]
  },
  {
    "id": "e647d10fdce6715c8072b65c5578525a",
    "title": "咏史",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "世道两相丧，道与世污隆。",
      "显晦各有定，何用关穷通。",
      "大圣戒失时，从事难为工。",
      "仲连执高节，坐却帝秦功。",
      "相如双白璧，入楚遂成纵。",
      "范雎羁旅客，一朝举国从。",
      "苟为万乘器，何用根抵容。"
    ]
  },
  {
    "id": "e647d10fdce6715c2b7ee87e2bd3cfea",
    "title": "答陈仲慈叔慈兄弟见讯",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "隐居清溪上，小结长林亭。",
      "开窗望远岫，夜闻栖乌鸣。",
      "行吟聊散发，临流濯长缨。",
      "感物兴嗟叹，愁与病交并。",
      "缠绵虚岁月，颜容瘁且零。",
      "夙昔二三子，隔若参商星。",
      "非君情谊笃，寄远难为情。",
      "缱绻思良友，中怀涕泪零。",
      "是用感明德，薄言申微诚。"
    ]
  },
  {
    "id": "e647d10fdce6715c253c7230fa68104e",
    "title": "题漓山图寄寿张京兆羽王先生",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "群峰挺西粤，漓山最峥嵘。",
      "桂水襟其侧，东汇入沧溟。",
      "瞻彼山且高，俯彼水且清。",
      "高清杳难及，谁藏吏隐名。",
      "山以振其衣，水以濯其缨。",
      "卜筑岩栖胜，开窗听泉鸣。",
      "和之以归鸟，高调等箫笙。",
      "左袖挹浮丘，右手招广成。",
      "晨饮芳兰露，暮掇紫芝英。",
      "蚤谢樊丘辈，已得觅仙灵。",
      "顾余抱微尚，恨不会盖倾。",
      "薄言申至理，聊寄中心诚。"
    ]
  },
  {
    "id": "e647d10fdce6715c87d13a7471697d54",
    "title": "送别傅贞甫纯甫二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "素秋何萧萧，北风吹野草。",
      "四壁寒蛩鸣，窗前明月皎。",
      "明月尚在床，游子怀远道。",
      "晨起视众星，临岐苦别早。",
      "为乐当及时，颜容易凋老。"
    ]
  },
  {
    "id": "e647d10fdce6715c87d13a74e26938a8",
    "title": "送别傅贞甫纯甫二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "黄鹄求双飞，千里鸣其匹。",
      "胡马厉北风，踯躅悲相失。",
      "何况同心人，分飞各南北。",
      "携酒上河梁，纵饮无颜色。",
      "行矣此二子，勖哉崇明德。"
    ]
  },
  {
    "id": "e647d10fdce6715c445e05e21ec80750",
    "title": "病中答蔡德舆见讯",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "大火自炎烁，日行从南陆。",
      "亭毒翳重阴，群卉望德泽。",
      "松柏寄潜溪，枳棘巢鸾鷟。",
      "鸣蝉当户响，浮云蔽飞阁。",
      "挥手谢世人，微躯何所托。",
      "披褐当轻裘，藜藿可充腹。",
      "所亲蔡德舆，遗我一尺牍。",
      "上以写相思，下以勉所学。",
      "情与天云齐，厚自可风薄。",
      "顾我泣刖人，凭君证奇璞。",
      "引领穗城南，欲往车无轴。",
      "聊用申微章，那能罄衷曲。"
    ]
  },
  {
    "id": "e647d10fdce6715c64eefeee34e054b6",
    "title": "秋日同高修甫张仲朋刘觐国集蔡德舆斋中得金字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "羲节弭西陆，素秋何萧森。",
      "凉风起天末，飘飘吹我襟。",
      "杖策城南隅，访君聊停骖。",
      "绕径植修竹，参差盖重阴。",
      "啼鸟迭相和，流水漱玉音。",
      "高会君子室，酌醴咽中林。",
      "伫目睇天地，浩歌复长吟。",
      "河清安可俟，淹忽成古今。",
      "聚散有时易，岂得长相寻。",
      "愿言二三子，结交比断金。"
    ]
  },
  {
    "id": "e647d10fdce6715cd8114fb972faeca4",
    "title": "岑克名挽歌二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "形为我生累，我为此生忧。",
      "追念驱驹隙，聊从秉烛游。",
      "宴会君子室，齐歌杂洛讴。",
      "朱华不可再，零落归山丘。",
      "服食信可误，不如寄蜉蝣。"
    ]
  },
  {
    "id": "e647d10fdce6715cd8114fb983bd6af1",
    "title": "岑克名挽歌二首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "出世苦不迟，立名苦不蚤。",
      "谁谢朝蕣华，谁种长生草。",
      "彭聃不计年，殇子称寿考。",
      "屈伸自有时，大笑天地老。",
      "生死徒尔为，荣名长相宝。"
    ]
  },
  {
    "id": "e647d10fdce6715cec09306c646e34b1",
    "title": "丁大参右武还豫章录别五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "盛年不可再，嘉会岂可常。",
      "天地若蘧庐，寿命如朝霜。",
      "乍作萍梗合，忽为参与商。",
      "郡人驱马送，载酒河之梁。",
      "丝竹岂不洽，客饯宁尽觞。",
      "有怀不能道，晤促别日长。"
    ]
  },
  {
    "id": "e647d10fdce6715cec09306c8ad6d89b",
    "title": "丁大参右武还豫章录别五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "斥鴳栖梧桐，凤凰止枌榆。",
      "燕石燕清庙，卞璞久见虚。",
      "苍蝇玷白黑，巧佞间亲疏。",
      "念彼古今理，我怀郁以纡。",
      "郁纡不足问，税驾归吾庐。"
    ]
  },
  {
    "id": "e647d10fdce6715cec09306caefb2426",
    "title": "丁大参右武还豫章录别五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "别离怅恨恨，弃捐勿复陈。",
      "丈夫志四海，胡越犹比邻。",
      "羽书日夕至，王事戒逡巡。",
      "胡缨缦束带，兜鍪易朝绅。",
      "铅刀贵一割，宁辞酸与辛。",
      "愿言加餐饭，保此封侯身。"
    ]
  },
  {
    "id": "e647d10fdce6715cec09306c9ae2bc49",
    "title": "丁大参右武还豫章录别五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "粤台高且广，夹道交朱轮。",
      "闲游贵公子，开户咽嘉宾。",
      "坐君虚左席，金石杂迭陈。",
      "吴讴与越唱，列席罗庶珍。",
      "乐饮不算觞，那卜夜与晨。",
      "蓬生藋苇巷，谁念坎坷人。",
      "为缺一尊酒，叙此平生亲。"
    ]
  },
  {
    "id": "e647d10fdce6715cec09306c023e3554",
    "title": "丁大参右武还豫章录别五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "厉风起天末，寒日照高岑。",
      "扁舟适万里，江湖阻且深。",
      "鹿麋思野草，越鸟巢故林。",
      "袛役事五岭，徘徊自哀吟。",
      "生当远离别，悠悠伤我心。",
      "愿托晨风去，朝夕寄徽音。"
    ]
  },
  {
    "id": "e647d10fdce6715cfc57c54fda31da43",
    "title": "关山月戏呈贞甫",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "妾本深闺女，嫁为荡子妻。",
      "荡子轻别离，跃马东西之。",
      "山月为君缺，妾心为长思。",
      "山月有弦望，君行无返期。",
      "君情虽自在，妾貌能几时。",
      "芳草催春绿，垂杨待雨丝。",
      "鸳鸯兰渚戏，翡翠锦屏飞。",
      "但知陌上好，不照闺中悲。",
      "他人丝结带，贱妾布为缡。",
      "他人玉作钗，贱妾为璂丝。",
      "丝既有时绝，玉亦有时缺。",
      "妾守荆布心，年年待明月。",
      "垂帘不下钩，掩袖啼红颊。",
      "不能伴郎归，何用明向妾。"
    ]
  },
  {
    "id": "e647d10fdce6715c7bb8274f2120dc66",
    "title": "扶胥冬泛",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "束发事搜奇，览观希有遇。",
      "登山寄远情，泛水荡轻趣。",
      "洪浸杳无涯，百川从海注。",
      "柔风漾布帆，一叶横江溯。",
      "低回黄木湾，踯躅冷风御。",
      "旭日渐瞳蒙，远近浮轻雾。",
      "塔影澹寒光，游目堪寄寓。",
      "悠荡豁我心，小憩偕道侣。",
      "严霜舟不前，蛟龙吼风雨。",
      "隐隐落雁溪，泛泛依凫渚。",
      "天地无古今，倏忽奄岁暮。",
      "不见古昔人，尽被名所误。",
      "轻舟恣远游，馀者安足慕。"
    ]
  },
  {
    "id": "e647d10fdce6715cc18af81c30f282cc",
    "title": "酬马伯起",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "西山匿白日，风悽雪以繁。",
      "念兹岁云暮，忧来感无端。",
      "朝华既已萎，百草亦凋残。",
      "顾我同游子，劲节凌岁寒。",
      "俯首事千古，担石聊自安。",
      "大雅久沉没，感君振其澜。",
      "兴至鼓琴瑟，扬徽试一弹。",
      "一弹清商曲，下里难为欢。",
      "愿托钟期侣，知音起长叹。"
    ]
  },
  {
    "id": "e647d10fdce6715c70f86557c4cb4271",
    "title": "寄胡元瑞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "有鸟出丹穴，栖栖东海傍。",
      "九苞孕其秀，五采以为裳。",
      "劲翮凌九霄，云冠夺霞霜。",
      "朝餐梧桐实，暮宿岐山阳。",
      "一鸣中韶护，再鸣中宫商。",
      "凡鸟非其匹，矫首绝大荒。",
      "世无圣人出，何当复翱翔。"
    ]
  },
  {
    "id": "e647d10fdce6715c70f865570c5b5132",
    "title": "寄胡元瑞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "穴处知风暖，海处知风寒。",
      "得失固有定，智愚亦自安。",
      "王风委蔓草，千载无芳兰。",
      "当世得夫子，吾道启迍邅。",
      "衡石有定权，鸟诼安所先。",
      "松柏挺霜秀，众草望冬残。",
      "受命非金石，荣名以自全。",
      "感君珍重意，中怀聊用宣。"
    ]
  },
  {
    "id": "e647d10fdce6715c98fa92c2ef48da2c",
    "title": "题刘子方七星草堂",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "潮阳有奇士，隐居偕好修。",
      "负山依北郭，为圃缘一丘。",
      "白云敞虚阁，水榭枕寒流。",
      "月出清沼上，星斗递沉浮。",
      "七曜当户垂，地偏景逾幽。",
      "挥琴调古曲，散帙事冥搜。",
      "兴至命尊斝，登高酌同俦。",
      "鸿鹄志千里，冥冥安可求。"
    ]
  },
  {
    "id": "e647d10fdce6715ceda3df790035074f",
    "title": "饮酒歌赠邝汉熙",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "公子西池脍有鱼，丈夫北海樽不虚。",
      "相逢潦倒为君醉，狂来宇宙吾曹在。",
      "何处春光不到秋，何物红颜不白头。",
      "浊醪一石琴一曲，据梧相对挥珠玉。"
    ]
  },
  {
    "id": "e647d10fdce6715c5ba0f8a6c3e515b2",
    "title": "浴日亭眺望",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "孤山檗菒海上来，扶桑日拥金银台。洪涛拍天杳无极，黄木湾头绕几回。",
      "千峰万岭凝云雾，何年驱石秦皇路。北望昆仑帝子之朝升，西接罗浮仙人之夜度。",
      "海上徐生去不还，徒令伯迹满空山。气雄直探鼋鼍窟，势巨遥凌虎豹关。",
      "闲来眺望空复尔，碧琅苍翠参差起。折若木之华，揖江滨之珥。",
      "古道蓬莱清且浅，乾坤巨镇皆如此。"
    ]
  },
  {
    "id": "e647d10fdce6715c5c1c05975e277915",
    "title": "访陈贵玄有赠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "美人别我三冬后，相思长在三山口。",
      "风雨凄凉夜不眠，竹箪藤床今在否。",
      "兴来径泛剡溪船，何惜肝肠为君剖。",
      "相过如不尽襟期，何用相思叹别离。",
      "剧语关心应莫问，古来得意几相知。",
      "我今已来君不去，别柳离花满江洳。",
      "男儿事足用三冬，万里云霄在骞举。",
      "人生少年安得常，欲行不行空断肠。",
      "桂棹榜歌何处发，一天明月共苍苍。"
    ]
  },
  {
    "id": "e647d10fdce6715cf0ca4cadb6f741b7",
    "title": "送陈仲慈叔慈兄弟应选入都",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "君不见南海翡翠光五彩，出疆增价逾千倍。又不见合浦双明珠，入都声价重璠玙。",
      "此物有神终自合，时来何但守方隅。伟哉陈氏之二子，腾骧奋辔东南起。",
      "奕世衣冠次第新，不特韦家擅其美。巍巍大父尚书公，立朝廿载陟司空。",
      "司空仲子广文馆，登坛树帜称宗工。广文四子皆贤冑，二龙三凤相先后。",
      "伯季文章蚤擅场，叱咤风云齿方茂。仲慈倜傥有仙才，叔慈技进穿杨手。",
      "题诗自是泣鬼神，毛颖一扫龙蛇走。二仲词林大业成，机云谁敢与争名。",
      "是父固能传是子，何当难弟复难兄。忆同二仲交非薄，无奈风尘泣抱璞。",
      "相怜解有赠酬章，白雪琅琅满高阁。故园昔日数相迟，今日河桥折柳枝。",
      "斗酒酌君驰远道，丈夫宁得恋暌离。兹行天子临轩日，策士新开东阁期。",
      "斌斌文学如云盛，从容歌和柏梁诗。君有子虚赋，献有狗监知。",
      "汉庭方侧席，安叹不同时。此时看花御苑北，词名藉藉满京国。",
      "遇合人间非所难，吾道当令增羽翼。临岐为君歌此曲，越树燕云处处碧。"
    ]
  },
  {
    "id": "e647d10fdce6715c0f5f38d267386745",
    "title": "宝剑篇赠张明府端孟兼乞序小草",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "我闻帝者轩辕氏，韬锋敛锷霞城址。敦容去后久埋光，始得溧阳欧冶子。",
      "欧生铸剑向自殊，恍疑象罔索玄珠。截石云门为锻鍊，鞲镕县寓作洪炉。",
      "镆铘不减龙渊锐，稍辨雌雄或自殊。嗟哉神物难长合，雌雄各已守方隅。",
      "丰城狱里沉埋夕，延津江口夜号呼。张华博物真堪羡，望气占文遂可辨。",
      "一朝向自出尘中，千百年来神物现。欧冶今时异昔时，空带蒯缑无所奇。",
      "贵亦人所骇，贱亦人所痴。贵贱空凭人世口，床头安用黄金为。",
      "平生畏学千人敌，嗜酒犹兼诗瘴癖。白眼何曾为世青，读书万卷将何益。",
      "雅从海内结贤豪，壮志凭凌慕古昔。海阳山下有张君，茂先博物同其伦。",
      "数世承家清白吏，风流文藻众相闻。欧生似附通家后，投分难忘会面亲。",
      "短剑纵能惊世俗，不借张华辩岂真。聊寄长歌歌宝剑，为君乞取七星文。"
    ]
  },
  {
    "id": "e647d10fdce6715cf454cfb20a65fca6",
    "title": "采珠行",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "天倾西北极，地更尽东南。洪涛杳无际，岳立撼前山。",
      "气蒸霞作蜃，珠结露光涵。珠光惨澹浮天末，朗映罗浮山上月。",
      "不羡秦庭有木难，梁王照乘何须发。出疆久与翡翠齐，尺五天高应莫达。",
      "有道今王御紫宸，后宫西子多效颦。□宝香车浮鹤辈，五色流苏绚彩云。",
      "汉武隋杨不复陈。自从静摄昭阳殿，百官罕识君王面。",
      "宁夏初收奏捷功，又报碧蹄空血战。普天无吏尽征诛，数载江南饥疫见。",
      "去年南亩稼初成，良家六郡调西征。男啼女哭关山别，谁当一剑答生平。",
      "今年辄下采珠诏，贵人貂珥出承明。亲捧丝纶尺一牍，长破鲸鲵千万舳。",
      "不教州县苦豺狼，宁忍生灵坐鱼肉。更拥楼船出六洋，颇似龙骧下二蜀。",
      "采珠复采珠，今古意何殊。明主捐琛佩，瓦砾视璠玙。",
      "遗珠弃沧海，谁为泣珊瑚。一朝得遂充筐篚，随方旅进龙颜喜。",
      "秦殿何堪愁翠环，汉宫无乃推簪珥。抱玉宁生卞璞悲，投珠虚拟孟尝耻。",
      "采珠复采珠，何用采珠行。书生感激目前事，寸管聊将颂圣明。",
      "东南民隐殷忧尽，愿得随珠入帝京。"
    ]
  },
  {
    "id": "e647d10fdce6715c66b0955045ffebeb",
    "title": "遂初庐为观察王公赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "我闻匡庐乃在星渚中，叠嶂层岩几万重。香炉倒影三梁石，瀑布斜飞五老峰。",
      "白鹿洞前瑶草拾，苍翠明霞隐朝日。习静偏宜长者车，清幽也是神仙窟。",
      "中有风流王使君，诛茅结胜傍流云。流云不驻千峰色，闲坐推窗静里分。",
      "凌云紫气三千丈，隆隆直逼西京上。出山不减入山时，更悬天际真人想。",
      "年来秉宪越台边，文章吏治岂徒然。五色神羊叱欲走，九苞威凤生联蹁。",
      "登高作赋时挥洒，白雪弥高和弥寡。爱民自得雨随车，爱士宁尊阳鱎者。",
      "中原多难苦疮痍，不似东南民更疲。圣主忧深方眷顾，恐君未得遂初衣。"
    ]
  },
  {
    "id": "e647d10fdce6715ce979c507907fb7b8",
    "title": "送刘道子游闽兼赴其仲兄文学署中",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "俯仰百年内，聚散成蕉鹿。功名富贵等浮云，株守蓬门亦碌碌。",
      "君不见李太白在咸阳，朝朝醉卧美人床。又不见西京太史公，东趋禹穴北崆峒。",
      "人生快意情非一，有酒可饮山可陟。醉来拔剑起放歌，顿令山岳增颜色。",
      "刘生岁杪理巾车，别我明朝将安之。见道七闽山水好，担囊东去采仙芝。",
      "丈夫悬弧志四海，何必乡关恋别离。览胜书奇凭丝笔，倚马万言可立得。",
      "抽思似涌大江涛，庾也清新鲍俊逸。到时共对梅萼春，苜蓿斋头酒百巡。",
      "挥弦试鼓高山调，风尘落落少知音。以君意气薄苍灏，何处逢人不倾倒。",
      "一言得意当千金，大醉宁知天地老。只今世事日已非，如君肮脏古所稀。",
      "小子嘐嘐雅慕古，生平不与世人期。斗酒逢君醉自足，狂言浪笑露肝腹。",
      "兹行不作别离看，为君翻赋游闽曲。"
    ]
  },
  {
    "id": "e647d10fdce6715c1815f1ffe48080c9",
    "title": "结交行",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "请君一曲琴，弹我结交吟。古人结交多白头，今人结交多黄金。",
      "黄金多时强意气，自言贵贱从君死。烹羊设礼咽北堂，鸣钟撞鼓过南里。",
      "南里北堂处处同，誓心曾见指青松。有时失意黄金尽，白日西沉江水东。",
      "对面轻言托朋友，意海心涛几万重。桀纣可贤舜可蹠，是非倏变为今昔。",
      "戈鋋忽见笑谭间，不若幽居采薇食。坐睹张陈反面时，空嗟管鲍徒相识。",
      "人生有酒且须斟，翻云覆雨何纷纷。若问古今交谊事，请君听我结交吟。"
    ]
  },
  {
    "id": "e647d10fdce6715cec2c6d31e37c2485",
    "title": "谢刺史七十一初度",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "君不见万石君家相济美，齐鲁诸儒无所比。又不见德公隐鹿门，有子勋名世代存。",
      "刺史悬车三十载，宁教五马家风在。谢阶玉树倚庭芳，凤毛奋迹胜昭代。",
      "迩来张乐宴洞庭，九转还丹次第成。盘间千宝蟠桃熟，海涌三山菡萏青。",
      "贱子诗成浮大白，为君群致谪仙客。朝拜崆峒广成子，暮揖朱明浮丘伯。"
    ]
  },
  {
    "id": "e647d10fdce6715c176b46517552f6cc",
    "title": "狭客行赠周生",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "家住淮阳边，门临广陵水。潮生乘月沉浮槎，暮去朝来空复尔。",
      "有时或度紫霞桥，有时更出长干里。相逢尽道狭邪游，黄金勒马锦缠头。",
      "挥鞭调笑吴姬醉，荡舸何须问越讴。少小离家三十载，桑田恐已变沧海。",
      "逢人往事不须谭，唯有乾坤双眼在。"
    ]
  },
  {
    "id": "e647d10fdce6715c6e352fa0e787bfc3",
    "title": "赋得掌上珠赠黎缜之举子",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "南海何来产夜光，木难火树齐相当。",
      "蕊宫朗映珊瑚色，金阙银台气郁苍。",
      "自接仙郎掌上舞，四筵宾客争环睹。",
      "盘中错落满星辰，风雨云霄能步武。",
      "望来灿烂五神州，清庙明堂冠上头。",
      "为问连城推十五，何如合璧报隋侯。"
    ]
  },
  {
    "id": "e647d10fdce6715c3f02cb8e1e371dcc",
    "title": "赠瞿睿夫",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "先生海内文章伯，奔雷驱电争霹雳。",
      "胸次能包震旦图，意气兼吞云梦泽。",
      "权衡万古有低昂，鞭笞四海咸辟易。",
      "高名一日满中州，贞心傲骨凌千秋。",
      "腹中嗜古过玄晏，架上藏书胜邺侯。",
      "挥毫万纸俱立尽，白璧黄金莫与酬。",
      "手持三尺莲花铁，谭笑当年霏玉雪。",
      "大鹏虽已徙南溟，羞向侯门事干谒。",
      "白眼能空世上人，肮脏何堪嚼水蘖。",
      "徒教薄命妒娥眉，道旁豺虎相撑持。",
      "青天乍失白日暗，魑魅纷腾蛟蜮欺。",
      "往欲叩阍阍者怒，长谣空自叹孤儿。",
      "短褐萧萧发覆额，报仇欲作吴宫客。",
      "文章忠孝两无伦，上书乞米长安陌。",
      "酸鼻徒惊俗吏筵，石父沉冤宁与白。",
      "交因东海屠先生，感激情深气大横。",
      "解剑欲将酬刺士，报书聊为讼公卿。",
      "吴狱邹阳初见释，皂帽藤冠入楚行。",
      "楚中往事数屈宋，离骚留与词人诵。",
      "江芷蘼芜荐异香，渔父江潭相伯仲。",
      "潇湘秋月笼轻烟，领取扁舟湘浦弄。",
      "自从著作掩柴扉，众人欲杀怜者稀。",
      "未能东海来求药，暂向西山学采薇。",
      "韬光埋照名宁灭，玉折兰凋事已非。",
      "近日探奇趋百粤，委宛还堪穷禹穴。",
      "闭户研精订杀青，溽暑炎方增病骨。",
      "门下虽多问字俦，座上宁堪容俗客。",
      "嗟余本是泥涂人，壮岁差能悟斫轮。",
      "意气相逢肝胆立，平生不作侯门宾。",
      "藤杖竹冠怀半刺，自述通家两世亲。",
      "小子谬承尊上座，片语因君遂许可。",
      "执辔何当下市门，千秋高谊归虚左。",
      "定交倾盖已忘年，应酬沓遝何为者。",
      "自昔高谈席上珍，道在龙蛇各冇神。",
      "宇宙虽宽双眼在，英雄岂作蓬蒿伦。",
      "顾我从旁觉形秽，么么之言何足陈。"
    ]
  },
  {
    "id": "e647d10fdce6715c2175094f11819819",
    "title": "督学陈公父母偕寿诗",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "朝陟罗浮顶，暮登紫帽峰。紫帽峰中何所有，青天独削金芙蓉。",
      "长眉隐者修仙躅，致书天姥怀金粟。云冠霜帙遍藤罗，霞标玉笈盈幽谷。",
      "陈翁餐液驻其间，谪自仙人第一班。披裳时见笼烟雾，拂袖时闻响佩环。",
      "都门解组辞文学，耆年遂得还初服。偕隐梁鸿更有妻，入山弘景寻真乐。",
      "有儿千里名家驹，下笔如探骊龙珠。二十明经拾青紫，三十作赋为大夫。",
      "北山榆栎纷如许，何似南山乔与梓。抽书几载奉兰台，东南竹箭今专美。",
      "朱颜丹辇映华簪，文章已便粤青襟。孙阳不少千金顾，相马宁酬骏骨心。",
      "东海曾见桃三熟，瑶池清奏钧天曲。文星高粲婺星光，长生何用华封祝。",
      "鸠杖鱼轩次第新，年年恩宠拜枫宸。陈姥秀笄六珈贵，重封偕老颜如春。",
      "朱堂结构开耆寿，我弁振缨向庭牗。鸾歌凤舞乐轩辕，瞻云遥上长生酒。",
      "就中桃李竞千枝，搦管挥毫待赋诗。鲰生未解酬恩意，大块宁忘雨露私。"
    ]
  },
  {
    "id": "e647d10fdce6715c18c5f44fc6866d5c",
    "title": "明月篇",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "长安月，秋来皎皎白如雪。层城乍见隐清辉，高阁曾看几圆缺。",
      "层城高阁倚云霄，万户千门杂管箫。铜龙夜听三更漏，金阙光悬七夕桥。",
      "百子池边凝夜霰，双凤楼中澄素练。秦王小筑合欢宫，汉主恩深昭阳殿。",
      "延年女弟入清凉，侍女宵焚百和香。宠夺汉宫三十六，庭燎无复昔时光。",
      "大道青楼临岸柳，青骢白马章台走。挟弹争趋北杜鹰，高歌宁恨东门狗。",
      "罗衣席地醉氍毹，不惜家藏万斛珠。当场欲买千金笑，得意常倾一石馀。",
      "征夫自戍交河北，雁书断绝无消息。边上塞云长惨淡，闺中秋月寡颜色。",
      "楼头小妇怨箜篌，银丝闲搀玉搔头。不向绮筵送歌舞，偏从蓬户照离愁。",
      "绮筵蓬户无常在，惆怅桑田与沧海。悲欢共斗六千场，圆缺空环一百载。",
      "百年对此叹蹉跎，乌鹊南飞可奈何。江头商妇移船待，湖上佳人挟瑟过。",
      "此时音管徒聒耳，伤心倏忽韶华里。谁家能驻西江月，谁家能揠东流水。",
      "风光不惜伫幽人，岁岁年年对玉轮。花开但约同心赏，醉态从教俗客嗔。",
      "夏去秋来有代谢，繁华应见如飙尘。"
    ]
  },
  {
    "id": "e647d10fdce6715c7e920bf1a6963db9",
    "title": "夏日同傅明府诸君饮光禄王公飞云洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "郭外园池小有天，朱明洞口相延连。藏真借问谁者是，主人高卧何倏然。",
      "自从上书不得志，拂衣归弄五湖烟。凿泉通径植花竹，结砌诛茅覆短屋。",
      "芙蕖万朵映垂杨，海鸟双飞惊槛鹿。池中命酒泛渔舠，径里呼童秇杞菊。",
      "风物那堪减辋川，忘机亦自藏愚谷。别有幽林小洞居，主人于此长读书。",
      "竹深径密来人少，风静丛阴暑气除。百花争覆池边石，独鹤闲窥竹下厨。",
      "同游半是烟霞客，载酒疑过扬子宅。谭宜松外麈尾悬，棋爱花间子声落。",
      "箫管林中送晚风，尊醪池上邀新月，纤纤似画远山眉。",
      "荡漾波光自浮没，酒徒余本是高阳，曾结词林侠客场。",
      "家无儋石尊常满，箧有诗篇兴未量。似闻高会追趋地，短帽轻衣效楚狂。",
      "有时挥麈谭名理，有时拔剑扬风起。骂坐宁教俗客容，攒眉应为浇磈礧。",
      "胸中感慨不能平，国事仓皇空复尔。平生不入五侯门，今日为君饮醇醴。",
      "欲颂湘潭渔父歌，主人不是终岩阿。欲咏南山白石调，时逢尧舜岂蹉跎。",
      "为君挥毫赋长句，百罚莫惜朱颜酡。昔贤文物俱消尽，今日风流亦永和。"
    ]
  },
  {
    "id": "e647d10fdce6715c7df9cbaecaf6b157",
    "title": "大司马制府陈公以书牍见遗赋谢",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "春风正月李花白，竹径茅檐草一尺。",
      "蓬生自掩蒋公堂，尘满宁知扬子宅。",
      "雀罗门外可谁开，飞涛双鲤致书来。",
      "开缄雪色披云雾，恍惚游龙遍八垓。",
      "蝌蚪欲穷苍颉度，挥毫讵效邯郸步。",
      "太史名垂万古中，腐儒何用寻章句。",
      "鞭弭今当属伐兴，维扬司马大中氶。",
      "世恩班嗣承家学，赋色千秋接广陵。",
      "自从开府来南粤，建牙大纛前茆夺。",
      "酒牛入幕飨材官，缝掖布衣劳折节。",
      "娥眉元妒汉宫人，天远那能叩九阍。",
      "拂衣竟向五湖去，赐环应召股肱臣。",
      "狂言屘屘不足数，公谓欧生可与语。",
      "投桃报我以琼瑶，枯骨复燃在此举。",
      "白狼山下夜光虹，呼鸾道上不相从。",
      "对剑挥毫歌短句，北面长缄托岭鸿。"
    ]
  },
  {
    "id": "e647d10fdce6715cd86eba92a5fe4489",
    "title": "寄答王总戎羽卿",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "征蛮将军天下无，口吸长鲸胆气粗。",
      "挥戈不啻万人敌，引臂能弯五石弧。",
      "肘后黄金大如斗，胸中武库无不有。",
      "西北当关豺虎歼，东南截海鲸鲵走。",
      "望穷剑阁郁岧峣，栈道千层聚百苗。",
      "稍遣偏师捣巢穴，遂将勋业建铜标。",
      "文苑运斤如对敌，申纸万言不费力。",
      "临江酾酒好挥毫，宾从清言相唱迭。",
      "莲花幕府康山人，啸谈吸吐生风云。",
      "但知横槊时称赋，不必营中数论军。",
      "岭南欧子大亡赖，结客中原倾腑肺。",
      "白眼称诗藐世人，偶与山人相逅邂。",
      "山人道我将军前，片语相酬岂枉然。",
      "亲书白羽营中扇，更寄金龟当酒钱。",
      "我怀此谊如苍昊，长笺欲诉酬倾倒。",
      "西望漓山点点青，相思却寄江边草。",
      "侧闻十月湛微霜，星在弧南武曲傍。",
      "将军此时登寿域，部曲材官进寿觞。",
      "狂生遥效南山祝，如圭如璋如金玉。",
      "遐算犹过武卫公，赤松他日还辟谷。",
      "黄石应传定世符，胸包云梦气吞胡。",
      "形绘麒麟冠百代，征蛮将军天下无。"
    ]
  },
  {
    "id": "e647d10fdce6715c32a409093ed6f1dd",
    "title": "忆昔行送社人李伯襄北上",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "忆昔相逢五穗石，君年十五发覆额。我才弱冠长三年，桥门奋翅欢同藉。",
      "握手还期尔汝交，粤王台下共诛茆。开社自裁灵运赋，闭门宁解子云嘲。",
      "竹下棋枰花下酒，狂歌浪谑无不有。风雨孤灯半榻连，奇文疑义相分剖。",
      "侧目徒看世人儿，抗风追雅为襟期。浮名惨淡成何用，与君非复少年时。",
      "北堂萱草一朝折，叩地呼天泪如血。况复南山椿树摧，教人匍匐肠几绝。",
      "君住铁城西，余亦家清溪。沧江阻隔百馀里，目断王孙草正萋。",
      "君来吊我苫块上，此时无言但稽颡。语语肝肠独见君，至今怀抱成苍莽。",
      "别去秋风一叶飘，看君振羽起云霄。威凤朝阳双翮健，老骥昂风千里骄。",
      "文章合作无双价，名数何堪第二也。陵阳旧璞识者希，郢里新词和应寡。",
      "羡君襟怀何卓荦，羡君高谈何岳岳。一鼓能登大将坛，片言定折充宗角。",
      "此时君读中秘书，此时著作盈石渠。只寻观里巢鳷鹊，何意江头问鲤鱼。",
      "功名富贵人应有，丈夫穷达须能守。今日尊前一送君，问君能忆昔年否。"
    ]
  },
  {
    "id": "e647d10fdce6715c1b60f81cc5e9c6e8",
    "title": "奉邀张孟奇使君偕邓伯乔李烟客梁非馨集竹素山房辱惠长篇赋答一首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "欧生少小何狂痴，双眼如电光陆离。十五上书为弟子，下帷始解学吾伊。",
      "羞效世儒守章句，网罗泛涉古文词。性好结交兼任侠，鲜车丽服相矜奇。",
      "千金到手顷刻尽，十载踉当无立锥。有田不耕凭寸管，广厦不住巢一枝。",
      "文章难饱便便腹，十朝九日烟无炊。原宪之裳东郭履，出门两足不能驰。",
      "况多面瘢与血孔，将无痼疾等疮痍。世人相见皆欲走，嗜痂能得几相知。",
      "欧生仰天长大笑，英雄可令困如斯。购得奇书将万卷，目不停阅手常披。",
      "客到高谈雄四座，无酒还须便典衣。西邻欲骂东邻怪，笑杀纷纷世上儿。",
      "尔来避盗入城市，数椂新盖俱茅茨。窗静只堪邀月色，庭空生怕寒风吹。",
      "巷僻径深人到少，二三同调相追随。西园张公浮丘伯，博雅才名世所稀。",
      "登坛虎视执牛耳，曹刘沈宋任鞭笞。相慕十年未识面，入林把臂来何迟。",
      "邓生治具余治酒，相留竟日醉东篱。不鸣弦管不徵伎，不呼卢雉不弹棋。",
      "留欢亦复无鸡黍，盘里精盐煮蕨薇。三城杳杳繁车马，华堂高咽烹鲜肥。",
      "张公掉头不肯顾，张公此来欲何为。细语玄言促膝坐，古今商榷真纚纚。",
      "秘文疑字无不订，酒酣耳热或谈诗。上穷仓颉下掌故，一日千秋正在兹。",
      "禁城已闻更漏下，微微月色送将归。诘朝使者持尺素，已就长歌黄绢辞。",
      "言言剖露真肝胆，使我读之惊且疑。茫茫宇宙谁知己，得公一顾决雄雌。",
      "千人之诺不如一士谔，一狐之腋胜于千羊皮。富贵繁华有凋谢，西园张公真我师。"
    ]
  },
  {
    "id": "e647d10fdce6715cf5fed75f8fcebccc",
    "title": "送社人何龙友入试春官",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "何龙友，真吾友。忆昔赵氏园，与君初握手。我年二十馀，君龄未十九。",
      "君发与眉齐，我髯已盈口。同是贤书溢额人，我为龙尾君龙首。",
      "乡较年来各冠军，君怀良璧逢时剖。丙午场中听鹿鸣，疋马长安陌上走。",
      "我致君书数万言，因附青云垂不朽。蹭蹬寒窗过十年，剩却蓝衫几欲穿。",
      "陷贼归来无寸土，一身骨立徒萧然。宗戚乡闾不复顾，云霄旧游谁见怜。",
      "感君高谊难为匹，逢人偏把项斯传。朱提浊酒时相继，片言直当九鼎系。",
      "摇指悠悠陌上人，友生安得如兄弟。君今砥柱障狂澜，小人非敢私怀惠。",
      "北风十月凉飕飕，送君明光去谒帝。东方奏牍盈三千，胪唱乡云居上第。",
      "有时选读中秘书，侍咽柏梁多应制。春风陌上马如飞，长安索书循旧例。",
      "知君草圣已登坛，笔阵一扫龙蛇势。君不见社中李伯襄，双翼云霄起雁行。",
      "诗名已满都人耳，闲来休沐寄江乡。首唱较君输一着，君应接武滩前黄。",
      "同时翰苑四五辈，衣冠近独盛炎荒。丈夫致身苦不早，富贵功名如露草。",
      "得时须及会风云，人有荣名堪自宝。世间不朽惟其三，虚羡眼前常美好。",
      "白日西逝黄河东，倏忽少年成丑老。伸纸挥毫此送君，别离郁郁抒怀抱。",
      "河桥有酒且尽欢，莫使朱颜易枯槁。"
    ]
  },
  {
    "id": "e647d10fdce6715c14dc68f33eb48433",
    "title": "人日图南楼社集因睹张文献公遗像分得连字",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "极浦晴山色，高楼澹夕烟。",
      "不缘人日好，那更和新篇。",
      "想像三朝里，词华百粤先。",
      "当歌宁感慨，把酒但流连。",
      "欲将金鉴去，聊共祝尧年。"
    ]
  },
  {
    "id": "e647d10fdce6715c216dcdc426d576b1",
    "title": "游仙诗五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "平生志寥廓，所思三神山。",
      "屃屃奠巨鳌，六龙镇潜渊。",
      "蓬莱倏浮海，高峙摩苍天。",
      "玄都与閟阙，乃在县宇间。",
      "五色多异鸟，文彩相翩翩。",
      "琪花间瑶草，四时呈鲜妍。",
      "采之服饵食，可以驻颓颜。",
      "幽宫产赤土，九转炼金丹。",
      "乘鸾驾云螭，白日生羽翰。",
      "寄言谢汉武，何处求神仙。"
    ]
  },
  {
    "id": "e647d10fdce6715c216dcdc4881f16e6",
    "title": "游仙诗五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "崚嶒四百峰，周回五百里。",
      "中多阆风人，幽岩借栖止。",
      "左揖灵芝翁，右招子华子。",
      "葛令进丹砂，轩辕赴诏旨。",
      "仙驭时往来，烟霞生洞里。",
      "月明宴瑶京，音乐夜盈耳。",
      "沆瀣进瑶浆，不在甘与旨。",
      "笑彼攀龙人，腥膻徒为尔。"
    ]
  },
  {
    "id": "e647d10fdce6715c216dcdc40731e5fc",
    "title": "游仙诗五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "天清月明夜，佳人入梦来。",
      "颜色都且丽，轻衣绝尘埃。",
      "随风送奇香，飘飘透我怀。",
      "晤言用握手，扬辞诙且谐。",
      "邀我玉女峰，坐我铁桥隈。",
      "饮我神湖水，进我白玉杯。",
      "仙凡不久处，倏忽隔蓬莱。",
      "安得长生药，千年当复来。"
    ]
  },
  {
    "id": "e647d10fdce6715c216dcdc4d8e86929",
    "title": "游仙诗五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "远望登高峰，餐霞思幽室。",
      "夜半闻天鸡，坐观沧海日。",
      "奇幻不可常，寸灵难殚述。",
      "上界覆青莲，峰峦多兀突。",
      "怪石敞为楼，池水清且密。",
      "复道多逶迤，层城隔吴越。",
      "壁峭不可攀，循崖如股栗。",
      "凄然多悲风，安得邹生律。"
    ]
  },
  {
    "id": "e647d10fdce6715c216dcdc47e4a3f30",
    "title": "游仙诗五首",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "晦明有代谢，盈缺相始终。",
      "睹物嗟往事，悲来感无穷。",
      "巢居不可寒，海处难为风。",
      "饵颜无异术，安得长如童。",
      "白日倏西迈，兹意成悾惚。",
      "神驰阆风苑，兴在神山中。",
      "玄鹤一以驭，青禽来相从。",
      "云霄下缝节，命我驾六龙。",
      "一朝辞世氛，直到蓬莱宫。"
    ]
  },
  {
    "id": "e647d10fdce6715c64cd7ec730bf35b7",
    "title": "石洞谒叶化父先生祠",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "昔闻岩洞奇，乃在兹山麓。",
      "巨石垒作门，涂概结为屋。",
      "天巧既有馀，人事岂不足。",
      "天畔闻风涛，行边翳花竹。",
      "苔古云自封，林深径乃曲。",
      "洗耳有清泉，聆音如漱玉。",
      "昔有大隐人，于此卧空谷。",
      "九还炼未成，五车应可读。",
      "身在朝野间，名岂世途局。",
      "欲勒北山文，谁知西州哭。",
      "怅然怀千秋，到此豁心目。"
    ]
  },
  {
    "id": "e647d10fdce6715c3226ec7483ca0489",
    "title": "入水帘洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "兹山有神湖，众水于此蓄。",
      "瀑挂若联珠，涓鸣如喷玉。",
      "饮之爽人怀，挹以濯吾足。",
      "不辨仙与凡，蓬莱隔天竺。"
    ]
  },
  {
    "id": "e647d10fdce6715c1dd3e9cde9e3c086",
    "title": "雨中曾炼师携酒同景文伯文元珍伯乔烟客饮黄龙洞",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "乱石郁嵯峨，两山相对峙。",
      "上有孤青峰，下临天华址。",
      "甘露湛亭芬，翠盖随风起。",
      "草木翳蓊蒙，登陟碍綦履。",
      "乘云腾黄龙，鞭电驾赤鲤。",
      "饵食贮金砂，眺览勒玉趾。",
      "仙迹讵能攀，伯图徒为尔。",
      "谁知天畔涛，飞作涧中水。",
      "素练堪澄怀，清泠可砺齿。",
      "羽客移一尊，笋舆邀数子。",
      "沿崖陟高巅，府视无底止。",
      "侧耳闻罡风，纵目观海市。",
      "只为愁飞廉，不见升蒙汜。",
      "神魂望若摇，蓬莱路应迩。",
      "大醉酬奇游，归途疾于驶。"
    ]
  },
  {
    "id": "e647d10fdce6715ca872beb96a79eedf",
    "title": "见日庵",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "罗浮山与天门通，若木之西扶桑东。",
      "赤轮飙驾出海上，须臾普照大地红。",
      "照见楼台如蜃起，咸池浴罢趋蒙汜。",
      "大千世界有无间，电光明灭俱如此。",
      "此庵恍与飞云齐，俯视山河万象低。",
      "耸身直上云霄去，空中咿喔闻天鸡。"
    ]
  },
  {
    "id": "e647d10fdce6715ca14e8404691cb9d1",
    "title": "飞云顶放歌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "罗山之峰高插天，下围紫翠凌苍烟。",
      "蓬莱一峰浮海至，两山相对参差连。",
      "飞云绝顶罕人迹，弱水迢迢天路隔。",
      "身轻倏忽摩天门，不用侯阳驱电策。",
      "我闻此地多瑶宫，楼台颢气乘鸿蒙。",
      "遍游别殿七十所，道逢丹女与芝童。",
      "我便抠衣向前揖，长跪愿乞丹砂粒。",
      "女童相笑不肯言，导我瑶宫左户入。",
      "身经贝阙几层城，会见群真宴玉京。",
      "群真詈我凡胎重，唐突如何谒太清。",
      "我魂惊悸不能语，遍身只觉汗如雨。",
      "中有庞眉一老翁，列在仙曹为桂父。",
      "说我原从散圣班，天机漏泄堕尘寰。",
      "仙源傥有回头念，玉笈金书可次颁。",
      "忽闻此语如痴梦，但记丹经口中诵。",
      "顷刻群真罢宴归，觉来云锁深岩洞。",
      "乃知仙路元非遥，流水桃花过铁桥。",
      "云静天清如此夜，恍惚空中听玉箫。",
      "回看下界须臾景，目前山水俱泡影。",
      "何以身游天府间，下山明月松风冷。"
    ]
  },
  {
    "id": "e647d10fdce6715c88aa1c3b52f9a82a",
    "title": "月夜听邻舟美人琵琶同梁元珍李烟客赋",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "江烟接素秋，乘夜荡轻舟。",
      "霜微叶随落，波平月不流。",
      "相逢似洛浦，乍闻如江洲。",
      "暗忆初停指，错断为凝眸。",
      "心曲凭谁写，凄清或自由。",
      "可怜狂客听，悲吟徒解愁。"
    ]
  },
  {
    "id": "e647d10fdce6715c1a6f9ac12ffbb6d2",
    "title": "明霞篇",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "凉秋九月风飕飕，江澄日净波不流。",
      "向晚渔船泊浅岸，乘凉游客荡轻舟。",
      "须臾海岛日将暮，虞渊返照映江树。",
      "锦绣长空忽乱垂，参差点缀应无数。",
      "初疑蜃气成楼台，又道鲛人室里裁。",
      "昆仑山上散为绮，王母池头进作杯。",
      "别有赤城天外见，紫翠丹房如汉殿。",
      "带月光摇绛女衣，随风飘送桃花片。",
      "绛衣花片杳冥间，蓬莱清浅问三山。",
      "羽士遥空恣轻举，山人服食驻颓颜。",
      "舟中偕游四五子，襟怀谁是烟云侣。",
      "操觚共赋明霞篇，安得风云生翰羽。",
      "我闻谷在朱明峰，山灵咫尺急相从。",
      "今日与君订幽约，莫惜杖屦真人踪。"
    ]
  },
  {
    "id": "e647d10fdce6715cca126b4313179a47",
    "title": "中宿篇送朱少襄入燕",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "君不见中宿峡前飞来寺，十九之峰称福地。浈水徐看两岸流，禺山夹对双屏峙。",
      "古来怪迹此地多，门深树密垂藤萝。洞中只合寻孙恪，石上犹闻想达磨。",
      "五色榴花香复歇，千寻金锁沉还绝。天巧宁能夺物工，地灵应预开人杰。",
      "近日朱生颇好奇，十年飞梦应幽期。寻山不惮登陟远，开凿能穷造化私。",
      "竹里邀僧堪结夏，池边留客频传斝。读书几载不出门，作赋宁推扬与贾。",
      "一朝天子下诏书，雄心直慕承明庐。出山不必作小草，侯门不必曳长裾。",
      "此去长安千万里，功名富贵徒为尔。白首谈经未释褐，高名虚挂人间齿。",
      "丈夫得意自骞腾，有诗可赋山可登。醉舞腰间三尺剑，千秋事业几人曾。",
      "尊酒送君粤南国，春月春花等闲乐。彩笔纵堪题凤凰，故山谁更思猿鹤。"
    ]
  },
  {
    "id": "e647d10fdce6715c78a4bd20bc694a2b",
    "title": "元夕黄伯舆招同关少璋梁羲年族叔原兰族兄羽仲从弟子敬赏玉兰花席上赋玉兰歌",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "柏叶椒花次第开，酒徒词客如云来。主人盘盛白玉馔，五色金丝斗胜裁。",
      "中有玉兰花似雪，迎风含态姿超绝。轻盈似带三湘云，微漾疑窥五夜月。",
      "平生不入里人筵，今日醉君酒十千。皓齿红颜不足羡，白衣苍狗殊堪怜。",
      "莫嗟世界易陷缺，莫笑法轮易旋转。人生何必论兴衰，天地能禁几寒暖。",
      "玉兰朝开绚彩霞，无奈东风三月斜。尊中有酒不能醉，呜呼，不见玉兰花。"
    ]
  },
  {
    "id": "e647d10fdce6715ca3f6f3aded412555",
    "title": "送别何龙友",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "艳艳江上华，郁郁园中草。",
      "垂垂杨柳丝，睆睆鸣春鸟。",
      "容华不可常，但恐秋露早。",
      "物理匪所欢，人宁夸美好。",
      "聚散自有期，麋鹿应难保。",
      "与子为弟兄，高衢各振藻。",
      "徘徊四海间，谁能喻怀抱。",
      "努力爱良时，忧心令人老。",
      "嘉会在千秋，荣名乃至宝。",
      "勖哉同心人，别离勿复道。"
    ]
  },
  {
    "id": "e647d10fdce6715c3ae5fe17af59383d",
    "title": "芙蓉初放歌为万伯文赠妓惊鸿作",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "薰风初拂日，春雨乍收时。浅绿临低岸，深红压小池。",
      "池边红绿应无数，谁似芙蓉罩烟雾。并蒂双开色最新，连枝共结花如故。",
      "娇羞畏试风前妆，婉转难禁雨后狂。三五娟娟悬兔白，高低袅袅斗鸦黄。",
      "鸦黄兔白颜非一，含态含情百媚出。乍解江皋佩后珠，谁凌洛浦波间袜。",
      "使君帐底半愁人，词客尊前微有神。五色榴花难与匹，双开萏菡岂为邻。",
      "鸳鸯晚向临池浴，凤皇朝引将雏曲。迎风巧调歌管清，当窗醉舞腰肢束。",
      "惊乌无意夜还啼，蝴蝶有情去复栖。近水似翻波目媚，远山疑写画眉齐。",
      "千金难买芙蓉色，万树难栽桃李溪。自谓繁华长似昔，自谓恩情朝复夕。",
      "绣帘时见拥朝华，绮阁长应耐秋色。秋色春华如水流，莫学东邻岁暮愁。",
      "花开月白人应赏，花嫩枝红底事羞。世间何事堪匹美，名酒名花相对此。",
      "更有才华擅丽词，今日佳人与才子。"
    ]
  },
  {
    "id": "e647d10fdce6715c55aead0a9dd06ee8",
    "title": "酒中放歌示李四伯襄何三龙友",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "迩来避暑溪上园，云林烟火数家村。别君半载不得面，双鲤江头劳记存。",
      "忽忽秋风渐萧索，扁舟初泊羊城侧。联镳径访结繁轩，话别谈诗浮大白。",
      "诘朝枉造余斋头，同来俱是高阳俦。黄昏秉烛饭粗粝，自谓酣歌夜未休。",
      "村醪未更尽一石，诸子潜逃各纷剧。相逢有酒不能尽，其欢别后相思竟。",
      "何益千笺万纸徒具陈，丈夫意气宁酸辛。未谈身后千秋事，且数尊前眼底人。",
      "合离显晦俱尘土，莫向词坛轻掷旗与鼓。只今年少性好诋前修，慎勿当□赋鹦鹉。"
    ]
  },
  {
    "id": "e647d10fdce6715c46f7178230b61b51",
    "title": "黄昆父携具邀同黎缜之邓伯乔黄元生梁羲年李伯襄李仲伟李良父黄元礼李珏仲龙池社集分赋体得五言古韵得一先",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "素秋严气发，云林澹寒烟。",
      "凉风起木末，景色呈清鲜。",
      "旭日照高岑，方舟溯重渊。",
      "晤言二三子，夙昔相周旋。",
      "招我嘉树荫，濯我清泠泉。",
      "白露湛绿醑，修条杂鸣蝉。",
      "兴至且尽欢，酬唱共缠绵。",
      "玄言恣幽赏，形骸递相捐。",
      "沉酣忘日夕，秋月临溪沿。",
      "佳会难与酬，薄言聊用宣。"
    ]
  },
  {
    "id": "e647d10fdce6715cea23ddaf5a0309b8",
    "title": "奉送孟骧词兄",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "清风起嘉树，旭日映霜林。",
      "亲交酌清醴，集送粤江浔。",
      "欢宴未终极，离恨已沾襟。",
      "盈盈只尺水，非若商与参。",
      "沧波有来鲤，休忘惠好音。",
      "燕台以求骏，马骨享千金。",
      "怀珠握瑜瑾，爱至望弥深。",
      "申章答言别，雕饰以为箴。"
    ]
  },
  {
    "id": "e647d10fdce6715c67028b26db2c34b3",
    "title": "清溪小姑曲",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "欢住湖东，侬住湖西。",
      "门前杨柳，夜夜乌啼。"
    ]
  },
  {
    "id": "e647d10fdce6715cff3ab600b97ff52d",
    "title": "孤鹄篇四章",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "有鸟有鸟，出于琼林。",
      "何以求之，中道酸辛。",
      "朝鸣共雄，惠此好音。",
      "爰居爰止，玄圃之岑。",
      "有鸟有鸟，越生四雏。",
      "虽则四雏，匪我鸣鸒。",
      "漱芳茹实，雍雍瞿瞿。",
      "瞿瞿伊何，邦家之需。",
      "大火既烈，有实其离。",
      "爰启我堂，我樽我罍。",
      "青青子衿，揖让先后。",
      "介我眉寿，饮我□□。",
      "何以献之，玉斗金卮。",
      "何以祝之，松柏为期。",
      "何以颂之，于万斯年，为母是师。"
    ]
  },
  {
    "id": "e647d10fdce6715cd84e5a955b975eb7",
    "title": "有狐四章",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "有狐有狐，出自北门。",
      "匪忧匪虑，虎视狺狺。",
      "岂无孓遗，隔于九阍。",
      "曷其有垣，莫我存也。",
      "有狐有狐，出自熊都。",
      "昊天上帝，宁俾尔殂。",
      "岂无嘉石，畏此简书。",
      "曷其有明，莫我□□。",
      "赫赫奕奕，天子之威。",
      "今我康矣，彼巳氏胡来。",
      "穰穰田野，万国之盈。",
      "今我庶矣，胡山海其有徵。"
    ]
  },
  {
    "id": "e647d10fdce6715c2c31471dc4a25d34",
    "title": "东门四章",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "东门之锦，曷其贝兮。",
      "岂其理哉，无若而口哉。",
      "东门之鸟，曷其鸴兮。",
      "岂其凤哉，无若而斥鴳哉。",
      "毁之来也，予之非也。",
      "人之多言，亦可哀也。",
      "毁之谬也，予之咎也。",
      "人之多言，亦可丑也。"
    ]
  },
  {
    "id": "e647d10fdce6715c87eceab4df0a95d0",
    "title": "寿大中丞总督尚书戴公",
    "authorName": "欧必元",
    "authorId": "e647d10fdce6715ca1afc58c81c650ca",
    "dynasty": "明",
    "content": [
      "于穆我祖，万邦作乂。",
      "绍夏辟夷，功高列帝。",
      "受命于天，不忝厥位。",
      "威播德翔，弥久弥长。",
      "奕世载繁，笃生我皇。",
      "日月如照，君临万邦。",
      "万邦伊何，溢南暨北。",
      "西被流沙，东渐海泽。",
      "后王君公，布列庶职。",
      "南来作镇，御史中丞。",
      "建牙开幕，戎服是膺。",
      "山川鬼神，以莫不宁。",
      "备厥百善，蔚以虎变。",
      "玄泽旁流，仁风潜扇。",
      "绥静宅心，方隅回面。",
      "大火既流，湛以三秋。",
      "甘露泱泱，白云载讴。",
      "天锡难老，为国谟谋。",
      "何以比之，仲山吉甫。",
      "何以颂之，允文允武。",
      "何以祝之，荣垂万古。"
    ]
  }
]