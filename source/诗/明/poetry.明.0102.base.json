[
  {
    "id": "e647d10f9ecb13d9228d27c010066a4a",
    "title": "澄卿罢令后常见过答焉",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "不应山雨夜频过，岂为茅堂隐薜萝。",
      "霄汉几年劳日月，江湖随地足风波。",
      "长沙谪去君恩重，彭泽归来酒债多。",
      "即看才高终濩落，古今贤达总如何。"
    ]
  },
  {
    "id": "e647d10f9ecb13d902338b06b8d2f27d",
    "title": "圣水山月下",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "行寻流水从吾好，卧看青山奈尔何。",
      "永夜松风扫星月，经旬衾枕傍天河。",
      "身闲渐与仙人似，地静频闻山鬼过。",
      "短剑秋深思故国，白云回首万峰多。"
    ]
  },
  {
    "id": "e647d10f9ecb13d9977140ac375846db",
    "title": "追送赵子后以病止龙城寺因寄赵此书",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "扬絮飘花怯远人，荒山古寺阅残春。",
      "他乡惟有前朝柏，得见踌蹰送客身。"
    ]
  },
  {
    "id": "e647d10f9ecb13d9bca43897d2ec3278",
    "title": "衡岳原事",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "扶桑枝上交王父，七凤车前谒羽君。",
      "天遣玉笙谁得弄，时时吹起掌中云。"
    ]
  },
  {
    "id": "e647d10f9ecb13d99befb3efb5f81f86",
    "title": "游玉笥山",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "玉笥开山远，金坛瞰谷重。",
      "灵光流世界，瑞气浑春冬。",
      "险涩千盘磴，参差百转峰。",
      "宿云长抱殿，游鹤不归松。",
      "虎涧泉为雨，鲸楼石作钟。",
      "韭抽尧叶净，桃发汉花浓。",
      "道士随黄犊，仙人驾赤龙。",
      "丹炉七焰灭，琼箓九霞封。",
      "乱竹通飞佩，繁芝碍放筇。",
      "愧为福地客，叨蹑羡门踪。"
    ]
  },
  {
    "id": "e647d10f9ecb13d99dd868a24a7e2d7c",
    "title": "宿山心永乐",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "朝登三仰峰，夕宿山心庵。",
      "久入名山游，蹊径颇尽谙。",
      "始知九曲外，复有南山南。",
      "森邃更险豁，深篁倚烟岚。",
      "沙田稻翼翼，岩桂花毵毵。",
      "疏篱隔鸡犬，朽树藏蜂蚕。",
      "尝传武陵源，傍有捕鱼潭。",
      "伐木不到远，却留松与楠。",
      "云光卸秋屦，回首望石龛。",
      "经旬四攀眺，偃息此自堪。",
      "涧芹食转美，草榻卧正酣。",
      "枕中有鸿宝，何必问老聃。",
      "长往来如返，多为世所惭。"
    ]
  },
  {
    "id": "e647d10f9ecb13d988f672c2fabe1616",
    "title": "游太姥石门",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "名山多石门，太姥奇莫状。",
      "想当开辟来，必有万鬼匠。",
      "大石架不如，小石巧相放。",
      "乍看怖欲堕，谛视极牢壮。",
      "一夫过仅容，云至不能让。",
      "初从俯身入，栈级屡下上。",
      "天窗漏日微，龙井滴泉旺。",
      "□□展复光，九门递趋向。",
      "出门见石峰，秀色九天望。",
      "一削倒地平，匪特取屏障。",
      "霞古荡幽痕，真骨固无恙。",
      "老树多生芝，幽潭亦成浪。",
      "好鸟时出游，于人每相撞。",
      "如知东方生，图记语非妄。",
      "斯游满深衷，何以答神贶。"
    ]
  },
  {
    "id": "e647d10f9ecb13d9562dd9e6eee8efc6",
    "title": "登招山诗",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "招山不放海水过，坐与潮汐争咽喉。",
      "军门鼓角动地远，不觉送我招山头。",
      "风沙冥冥海在下，涛浪滚滚天真浮。",
      "一目可到九万里，寸心遥飞十二洲。",
      "千峰尽处日脚动，百鸟绝飞云色愁。",
      "帆樯散乱点秋叶，蛟龙出没如猕猴。",
      "天门荡久恐将裂，碣石漫过能不柔。",
      "未知尾闾果安在，只见万水皆兼收。",
      "将军教我认绝域，日本西户东琉球。"
    ]
  },
  {
    "id": "e647d10f9ecb13d971669b060afe4432",
    "title": "未至白塔投宿新坪农舍",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "云洞更何许，新坪又一村。",
      "前林露微月，半岭闻惊猿。",
      "野老不避人，篝灯候茅屋。",
      "始笑行路难，百里已三宿。"
    ]
  },
  {
    "id": "e647d10f9ecb13d96342b7a124a0f2c7",
    "title": "感遇",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "峨峨丹丘穴，千仞临骇谷。",
      "攒石象丽宇，飞泉冒灵木。",
      "日月旋其阿，霞雾草间伏。",
      "倏忽冷风飘，珍禽翔踯躅。",
      "仙人浮空下，紫童双玄鹄。",
      "长笑秋兰馨，四体美丰玉。",
      "顾我粲然笑，长跪授秘箓。",
      "其语可得闻，其人谁能逐。",
      "愿为飙车轮，展转竟心曲。"
    ]
  },
  {
    "id": "e647d10f9ecb13d9802a6e208e1d0f27",
    "title": "述游",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "规步无捷径，匏系岂达情。",
      "学稼力云疲，斧藻竟何成。",
      "厌抑居人世，悲哉日月征。",
      "大丙既非我，阴阳成寇兵。",
      "春华感过目，振耀仰贞明。",
      "思假垂天鹏，高峰遗此生。",
      "虎鹿不同游，寒虫岂疑冰。",
      "物性有固然，抑之谁为更。"
    ]
  },
  {
    "id": "e647d10f9ecb13d935cab22841943196",
    "title": "杂诗",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "浮坳岂方舟，食饵非巨鳞。",
      "凤兮不在苞，所贵鸣及辰。",
      "当门兰蕙锄，何况在野芹。",
      "拥肿虽可羞，美材只为薪。",
      "促促岁阴生，感念增苦辛。"
    ]
  },
  {
    "id": "e647d10f9ecb13d924f4378cf48b9b26",
    "title": "我生行",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "我生不死命在仙，从师远岳方来旋。皇天未许斩蛟鳄，腰蟠龙剑徒蹁跹。",
      "尘心洗尽五湖月，意气散作六合烟。朅来人间四十年，布袍高格恼市廛。",
      "羞称岁星谪下土，谁道许令长后贤。漳滨老子旧令尹，几岁相识梅溪边。",
      "歌钟秀水动岂料，大笑箕踞当琼筵。酒酣吴松夸星命，指卿指相大丑妍。",
      "劝我不合甘云泉，玉禾且辍钟山田。吴松吴松听我言。",
      "君不见明时治历四海传，日至岁差过千载，司天观星多失躔。",
      "正德戊寅三月建小大，己巳庚午朔晦迁，毫厘参错缪恐千。",
      "君不见五星宫次本赘牵，尧舜之世实不然。何况迩来星变不似前，撒沙百万赴海死，妖彗三扫谁咎愆。",
      "我命当自造，古人徒可怜。洛闳一行圣皆死，邪律子平巧莫全。",
      "富贵岂真我辈设，鱼鳖要救生人悬。功成便放壶中鹤，会自扶摇上九天。"
    ]
  },
  {
    "id": "e647d10f9ecb13d911a5ae943a76853c",
    "title": "道路古事三首",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "偓佺采药父，松实欲遗尧。",
      "物微不足道，其意亦诚劳。",
      "与君结明信，山岳记久要。",
      "逆耳非谀言，一旦弃下交。",
      "本图朝阳鸣，何意比鸱鸮。",
      "薄终古有明，君子永攸操。",
      "日昃悔冥途，何不作晨朝。"
    ]
  },
  {
    "id": "e647d10f9ecb13d911a5ae94a593820d",
    "title": "道路古事三首",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "乔松生峻岳，修干概青宫。",
      "被蒙栋梁会，斧锯运成风。",
      "翻迹浮江汉，辟易上方供。",
      "斫以公输子，丹漆百千重。",
      "美材施壮丽，通天守高崇。",
      "白茅亦何须，倾根俟卑宫。"
    ]
  },
  {
    "id": "e647d10f9ecb13d911a5ae94d41b6b07",
    "title": "道路古事三首",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "秋气感长门，出门观列星。",
      "东井聚五纬，玄象岂非明。",
      "鸣鹤思晨集，冘晙迅宵征。",
      "徘徊白露下，伤我美人情。",
      "踽踽回空房，彼彗见西方。"
    ]
  },
  {
    "id": "e647d10f9ecb13d9ab371f5913ff4039",
    "title": "赤松咏",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "赤松五千丈，一丈一云生。蛟龙分叶卧，雷雨抱枝鸣。",
      "阴好鹤长在，巢居仙自营。苓须指夕，辅取九丹成。"
    ]
  },
  {
    "id": "e647d10f9ecb13d963354e43d71904e1",
    "title": "月下",
    "authorName": "傅汝舟",
    "authorId": "e647d10f9ecb13d9d1457b72d1457b72",
    "dynasty": "明",
    "content": [
      "月明坐空山，不觉石苔冷。",
      "猿啸摇藤萝，乱我松桂影。"
    ]
  },
  {
    "id": "e647d10f9ed5462603d16089fdac3b5d",
    "title": "登岳阳望洞庭",
    "authorName": "谷宏",
    "authorId": "e647d10f9ed54626d1457b72d1457b72",
    "dynasty": "明",
    "content": [
      "对酒平临百尺阑，洞庭南望楚天宽。",
      "中流雨散君山出，故国风高梦泽寒。",
      "帆挂夕阳鹏际没，波涵遥月镜中看。",
      "登临最易轻轩冕，惆怅沧浪羡钓竿。"
    ]
  },
  {
    "id": "e647d10f9ed54626b425d81f43335e9f",
    "title": "行经华阴",
    "authorName": "谷宏",
    "authorId": "e647d10f9ed54626d1457b72d1457b72",
    "dynasty": "明",
    "content": [
      "云开太华倚三峰，积翠遥连渭水东。",
      "远塞雁声寒雨外，离宫草色暮烟中。",
      "秦关日落行人少，汉畴天阴古戍空。",
      "寂寂武皇巡幸处，祠前木叶起秋风。"
    ]
  },
  {
    "id": "e647d10f9ed63c08a5f0cfd14ceedb80",
    "title": "送唯吾王侍御谪楚",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "嗟君强项素知名，折槛能容荷圣明。",
      "梁苑游麟悲见获，朝阳孤雁辄先鸣。",
      "羁怀恋国倾葵切，短棹浮湘一叶轻。",
      "宣室只今需召对，肯虚前席后苍生。"
    ]
  },
  {
    "id": "e647d10f9ed63c088e822ea761fef550",
    "title": "吴兴署中同顾若溪司空徐龙湾太守赋雪中红梅次二公韵",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "香影孤山句里闻，错因颜色怪东君。",
      "梁园朱箔轻笼月，洛浦霞绡远抹云。",
      "仙梦醉容迷绛帐，汉妆新态妒榴裙。",
      "瑶华天为增奇赏，羌管无劳奏夕曛。"
    ]
  },
  {
    "id": "e647d10f9ed63c088e822ea726ea4ad5",
    "title": "吴兴署中同顾若溪司空徐龙湾太守赋雪中红梅次二公韵",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "名园幽胜喜过从，梅雪佳辰雅会同。",
      "瑞霭纷披云锦树，明霞缭绕岁寒丛。",
      "虚疑梦入桃源里，错忆诗题杏苑中。",
      "自是瑶台春富贵，玉人沉醉倚东风。"
    ]
  },
  {
    "id": "e647d10f9ed63c0899952c388345eb99",
    "title": "飞来寺晚泊",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "飞来古刹是何年，此夕维舟思惘然。",
      "既有胜游供旅兴，况逢知己共清联。",
      "前湾兔色生寒照，古洞猿声搅夜眠。",
      "我亦飞来又飞去，僧钟催发北征船。"
    ]
  },
  {
    "id": "e647d10f9ed63c0872a6099061d7ae1c",
    "title": "赋得七月既望泛舟赤壁",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "赤壁坡仙两度游，赋成白雪映清秋。",
      "当年胜事空流水，此日高情更泛舟。",
      "咽月洞箫声袅袅，横江孤鹤梦悠悠。",
      "一尊乘兴重怀古，那问黄州定粤州。"
    ]
  },
  {
    "id": "e647d10f9ed63c0845dabd6ecfdb6750",
    "title": "怀南园五先生",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "中原文物回天地，洛社风流自古今。",
      "遥忆南园五星聚，漫夸东晋七贤林。",
      "阿谁大雅追唐律，遮莫希音有越吟。",
      "此日浮邱论往事，尊前何必叹升沉。"
    ]
  },
  {
    "id": "e647d10f9ed63c08d3398b8017acf640",
    "title": "云峰寺",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "云际孤峰远，峰头觉宇开。",
      "欲穷云外赏，乘兴拨云来。"
    ]
  },
  {
    "id": "e647d10f9ed63c08d3398b8080a16f12",
    "title": "云峰寺",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "僧舍依深竹，幽寻到竹间。",
      "一声清磬外，人世说谁闲。"
    ]
  },
  {
    "id": "e647d10f9ed63c08d3398b807363899e",
    "title": "云峰寺",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "梵钟清磬落，觉路入虚明。",
      "去住云无定，青山只自青。"
    ]
  },
  {
    "id": "e647d10f9ed63c08e2fdb2bd93a66e06",
    "title": "波罗道院",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "三城遥望曙云东，境入扶胥海日红。",
      "赤壁乍回孤鹤梦，步虚声彻蕊珠宫。"
    ]
  },
  {
    "id": "e647d10f9ed63c08e2fdb2bd46905253",
    "title": "波罗道院",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "神仙洞壑隐江城，倏忽风雷变化成。",
      "挥剑试看龙可役，吹笙时有鹤来迎。"
    ]
  },
  {
    "id": "e647d10f9ed63c08c8713c3492785484",
    "title": "讲经台",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "高台天畔白云关，蹑磴凌虚试一攀。",
      "寂寂讲经人去也，空馀清梵落人间。"
    ]
  },
  {
    "id": "e647d10f9ed63c08019274b419b3f8fb",
    "title": "红白紫菊",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "东篱金紫喜联芳，素锦添移白玉堂。",
      "谩道秋容元冷淡，秾华丛里载寒香。"
    ]
  },
  {
    "id": "e647d10f9ed63c08019274b4992149f8",
    "title": "红白紫菊",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "玉蕊金英开及时，移来紫艳更添奇。",
      "石家锦障人争羡，不见东篱烂漫枝。"
    ]
  },
  {
    "id": "e647d10f9ed63c08019274b49f041dab",
    "title": "红白紫菊",
    "authorName": "刘介龄",
    "authorId": "e647d10f9ed63c08d1457b72d1457b72",
    "dynasty": "明",
    "content": [
      "金玉堂中紫锦张，东篱今作岁寒芳。",
      "柴桑雅淡休论此，富贵花开似洛阳。"
    ]
  },
  {
    "id": "e647d10f9ee3aa914a3153c012b22a09",
    "title": "南还别陈翼所总戎",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "慷慨同雠日，间关百战时。",
      "功高明主眷，心苦后人知。",
      "麋鹿还山便，麒麟绘阁宜。",
      "去留都莫讶，秋草正离离。"
    ]
  },
  {
    "id": "e647d10f9ee3aa91d8015ec0e6adeb6d",
    "title": "度庾岭",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "客路过庾岭，乡关渐已违。",
      "江山原不改，世事近来非。",
      "瑟岂刘门惯，人宁狗监稀。",
      "驱车从此去，莫作旧时归。"
    ]
  },
  {
    "id": "e647d10f9ee3aa9154bac1d4bc8ea653",
    "title": "归庾岭",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "功名劳十载，心迹渐依违。",
      "忍说还山是，难言出塞非。",
      "主恩天地重，臣遇古今稀。",
      "数卷封章外，浑然旧日归。"
    ]
  },
  {
    "id": "e647d10f9ee3aa916ced49bb3251a569",
    "title": "下第",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "遇主人宁易，适时我独难。",
      "余千怜客路，三十尚儒冠。",
      "出谷莺偏媚，还枝鸟亦安。",
      "故园修竹在，归去想成竿。"
    ]
  },
  {
    "id": "e647d10f9ee3aa91ed74c8434ca79cd3",
    "title": "无题",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "记得相逢一笑迎，亲承指教夜谈兵。",
      "才兼文武无余子，功到雄奇即罪名。",
      "慷慨裂眦须欲动，模糊热血面如生。",
      "背人痛极为私祭，洒泪深宵哭失声。"
    ]
  },
  {
    "id": "e647d10f9ee3aa91ed74c843430dabb7",
    "title": "无题",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "太息弓藏狗又烹，狐悲兔死最关情。",
      "家贫资罄身难赎，贿赂公行杀有名。",
      "脱帻愤深檀道济，爰书冤及魏元成。",
      "备遭惨毒缘何事，想为登场善用兵。"
    ]
  },
  {
    "id": "e647d10f9ee3aa9195cddf2f427334b9",
    "title": "边中送别",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "五载离家别路悠，送君寒浸宝刀头。",
      "欲知肺腑同生死，何用安危问去留。",
      "策杖只因图雪耻，横戈原不为封侯。",
      "故园亲侣如相问，愧我边尘尚未收。"
    ]
  },
  {
    "id": "e647d10f9ee3aa910f66df8936250915",
    "title": "山海关送季弟南还二首",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "公车犹记昔年情，万里从戎塞上征。",
      "牧圉此时犹捍御，驰驱何日慰升平。",
      "由来友爱钟吾辈，肯把须眉负此生。",
      "去住安危俱莫问，燕然曾勒古人名。"
    ]
  },
  {
    "id": "e647d10f9ee3aa910f66df89b74e9174",
    "title": "山海关送季弟南还二首",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "弟兄于汝倍关情，此日临歧感慨生。",
      "磊落丈夫谁好剑，牢骚男子尔能兵。",
      "才堪逐电三驱捷，身上飞鹏一羽轻。",
      "行负乡邦重努力，莫耽疏懒堕时名。"
    ]
  },
  {
    "id": "e647d10f9ee3aa918192b3f454169e7a",
    "title": "偕诸将游海岛",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "战守逶迤不自由，偏因胜地重深愁。",
      "荣华我已知庄梦，忠愤人将谓杞忧。",
      "边衅久开终是定，室戈方操几时休。",
      "片云孤月应肠断，椿树凋零又一秋。"
    ]
  },
  {
    "id": "e647d10f9ee3aa9148d47ed07a48e5bc",
    "title": "话别秦六郎",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "海鳄波鲸夜不啾，故人谈剑剡溪头。",
      "言深夜半犹疑昼，酒冷凉生始觉秋。",
      "水国芙蓉低睡月，江湄杨柳软维舟。",
      "自怜作赋非王粲，戛玉鸣金有少游。"
    ]
  },
  {
    "id": "e647d10f9ee3aa912f2419ab7727f73c",
    "title": "秋闱赏月",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "战罢文场笔阵收，客途不觉过中秋。",
      "月明银汉三千界，歌碎金风十二楼。",
      "竹叶喜添豪士志，桂花香插少年头。",
      "嫦娥必定知人意，不钥蟾宫任我游。"
    ]
  },
  {
    "id": "e647d10f9ee3aa910f063c8581edfd41",
    "title": "临刑口占",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "一生事业总成空，半世功名在梦中。",
      "死后不愁无勇将，忠魂依旧守辽东。"
    ]
  },
  {
    "id": "e647d10f9ee3aa91982f56d425cbffa9",
    "title": "过诃林寺口占",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "四十年来过半身，望中祇树隔红尘。",
      "如今著足空王地，多了从前学杀人。"
    ]
  },
  {
    "id": "e647d10f9ee3aa919ebf40678d011be6",
    "title": "游曹溪参六祖",
    "authorName": "袁崇焕",
    "authorId": "e647d10f9ee3aa91277281aa46031b3d",
    "dynasty": "明",
    "content": [
      "虞帝南游时，此地几陵谷。",
      "黄梅证道归，此事非变局。",
      "即今南华源，已接西天竺。",
      "顿门从此开，信衣不必续。",
      "在俗已成僧，宁择菜与肉。",
      "风幡未足疑，在猎心无逐。",
      "何须转法华，自性无不足。",
      "我来礼金身，恍惚旧眷属。",
      "四十未有期，已失初面目。",
      "剑树狎如家，爱河湛且浴。",
      "非尽还是非，愈解愈桎梏。",
      "骑驴更觅驴，失鹿还梦鹿。",
      "无边是苦海，有底非黑狱。",
      "我性自贪顽，他尘岂淫酷。",
      "以兹烦恼因，电光空仆仆。",
      "如控恶毒龙，岂但难把捉。",
      "愿师大慈悲，更与同人勖。"
    ]
  },
  {
    "id": "e647d10f9ee84dda2a7e0d7a624d184e",
    "title": "七夕",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "鹊桥惟此夕，灵境信奇哉。",
      "天上双星度，人间绣阁开。",
      "秋风下桐叶，夜雨湿莓苔。",
      "为问乘槎者，仙源几日回。"
    ]
  },
  {
    "id": "e647d10f9ee84dda33b96200dcd1aacc",
    "title": "梅坳题石",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "坟前花落锦成茵，红粉何当化作尘。",
      "剩有清词遗乐府，尚留香骨恼情人。",
      "风吹蒿里宣灵籁，月印芳池误幻身。",
      "最是杜鹃多怨绪，年年啼血过残春。"
    ]
  },
  {
    "id": "e647d10f9ee84ddaebf8f9d1a0cfa6f8",
    "title": "路出黄梅荷香十里因赋",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "芰荷缭绕碧池傍，客路如披楚泽裳。",
      "仿佛汉宫迷粉黛，依稀秦沼斗鸳鸯。",
      "和烟浥露千茎发，照水含霞一样妆。",
      "寄语若耶溪畔女，闲情须向此搴芳。"
    ]
  },
  {
    "id": "e647d10f9ee84dda9dee6437a8f5cd71",
    "title": "过勾漏洞",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "石室嶙峋径路遥，壶中灯火纪前朝。",
      "碧云迟客题秋叶，明月留人听洞萧。",
      "玄狖偷丹今不死，黄精出地尚堪樵。",
      "仙郎一去浑无迹，岂是当年厌折腰。"
    ]
  },
  {
    "id": "e647d10f9ee84ddaf3a7d48dc56bac2f",
    "title": "何象冈相国招饮胜好亭限韵",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "高高亭子敞晴岚，胜日跻攀乐事耽。",
      "地接风云非塞上，山分大小似淮南。",
      "桃花乍映珊瑚盏，春色偏寒玳瑁簪。",
      "共道谢公声妓好，不妨留听缓归骖。"
    ]
  },
  {
    "id": "e647d10f9ee84dda7934c5d5054460ba",
    "title": "诃林社集赋得王园晚斋",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "暝色苍茫古化城，同来结夏恰初睛。",
      "衣披蕉石云犹润，杖引莲峰气飒清。",
      "残照到碑看往迹，曲池流水杂经声。",
      "漉巾到处宁辞醉，不觉东林月又生。"
    ]
  },
  {
    "id": "e647d10f9ee84dda5536f1b9ca63f325",
    "title": "镇海楼同诸子作",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "频年京国思君梦，此日危楼得共登。",
      "暑气半消青嶂里，襟期偏洽白云层。",
      "海潮飞雨侵瑶席，涧道流霞断古藤。",
      "拚醉不愁明月去，松门深夜有禅灯。"
    ]
  },
  {
    "id": "e647d10f9ee84dda10138fc5160adc5b",
    "title": "梵刹晨钟",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "古刹逼云端，疏钟彻林早。",
      "缓步到禅栖，落花僧未扫。"
    ]
  },
  {
    "id": "e647d10f9ee84dda945eb74b2d02c731",
    "title": "风门仙迹",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "仙驭淩风去，岩花空自芳。",
      "至今池水上，仿佛隐红妆。"
    ]
  },
  {
    "id": "e647d10f9ee84dda813183133c5805cc",
    "title": "龙潭灵应",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "寒潭深不测，白昼吼风雷。",
      "欲就为霖意，天门点额回。"
    ]
  },
  {
    "id": "e647d10f9ee84ddad286b6a31e0cf261",
    "title": "鹧鸪返照",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "灵景当花县，霞光夕夕环。",
      "昔传鹧鸪岭，今为双凤山。"
    ]
  },
  {
    "id": "e647d10f9ee84ddae711f9347305ec71",
    "title": "云台捧日",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "达曙彤云晓，高台散积阴。",
      "海隅天万里，犹自捧丹心。"
    ]
  },
  {
    "id": "e647d10f9ee84dda9dfa0dfb993691c1",
    "title": "五指凌云",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "玉笋淩空出，参差翠霭多。",
      "还承天上露，入夜浣星河。"
    ]
  },
  {
    "id": "e647d10f9ee84dda422a20a11df8b0aa",
    "title": "百丈飞泉",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "寒泉喷雪飞，晴空自风雨。",
      "客来濯尘襟，觅得庄生句。"
    ]
  },
  {
    "id": "e647d10f9ee84dda5ec5aed639f61dbe",
    "title": "鼓楼济渡",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "磐石临溪岸，潆洄水千尺。",
      "时有问津人，风烟随所适。"
    ]
  },
  {
    "id": "e647d10f9ee84ddacee09d4e840de494",
    "title": "陈勋卿邀游龙津园分赋",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "出郭探幽境，寻源识旧津。",
      "云林高卧处，清世直声人。",
      "道胜抛章绶，功成任角巾。",
      "凿池分碧月，选径迥红尘。",
      "门闭无题凤，庭闲有坐宾。",
      "尊馀十日酒，盘备四时珍。",
      "改席临花坞，挥觞藉草茵。",
      "嘉莲曾纪瑞，妙句忽称神。",
      "缱绻深投辖，逍遥洽钓纶。",
      "渐看霞色晚，乍眺月华新。",
      "归路宁辞倦，重来肯厌频。",
      "东山棋局好，长奉对千春。"
    ]
  },
  {
    "id": "e647d10f9ee84ddadeb4b57405543baa",
    "title": "留石堂诗为严太守赋",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "蜚英甲第冠中朝，仙署声华动赤霄。",
      "万里旌麾临上郡，三城人士景高标。",
      "西京治行今重睹，南海珍奇无所取。",
      "群石飞来五马堂，云根列作中流柱。",
      "千秋劲节恰同坚，一片贞心好并悬。",
      "白雪调高诚确矣，朱弦韵远总铿然。",
      "依稀九曜难分色，仿佛三山如可即。",
      "鼎力还应鞭巨灵，请看重补天西北。"
    ]
  },
  {
    "id": "e647d10f9ee84dda8072b65cc743999c",
    "title": "咏史",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "燕政托揖让，社稷墟齐兵。",
      "昭王图雪耻，求士千金倾。",
      "壮哉乐毅士，报以七十城。",
      "当时重其略，国乘传荣名。",
      "于期颈自刎，荆轲计不成。",
      "一感知己恩，九死其所轻。",
      "寥寥千载馀，烈风争日明。"
    ]
  },
  {
    "id": "e647d10f9ee84dda478ca10a9aecbb27",
    "title": "长安有狭斜",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "紫陌回曲径，挟毂碍朱轮。",
      "相逢繁华子，意气雅逡巡。",
      "转顾启重第，沉香薰绿茵。",
      "飞甍面帝阙，豪侈迈季伦。",
      "绮席陈簠簋，樽罍辉金银。",
      "两子登龙楼，一子作弄臣。",
      "簪琚照陆离，入户光仪新。",
      "诸妇襞云裘，丽冶鲜芳辰。",
      "长年肆康乐，促予附要津。",
      "方外殊阒寂，崄崎良可遵。",
      "无为歧路悲，世纲元埃尘。"
    ]
  },
  {
    "id": "e647d10f9ee84dda42fe621f3d33b1a1",
    "title": "从军行",
    "authorName": "黎邦瑊",
    "authorId": "e647d10f9ee84ddad1457b7289f03f7d",
    "dynasty": "明",
    "content": [
      "天子征兵事朔方，丁男壮大当戎行。",
      "晓度玉关随铁骑，夜闻羌笛落秋霜。",
      "秋霜凛冽黄云飞，地远天长雁到稀。",
      "贺兰山下鬼号哭，白草原头未解围。",
      "忆昔辞家多诀绝，陇头流水皆呜咽。",
      "母缝衣带与我穿，妻炊扊扅与我别。",
      "别来身世总如何，枕卧戈霜侠气多。",
      "雪耻报仇今日事，男儿羞说木兰歌。"
    ]
  },
  {
    "id": "e647d10f9ef30c8644a85cbd54b8f3fc",
    "title": "桐江夜泊",
    "authorName": "吴扩",
    "authorId": "e647d10f9ef30c86d1457b72d1457b72",
    "dynasty": "明",
    "content": [
      "系舟人语静，纤月映江波。",
      "木叶秋交下，山烟晚更多。",
      "隔云孤磬杳，照水一萤过。",
      "渔子间相狎，中宵发浩歌。"
    ]
  },
  {
    "id": "e647d10f9ef30c863dbb123e31307dbe",
    "title": "同白平溪宿古竺",
    "authorName": "吴扩",
    "authorId": "e647d10f9ef30c86d1457b72d1457b72",
    "dynasty": "明",
    "content": [
      "天竺古名林，幽期晚共寻。",
      "涧阴藏宿雨，松籁答鸣琴。",
      "曲笕分泉细，荒除落叶深。",
      "中宵无一语，愈觉契禅心。"
    ]
  },
  {
    "id": "e647d10f9ef30c86e73ab23ce0ceb514",
    "title": "怀伯兄",
    "authorName": "吴扩",
    "authorId": "e647d10f9ef30c86d1457b72d1457b72",
    "dynasty": "明",
    "content": [
      "老至无家别，飘零何处边。",
      "音书常不定，生死竟谁传。",
      "朔雁伤秋思，阴虫搅夜眠。",
      "空庭孤月下，顾影一潸然。"
    ]
  },
  {
    "id": "e647d10f9ef30c86d123a14c42ac66b3",
    "title": "同华许诸君横塘舟中漫兴",
    "authorName": "吴扩",
    "authorId": "e647d10f9ef30c86d1457b72d1457b72",
    "dynasty": "明",
    "content": [
      "四月溪深花气微，远烟明灭闪晴晖。",
      "柳条蘸水碧于染，麦穗连云黄不稀。",
      "双燕掠波分画桨，片霞生雨洒春衣。",
      "同舟况是高阳侣，汗漫三江未拟归。"
    ]
  },
  {
    "id": "e647d10f9ef30c86ac8a07e02371651d",
    "title": "赠水帘周道人",
    "authorName": "吴扩",
    "authorId": "e647d10f9ef30c86d1457b72d1457b72",
    "dynasty": "明",
    "content": [
      "洞锁千峰紫气蒸，峭厓珠瀑乱漰腾。",
      "道人结屋云深处，自捣茶油供佛灯。"
    ]
  },
  {
    "id": "e647d10f9f1387e8d33122e8fa70188b",
    "title": "岁晏斋居次黎君醇韵",
    "authorName": "傅敏功",
    "authorId": "e647d10f9f1387e8d1457b72d1457b72",
    "dynasty": "明",
    "content": [
      "暮色偏无赖，羁栖旅思深。",
      "积薪虚岁月，多病欲山林。",
      "冉冉凄瑶草，悠悠掩素琴。",
      "所怜松柏意，不受雪霜侵。"
    ]
  },
  {
    "id": "e647d10f9f1387e8d33122e88a60702d",
    "title": "岁晏斋居次黎君醇韵",
    "authorName": "傅敏功",
    "authorId": "e647d10f9f1387e8d1457b72d1457b72",
    "dynasty": "明",
    "content": [
      "寒林芳卉歇，孤梦白云悬。",
      "竹色含霜苦，花阴浥露偏。",
      "霞杯浮月下，吟笛落风前。",
      "谁问迷津者，幽居自岁年。"
    ]
  },
  {
    "id": "e647d10f9f1387e85fd46cba64550e6d",
    "title": "游七星岩",
    "authorName": "傅敏功",
    "authorId": "e647d10f9f1387e8d1457b72d1457b72",
    "dynasty": "明",
    "content": [
      "虚岩缥缈七星开，入望晴云拥翠来。",
      "一壑龙门浮日月，千家烟树隐楼台。",
      "石悬片乳擎珠雨，风送飞花落酒杯。",
      "不必凌空听凤曲，人间亦自有蓬莱。"
    ]
  },
  {
    "id": "e647d10f9f1387e80ee0ade611deaa3a",
    "title": "江行用唐人韵",
    "authorName": "傅敏功",
    "authorId": "e647d10f9f1387e8d1457b72d1457b72",
    "dynasty": "明",
    "content": [
      "放舸寒江未拟回，千家烟树隐楼台。",
      "片云红似镜中出，列岫青从峡里来。",
      "华发漫从游子兴，清尊偏向故人开。",
      "梅花已报春消息，双屐能忘印绿苔。"
    ]
  },
  {
    "id": "e647d10f9f1387e88d8616ba3669e9fc",
    "title": "孙肖延极谈樵山之胜以诗见贻次答",
    "authorName": "傅敏功",
    "authorId": "e647d10f9f1387e8d1457b72d1457b72",
    "dynasty": "明",
    "content": [
      "天外群峰障海西，烟花杳杳望应迷。",
      "洞开一径云侵袂，瀑挂千寻玉作梯。",
      "荒藓合时留断碣，清尊行处换新题。",
      "孤村岁晚游人少，木落寒山但鸟啼。"
    ]
  },
  {
    "id": "e647d10f9f1387e8e14e6e6af87867f3",
    "title": "寓寺馆寄怀谢钟吉",
    "authorName": "傅敏功",
    "authorId": "e647d10f9f1387e8d1457b72d1457b72",
    "dynasty": "明",
    "content": [
      "忆自南归岁两徂，避喧时复问浮屠。",
      "春深岩岫云常湿，病卧柴门客渐无。",
      "笛里梅花虚倚听，愁中竹叶且酣呼。",
      "怀人千里琪坛夜，梦断湖山片月孤。"
    ]
  },
  {
    "id": "e647d10f9f1bd4ce4cff4ea03a16bbc0",
    "title": "宿迁",
    "authorName": "陈蒙",
    "authorId": "e647d10f9f1bd4ced1457b72d1457b72",
    "dynasty": "明",
    "content": [
      "古邑临河水，昏鸦噪县门。",
      "四方争集市，三户自成村。",
      "禾黍秋风陇，牛羊落日原。",
      "客愁千万种，辛苦向谁论。"
    ]
  },
  {
    "id": "e647d10f9f1bd4ceb4991fe3d325fe5e",
    "title": "题石田翁赠朱守拙小景",
    "authorName": "陈蒙",
    "authorId": "e647d10f9f1bd4ced1457b72d1457b72",
    "dynasty": "明",
    "content": [
      "野藤刺水竹篱斜，落尽东风枳壳花。",
      "日午不闻茶臼响，春城买药未还家。"
    ]
  },
  {
    "id": "e647d10f9f1bd4ce5c93917461f041a0",
    "title": "闻笛",
    "authorName": "陈蒙",
    "authorId": "e647d10f9f1bd4ced1457b72d1457b72",
    "dynasty": "明",
    "content": [
      "落尽梅花雪满庭，故园杨柳梦中青。",
      "羌儿马上传来曲，今夜关山月里听。"
    ]
  },
  {
    "id": "e647d10f9f23de7aed74c843da0b020c",
    "title": "无题",
    "authorName": "杨玉香",
    "authorId": "e647d10f9f23de7ab49c63fab49c63fa",
    "dynasty": "明",
    "content": [
      "一曲霓裳奏不成，强来别院听瑶笙。",
      "开帘顿觉春风暖，满纸淋漓白云声。"
    ]
  },
  {
    "id": "e647d10f9f23de7aed74c843339068d4",
    "title": "无题",
    "authorName": "杨玉香",
    "authorId": "e647d10f9f23de7ab49c63fab49c63fa",
    "dynasty": "明",
    "content": [
      "雁杳鱼沉各一天，为君终日泪潸然。",
      "孤蓬今夜烟波外，重诉琵琶了宿缘。"
    ]
  },
  {
    "id": "e647d10f9f23de7aed74c843da44fcfb",
    "title": "无题",
    "authorName": "杨玉香",
    "authorId": "e647d10f9f23de7ab49c63fab49c63fa",
    "dynasty": "明",
    "content": [
      "行雨行云待楚王，从前错怪野鸳鸯。",
      "守宫落尽鲜红色，明日低头出洞房。"
    ]
  },
  {
    "id": "e647d10f9f23de7aed74c84329e07bc1",
    "title": "无题",
    "authorName": "杨玉香",
    "authorId": "e647d10f9f23de7ab49c63fab49c63fa",
    "dynasty": "明",
    "content": [
      "前身侬是许飞琼，女伴相携下玉京。",
      "解佩江干赠交甫，画屏凉夜共吹笙。"
    ]
  },
  {
    "id": "e647d10f9f23de7aed74c84350fc2cdd",
    "title": "无题",
    "authorName": "杨玉香",
    "authorId": "e647d10f9f23de7ab49c63fab49c63fa",
    "dynasty": "明",
    "content": [
      "销尽炉香独掩门，琵琶声断月黄昏。",
      "愁心正恐花相笑，不敢花前拭泪痕。"
    ]
  },
  {
    "id": "e647d10f9f4c96cff6caf5f0388a809a",
    "title": "庆陵重修落成恭述",
    "authorName": "谢应运",
    "authorId": "e647d10f9f4c96cfd1457b72d1457b72",
    "dynasty": "明",
    "content": [
      "自狩苍梧北斗寒，九京王气在衣冠。",
      "攀髯号月光才满，泫雨回春泪未干。",
      "日奉寝园惭汉署，时从玉瓒肃周官。",
      "观成上谒来游地，葱郁千秋古木攒。"
    ]
  },
  {
    "id": "e647d10f9f4c96cf93fb32c05a676fff",
    "title": "雁字",
    "authorName": "谢应运",
    "authorId": "e647d10f9f4c96cfd1457b72d1457b72",
    "dynasty": "明",
    "content": [
      "上林秋色数鸿来，属国能无片系回。",
      "天半露垂飞白帖，云中日丽汗青才。",
      "过池影落斜临蚪，度岭椷题半是梅。",
      "猎碣籀开高十鼓，争传衡岳羽仪回。"
    ]
  },
  {
    "id": "e647d10f9f56b05a550c3baad320c6d1",
    "title": "秋夜同诸子雅集城南楼因与少芝玩月分韵得东字",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "月晓楼头起暮钟，何来今夕五城东。",
      "酣歌击筑心俱切，倚剑谈天气并雄。",
      "砧杵万家愁旅梦，鬓毛一夜感秋风。",
      "青衫十载惭吾拙，踪迹空怜过雁鸿。"
    ]
  },
  {
    "id": "e647d10f9f56b05ae9c290eee70d1fcc",
    "title": "夜泊海珠寺",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "野寺钟声接五羊，扁舟晚泊近僧堂。",
      "天空海阔孤鸿夜，烟暝猿啼几树霜。",
      "渔火乍明山月坠，征旗低拂海云长。",
      "飘蓬岁晚犹为客，何事天涯望故乡。"
    ]
  },
  {
    "id": "e647d10f9f56b05a23cb46b1d485e6fb",
    "title": "晚由南濠出海珠",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "山城萧瑟已深秋，旅客乘潮恣胜游。",
      "千里青山霞外断，半轮明月海中浮。",
      "蒹葭白雁迷寒渚，古木苍烟隐郡楼。",
      "莫向溪头问渔父，百年天地一虚舟。"
    ]
  },
  {
    "id": "e647d10f9f56b05ab8cf5e2b215f894f",
    "title": "冲虚观",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "十载名山结梦魂，璿房云锁旧苔痕。",
      "猿啼处处千山暝，瀑挂泠泠百丈翻。",
      "野鹿衔花时自献，春禽绕树夕犹喧。",
      "清尊岂倦登临兴，已结松萝向给园。"
    ]
  },
  {
    "id": "e647d10f9f56b05a68bf637d5f50825e",
    "title": "白鹤观",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "白鹤岩前紫翠重，短筇飞步蹑仙踪。",
      "垂萝影落千寻壁，过雨风号万壑松。",
      "玉液已消丹灶冷，金书犹记白云封。",
      "淩霞一去空留舄，古木荒台自暮钟。"
    ]
  },
  {
    "id": "e647d10f9f56b05a5d8083357cac0a4e",
    "title": "秋日赠少芝还维扬",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "驱车重到广陵城，莫道江南尚请兵。",
      "遥想隋堤杨柳色，微风披拂似相迎。"
    ]
  },
  {
    "id": "e647d10f9f56b05a5267a5511aa085b1",
    "title": "赠李生北上",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "征帆朝发越江边，离袂销魂倍黯然。",
      "后夜家乡明月里，不堪翘首白云天。"
    ]
  },
  {
    "id": "e647d10f9f56b05aca47de9e4e2d46a1",
    "title": "题近水园图",
    "authorName": "欧大章",
    "authorId": "e647d10f9f56b05ad1457b72d1457b72",
    "dynasty": "明",
    "content": [
      "浣花只在水云村，近水园亭不闭门。",
      "何处客来堪策马，一行桃柳入仙源。"
    ]
  },
  {
    "id": "e647d10f9f62a522a92b2dfc58360694",
    "title": "蕉萱仕女",
    "authorName": "唐庠",
    "authorId": "e647d10f9f62a522d1457b72d1457b72",
    "dynasty": "明",
    "content": [
      "罗袜生香踏软沙，钗横玉燕鬓松鸦。",
      "春心正似芭蕉卷，羞见宜男并蒂花。"
    ]
  },
  {
    "id": "e647d10f9f62a522a3ea751f1393962f",
    "title": "小景",
    "authorName": "唐庠",
    "authorId": "e647d10f9f62a522d1457b72d1457b72",
    "dynasty": "明",
    "content": [
      "落日青山凝紫烟，秋风残叶雁来天。",
      "五湖多少玻璃水，处处堪留载鹤船。"
    ]
  },
  {
    "id": "e647d10f9f6ee07468acf9d0b35ac7b0",
    "title": "牛户山",
    "authorName": "萧与洁",
    "authorId": "e647d10f9f6ee074d1457b72d1457b72",
    "dynasty": "明",
    "content": [
      "蹑屐凌尖绝，千冈一振衣。",
      "望通穷海阔，身等半天巍。",
      "披草逢幽径，随云度翠微。",
      "未须愁日暮，明月可同归。"
    ]
  },
  {
    "id": "e647d10f9f78b344349fceecba7c4e57",
    "title": "春日看花之作",
    "authorName": "徐雄",
    "authorId": "e647d10f9f78b344d1457b72d1457b72",
    "dynasty": "明",
    "content": [
      "才子乘春览物华，锦囊诗句向人夸。",
      "东风二月长干路，几树垂杨扫落花。"
    ]
  },
  {
    "id": "e647d10f9f91e21dd1948df6c94a6415",
    "title": "度岭谒曲江庙",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "斯人不可见，遗像肃青山。",
      "似掇星辰履，如趋鹓鹭班。",
      "蘋蘩严俎豆，伏腊俨容颜。",
      "庙食千秋事，高风未易攀。"
    ]
  },
  {
    "id": "e647d10f9f91e21dd767a10aabe164b6",
    "title": "韩孟郁载酒",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "日掩圜扉卧，昼长午不开。",
      "有谁来载酒，相见共衔杯。",
      "冷看穴中鼠，湿燃溺后灰。",
      "壶乾君且续，不醉莫言回。"
    ]
  },
  {
    "id": "e647d10f9f91e21dac397feaee3d735b",
    "title": "将赴凌江留别孟郁二首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "以我老无奈，看君气益振。",
      "临危思画诺，多难忆交亲。",
      "一摘宁须再，三缄可重陈。",
      "有身真是患，激愤泪酸辛。"
    ]
  },
  {
    "id": "e647d10f9f91e21dac397fea7a278482",
    "title": "将赴凌江留别孟郁二首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "感兹意不浅，切切转生悲。",
      "欲报知何地，相逢又几时。",
      "微躯难即料，造物亦奚私。",
      "去去休辞惮，长歌古别离。"
    ]
  },
  {
    "id": "e647d10f9f91e21d185ed914baaba432",
    "title": "柳桥",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "跋涉缘何事，晓行风乍稀。",
      "阴崖凝积霰，冻雨湿征衣。",
      "马劣防坭泞，霜黄忆蟹肥。",
      "故园谁作好，岁暮不言归。"
    ]
  },
  {
    "id": "e647d10f9f91e21d768657c0148244ba",
    "title": "晚港",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "晚港桥边柳，枝枝压雪斜。",
      "兼风时有态，带月影全遮。",
      "古渡空流水，寒林乱点鸦。",
      "蹇驴吟对汝，愁杀故园花。"
    ]
  },
  {
    "id": "e647d10f9f91e21d5c93917492ce3c4a",
    "title": "闻笛",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "岂是梅花落，忽惊乡思催。",
      "关山千里隔，岁暮一书来。",
      "短发白堪把，寒云黯不开。",
      "夜阑声更促，凄断有馀哀。"
    ]
  },
  {
    "id": "e647d10f9f91e21d74c82d20cd3f844a",
    "title": "赠吕文在",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "两鬓白于雪，一冠高切云。",
      "巉岩馀齿在，弃置少年群。",
      "动辄虚千古，或时惊一军。",
      "酣来诗数首，不遣外人闻。"
    ]
  },
  {
    "id": "e647d10f9f91e21d545b9ba299c68d6a",
    "title": "得督学郭宗师书时按察闽中",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "桃李迎春媚，云霞傍曙来。",
      "花边双骑出，天上一书来。",
      "努力知强饭，褰帷表异才。",
      "及门二三子，狂简不知裁。"
    ]
  },
  {
    "id": "e647d10f9f91e21d331a46c6721d6ada",
    "title": "峡溪山",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "绝壑临无地，虚岩别有天。",
      "斜通一线径，俯落百重泉。",
      "组练明秋水，江山入暝烟。",
      "汀凫与沙雁，相对意悠然。"
    ]
  },
  {
    "id": "e647d10f9f91e21db309bc7ec8b50e67",
    "title": "宿濡江闻雁",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "切切似离群，风飘影乍分。",
      "微茫江上月，呜咽岭头云。",
      "游子三更梦，扁舟独夜闻。",
      "不禁乡思远，枫叶落纷纷。"
    ]
  },
  {
    "id": "e647d10f9f91e21d94b298c3a721e01b",
    "title": "赠刘觐国龙山草堂",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "野筑成幽处，疏林入望低。",
      "卷帘看月上，扫石倚云栖。",
      "静可翻书帙，闲应信杖藜。",
      "为馀一隙地，留作浣花溪。"
    ]
  },
  {
    "id": "e647d10f9f91e21dcbce200036c5ee01",
    "title": "和邓玄度元夕前四日集珠江话别舟中玩月元韵",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "春回大地草偏青，乍对狂歌酒半醒。",
      "文起自应倾北斗，气酣直欲簸南溟。",
      "月华星彩浮樽满，龙笛鸾笙彻夜听。",
      "明发不须愁往别，埋轮久已候都亭。"
    ]
  },
  {
    "id": "e647d10f9f91e21d16b4888819de74ba",
    "title": "和韩孟郁将归诗三首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "将归徒倚北山岑，寂寂寒蝉愁暮阴。",
      "江上浮云空自好，涧边白石为谁吟。",
      "美人一水芙蓉隔，何处孤樽风雨深。",
      "安得同君共杯斝，嗒然散发卧长林。"
    ]
  },
  {
    "id": "e647d10f9f91e21d16b48888afde0a39",
    "title": "和韩孟郁将归诗三首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "莽莽天涯游子心，貂裘敝尽少黄金。",
      "燕台一去几消息，湘水无情自古今。",
      "穷途不作阮藉哭，抱膝聊为诸葛吟。",
      "且共佯狂发长啸，故山遥瞩暮云深。"
    ]
  },
  {
    "id": "e647d10f9f91e21d16b4888890856677",
    "title": "和韩孟郁将归诗三首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "闻君归筑南山颠，囊中奈何无一钱。",
      "清泉白石足懒性，流水浮云出世缘。",
      "七尺头颅元自赘，百年天地拚相捐。",
      "栖心物外寄幽爽，凉风高枕北窗眠。"
    ]
  },
  {
    "id": "e647d10f9f91e21d0f576761091d4e8c",
    "title": "和韩孟郁秋夕过宿诗",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "数架残书吹满床，君来就宿有何妨。",
      "沉埋莫辨双龙剑，骑坐同攀五穗羊。",
      "货汝缊袍偿酒债，怜余高枕傲诗狂。",
      "清斋独对无长物，惟有无弦琴一囊。"
    ]
  },
  {
    "id": "e647d10f9f91e21de4d64537e4b98c24",
    "title": "和韩孟郁五石斋听雨诗",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "梧桐叶底雨铃铃，五石苔痕惭上青。",
      "最好登楼携客咏，偏宜把酒与君听。",
      "斜侵草阁飘花入，乱点山门带竹扃。",
      "闻说溪头春水满，潮来重订种鱼经。"
    ]
  },
  {
    "id": "e647d10f9f91e21dbaef0fdec26eb1cb",
    "title": "送吴光卿杨亦琳韩芬男刘觐国四子上春官",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "濯濯秋江生暮凉，送君南浦棹相将。",
      "分携岐路今千里，不尽离愁此一觞。",
      "白首吾生空浪迹，少年意气尔飞扬。",
      "汉廷召对惟公等，诘屈还谁咏柏梁。"
    ]
  },
  {
    "id": "e647d10f9f91e21d86e6f7719b8b602d",
    "title": "寄韩孟郁",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "十年谁复恋交情，屈指同君数故盟。",
      "白首几人怜意气，黄金空自误时名。",
      "财分鲍叔难为友，识似周瑜事以兄。",
      "薄俗只堪供一醉，不妨长作酒狂生。"
    ]
  },
  {
    "id": "e647d10f9f91e21d7c38dc4411646cb3",
    "title": "同芬男觐国游石室山放棹沥湖",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "削壁冯凌截海潮，上方台殿倚丹霄。",
      "山攒怪石仍羊卧，岛入流霞有鹤招。",
      "玉乳昼县看渗漏，蕊珠欲堕俯岧峣。",
      "劳君不浅登高兴，翘首天门思正遥。"
    ]
  },
  {
    "id": "e647d10f9f91e21dd8a5c1bbf5839435",
    "title": "暮春",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "辇道花残愁暮春，越王台下草如茵。",
      "山川半入蘼芜色，城廓全销车马尘。",
      "几树人家临曲水，隔溪渔火是迷津。",
      "物情生态俱无赖，拄杖行歌逐隐沦。"
    ]
  },
  {
    "id": "e647d10f9f91e21d7c07da0b1772c79a",
    "title": "寿虞部仑山欧公",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "一代文章见国工，清词高调几人同。",
      "不因下榻逢徐稚，谁识通家是孔融。",
      "令尹关前占紫气，大夫台上赋雄风。",
      "瑶池咫尺蟠桃宴，玉液琼浆怅望中。"
    ]
  },
  {
    "id": "e647d10f9f91e21d47c086b0eee37e70",
    "title": "赠韩芬男",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "搦管似有神，落笔惊风雨。",
      "岂是谢元晖，何如孔文举。"
    ]
  },
  {
    "id": "e647d10f9f91e21dfb5e6a2d9bc0e0ef",
    "title": "与芬男登惠州白鹤山",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "支策朝登江上山，杖头犹带暮云还。",
      "一声何处思归引，吹落颠毛两鬓斑。"
    ]
  },
  {
    "id": "e647d10f9f91e21da88f7f18d4bd3833",
    "title": "送韩芬男上春官",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "君自天下士，抱奇翳负郭。",
      "当其未遇时，迹或似脱略。",
      "予也窃窥之，神龙困沟壑。",
      "苟际风云起，雷雨随喷薄。",
      "高标出妙选，名世信有作。",
      "遇合良不偶，岂但荣进乐。",
      "明明我元后，求贤一何博。",
      "英豪赞经纶，事业在挥扩。",
      "一人既有庆，宇宙同清廓。",
      "高勋踵前臣，图画麒麟阁。",
      "始惬平生心，万古长灼烁。",
      "述作固不朽，贫贱之所托。",
      "勿以七尺躯，负此千金诺。"
    ]
  },
  {
    "id": "e647d10f9f91e21d2a877ee6cde70dd7",
    "title": "赠杨亦琳韩芬男",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "当今词场何人振芳躅，近者杨生韩生骋高足。结交不问世上名，富贵浮云非所欲。",
      "心知此物大有神，沉吟往往穷曛旭。九州四岳不在眼，尘缨世网胡能束。",
      "下士劳劳一世间，醯鸡斥鴳纷争逐。溘浥百年同解化，累累山中冢如簇。",
      "驹隙流光不相待，五侯七贵终倾覆。床头纵有千黄金，老死不免沟壑辱。",
      "役役谁营不朽图，任呼牛马作驹犊。谁探赤水罔象珠，谁剖荆山卞和玉。",
      "杨生意气大飞扬，韩生凌劲出流俗。耳食纷纷曾不顾，向我殷勤赏清曲。",
      "自言此曲识者稀，屈原已死宋玉悲。前有扬马后鲍谢，杨王卢骆终参差。",
      "大历不出李杜手，照耀中天光陆离。西山月落众星出，北斗常悬霄汉白。",
      "宋元汨没谁中兴，我明北地称作者。手障狂澜倒浊流，力挽颓风归大雅。",
      "长篇短调不易竟，其曲弥高和弥寡。迩来崛起济南生，况有六子俱其亚。",
      "葳蕤五色含灵文，新声藉藉纷相假。斧凿谁知造化工，矫矫千秋自凌跨。",
      "遂令末学破沉溟，不然万古终长夜。余少耽诗今成癖，冥冥双眼谁能识。",
      "片语便欲揭灵秘，回惊四座无颜色。落落吾生少知己，两鬓婆娑发覆耳。",
      "清懒斋头常晏眠，三丈日高犹未起。沉酣颇自傲山林，少出何须远城市。",
      "虽有诸生月俸钱，家徒四壁空尔尔。狂来袒裼却大叫，管鲍不作雷陈死。",
      "人生会合信不偶，握手相看便倾倒。平生不解作怜人，杨生韩生常在口。",
      "历历崟崎谁见之，气吞云梦常八九。欲剖鸿溟振绝响，相为大言跨跌荡。",
      "丈夫要有身后名，慎勿营营逐尘鞅。袖中一刺常漶漫，几欲投之非吾党。",
      "三尺吴钩一寸心，仰眺青天发遐想。"
    ]
  },
  {
    "id": "e647d10f9f91e21d4b9058972946e86a",
    "title": "阅韩芬男为李九倩书少年行",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "写字须写意，运笔须运神。韩生乍疑腕有鬼，岂知振动往往恒逼真。",
      "右军内擪故森严，大令外拓故疏朗。兰亭变转搆别体，洛神遒劲信真赏。",
      "遗迹至今几千载，六义八法依然在。谁能研精拨镫理，直与点画增光彩。",
      "宁为凌冬枯树，毋为重台使者。状如算子岂是书，宜先筋骨藏锋下。"
    ]
  },
  {
    "id": "e647d10f9f91e21d372d33f6080354e4",
    "title": "送韩孟郁杨亦琳李长度北上三首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "虽无一尊酒，送君万里行。",
      "慷慨发浩唱，聊以表中情。",
      "中情不可道，心焉惄如捣。",
      "鼎鼎百年内，子壮余亦老。",
      "努力迅前途，誓言永相保。",
      "蒲柳先秋零，引分就枯槁。"
    ]
  },
  {
    "id": "e647d10f9f91e21d372d33f69a13bd9a",
    "title": "送韩孟郁杨亦琳李长度北上三首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "且复立斯须，良遘恰难屡。",
      "讵以骨肉亲，况乃姻娅故。",
      "感激平生知，踟蹰空首路。",
      "大江日夜流，浮云莽回互。",
      "人生多所怀，区区那可慕。",
      "愿言迅高足，直奋凌天步。"
    ]
  },
  {
    "id": "e647d10f9f91e21d372d33f6db14cc29",
    "title": "送韩孟郁杨亦琳李长度北上三首",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "城阙屹九重，浮云西北驰。",
      "仆夫严夙驾，游子去何之。",
      "谒帝叩天阊，道路逶以迤。",
      "晤言不终夕，分手怅别离。",
      "中怀畴能喻，咄嗟知告谁。",
      "三刖终当献，良工应独知。"
    ]
  },
  {
    "id": "e647d10f9f91e21d0601a80567028bed",
    "title": "行路",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "行路何崎岖，讵识人心险。",
      "归子念修途，单衣掩骭短。",
      "烈风无时休，我心不可卷。"
    ]
  },
  {
    "id": "e647d10f9f91e21d7ed3febbfe5093aa",
    "title": "送寅仲",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "逐逐羁尘埃，不如归旧山。",
      "山中有蕨薇，可以养馀闲。",
      "清风来席上，流水出石间。",
      "猿鹤为君舞，松柏为君弹。",
      "好爵岂不贵，脱履谅非难。"
    ]
  },
  {
    "id": "e647d10f9f91e21d4138ab67b917f114",
    "title": "望远曲",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "李花半落桃花飞，良人一去不复归。日日望车轮，侧侧何时转。",
      "天涯近，游子远。朝看海日生，晚看岫云卷。"
    ]
  },
  {
    "id": "e647d10f9f91e21d796a7957e0630b88",
    "title": "园有花",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "园有花，尊有酒。世间万事无不朽。昨日美少年，今朝穷白首。",
      "黄金点不成，大药亦何有。园有花，尊有酒。"
    ]
  },
  {
    "id": "e647d10f9f91e21d7764a4a560d42fd2",
    "title": "今日非昨日",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "今日非昨日，今年异去年。请君但沽酒，莫惜杖头钱。",
      "不信吾生终饿死，得失置之休问天。"
    ]
  },
  {
    "id": "e647d10f9f91e21d22b97af1b49475c1",
    "title": "野田黄雀行",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "野田黄雀，落在桑树间。稚子挟弹弹黄雀，一弹几中黄雀尾。",
      "黄雀惊起飞上天，天高高，复值鹯与鸢。"
    ]
  },
  {
    "id": "e647d10f9f91e21d01ab058acdc8b73e",
    "title": "空城雀",
    "authorName": "苏景熙",
    "authorId": "e647d10f9f91e21dd1457b72d1457b72",
    "dynasty": "明",
    "content": [
      "空城雀，何不飞去啄食玉山之禾穗，却同空城拾蝼蚁。",
      "蝼蚁虽微，亦自爱其生。可惜城中人，阖室屠官兵。",
      "官兵杀人不杀贼，擂鼓椎牛纵劫勒。"
    ]
  },
  {
    "id": "e647d10f9fa75bac31b187f5e8ccb8bb",
    "title": "客中春怀",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "竹里山鸡啼未休，江南二月景如秋。",
      "半帘花雨寒欺袂，一片江云晚傍楼。",
      "乱世青春如过梦，少年华发忽盈头。",
      "故园动是经年别，满眼干戈添客愁。"
    ]
  },
  {
    "id": "e647d10f9fa75baca329c27bdba0ab95",
    "title": "咏怀六首",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "少壮好游览，不知中道忧。",
      "方兹怀故土，眷此成淹留。",
      "员阙蔽朝厓，玄云阴以浮。",
      "徘徊当永夕，嬿婉将焉逑。",
      "栖鸟翔不息，鸣虫亦啾啾。",
      "人生无定止，卒岁何能休。"
    ]
  },
  {
    "id": "e647d10f9fa75baca329c27b5ed46148",
    "title": "咏怀六首",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "马瘦足力短，士贫心志穷。",
      "相如岂不伟，涤器难为容。",
      "忆昔擅词赋，左右能生风。",
      "黄金资费用，意气自填胸。",
      "迍邅勿复叹，命达皆称雄。"
    ]
  },
  {
    "id": "e647d10f9fa75baca329c27bbcea2c8a",
    "title": "咏怀六首",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "流水日夜流，厚土胡不盈。",
      "人生自不已，四运有相承。",
      "达士识物化，昧者徒营营。",
      "荡荡晨风来，悠悠天宇清。",
      "会当拨俗恶，聊复从吾生。",
      "追呼心所欢，置酒坐中庭。",
      "忘言勿复辩，觞尽还复倾。"
    ]
  },
  {
    "id": "e647d10f9fa75baca329c27bccddd900",
    "title": "咏怀六首",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "有酒既已饮，兹愁仍复生。",
      "何如长戚戚，忧患有相并。",
      "日月迭更代，何能久安荣。",
      "唯当委薄质，允矣将微诚。",
      "君心苟有察，婉娈余芳馨。",
      "谁谓在咫尺，邈若万里程。",
      "明明亮自适，靡靡讵遑宁。"
    ]
  },
  {
    "id": "e647d10f9fa75baca329c27b98a55b2c",
    "title": "咏怀六首",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "中园桃与李，灼灼有奇花。",
      "彼姝将折赠，遐思在天涯。",
      "此花伤夭折，为叹女容华。",
      "盛年难再遇，岂得长修姱。",
      "夫子新好合，不能思故家。",
      "欲因歌此曲，此曲令人嗟。"
    ]
  },
  {
    "id": "e647d10f9fa75baca329c27b5c5ce285",
    "title": "咏怀六首",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "匣镜三十年，尘暗不复治。",
      "停餐且不寐，所思知为谁。",
      "宕子不复返，眇在天一涯。",
      "绽衣终当组，道远何能持。",
      "明明天边月，三五入中闺。",
      "念与子欢爱，不得同光辉。",
      "寤言相与共，既觉将何依。"
    ]
  },
  {
    "id": "e647d10f9fa75bac298182cddbf98e05",
    "title": "仙人篇",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "翩翩骑白鹿，言上泰山顶。",
      "俯观浮世中，不见百年影。",
      "道逢古时人，绿发被两领。",
      "授我采药诀，延年保寿命。",
      "我闻再拜跪，问是何方求。",
      "抚我挟我肘，与我上天游。",
      "天上多桂树，枝叶何修修。",
      "折取忽盈筥，馨香沾我裘。",
      "何因入君袖，道路长悠悠。"
    ]
  },
  {
    "id": "e647d10f9fa75bac7ce10885df9cd914",
    "title": "白头吟",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "长丝弦声缓，短丝弦声急。长短苦不齐，抱取向郎泣。",
      "明明皓月，三五圆缺。念我所思，中道而别。噭噭云中雁，北风声烈烈。",
      "愿寄一行书，与郎相诀绝。泰山高嵬嵬，海水不见底。",
      "妾心终不移，研山枯海水。"
    ]
  },
  {
    "id": "e647d10f9fa75bacc4bf51e070dda564",
    "title": "短歌行",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "来日苦少，去日苦多。人生不满百，痛当奈何！当复奈何！",
      "不如沽美酒，置此高堂上，与君长笑歌。峻阪无停车，急川无停波。",
      "不如沽美酒，置此高堂上，与君长笑歌。人生不满百，当复奈何！",
      "痛当奈何！来日苦少去日多。"
    ]
  },
  {
    "id": "e647d10f9fa75bac576594843e52f8aa",
    "title": "长相思",
    "authorName": "黄肃",
    "authorId": "e647d10f9fa75bacd1457b72d1457b72",
    "dynasty": "明",
    "content": [
      "望欢城南头，览取别时路。",
      "路边有深井，井上有双树。",
      "树有东西枝，枝叶尽相附。",
      "去年东枝荣，今年西枝悴。",
      "年年望树枝，树发行人归。"
    ]
  },
  {
    "id": "e647d10f9fe5600d73566dbfae1ec4cf",
    "title": "湖岩石室",
    "authorName": "林逊",
    "authorId": "e647d10f9fe5600d45783a9b2bd7f907",
    "dynasty": "明",
    "content": [
      "岩穴神仙宅，山门向顶开。",
      "白云闲不锁，留与鹤归来。"
    ]
  },
  {
    "id": "e647d10f9ff2de163bd9cd412ef1c794",
    "title": "辽西歌",
    "authorName": "茅榛",
    "authorId": "e647d10f9ff2de16d1457b72d1457b72",
    "dynasty": "明",
    "content": [
      "裨将分屯三十营，营营火炮震天鸣。",
      "纵教胡马如征雁，不敢衔芦过北平。"
    ]
  },
  {
    "id": "e647d10f9ff2de168a3bf1cf16663ce9",
    "title": "汪司马东巡歌",
    "authorName": "茅榛",
    "authorId": "e647d10f9ff2de16d1457b72d1457b72",
    "dynasty": "明",
    "content": [
      "晓渡滹沱雪满河，辕门鼙鼓杂《铙歌》。",
      "为传今日新司马，原是南征旧伏波。"
    ]
  },
  {
    "id": "e647d10f9ffe111967a9c8a69f8922e2",
    "title": "赠大司徒毕老先生得请旋里",
    "authorName": "王浚初",
    "authorId": "e647d10f9ffe1119d1457b72d1457b72",
    "dynasty": "明",
    "content": [
      "上臣经济媲夔龙，岱岳崚嶒世所宗。",
      "秉宪久推三独坐，持筹专仗大司农。",
      "声驰西北消尘警，政洽东南见赋宾。",
      "妙矩最堪群属式，斗边仙履许谁从。"
    ]
  },
  {
    "id": "e647d10fa00dab5e70dc5aa90d023a55",
    "title": "资福寺",
    "authorName": "陈玄",
    "authorId": "e647d10fa00dab5ed1457b72d1457b72",
    "dynasty": "明",
    "content": [
      "听经猿去已多时，梧竹风标入梦思。",
      "暗粉尚留多宝塔，长廊空见舍田碑。",
      "石池雨过添新水，老柏年深换旧枝。",
      "闻道灵源高阁上，至今人诵小山诗。"
    ]
  },
  {
    "id": "e647d10fa00dab5e5a5bde902caaea47",
    "title": "挽戴竹林",
    "authorName": "陈玄",
    "authorId": "e647d10fa00dab5ed1457b72d1457b72",
    "dynasty": "明",
    "content": [
      "碧天夜坠少微星，处士俄然梦奠楹。",
      "堪惜重泉閟玉树，谩怜洛社失耆英。",
      "清名已著儒林传，潜德何惭太史铭。",
      "宿草寒烟封马鬣，贤良追慕不胜情。"
    ]
  },
  {
    "id": "e647d10fa00dab5e05108b26559017c8",
    "title": "龙珠井",
    "authorName": "陈玄",
    "authorId": "e647d10fa00dab5ed1457b72d1457b72",
    "dynasty": "明",
    "content": [
      "神物腾空古井存，至今流派尚源源。",
      "山瓢汲得天边月，疑是龙珠不敢吞。"
    ]
  },
  {
    "id": "e647d10fa00dab5e1fd904fcdb70a9e2",
    "title": "过华山",
    "authorName": "陈玄",
    "authorId": "e647d10fa00dab5ed1457b72d1457b72",
    "dynasty": "明",
    "content": [
      "我家远在南海头，朝夕相见惟罗浮。",
      "等闲采药逢云母，几度寻真到石楼。",
      "客路俄经华阴县，太华三峰望中现。",
      "不见花开玉井莲，空看泉泻冰崖练。",
      "闻道希夷睡正酣，满山松桂锁云岚。",
      "欲访神仙问丹诀，云深无处觅鸾骖。"
    ]
  },
  {
    "id": "e647d10fa0200f566930864ccc02d35b",
    "title": "端阳西湖泛棹",
    "authorName": "叶萼",
    "authorId": "e647d10fa0200f56d1457b72d1457b72",
    "dynasty": "明",
    "content": [
      "兰枻折简传羽客，若耶溪里亦鸥群。",
      "茭牵箫管千欢合，水喷龙鳞一笑分。",
      "画舫凝妆迷晓曙，绮台连袂乱晴云。",
      "汨罗午夜随风月，直到咸阳□楚君。"
    ]
  },
  {
    "id": "e647d10fa02f1fdca0bf03db152814a4",
    "title": "怀仙志",
    "authorName": "陈子随",
    "authorId": "e647d10fa02f1fdcd1457b72d1457b72",
    "dynasty": "明",
    "content": [
      "露下荒台秋思添，美人一去月重蟾。",
      "麻姑鸟爪书书小，樊素樱桃字字纤。",
      "别鹤语留天已老，断箫声冷病方恹。",
      "返魂香竟无消息，多少花枝恼隔帘。"
    ]
  },
  {
    "id": "e647d10fa046ed90c013c487f0e4102f",
    "title": "题壁诗",
    "authorName": "黎弘业",
    "authorId": "e647d10fa046ed90d1457b7242a39645",
    "dynasty": "明",
    "content": [
      "为官不负民，为臣不负君。",
      "忠孝诚已尽，生死安足论。"
    ]
  },
  {
    "id": "e647d10fa04ebb7533e8b54d2b9524a8",
    "title": "石经洞",
    "authorName": "冯有经",
    "authorId": "e647d10fa04ebb75d1457b72d1457b72",
    "dynasty": "明",
    "content": [
      "小西方境隔层台，半岭何年一藏开。",
      "舍利涌光文字住，香林施净帝天来。",
      "山名白带知幽爽，洞作烧痕试劫灰。",
      "更上高峰最高处，风雷竟日为鸣哀。"
    ]
  },
  {
    "id": "e647d10fa04ebb7513234948fe536cae",
    "title": "春尽过显灵宫",
    "authorName": "冯有经",
    "authorId": "e647d10fa04ebb75d1457b72d1457b72",
    "dynasty": "明",
    "content": [
      "长杨夹路水流渠，高阁烟光落槛疏。",
      "歌鸟报晴云彻净，架藤满紫蝶来初。",
      "风回氅佩飞谭麈，香扑真文走蠹鱼。",
      "有药驻颜难驻日，一春抄得酒方书。"
    ]
  },
  {
    "id": "e647d10fa054fd663823f7e64d8d6332",
    "title": "黄家洲客舍留别",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "数载俱流落，相逢鬓已秋。",
      "生涯同寂寞，书剑只淹留。",
      "沙阔随天尽，江平带日流。",
      "别离殊不惬，回首思悠悠。"
    ]
  },
  {
    "id": "e647d10fa054fd66b62c6e974642ae57",
    "title": "田家杂兴",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "烟火中林静，秋风岁律赊。",
      "清霜催橘柚，落日照蒹葭。",
      "石径通流水，山桥卧古槎。",
      "武陵元世境，不必问桃花。"
    ]
  },
  {
    "id": "e647d10fa054fd66a3c42f5f39d95007",
    "title": "秋日述怀",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "潦倒羁游子，伤心两鬓华。",
      "途穷唯有泪，世乱更无家。",
      "雨暗闻寒雁，风悲急暮笳。",
      "艰难今一概，何处问生涯。"
    ]
  },
  {
    "id": "e647d10fa054fd66a3c42f5f559aef2d",
    "title": "秋日述怀",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "天下兵常斗，山中客未归。",
      "塞鸿南度早，星使北来稀。",
      "草草年光度，悠悠世态非。",
      "自悲同社燕，几处傍人飞。"
    ]
  },
  {
    "id": "e647d10fa054fd668b69f27c3fd9e288",
    "title": "闲居述兴",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "老来真懒慢，林下复无营。",
      "樵牧通名姓，禽鱼识性情。",
      "卧闻黄叶落，坐看白云生。",
      "更爱茅斋夜，泠泠风月清。"
    ]
  },
  {
    "id": "e647d10fa054fd66c63dbeeac2b75453",
    "title": "怀方二叔子",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "闻说临濠客，衰年谪宦贫。",
      "爱憎多异报，消息定谁真。",
      "得失虽由命，才名实累身。",
      "平生交契重，东望苦伤神。"
    ]
  },
  {
    "id": "e647d10fa054fd667fc7a73425a9758f",
    "title": "病后述怀",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "杖藜初雨后，试步夕阳时。",
      "草绿惊春久，山深得暖迟。",
      "病多因识药，兴短倦题诗。",
      "寂寞无人问，平居有所思。"
    ]
  },
  {
    "id": "e647d10fa054fd661176f07ff9aefdfd",
    "title": "泊镜口",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "日暮风涛稳，扁舟泊此隅。",
      "云山归梦杳，邻舫语音殊。",
      "片月寒江永，平沙旅雁孤。",
      "无才合漂泊，不敢恨穷途。"
    ]
  },
  {
    "id": "e647d10fa054fd66dd628e8fd80a299e",
    "title": "夜坐",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "岁事行将尽，寂寥无所欢。",
      "书灯茅屋静，山月夜窗寒。",
      "旅况何曾好，人情愈可叹。",
      "乱离虽自苦，垂老值艰难。"
    ]
  },
  {
    "id": "e647d10fa054fd66ed3680ed6fc9d9cb",
    "title": "山中滞雨",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "渌酒千钟醉，衰年百念阑。",
      "山深茅舍静，春暮雨声寒。",
      "花事随泥滓，苔痕上井栏。",
      "寂寥闻杜宇，羁思若为宽。"
    ]
  },
  {
    "id": "e647d10fa054fd663626ce0e4c637509",
    "title": "漫兴",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "小斋清寂雨晴初，养拙生涯偶自如。",
      "梦里屡寻芳草句，病来慵写绝交书。",
      "鸟啼绿树轻烟暖，花落闲阶过客疏。",
      "却羡陶潜幽趣好，长歌吾亦爱吾庐。"
    ]
  },
  {
    "id": "e647d10fa054fd662edd42f85e02d253",
    "title": "初夏寄兴",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "日长庭馆倦琴书，久病情怀偶自如。",
      "苔遍空墙新雨后，泥香小径落花余。",
      "耽闲会遣形骸累，向老全将世味疏。",
      "风满北窗清梦觉，翛然心境上皇初。"
    ]
  },
  {
    "id": "e647d10fa054fd669b2d5af76925184c",
    "title": "雨后夕凉柬友人",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "山中向夕雨初收，窗户无人熠耀流。",
      "鸣杵几家临积水，征鸿一片度危楼。",
      "凉阴满地梧桐月，露气涵香薜荔秋。",
      "谁道平生甘寂寞，梦阑偏忆太平游。"
    ]
  },
  {
    "id": "e647d10fa054fd6608108acc18fd6be9",
    "title": "暮春即事",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "尘事劳劳两鬓霜，愁将清镜阅年光。",
      "磨砻岁月归吟社，捡束生涯入醉乡。",
      "草引闲情频怅望，蝶随春梦屡悠扬。",
      "觉余一啜茶瓯罢，短笛清风正夕阳。"
    ]
  },
  {
    "id": "e647d10fa054fd665047bc5a14dafca6",
    "title": "长门怨",
    "authorName": "王中",
    "authorId": "e647d10fa054fd66d1457b72d1457b72",
    "dynasty": "明",
    "content": [
      "昭阳歌吹入，独自泪双垂。",
      "玉貌无如妾，君恩复在谁？",
      "凉风摇绣户，明月堕金闺。",
      "愁绝无人见，流萤点翠帷。"
    ]
  },
  {
    "id": "e647d10fa05d1c5512b7113c3ab4db09",
    "title": "登灵光寺栖感秋",
    "authorName": "贺南凤",
    "authorId": "e647d10fa05d1c55d1457b72d1457b72",
    "dynasty": "明",
    "content": [
      "独上高楼思何穷，况复秋光入望中。",
      "术未能仙曾远地，天将可问莫书空。",
      "悬怀最是云□白，游目偏惊树叶红。",
      "漫对苍苍千岁柏，珊然笑傲与谁同。"
    ]
  },
  {
    "id": "e647d10fa061c2621898c361e226159d",
    "title": "师泉井赞",
    "authorName": "施琅",
    "authorId": "e647d10fa061c262d1457b7289619e9b",
    "dynasty": "明",
    "content": [
      "海岛已无泉，三军几断烟。",
      "贞诚虔拜祷，汲引任回旋。"
    ]
  },
  {
    "id": "e647d10fa0777daaeb8e13c31ca92b6a",
    "title": "游南华寺",
    "authorName": "余若麒",
    "authorId": "e647d10fa0777daad1457b72d1457b72",
    "dynasty": "明",
    "content": [
      "诸峰攒合翠如环，一带晴溪落远湾。",
      "见说传衣推白足，偶然持钵访青山。",
      "悟从无树非台里，道在林光水气间。",
      "夜月晓钟曾对语，个中赢得片时闲。"
    ]
  },
  {
    "id": "e647d10fa07d18130305bbf920fc7d60",
    "title": "避暑东山寺",
    "authorName": "詹琏",
    "authorId": "e647d10fa07d1813d1457b72d1457b72",
    "dynasty": "明",
    "content": [
      "触热当蝉噪，视阴憩佛堂。",
      "断桥人罕渡，修竹凤时翔。",
      "檀气凝烟袅，泉声趁午凉。",
      "蒲团行已满，叱石顿成羊。"
    ]
  },
  {
    "id": "e647d10fa0ac5c09e1548051e83db0b9",
    "title": "隐耕秋色为陈孟言赋",
    "authorName": "邵永宁",
    "authorId": "e647d10fa0ac5c09d1457b72d1457b72",
    "dynasty": "明",
    "content": [
      "香稻收花穗已齐，幽栖浑似瀼东西。",
      "万竿修竹千丛菊，十角黄牛五母鸡。",
      "妇起炊麋朝出馌，客来留榻夜分题。",
      "橙黄蟹紫新醅熟，日日何妨醉似泥。"
    ]
  },
  {
    "id": "e647d10fa0dd6622f427d3883fdca77e",
    "title": "鲁连村",
    "authorName": "杨时芬",
    "authorId": "e647d10fa0dd6622d1457b72d1457b72",
    "dynasty": "明",
    "content": [
      "曾道咄于人，宁从湖海去。",
      "高名千古存，闾里今亦著。"
    ]
  },
  {
    "id": "e647d10fa0f0fc357c3c7eae478fe135",
    "title": "浣翠亭避暑",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "林塘最幽处，长夏小亭寒。",
      "人事柴门少，江光竹槛宽。",
      "南薰生几席，西爽落盘餐。",
      "天与优闲地，谁从双树看。"
    ]
  },
  {
    "id": "e647d10fa0f0fc356e7ca44e701cd453",
    "title": "山房春事",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "春深春事懒，春暖换春衣。",
      "三径词人过，名园春色归。",
      "风生花暗落，雨后果初肥。",
      "只恐红尘到，呼童日掩扉。"
    ]
  },
  {
    "id": "e647d10fa0f0fc3583013d0af2a3915f",
    "title": "忆旧居梅花",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "再见寒梅发，江村几度春。",
      "柴门山色好，故里忆兹晨。",
      "雪尽罗浮曙，花疏烟水匀。",
      "何时能策杖，游赏对乡人。"
    ]
  },
  {
    "id": "e647d10fa0f0fc35489624fe9bab56f0",
    "title": "立秋前一日陪抚军城楼待月",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "幕府先秋色，高楼待月开。",
      "军声云峤灏，胜气斗间回。",
      "席近星河冷，觞传赤羽催。",
      "筹边当重地，前箸愧非才。"
    ]
  },
  {
    "id": "e647d10fa0f0fc35a8bea3fa21bd782f",
    "title": "梧寓纪异",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "一室何多幸，皇天眷旅人。",
      "冲飙高焰失，行水禹功新。",
      "书剑应如昨，痌瘝良乃身。",
      "愿因苍昊合，永锡兆民春。"
    ]
  },
  {
    "id": "e647d10fa0f0fc35ae61eb890ba2d720",
    "title": "醒泉茆亭",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "十里林塘一亩宫，当轩山色满晴空。",
      "平芜东去江光远，云树朝来鸟语重。",
      "小饮欲狂惟渴酒，高谈无稽任山翁。",
      "风风雨雨情何限，流水闲看送落红。"
    ]
  },
  {
    "id": "e647d10fa0f0fc3595f5829b5eaf95d7",
    "title": "江村春兴",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "何人车马到春城，高坐临流酒独倾。",
      "十亩黍苗分雨露，一江天色各阴晴。",
      "长堤种竹随时绿，倦鸟归林得意鸣。",
      "潦倒年来复何事，早潮看尽晚潮生。"
    ]
  },
  {
    "id": "e647d10fa0f0fc358e9fa87e074d98c2",
    "title": "甲午秋日为仲振大侄",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "何处孤亭傍水成，壶中小隐万缘轻。",
      "双悬日月光蓬岛，四望云山接蜃瀛。",
      "柯烂尚看棋子落，曲终犹听凤笙鸣。",
      "最怜楚客人皆醉，一任清狂笑语并。"
    ]
  },
  {
    "id": "e647d10fa0f0fc358e9fa87edadf204c",
    "title": "甲午秋日为仲振大侄",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "幽居岂敢谢人群，野老闲来广异闻。",
      "道合每从方外得，清樽时共绿阴分。",
      "池边习习闻芳芷，天畔遥遥见禁氛。",
      "凉雨欲过襟袖冷，朝来爽气为逢君。"
    ]
  },
  {
    "id": "e647d10fa0f0fc3501652558bd1f3ba1",
    "title": "咏蜀茶花",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "亦知春已近，不畏腊犹寒。",
      "竞兹艳阳色，明霞信可餐。"
    ]
  },
  {
    "id": "e647d10fa0f0fc35a78eb234a74e7b32",
    "title": "空老和尚扇画行到水穷处坐看云起时属书其后",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "水穷云起思悠悠，鹫岭云生山上头。",
      "一自明星曾起悟，至今阶级了无求。"
    ]
  },
  {
    "id": "e647d10fa0f0fc35a78eb2341c2bb658",
    "title": "空老和尚扇画行到水穷处坐看云起时属书其后",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "最高峰顶白云飞，狮子行游伴侣稀。",
      "华首台前流水绕，曹溪一滴雨花霏。"
    ]
  },
  {
    "id": "e647d10fa0f0fc3539aafa59d5afb719",
    "title": "次天和尚韵",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "皈依遥望海三峰，灯燄相传岸岸通。",
      "半偈但聆无语处，灵山消息共从容。"
    ]
  },
  {
    "id": "e647d10fa0f0fc35928eda2cdb936e6d",
    "title": "祝栖壑老和尚七十初度",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "鼎湖深处即西方，寿佛由来不可量。",
      "度尽世间方满愿，吾师一念与天长。"
    ]
  },
  {
    "id": "e647d10fa0f0fc356f211d29bc14dbc1",
    "title": "曹溪矾洞山庵",
    "authorName": "王应华",
    "authorId": "e647d10fa0f0fc35d1457b72d1457b72",
    "dynasty": "明",
    "content": [
      "石磴溪边五色光，山花细草向人芳。",
      "世缘不到云深处，寂寂啼莺古寺傍。"
    ]
  },
  {
    "id": "e647d10fa11a80d6c0b3116c741c02bf",
    "title": "孟春奉陪庙享纪事而作",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "祠殿森严楯陛重，雍歌初彻燎烟浓。",
      "虞周典礼千年合，文武衣冠百辟从。",
      "日影渐移高阁漏，露华犹拂御街松。",
      "却瞻天仗东风里，冉冉霓旌导六龙。"
    ]
  },
  {
    "id": "e647d10fa11a80d6430332a9138f1c26",
    "title": "孟冬时享斋宿院中和韵答克勤宾之二同年",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "玉署沉沉隐画墙，柳阴深覆御沟傍。",
      "钩陈天近通三接，奎璧星明共一堂。",
      "地迥自惊尘土隔，云深翻觉路歧长。",
      "叨参此会元非偶，二十年余白鹭行。"
    ]
  },
  {
    "id": "e647d10fa11a80d6dfdb1f16008693d0",
    "title": "甲辰正元奉命南郊看牲",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "漏转重城夜不扃，两街高炬烛青冥。",
      "影连貔虎麈随路，香拂牺牲月满庭。",
      "已信卜郊嗤鲁史，却看在涤重周经。",
      "明朝复命红云殿，鹄立金门候曙星。"
    ]
  },
  {
    "id": "e647d10fa11a80d6f9fd67b7da6079e0",
    "title": "斋宫候驾次西涯学士韵",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "银河如璧护重关，翠辇初临大祀坛。",
      "映日牙旗环禁旅，连空甲骑拥祠官。",
      "风云已觉争春丽，雨雪先惊入夜寒。",
      "礼罢天门重整佩，欢腾万国正回銮。"
    ]
  },
  {
    "id": "e647d10fa11a80d6799a497cde55e311",
    "title": "新春感事",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "烽火边城鼓角悲，黄沙漠漠北风吹。",
      "关山远隔云中戍，车马新屯霸上师。",
      "贾谊有才思报国，杜陵多病为忧时。",
      "侍臣谁有如椽笔，拟撰燕然第二碑。"
    ]
  },
  {
    "id": "e647d10fa11a80d6cee691940ec35d62",
    "title": "弘治纪元戊申二月十三日侍从亲耕籍田用程学士韵二首其一",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "南郊晴旭晃銮仪，天路无尘进辇迟。",
      "京兆青箱依耒耜，教坊花鼓应旌旗。",
      "明禋早致先农享，粒食仍歌后稷诗。",
      "圣主重民亲稼穑，此生何幸际昌期。"
    ]
  },
  {
    "id": "e647d10fa11a80d68a22b90bf6d41732",
    "title": "同寅章德懋黄仲昭庄孔易以言事去职为之太息书此自示不寄三人",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "悠悠往事不堪论，默默穷愁泪暗吞。",
      "敢向明时伤远谪，独怜壮志付空言。",
      "楚人但识湘闾去，汉室谁知汲黯存。",
      "愧我同官未同事，端居真已负君恩。"
    ]
  },
  {
    "id": "e647d10fa11a80d67f229cb65be123c4",
    "title": "厓山大忠祠",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "人间恶鸟栖金屋，海上楼船驾飓风。",
      "国破忠臣惟有死，天亡卷土亦无功。",
      "英雄俯仰成遗恨，元气分明托数公。",
      "千古翔龙何处是，精魂依旧绕行宫。"
    ]
  },
  {
    "id": "e647d10fa11a80d62c504d515d06ce25",
    "title": "芳池春水",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "芳池一曲接银河，分得天家雨露多。",
      "新涨受风牵翠縠，好山随月堕青螺。",
      "百年蘋藻沾余泽，三月鱼龙涌漫波。",
      "犹记临流泛春酌，倚阑同和濯缨歌。"
    ]
  },
  {
    "id": "e647d10fa11a80d675496a51d0524402",
    "title": "题胡马图",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "大碛飞沙白于雪，北风怒号海冰裂。",
      "髯胡把控正愁寒，地上骐驎汗成血。",
      "骐驎元出洼水中，朝刷天河暮崆峒。",
      "飘飘四骏尽龙种，风神各异筋骨同。",
      "紫燕飞兔思腾踏，走狗苍鹰气萧飒。",
      "雄姿自足画图传，奇材岂与驽骀合。",
      "一匹虽瘦标格存，试出还空冀北群。",
      "伏枥谁能保终惠，行边犹解策高勋。",
      "可怜共饱沙场草，无由一骋千里道。",
      "天涯霜露莽萧条，只恐骅骝易衰老。",
      "髯胡髯胡不敢骑，好从重译献彤墀。",
      "玉台阊阖阅清峻，却看黄帕盖鞍时。"
    ]
  },
  {
    "id": "e647d10fa11a80d651a94a60e0415acd",
    "title": "弘治纪元戊申二月十三日侍从亲耕籍田用程学士韵二首其二",
    "authorName": "倪岳",
    "authorId": "e647d10fa11a80d6afe434655cbdfd0d",
    "dynasty": "明",
    "content": [
      "貔貅万灶绕城坳，礼重亲耕指近郊。",
      "丰稔早占种稑种，泰和端叶地天爻。",
      "弄田何足论钩盾，劳燕真看出大庖。",
      "诏许三农瞻日表，不须前蒲纛拥梢。"
    ]
  },
  {
    "id": "e647d10fa1279fb1c9cc0587291f421e",
    "title": "登叠彩山",
    "authorName": "刘台",
    "authorId": "e647d10fa1279fb1d1457b72d1457b72",
    "dynasty": "明",
    "content": [
      "嵯峨怪石倚云间，洞销烟霞六月寒。",
      "我到登临花正好，凭栏指点几回看。"
    ]
  },
  {
    "id": "e647d10fa134d7ba86c0c72b613cf580",
    "title": "挽诗",
    "authorName": "祝枝山",
    "authorId": "e647d10fa134d7bad1457b72d1457b72",
    "dynasty": "明",
    "content": [
      "少日同怀天下奇，中年出世也曾期；",
      "朱丝竹绝桐薪韵，黄土生埋玉树枝。",
      "生老病余吾尚在，去来今际子先知；",
      "当时欲印槌机事，可解中宵入梦思。"
    ]
  },
  {
    "id": "e647d10fa18b3553a2f659c4851544b2",
    "title": "次临封八景韵四首江口归帆",
    "authorName": "苏万国",
    "authorId": "e647d10fa18b3553d1457b72d1457b72",
    "dynasty": "明",
    "content": [
      "两岸孤蒲映绿苔，江山如画锦屏开。",
      "千层巨浪排天涌，一叶轻舟带月回。",
      "入眼堕云随落鹜，愁人短笛调寒梅。",
      "难赊暮景毋虚过，待趣将来识几回。"
    ]
  },
  {
    "id": "e647d10fa18b3553a2f659c45f00b741",
    "title": "次临封八景韵四首江口归帆",
    "authorName": "苏万国",
    "authorId": "e647d10fa18b3553d1457b72d1457b72",
    "dynasty": "明",
    "content": [
      "苍波千顷泛灵洲，信宿渔翁隐上头。",
      "曛醉夕阳笠蓑畔，闲歌沙浦水云秋。",
      "孤航薄暮知何适，桂棹乘潮任自流。",
      "到处烟霞连网钓，芦汀菰渚惯浮游。"
    ]
  },
  {
    "id": "e647d10fa18b3553a2f659c4fd1561cd",
    "title": "次临封八景韵四首江口归帆",
    "authorName": "苏万国",
    "authorId": "e647d10fa18b3553d1457b72d1457b72",
    "dynasty": "明",
    "content": [
      "宝刹无尘迥绝纷，疏钟隐隐出林闻。",
      "三扣觉人亲佛日，数声唤鸟度岩云。",
      "已惊蝶梦栩然醒，何事轮蹄遝尔勤。",
      "遥想东方犹未息，楼兰快斩树华勋。"
    ]
  },
  {
    "id": "e647d10fa18b3553a2f659c465edc03d",
    "title": "次临封八景韵四首江口归帆",
    "authorName": "苏万国",
    "authorId": "e647d10fa18b3553d1457b72d1457b72",
    "dynasty": "明",
    "content": [
      "古寺当年号景星，今馀桂影满山明。",
      "四天霁色万缘寂，一片寒光千里清。",
      "宝树高连东岭出，云华深罩锦涛平。",
      "布金长者名还在，不灭馀辉倚赤城。"
    ]
  },
  {
    "id": "e647d10fa1bfeac4b81c2f36a349b3f4",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "岭峤云山外，征鸿半假真。",
      "一从郎署后，四见岁华新。",
      "冠盖迎人懒，渔樵入梦频。",
      "咄嗟成底事，又伴上林春。"
    ]
  },
  {
    "id": "e647d10fa1bfeac4b81c2f36d52afa64",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "窃禄谁家子，言归竟不归。",
      "高堂双白发，帝里又芳菲。",
      "谷送宫莺晓，烟添御柳肥。",
      "斑斓五色在，何处试春衣。"
    ]
  },
  {
    "id": "e647d10fa1bfeac4b81c2f36e17f78e3",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "恋阙几沉吟，为郎十载深。",
      "长瞻惟北斗，欲报愧南金。",
      "起草当年事，传经百代心。",
      "况逢端履庆，吾意不须禁。"
    ]
  },
  {
    "id": "e647d10fa1bfeac4b81c2f36722955e5",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "献赋惭司马，逢君喜帝尧。",
      "尚疑樽俎意，无补圣明朝。",
      "玉律阳方长，春风冻已消。",
      "胡儿休牧马，指日断天骄。"
    ]
  },
  {
    "id": "e647d10fa1bfeac4b81c2f3652dc8386",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "献岁饶佳气，千官向紫宸。",
      "谁擎金掌露，最惜岭头春。",
      "濡滞瞻云日，艰危报主身。",
      "旁人休错解，张翰忆鲈莼。"
    ]
  },
  {
    "id": "e647d10fa1bfeac4b81c2f36f657ecd2",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "岁改心如旧，间关酌去留。",
      "凭将丹扆献，乞伴赤松游。",
      "桃处人偷颗，桑时鹤送筹。",
      "庭闱多胜事，此外复何求。"
    ]
  },
  {
    "id": "e647d10fa1bfeac4b81c2f3641a23284",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "半生怜学道，苒荏负初心。",
      "倏尔经今岁，愀然觉寸阴。",
      "一封何潦草，百计是抽簪。",
      "异代谁知己，无弦壁上琴。"
    ]
  },
  {
    "id": "e647d10fa1bfeac4b81c2f36a542295a",
    "title": "乙酉元日八首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "贤圣不同调，行藏合自谋。",
      "纵然群鹿豕，不是慕巢由。",
      "时序书间蠹，乾坤海上鸥。",
      "青春堪潦倒，吾道在沧洲。"
    ]
  },
  {
    "id": "e647d10fa1bfeac4877dec5d26ecf5a9",
    "title": "除夕",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "残腊禅房静，青灯玉漏迟。",
      "不眠成隐几，独酌更支颐。",
      "年尽他乡夜，人过半百时。",
      "自怜游子意，吾道况如丝。"
    ]
  },
  {
    "id": "e647d10fa1bfeac4f8039d13c79284f5",
    "title": "和张黄门玉车舟中晚睡",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "旅雁将秋至，鸣蝉入暮清。",
      "烟村团野色，鼓吹杂江声。",
      "泛斗槎仙过，侵星馆吏迎。",
      "五云双阙外，去去一关情。"
    ]
  },
  {
    "id": "e647d10fa1bfeac40e74c89b650cc2ff",
    "title": "次前韵",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "白日愁将暮，黄河不肯清。",
      "谁邀江月色，闲听棹歌声。",
      "野鸟高飞去，汀鸥作意迎。",
      "伊予惭负汝，相对若为情。"
    ]
  },
  {
    "id": "e647d10fa1bfeac40348d66e9a11861f",
    "title": "渡淮二首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "清淮如带绕，秋色与天长。",
      "淝水东西合，韩碑日月光。",
      "客心可感慨，王气几兴亡。",
      "惟见江头柳，萧疏伴夕阳。"
    ]
  },
  {
    "id": "e647d10fa1bfeac40348d66efdab9544",
    "title": "渡淮二首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "今日长淮好，经过人姓唐。",
      "鱼龙秋是夜，鸿雁稻为粮。",
      "古渡犹风浪，吾家世子方。",
      "渔歌东岸起，酤酒正斜阳。"
    ]
  },
  {
    "id": "e647d10fa1bfeac42c711070366152a7",
    "title": "过大山见老山",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "蚤发田间道，秋风洒客襟。",
      "到关淮地尽，入望楚云深。",
      "老大怜今日，栖迟忆故林。",
      "高山何处调，空愧古人心。"
    ]
  },
  {
    "id": "e647d10fa1bfeac4b52f48680a53773d",
    "title": "新移芍药台上",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "花台春烂熳，芍药可谁同。",
      "旧蕊交新蕊，深红间浅红。",
      "妍堆酣晓露，力困倚微风。",
      "开谢寻常事，浮生信转蓬。"
    ]
  },
  {
    "id": "e647d10fa1bfeac4a3d846dbd300ee53",
    "title": "采芳亭喜传长孺同舍至共观芍药因话二顾",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "采采芳亭伴，采芳亦采真。",
      "不禁花解语，况对玉为人。",
      "野筑明星迥，莺声出谷新。",
      "忽闻过二顾，飞动更须论。"
    ]
  },
  {
    "id": "e647d10fa1bfeac4a3d846db5f985cfe",
    "title": "采芳亭喜传长孺同舍至共观芍药因话二顾",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "二顾何翩翩，耽玄近可怜。",
      "青云还我贵，白眼好情偏。",
      "见面从君过，无书只信传。",
      "宁知花坞里，吏隐亦逃禅。"
    ]
  },
  {
    "id": "e647d10fa1bfeac4509ed4c9d0f4e343",
    "title": "庚寅春三月始克赴京至二河留别诸亲友奉和薛舜徵兄见赠之韵",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "遄发今晨已后期，亲知远送劝行卮。",
      "莺花处处堪留恋，江舸朝朝对别离。",
      "画省几违高卧枕，班衣重整拜宸墀。",
      "孤征此际情多少，漫说君王雨露私。"
    ]
  },
  {
    "id": "e647d10fa1bfeac4c60d718c69076867",
    "title": "夜宿蓝屋驿不寐追和白沙先生台书春晚之句",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "古驿江头近钓矶，伤心春事故山违。",
      "杨朱正恐当年误，伯玉宁知四九非。",
      "反命敢云恭父命，征衣今又负莱衣。",
      "庭槐旧绿称觞处，留得清阴待我归。"
    ]
  },
  {
    "id": "e647d10fa1bfeac4869c930399dc5ea0",
    "title": "东林寺逢安大行小范游天池不得偕往是夕至九江承徐刺史见招对月次韵寄慨时四月八日也",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "若为邂逅惜芳辰，指点峰头月色新。",
      "对眼忽疑天有路，逢君况是玉为人。",
      "虎溪别去多应笑，马上看来几处真。",
      "不有风流贤刺史，清光今夜共谁论。"
    ]
  },
  {
    "id": "e647d10fa1bfeac4d5533332f79aee8b",
    "title": "送霍年兄之署教靖江",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "送君此去忆当年，伦霍风流一代传。",
      "家是杜陵天尺五，人从门下鲁三千。",
      "夜色乍惊南海月，歌声欲和武城弦。",
      "明到苏湖怀古处，始知吾道寄青毡。"
    ]
  },
  {
    "id": "e647d10fa1bfeac41b2465e092e25844",
    "title": "唐寅老母寿日集杜",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "几回青琐点朝班，日绕龙鳞识圣颜。",
      "南望青松架短壑，东来紫气满函关。",
      "一双白鱼不受钓，万丈丹梯尚可攀。",
      "何为西庄王给事，来游此地不知还。"
    ]
  },
  {
    "id": "e647d10fa1bfeac4226c0570674070b4",
    "title": "贱辰承吕维师徐献和李宗诚曾舜徵袁季友诸省丈及罗布衣汝存携酒见过集杜",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "隐几萧条戴鹖冠，兴来今日尽君欢。",
      "尊前柏叶休随酒，竹里行厨洗玉盘。",
      "拳引滥骑沙苑马，衰颜欲付紫金丹。",
      "可怜宾客尽倾盖，百遍相过意未阑。"
    ]
  },
  {
    "id": "e647d10fa1bfeac4b9dfe61295175150",
    "title": "病中对雪闻诸省丈在假集杜",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "身欲奋飞病在床，晶晶行云浮日光。",
      "王生怪我颜色恶，茂陵著书消渴长。",
      "画省香炉违伏枕，芙蓉别殿漫焚香。",
      "此时对雪遥相忆，行酒赋诗殊未央。"
    ]
  },
  {
    "id": "e647d10fa1bfeac4faa23a3197f8854b",
    "title": "十月十一日同诸僚友集吕鸿胪宅看菊追次壁间韵二首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "自是东篱巧傲霜，秋英烂漫艳华堂。",
      "白衣似爱陶潜兴，青眼从教阮籍狂。",
      "此日看花犹帝里，十年起草愧明光。",
      "独怜同舍兼同调，吟得诗成句里香。"
    ]
  },
  {
    "id": "e647d10fa1bfeac4faa23a3111199022",
    "title": "十月十一日同诸僚友集吕鸿胪宅看菊追次壁间韵二首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "盆满黄金丛满霜，锦为屏障画为堂。",
      "留连不是因花恼，酩酊原非为酒狂。",
      "羁旅魂惊亲舍远，簪袍晚滥主恩光。",
      "月明马上催扶醉，白玉珂声汉署香。"
    ]
  },
  {
    "id": "e647d10fa1bfeac4165ef7306f939763",
    "title": "假日王驾部囧伯惠到湖绵天池茶次韵为谢",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "彩毫字字拂清霜，兼品题封到草堂。",
      "范叔不知寒作假，相如定是渴来狂。",
      "苏湖气味浑相似，衣马轻肥倍有光。",
      "独怪朝参疏懒甚，朝朝想像御炉香。"
    ]
  },
  {
    "id": "e647d10fa1bfeac44e144e36a760bfc8",
    "title": "老父寿日次韵",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "八千椿树几淩霜，萱草萱花共北堂。",
      "但得阶庭留戏彩，不应诗酒尚佯狂。",
      "蟠桃更献千秋颗，银烛谁分此夜光。",
      "一客燕台家万里，几回温清待黄香。"
    ]
  },
  {
    "id": "e647d10fa1bfeac469e97250574b7a26",
    "title": "病中有怀醉经楼集杜",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "旧国霜前白雁来，茅斋寄在小城隈。",
      "旁人错比扬雄宅，江上徒逢袁绍杯。",
      "万事纠纷犹绝粒，百年多病独登台。",
      "此身未知归定处，怀抱何时得好开。"
    ]
  },
  {
    "id": "e647d10fa1bfeac428c70ec52f7fc84b",
    "title": "病中书怀寄杨太史贞复兼谢枉顾集杜",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "武陵一曲想南征，怅望秋天虚翠屏。",
      "多病独愁常阒寂，簿书何急来相仍。",
      "扬雄更有河东赋，方朔虚传是岁星。",
      "速宜相就饮一斗，山阴野雪兴难乘。"
    ]
  },
  {
    "id": "e647d10fa1bfeac4d4dcca5ce9e7fbcf",
    "title": "人日采芳亭对雪即席呈曹长王德履",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "亭外毵毵老树斜，粉墙飞过树全遮。",
      "天涯剪彩人为日，署里含香玉作花。",
      "同舍岁深寒自恋，试春衣在酒堪赊。",
      "相将退食无多暇，何事山阴访戴家。"
    ]
  },
  {
    "id": "e647d10fa1bfeac4bf4e3aa7dd38c90d",
    "title": "亭中雪甚有怀旧署赵孟顾邹诸君子",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "舞尽琼花片片轻，断肠诸子共飘零。",
      "白云封在悬冰鉴，玉署名高自岁星。",
      "何处渔蓑能待我，几回鹤泪忆谈经。",
      "不堪更话当年事，徙倚东西一短亭。"
    ]
  },
  {
    "id": "e647d10fa1bfeac4105b38993ba2773e",
    "title": "乙未春正月二十三日早恭遇上御皇极门觐天下来朝诸侯时有岛夷乞封阙下二首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "晓仗春云拥汉官，忽瞻龙衮欲跻攀。",
      "声稀玉漏闻天语，色醉仙桃识圣颜。",
      "万国山呼依北极，两阶干舞肃南蛮。",
      "自怜捧日心犹壮，郎署何妨侍从班。"
    ]
  },
  {
    "id": "e647d10fa1bfeac4105b38993ccbb7c4",
    "title": "乙未春正月二十三日早恭遇上御皇极门觐天下来朝诸侯时有岛夷乞封阙下二首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "诏选宫人昔奏知，怪来朝讲故迟迟。",
      "忽逢丹扆垂裳日，正忆天言罪己时。",
      "先帝初年真圣主，轮台一诏更吾师。",
      "微臣旧有千秋鉴，却望调元鼎鼐谁。"
    ]
  },
  {
    "id": "e647d10fa1bfeac439542b15d2b2eb48",
    "title": "大参王如水公复补吾广",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "岭峤春风动地回，儿童又报使君来。",
      "主恩缘鬓三持节，驿路青山几见梅。",
      "但有夷吾堪重望，何须唐■浪兼才。",
      "紫微垣外中书省，夜夜清光烛上台。"
    ]
  },
  {
    "id": "e647d10fa1bfeac4a539636ea2168eed",
    "title": "喜用晦至自原易所寻补襄阳",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "旅夜清尊复此回，了无一句笑颜开。",
      "况从古越诸山过，曾见新安小范来。",
      "举世更谁能我友，无人识子佐王才。",
      "若将治郡论黄霸，异日功名未可猜。"
    ]
  },
  {
    "id": "e647d10fa1bfeac4cc7e0d2d2b3a68da",
    "title": "大司马叶丈大中丞周丈同时被谤奉留有寄",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "司马勋名宇宙间，中丞镇静万人欢。",
      "遥传塞外空豺虎，共说军中有范韩。",
      "箧满谤书增倚重，天扶明圣惜才难。",
      "即看河套天王地，乘胜长驱破可汗。"
    ]
  },
  {
    "id": "e647d10fa1bfeac4ec91a2cee51227f0",
    "title": "大司马丈量移南司空屡疏乞归不允忽报大捷喜而集杜",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "闻道河阳近乘胜，初闻涕泪满衣裳。",
      "苍花不晓神灵意，扶颠始知筹策良。",
      "殊锡曾为大司马，老儒不用尚书郎。",
      "朝廷衮职谁争补，正想氤氲满眼香。"
    ]
  },
  {
    "id": "e647d10fa1bfeac48cbb52ba853adea9",
    "title": "司马丈乞身未允闻已南归集杜遥寄",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "想见归怀尚百忧，何时更得曲江游。",
      "十年戎马暗南国，万里烽烟接素秋。",
      "可念此公怀直道，焉知李广未封侯。",
      "杖藜叹世者谁子，天入沧浪一钓舟。"
    ]
  },
  {
    "id": "e647d10fa1bfeac499b80f225910ea20",
    "title": "周中丞再疏乞归自缙神官军而下号留不已集杜却寄",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "拖玉腰金报主身，莫云江汉有垂纶。",
      "扁舟不独如张翰，河内尤宜借寇恂。",
      "独使至尊忧社稷，早闻黄阁画麒麟。",
      "致君尧舜须公等，归赴朝廷已入秦。"
    ]
  },
  {
    "id": "e647d10fa1bfeac4341b9591bc61d08e",
    "title": "九日与诸曹友同登显灵宫阁",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "高阁崚层俯建章，况逢佳节又重阳。",
      "秋声不入游人耳，紫气浮来满帝乡。",
      "发短更苍堪帽落，客多同调趁花忙。",
      "明年此会知何处，遍插茱萸遍举觞。"
    ]
  },
  {
    "id": "e647d10fa1bfeac4124f42d4530fb88b",
    "title": "采芳亭承南罗二长官见招赏菊集诸曹友为补重阳之会",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "大隐于今混庙廊，翩翩同舍共亭芳。",
      "深林夕照明栖鸟，曲径人疑绕洞房。",
      "恼杀黄花仍五色，簪看绿鬓赛重阳。",
      "谁知玉露凋伤后，更向疏篱作意香。"
    ]
  },
  {
    "id": "e647d10fa1bfeac4f059a872b774866a",
    "title": "和任宪使枉驾南岩兼纪湖堤新成",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "寻花问柳傍湖西，公暇何妨客共携。",
      "柳色晴娇骢马道，花香春砌长公堤。",
      "洞穿竹径高低合，人似桃源咫尺迷。",
      "自有丹梯生羽翼，不须僧话证菩提。"
    ]
  },
  {
    "id": "e647d10fa1bfeac49a0544bae9c30096",
    "title": "醉经楼四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "典衣为沽酒，典地为裁花。",
      "小楼新构就，明岁属谁家。"
    ]
  },
  {
    "id": "e647d10fa1bfeac49a0544ba6677b36e",
    "title": "醉经楼四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "种花莫种奇，卜筑何妨拙。",
      "客来归不归，楼上看明月。"
    ]
  },
  {
    "id": "e647d10fa1bfeac49a0544ba4b7aa905",
    "title": "醉经楼四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "楼前湖水平，楼外四山青。",
      "楼中经一卷，堪醉不堪醒。"
    ]
  },
  {
    "id": "e647d10fa1bfeac49a0544ba8d8ec7b3",
    "title": "醉经楼四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "白昼莺声啭，清宵鹤唳过。",
      "几番沉醉后，唤醒兴偏多。"
    ]
  },
  {
    "id": "e647d10fa1bfeac4a5aeb3b0aea3931e",
    "title": "醉经楼又四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "天地何简易，六经何支离。",
      "安得杨子云，尊酒共楼居。"
    ]
  },
  {
    "id": "e647d10fa1bfeac4a5aeb3b0e3931639",
    "title": "醉经楼又四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "吾读稊稗篇，庄生如有悟。",
      "糟粕苟不存，吾道在何处。"
    ]
  },
  {
    "id": "e647d10fa1bfeac4a5aeb3b0c7a0609c",
    "title": "醉经楼又四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "果哉糟粕矣，煨烬莫疑秦。",
      "韦编三绝后，谁是醒经人。"
    ]
  },
  {
    "id": "e647d10fa1bfeac4a5aeb3b0b73d6261",
    "title": "醉经楼又四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "醉经何可当，楼名浪标榜。",
      "痴迷复痴迷，前身疑象罔。"
    ]
  },
  {
    "id": "e647d10fa1bfeac47ac735c07a22f1c3",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "若将湖比镜，湖光镜不如。",
      "若比醉中人，脱身堕太虚。"
    ]
  },
  {
    "id": "e647d10fa1bfeac47ac735c0bd2d20d2",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "谁开湖上岛，新篁绿未齐。",
      "齐时应嘱付，合有凤来栖。"
    ]
  },
  {
    "id": "e647d10fa1bfeac47ac735c030a394f0",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "岛上楼堪画，湖山敞画屏。",
      "不有楼居者，历历为谁青。"
    ]
  },
  {
    "id": "e647d10fa1bfeac47ac735c07bc43384",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "萧萧芦荻边，载酒趁斜阳。",
      "醉来疑作梦，捩柁过潇湘。"
    ]
  },
  {
    "id": "e647d10fa1bfeac47ac735c0e488cb03",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "清夜闻钟鼓，朝来荐鸡黍。",
      "庙古不知年，沧浪问渔父。"
    ]
  },
  {
    "id": "e647d10fa1bfeac47ac735c07b3cce01",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "一坞深复深，见花不见树。",
      "人间可避秦，何必桃源路。"
    ]
  },
  {
    "id": "e647d10fa1bfeac47ac735c05738942c",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "林公旧地馆，桥畔草萋萋。",
      "百年歌舞地，闲在夕阳西。"
    ]
  },
  {
    "id": "e647d10fa1bfeac47ac735c0196db441",
    "title": "醉经楼八景镜湖",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "春林翠欲流，繁芳发罗绮。",
      "前日是张家，今朝又姓李。"
    ]
  },
  {
    "id": "e647d10fa1bfeac4c3d7b3a75303f9fb",
    "title": "偶忆亡友王藩甫及姜可叔",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "穿破是君衣，死了是君妻。",
      "中原怀二子，吾友更何疑。"
    ]
  },
  {
    "id": "e647d10fa1bfeac4a23bcee691a71b5e",
    "title": "自甲申十月至戊子正月",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "不是忧生不学禅，持来一戒几经年。",
      "尘缘未了寻常事，犹向春风独自怜。"
    ]
  },
  {
    "id": "e647d10fa1bfeac44a5a6a43ae9defe5",
    "title": "陈都运自都门归寿其母太夫人八十",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "八十人间希又希，表闾岁岁映春晖。",
      "金花更献西王母，天上仙郎昼锦归。"
    ]
  },
  {
    "id": "e647d10fa1bfeac4395a7d68dce8dab6",
    "title": "送何侍御谪楚藩司从事因怀范原易李克苍原易旧守洪都克苍先以比部谪楚",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "不见批鳞今柱史，曾闻制锦旧神君。",
      "洪都太守真堪忆，对酒怜才日未曛。"
    ]
  },
  {
    "id": "e647d10fa1bfeac4395a7d68b8cf3138",
    "title": "送何侍御谪楚藩司从事因怀范原易李克苍原易旧守洪都克苍先以比部谪楚",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "何李谁传二妙并，不应秀句有邹生。",
      "三湘愁鬓时相对，参伍双悬江汉名。"
    ]
  },
  {
    "id": "e647d10fa1bfeac48db0b298b18a53b7",
    "title": "七夕过留城四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "旅夜逢秋百感并，绝怜织女渡河清。",
      "不堪更泊留城下，烟水茫茫舟自横。"
    ]
  },
  {
    "id": "e647d10fa1bfeac48db0b2982aa64348",
    "title": "七夕过留城四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "留侯有庙对崩湍，湖水粘天动地还。",
      "此夕正逢天女渡，莫教风浪到人间。"
    ]
  },
  {
    "id": "e647d10fa1bfeac48db0b298fcbcb59d",
    "title": "七夕过留城四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "乞巧天边此夕多，乾坤无奈一黄河。",
      "赤松不管人间事，黄石书中意若何。"
    ]
  },
  {
    "id": "e647d10fa1bfeac48db0b2980a5d9fae",
    "title": "七夕过留城四首",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "天横碣石拱皇州，自古黄河向此流。",
      "试向支机前借箸，汉廷何处更良筹。"
    ]
  },
  {
    "id": "e647d10fa1bfeac4a8c9de27aee3944f",
    "title": "官人行黄梅道中为役夫述",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "前岁树皮尽，去岁草根绝。依旧春来满地青，荆杞蓬蒿不堪咽。",
      "须臾性命倚吴商，妻儿典与一身孑。一身孑，千愁结。",
      "迎送官人何足怜，县庭催租日流血。"
    ]
  },
  {
    "id": "e647d10fa1bfeac4e2af4d02ec9464f2",
    "title": "山居五戒一戒讲学",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "我曰予贤，人曰予圣。",
      "果圣且贤，相悦而静。",
      "况汝之德，未满乡里。",
      "况汝之道，未行妻子。",
      "呶呶哓哓，盖不知耻。"
    ]
  },
  {
    "id": "e647d10fa1bfeac4d21b44077e87d43e",
    "title": "二戒预外事",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "仁者爱己，义者正己。",
      "枉己直人，所济有几。",
      "匹夫之行，可化乡人。",
      "既明且哲，以保其身。"
    ]
  },
  {
    "id": "e647d10fa1bfeac487405372a4a7eb79",
    "title": "三戒酬应诗文",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "赋性太轻，溢道人美。",
      "无益于人，且先失己。",
      "搜肠刻骨，博润笔金。",
      "可怜多病，老去光阴。"
    ]
  },
  {
    "id": "e647d10fa1bfeac4f9dd356770ffad7c",
    "title": "四戒赴席",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "小席百钱，大席一金。",
      "何功何能，为世所钦。",
      "竟日嗛嗛，疏懒难支。",
      "夜深人静，我读书时。"
    ]
  },
  {
    "id": "e647d10fa1bfeac48eb8c940f3ba6a6b",
    "title": "五对客戒谈时政",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "生逢唐虞，明良岳牧。",
      "不学贾生，流涕痛哭。",
      "物之不齐，人孰无过。",
      "反己责躬，是我工课。"
    ]
  },
  {
    "id": "e647d10fa1bfeac49ee5720d784f0a91",
    "title": "棘院中秋对月",
    "authorName": "唐伯元",
    "authorId": "e647d10fa1bfeac4cda721779c19a2aa",
    "dynasty": "明",
    "content": [
      "紫盖峰头月色，凤凰院里花香。",
      "怀人今夜千里，何处东山草堂。"
    ]
  },
  {
    "id": "e647d10fa1ce0ae2d627e2bb59d266d1",
    "title": "渡鄱阳湖",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "日色蓬窗静，风生枕簟凉。",
      "十年湖海志，半笠水云乡。",
      "故国怀人远，闲吟笑我狂。",
      "扁舟庐岳去，挂席过鄱阳。"
    ]
  },
  {
    "id": "e647d10fa1ce0ae25d1f822a9b56b0b4",
    "title": "酬同学",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "僻性耽泉石，空山乐岁时。",
      "云霞凭作伴，麋鹿许相期。",
      "春暖花开早，堂深日上迟。",
      "个中无限意，端的少人知。"
    ]
  },
  {
    "id": "e647d10fa1ce0ae275cb601668b2f572",
    "title": "桐山寺访云相老师",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "曲径幽栖处，登临兴有馀。",
      "溪云双眼阔，庭竹一林虚。",
      "野藓半侵户，清泉直到厨。",
      "顿令心地冷，意欲傍邻居。"
    ]
  },
  {
    "id": "e647d10fa1ce0ae2ba62cbf732fdbe65",
    "title": "过玉华精舍访慧达上座",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "十年同学在，半笠到西山。",
      "独念相思苦，都忘行路难。",
      "风生云影碎，雨过水声潺。",
      "对此幽栖事，商量好闭关。"
    ]
  },
  {
    "id": "e647d10fa1ce0ae2e2f23edec16573dc",
    "title": "望夫石",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "伫望何时了，相思不计年。",
      "芳华空自惜，尺素向谁传。",
      "细雨曾和泪，冰心对所天。",
      "肝肠如铁石，风月自娟娟。"
    ]
  },
  {
    "id": "e647d10fa1ce0ae239d7393842c382a0",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "拉伴乘秋兴，寻幽入洞天。",
      "良缘应有定，旨趣别无传。",
      "扫石犹堪坐，空山久待贤。",
      "自惭僧老大，难说道真诠。"
    ]
  },
  {
    "id": "e647d10fa1ce0ae239d73938ac174e40",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "登临皆俊逸，谈笑见英豪。",
      "载酒非耽饮，扪萝不惮劳。",
      "沿崖疑路险，开眼觉天高。",
      "斟酌长松下，前堤尽种桃。"
    ]
  },
  {
    "id": "e647d10fa1ce0ae239d73938e8a2cf07",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "商宫怜古调，白发怕临流。",
      "欹枕三岩石，寻源一叶舟。",
      "夜寒惊北斗，吟咏浪西楼。",
      "共看丹山月，新弦欲上钩。"
    ]
  },
  {
    "id": "e647d10fa1ce0ae239d73938df23150b",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "仰止推英绝，才华冠世雄。",
      "多君真法喜，怜我寄诗筒。",
      "买隐惭支遁，高怀见庾公。",
      "闲身天际外，心眼觉虚空。"
    ]
  },
  {
    "id": "e647d10fa1ce0ae239d7393869389e04",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "莫笑鹑衣结，寒来便负暾。",
      "桂枝香欲动，阳焰影频翻。",
      "冷眼曾空世，忘机亦灌园。",
      "寥寥泉石下，有客到蓬门。"
    ]
  },
  {
    "id": "e647d10fa1ce0ae239d73938f956cf63",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "孤峰双眼阔，松竹一林虚。",
      "潇洒真无着，幽寻兴有馀。",
      "烹茶敲石栗，粗粝献酸菹。",
      "德味浑忘澹，骄人气尽除。"
    ]
  },
  {
    "id": "e647d10fa1ce0ae239d73938a67e703b",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "宗炳风流在，寻僧到上方。",
      "逍遥盘石上，静对菊花香。",
      "慧日虹桥映，秋风锦水凉。",
      "幸逢高士过，笑傲兴偏长。"
    ]
  },
  {
    "id": "e647d10fa1ce0ae239d73938721cd3a4",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "登山还有兴，晚屐怕桥危。",
      "野拙狂尤懒，寒生涕任垂。",
      "登楼宜极目，下榻忆当时。",
      "晤对情无尽，清言慰所思。"
    ]
  },
  {
    "id": "e647d10fa1ce0ae239d73938a821b559",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "共道西岩好，明朝最上登。",
      "寻山洵有约，拨草得无曾。",
      "古径从云卧，新诗共客徵。",
      "闲吟聊自适，跌宕信乌藤。"
    ]
  },
  {
    "id": "e647d10fa1ce0ae239d739389a7b499a",
    "title": "奉和籀书周大士十首",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "白云横谷口，暮鸟不知还。",
      "树影侵阶绿，苔钱点石斑。",
      "扶筇过竹院，倦眼厌尘寰。",
      "莫负片鳞月，何时更入山。"
    ]
  },
  {
    "id": "e647d10fa1ce0ae237cdf6e588bda2f9",
    "title": "登祝融峰",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "层峦峭壁好摩天，四面云峰断复连。",
      "夏帝碑藏虫篆古，寅宾日出海边悬。",
      "遥看峻岭应回雁，欲过危桥去会仙。",
      "千载犹闻黄独美，几人能继懒残禅。"
    ]
  },
  {
    "id": "e647d10fa1ce0ae2411201579f58a99f",
    "title": "清远舟中",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "十载荷衣多远游，孤城薄暮自维舟。",
      "烟飞水面全笼树，月落潭心不碍流。",
      "坐久空闻风撼石，更阑无语被蒙头。",
      "个中消息如何会，鸥鸟忘机最好俦。"
    ]
  },
  {
    "id": "e647d10fa1ce0ae28a5ebba0bcebee52",
    "title": "呈惟圣老和尚",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "鸡足山中旧草堂，名闻海内震诸方。",
      "如今老眼青尤白，曩昔风流卷欲藏。",
      "没脚马曾跨宇宙，无弦琴岂别宫商。",
      "明年不负衡山约，到此忘机欲歇狂。"
    ]
  },
  {
    "id": "e647d10fa1ce0ae2ec3936fec8a77c28",
    "title": "锦岩夜月",
    "authorName": "释古义",
    "authorId": "e647d10fa1ce0ae2d1457b72d1457b72",
    "dynasty": "明",
    "content": [
      "千年古洞谁开辟，造化原无斧凿痕。",
      "石上藤萝悬涧阔，林间花影拂栏干。",
      "纸窗梦觉浑生白，午夜风清不计寒。",
      "更喜高怀彭泽宰，携琴分赋碧云端。"
    ]
  },
  {
    "id": "e647d10fa1d3dc71c88bbd857d1ba2a9",
    "title": "春闺怨",
    "authorName": "郭浚",
    "authorId": "e647d10fa1d3dc71d1457b72d1457b72",
    "dynasty": "明",
    "content": [
      "鸟惊残梦隔窗纱，起坐钩帘看落花。",
      "游子不归春事晚，鹊声长日在邻家。"
    ]
  },
  {
    "id": "e647d10fa1d5f9992de25a51562a7b29",
    "title": "挽戴南湾",
    "authorName": "任效",
    "authorId": "e647d10fa1d5f999d1457b72d1457b72",
    "dynasty": "明",
    "content": [
      "有美人兮骨已仙，南湾渔舍尚依然。",
      "春风竹坞闲棋局，夜月螺洲冷钓船。",
      "诗礼家声乡邑重，箕裘事业子孙传。",
      "忍从埋玉山前过，落木潇潇怨杜鹃。"
    ]
  },
  {
    "id": "e647d10fa20a13b687eac82ec81f3005",
    "title": "凤台秋霁",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "清秋吟社色，宋玉不胜情。",
      "风急猿声碎，天高雁字横。",
      "井梧和露下，砧杵杂笳鸣。",
      "酌上桐梢月，黄花香满城。"
    ]
  },
  {
    "id": "e647d10fa20a13b6ce81391590651c71",
    "title": "廉泉",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "一水旗峰下，源流久陆沉。",
      "源从石罅过，流到海门深。",
      "堪洗许由耳，更倾吴隐心。",
      "寄言冰檗士，相与细追寻。"
    ]
  },
  {
    "id": "e647d10fa20a13b6c713bdec087b2d50",
    "title": "厓山吊古",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "矗矗丛祠隐隐碑，荒陵何处到今疑。",
      "伤心岭海浮征舸，回首陈桥卷战旗。",
      "一木可能支大厦，千金无计赎孤儿。",
      "翠华黄屋空尘迹，绿水青山似旧时。"
    ]
  },
  {
    "id": "e647d10fa20a13b69d4c170ea1b3880b",
    "title": "灵川夜坐写怀",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "寂寂幽窗忍独醒，疏灯残月两微明。",
      "子规枝上啼初彻，蝴蝶丛中梦未成。",
      "蓬鬓不愁朝镜改，浊醪偏爱晚杯清。",
      "何时净扫苍崖石，坐对南山接凤城。"
    ]
  },
  {
    "id": "e647d10fa20a13b6eb87d28409aca788",
    "title": "偶成次白沙先生韵",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "秋风拂地秋山清，野吹那堪隐几听。",
      "韩愈独能排横议，希元何事著心经。",
      "肯加涵养终须畅，净扫尘埃却自灵。",
      "朗月渐高云渐散，紫薇深处见垣星。"
    ]
  },
  {
    "id": "e647d10fa20a13b6305ff001e6c451cd",
    "title": "寄苏穫庵",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "欲归未归复何如，响应同声几郡除。",
      "斗米不移陶令操，薰膏空校太玄书。",
      "青云有分三冬足，白发无私两鬓馀。",
      "谁念千年吾道计，振衣高趁旧山居。"
    ]
  },
  {
    "id": "e647d10fa20a13b6aa6833526a5de529",
    "title": "寄苏见江",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "握手仙台几度春，别来消息两无闻。",
      "酌高楼月偏怜我，咏入霜丛却忆君。",
      "薇署绩光西汉传，衡门踪谢北山文。",
      "赤冈黄岭元同脉，莫惜新裁寄白云。"
    ]
  },
  {
    "id": "e647d10fa20a13b625ad98b092ab5a5b",
    "title": "题祁榕湾别号",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "水色榕阴一味清，道人应为寄闲情。",
      "只须翠幄疑彭泽，那用红霞认武陵。",
      "酌酒放歌寒玉涌，倚蓬长笑碧云生。",
      "乾坤此景无人会，明月何时一棹横。"
    ]
  },
  {
    "id": "e647d10fa20a13b666ca8eebd5d3f5f2",
    "title": "闻袁莞沙移守夷陵",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "分符报政未经年，路绕衡阳喜复传。",
      "冠服已将回左衽，湖湘容易转吴船。",
      "功联汉柱青云上，忧系燕台玉几前。",
      "此去荆门应不远，金溪馀韵想依然。"
    ]
  },
  {
    "id": "e647d10fa20a13b6da558e9e463200ad",
    "title": "江亭写怀",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "溪头常拟别吟窝，无奈衰残入鬓何。",
      "麟凤不来知梦改，莺花为伴觉春多。",
      "水流涧底空鸣瑟，风到松梢自起波。",
      "世事浮云古如此，观澜何用五噫歌。"
    ]
  },
  {
    "id": "e647d10fa20a13b6bc790d9246d35fdd",
    "title": "浴日亭",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "黄木湾头古野亭，亭虚俯槛吞沧溟。",
      "扶桑遥报日将起，洪轰海底鱼龙惊。",
      "细濯咸池真皎洁，不比寻常乍明灭。",
      "悠悠燠照遍垓埏，风檐蔀屋皆澄澈。",
      "昔唐最重虞渊功，尘埃洗尽依旧红。",
      "会得何须赤绳系，自有擎手回苍穹。",
      "夸父邓林徒扰扰，鲁阳三舍应未了。",
      "晋人见说寡君须，岂知线量终缥渺。",
      "狂夫炙背献至尊，烈士曝书遗儿孙。",
      "世事浮云只如此，我爱古来铭浴盘。",
      "亭去波罗犹咫尺，庙神相对遥相忆。",
      "朝捧清光荡祲氛，暮绕馀辉江震击。",
      "效灵宣秘护濠城，蛟腾凤舞黄河清。",
      "果然羲驭寅宾旭，万国山河属大明。"
    ]
  },
  {
    "id": "e647d10fa20a13b66209aa5890db58ec",
    "title": "孝节坊",
    "authorName": "李秉同",
    "authorId": "e647d10fa20a13b6d1457b72d1457b72",
    "dynasty": "明",
    "content": [
      "繄先烈妣仰何氏，佑启后人昭二美。",
      "因心淳笃孝于姑，坚贞弗贰从夫子。",
      "夫子明经荐省闱，云胡遽驭红云里。",
      "奔走悲号逆旅魂，关山迢递心千里。",
      "寒灯寂寞守空闱，蘋藻时修中馈事。",
      "不期姑疾在膏肓，早暮走穷卢扁技。",
      "引刀割股和汤剂，一死报之吾分耳。",
      "此时此心天所知，果然沉疴旋即起。",
      "孝思贞节古难兼，矧在女流能有几。",
      "节媲共姜孝过之，诚堪追彼太任姒。",
      "旌书束帛下彤廷，系节标扬重青史。",
      "华表亭亭屹一方，声名赫奕流千纪。"
    ]
  },
  {
    "id": "e647d10fa2115e518e2541fd3c52e10b",
    "title": "罗浮飞翠",
    "authorName": "吴世英",
    "authorId": "e647d10fa2115e51d1457b72d1457b72",
    "dynasty": "明",
    "content": [
      "浮来山色郁蕯葱，耸出烟云淡宕中。",
      "天入苍茫连远岛，地干碧落起蟠空。",
      "聚霞暮变千层紫，见日时标万丈红。",
      "四百峰头横翠霭，氤氲飞过相江东。"
    ]
  },
  {
    "id": "e647d10fa2196803b8414c1f761dfaf1",
    "title": "辋川钓者图",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "家住黄溪上，金川似辋川。",
      "凉风垂钓坐，明月棹歌还。",
      "绿水雕胡饭，金鳞缩项鳊。",
      "鉴湖如可乞，相与诵尧天。"
    ]
  },
  {
    "id": "e647d10fa21968034c20ae72391cef7c",
    "title": "与谢伯大会宿石溪寺次日赠竹隐上人",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "高僧号竹隐，开寺大江边。",
      "如意悬书室，袈裟上钓船。",
      "楼台开世界，龙象接人天。",
      "记得连床处，松风夜不眠。"
    ]
  },
  {
    "id": "e647d10fa21968033533e62082fd4845",
    "title": "赠鲁生师德东游",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "羡子多才艺，临风感慨深。",
      "琴弹别鹤操，声作老龙吟。",
      "落落平生志，悠悠太古心。",
      "东游万里道，到处遇知音。"
    ]
  },
  {
    "id": "e647d10fa2196803b4bbcaf8b52cb1a6",
    "title": "赠郡庠张允真作兰卷",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "楚楚张公子，山林兴甚长。",
      "行舲思澧浦，随笔写沅湘。",
      "剑戟青云湿，衣裳夕露凉。",
      "伯英书法在，奕叶继遗芳。"
    ]
  },
  {
    "id": "e647d10fa21968034ffc30fa348bb6fd",
    "title": "戏简文仪归郊居督工刈稻",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "丹桂映秋风，江村九月中。",
      "思归缘穫稻，忧国愿为农。",
      "霜薄蒹葭渚，秋高鸿雁风。",
      "齐眉如有馈，应不愧梁鸿。"
    ]
  },
  {
    "id": "e647d10fa21968030baa0bb8d7938c0e",
    "title": "廷试作",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "天子临轩策治安，近臣如雨侍金銮。",
      "百年礼乐成周典，一代威仪陋汉官。",
      "文气夜连奎壁动，龙光晴射斗牛寒。",
      "董生莫负天人策，学术须期百世看。"
    ]
  },
  {
    "id": "e647d10fa2196803cc0670ede5e9abff",
    "title": "元旦",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "扶桑枝上晓云红，玉历颁春斗柄东。",
      "龙虎风云千载会，衣冠玉帛万方同。",
      "柳芽转暖晴光动，花蕊迎旸淑气融。",
      "自是升平开泰运，相期吾道永兴隆。"
    ]
  },
  {
    "id": "e647d10fa2196803c90dee724fc2267a",
    "title": "读书台",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "闲抱瑶琴访百花，上人还与论三车。",
      "能分香积厨中饭，惯煮孤山雨后茶。",
      "洗墨池荒秋草合，读书台古夕阳斜。",
      "壁间正好题诗句，留取他年护绛纱。"
    ]
  },
  {
    "id": "e647d10fa2196803a7b7437a9b27f2c5",
    "title": "早朝二首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "银烛光中乌夜啼，棘闱清彻候晨鸡。",
      "西窗听雨参同赴，上苑看花忆旧题。",
      "王气晓瞻双阙上，文星夜贯五云西。",
      "明朝珂佩朝天去，金殿春风玉笋齐。"
    ]
  },
  {
    "id": "e647d10fa2196803a7b7437aa283a8cc",
    "title": "早朝二首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "紫陌行来曙色微，姓名催唤入金闱。",
      "静鞭响彻鸳班肃，赞礼声高虎拜齐。",
      "珂佩共聆天上语，文章特赴御前题。",
      "朝回日晏长安道，风送飞花衬马蹄。"
    ]
  },
  {
    "id": "e647d10fa2196803e656706feaa6f96d",
    "title": "杏林清隐",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "传家三世总能医，不独长桑授上池。",
      "董奉林香丹杏熟，苏耽井在绿苔滋。",
      "城中卖药人同识，谷口行春鹤惯随。",
      "我亦欲传丹鼎诀，洞天石扇拟同窥。"
    ]
  },
  {
    "id": "e647d10fa21968035cdd3541e1ee2108",
    "title": "小姑山",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "姑石嵯峨不可攀，妆台更在白云间。",
      "丹梯下压龙蛇窟，铁锁高悬虎豹关。",
      "使客未鸣苍玉佩，江妃先亸绿云鬟。",
      "江南莫道无形势，笋立天门第一班。"
    ]
  },
  {
    "id": "e647d10fa219680306ccf5046352e9ca",
    "title": "送人之官",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "雨霁清流玉满川，锦衣簇簇立沙边。",
      "旋沽南石桥头酒，聊送东风江上船。",
      "行色一枝春在柳，去程千里水连天。",
      "待看考绩归来日，细听莺声奏管弦。"
    ]
  },
  {
    "id": "e647d10fa2196803e44017486e2ade50",
    "title": "送花状元诏许归娶",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "三月都门莺乱啼，郎君春色上朝衣。",
      "潘生况拟供调膳，张敞仍须学画眉。",
      "南陌酒香银瓮熟，西湖月朗画船归。",
      "极知身负君恩重，莫遣心随粉黛移。"
    ]
  },
  {
    "id": "e647d10fa219680300073fc2988ed3f1",
    "title": "牡丹为黄公器咏",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "不将红紫竞芳菲，似与天公别有期。",
      "金缕织成云外锦，珊瑚长出海中枝。",
      "一栏国色君须记，满袖天香我所思。",
      "陪赏喜同诸俊彦，醉歌浑似洛阳时。"
    ]
  },
  {
    "id": "e647d10fa2196803fde684688f4f2d70",
    "title": "淦江书屋为李宅赋",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "故人家住大江边，又踏鸥波已七年。",
      "养鹤亭深栽竹地，读书窗袅煮茶烟。",
      "论交有道惭垂顾，推毂无能与荐贤。",
      "莫道相从忘夙昔，梅花冰雪岁寒天。"
    ]
  },
  {
    "id": "e647d10fa219680384f1aa463fbde812",
    "title": "乙丑三月访子白兄于秦淮桥",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "五月南风水倒流，秦淮桥下问扁舟。",
      "穿花燕子羽毛湿，隔水人家门巷幽。",
      "心忆庭闱瞻楚树，身陪冠冕侍瀛洲。",
      "吾兄归去如相问，衣彩终期慰白头。"
    ]
  },
  {
    "id": "e647d10fa2196803c7a878b24ea258e4",
    "title": "王子逸见寄韵简百寅昆季",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "荆扬文物冠南邦，诗作长城拟受降。",
      "汉氏菑畬今有几，陆家兄弟旧无双。",
      "窗听夜雨消银烛，帘卷秋山倒玉缸。",
      "为谢归来陶县令，几时挥棹到沧江。"
    ]
  },
  {
    "id": "e647d10fa21968037de55848f8238f9c",
    "title": "谒安庆余忠宣公祠",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "将军忠节冠荆扬，千载精神日月光。",
      "血战孤城身已殒，名垂青简汗尤香。",
      "残碑堕泪空秋草，折戟沉沙自夕阳。",
      "我亦有怀追国士，为君感慨奠椒浆。"
    ]
  },
  {
    "id": "e647d10fa2196803610e07cba8238448",
    "title": "送人之京",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "松华金粉落春衣，有客过门索赠诗。",
      "司马岂无乘驷日，终军又是入关时。",
      "新丰树色云中露，长乐钟声雨外知。",
      "好去风流三语客，恩波咫尺凤凰池。"
    ]
  },
  {
    "id": "e647d10fa2196803793096f51fd160fb",
    "title": "泛湖",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "雾卷黄沙浪蹴天，衣冠同载泛湖船。",
      "香炉倒影凌银阙，瀑布无声落紫烟。",
      "只可吟诗招五老，那堪接武厕群贤。",
      "袖中亦有凌云赋，愿借长风到日边。"
    ]
  },
  {
    "id": "e647d10fa21968033286d9f2ec6d7da7",
    "title": "柬金秀才幼孜",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "令誉常从早岁闻，麟经学问独超群。",
      "篝灯寒听清宵雨，觅句晴看白昼云。",
      "未向月宫攀古桂，先从泮水采香芹。",
      "交游幸遂论心乐，尊酒常同坐夕曛。"
    ]
  },
  {
    "id": "e647d10fa2196803dfd3fe6b2d914519",
    "title": "送淦城百花寺僧竹峰请度牒南归",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "凤阁岧峣紫禁长，五云垂影绚天光。",
      "缁衣素识龙鸾气，墨板新承雨露香。",
      "杯渡海门秋渺渺，锡飞淮甸月茫茫。",
      "赐还有待南归日，来访支公卧石床。"
    ]
  },
  {
    "id": "e647d10fa21968036e9c9966cc781c59",
    "title": "早朝和友徐子权韵",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "曈曈旭日上东山，金锁齐开虎豹关。",
      "雾蔼炉烟当凤扆，风传胪唱肃鹓班。",
      "呈来八骏花前簇，朝散千官柳外还。",
      "回望蓬莱犹咫尺，薰弦奏彻五云间。"
    ]
  },
  {
    "id": "e647d10fa21968035b7a0758e6451788",
    "title": "和韵答傅彦武",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "放逐南还孺子乡，扣舷谁与泛沧浪。",
      "有怀采药寻方士，无复联班侍紫皇。",
      "夜雨桐花当户落，春风兰茝隔帘香。",
      "读书未了平生志，深愧云林卧石床。"
    ]
  },
  {
    "id": "e647d10fa2196803da5d468da599e1c8",
    "title": "赠吴嘉静",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "檐花细雨广文毡，不到江城又十年。",
      "投笔谬曾先俊杰，横经深喜得才贤。",
      "乾坤一气鸢鱼外，风月无边杖屦前。",
      "远大相期须努力，宣尼三绝在韦编。"
    ]
  },
  {
    "id": "e647d10fa2196803f1080e8c1cf7b966",
    "title": "送大将出征",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "九重飞诏紫泥新，帝命南征遣大臣。",
      "宫路回传银瓮暖，江花初报锦袍春。",
      "蛮烟瘴雨驱车远，朔雪燕云送捷频。",
      "汗马功成催入觐，汾阳勋业照麒麟。"
    ]
  },
  {
    "id": "e647d10fa21968039dc40f671f5e4fc2",
    "title": "渔樵问答",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "明月芦花被，秋云槲叶衣。",
      "相逢两相契，谈笑坐忘归。"
    ]
  },
  {
    "id": "e647d10fa2196803490230ad5adb8f1c",
    "title": "罢直图",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "草诏下金銮，宫槐白露寒。",
      "紫骝骄不控，明月在阑干。"
    ]
  },
  {
    "id": "e647d10fa2196803ff84d7db40228b8b",
    "title": "为百华寺竹峰上人题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "粲粲珠玑服，娟娟玉雪姿。",
      "东风庾岭路，春色在南枝。"
    ]
  },
  {
    "id": "e647d10fa2196803ff84d7db3b9a627f",
    "title": "为百华寺竹峰上人题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "老树馀生意，疏花发故枝。",
      "平生心铁石，正在岁寒时。"
    ]
  },
  {
    "id": "e647d10fa2196803ff84d7dbb070a544",
    "title": "为百华寺竹峰上人题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "仙子六铢衣，翩翩月下归。",
      "洞箫吹紫玉，春色醉如泥。"
    ]
  },
  {
    "id": "e647d10fa2196803ff84d7db91129301",
    "title": "为百华寺竹峰上人题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "劲节傲风霜，出花粲琼玉。",
      "春满九霞觞，罗浮新酒熟。"
    ]
  },
  {
    "id": "e647d10fa219680397fc720043edb195",
    "title": "山水小景",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "玉笥诸峰翠接天，鹤汀凫渚近相连。",
      "老翁日暮不归去，钓得槎头缩项鳊。"
    ]
  },
  {
    "id": "e647d10fa21968035c214a04a5bab0e7",
    "title": "达泉图",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "一夜春雷动石泉，桃花新涨已连天。",
      "幽人悟得朝宗理，兴在滔滔百折前。"
    ]
  },
  {
    "id": "e647d10fa2196803e57d83bc0b05f204",
    "title": "题墨梅",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "姑射仙人玉佩环，琼箫和月上青鸾。",
      "素衣不受缁尘染，留与江南岁晏看。"
    ]
  },
  {
    "id": "e647d10fa2196803acd2f45508c43839",
    "title": "柬式庵索纸",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "通籍金闺愧不才，扁舟又自望蓬莱。",
      "闻君素楮光于雪，愿借文章动上台。"
    ]
  },
  {
    "id": "e647d10fa21968036643eb4e24f92475",
    "title": "秋日作",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "水精帘动桂花风，湘簟凉生八月中。",
      "魄落西窗银烛里，乌丝雪茧寄秋鸿。"
    ]
  },
  {
    "id": "e647d10fa219680389a6ea18cea040b0",
    "title": "郭子成入关诗卷",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "岳翁乘棹章江日，曾约先人泊画船。",
      "若问周南留滞事，不才金匮守遗编。"
    ]
  },
  {
    "id": "e647d10fa219680389a6ea180dbaec98",
    "title": "郭子成入关诗卷",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "先人交契若云烟，最说君家外舅贤。",
      "我有愁心似征雁，随君千里到秦天。"
    ]
  },
  {
    "id": "e647d10fa21968036a4d2337642e71c3",
    "title": "中秋日答曾仲和",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "桂花凉露泻涓涓，秋满银盘月正圆。",
      "不是庾公无此兴，只因病酒妒婵娟。"
    ]
  },
  {
    "id": "e647d10fa2196803f03a421a78ff1201",
    "title": "访李彦澄不遇戏题",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "过门不入非我心，赠言敢拟瑶华音。",
      "澄江八月净如练，玄晖有约来相寻。"
    ]
  },
  {
    "id": "e647d10fa21968036b206f19e5be5402",
    "title": "射卷",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "新开射圃凤冈前，手挽雕弓满月圆。",
      "记得杨侯飞羽日，泮池杨柳叶皆穿。"
    ]
  },
  {
    "id": "e647d10fa2196803c758098c037b187c",
    "title": "重午日答友人",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "青鸟新传锦字诗，高情非是故相违。",
      "歌钟满坐风流客，不称山人鹤氅衣。"
    ]
  },
  {
    "id": "e647d10fa21968030fef947bd0e427a3",
    "title": "寄友人胡子温重午日作",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "海榴花里簟纹疏，五月清凉八月如。",
      "遥忆故人家庆处，彩衣寿酒献菖蒲。"
    ]
  },
  {
    "id": "e647d10fa21968036d4449e7223ba3a5",
    "title": "寄问小木医士陈植德",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "玉笥之峰三十六，夫子茆庐处江麓。",
      "明朝骑虎来相问，白发壶公酒应熟。"
    ]
  },
  {
    "id": "e647d10fa21968031aecf869bda042fb",
    "title": "题匏庵所藏画",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "鹤羽翛翛弄月明，筼筜谷里暮寒生。",
      "凭谁截作参差玉，吹出伶伦嶰谷声。"
    ]
  },
  {
    "id": "e647d10fa21968031aecf86981c8baca",
    "title": "题匏庵所藏画",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "百尺长松石上栽，紫云深护碧崔嵬。",
      "绿蓑坐钓盘陀石，细雨斜风不肯回。"
    ]
  },
  {
    "id": "e647d10fa21968031cbf7ed557b303ce",
    "title": "题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "月逢三五光才满，梅遇阳回始着花。",
      "禅定湛然忘色相，不知疏影上袈裟。"
    ]
  },
  {
    "id": "e647d10fa21968031cbf7ed5b9119005",
    "title": "题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "老禅心迹本来空，却与寒梅臭味同。",
      "昨夜苦吟清不寐，雪花开遍月明中。"
    ]
  },
  {
    "id": "e647d10fa21968031cbf7ed53ecaa7ef",
    "title": "题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "岁寒百卉凋残尽，自信孤芳映雪清。",
      "相对老僧禅坐处，一轮明月正三更。"
    ]
  },
  {
    "id": "e647d10fa21968031cbf7ed5dac490ee",
    "title": "题梅四首",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "曾向孤山占早春，肯同桃李媚时人。",
      "暗香疏影黄昏月，应共禅心不涴尘。"
    ]
  },
  {
    "id": "e647d10fa21968033fd74a5af020e6d1",
    "title": "题徽宗草虫",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "虫豸薨飞异卉芳，宣和点染自君王。",
      "当时不省观无逸，对画令人感慨长。"
    ]
  },
  {
    "id": "e647d10fa2196803b7d5e37ab5806d79",
    "title": "周子林读书楼",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "藏书贻矩诲，僻地起高楼。",
      "月露连书蓄，星河拂户流。",
      "兰膏长照夜，竹簟正宜秋。",
      "窗迥伊吾远，檐高纬络愁。",
      "分阴思积学，暇日坐消忧。",
      "芸阁归来日，相期共校雠。"
    ]
  },
  {
    "id": "e647d10fa219680303d11b03a8274098",
    "title": "题黄彦成云林小隐",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "有客素肥遁，幽居爱林闾。",
      "结屋依陋巷，种树绕城隅。",
      "浮云南山来，清阴覆其闾。",
      "老柳带寒色，芳兰露春腴。",
      "窗深不知晓，树密室自虚。",
      "甘贫意自适，守道乐有馀。",
      "娱宾非旨酒，饱食但园蔬。",
      "流水赴大泽，翔禽恋高株。",
      "物性各有遂，谁能常晏如。",
      "所以古人隐，为时而卷舒。",
      "商岭岂高蹈，渭阳非远渔。",
      "惟有巢由子，千载烈丈夫。",
      "山鸣谷尚应，已独不受呼。",
      "嗟我眼中人，孰不为利驱。",
      "眷此云林下，萧然尘鞅疏。",
      "车马塞里巷，何能顾穷居。",
      "寄语抱关者，当识其贤愚。"
    ]
  },
  {
    "id": "e647d10fa2196803f87ac5fd30038a1d",
    "title": "骏马歌",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "君不见穆王八骏游天路，迹遍寰宇尚无度。乐同王母宴瑶池，赖得君牙挽周祚。",
      "又不见明皇幸蜀八马龙，天宝不及开元中。渔阳鼙鼓烟尘黑，玉环妖血鞍鞯红。",
      "君看玉蹄三十二，莫是天闲旧骐骥。残阳一片雨馀天，芳草何年牧扫地。",
      "雄姿逸态汗血新，风鬃雾鬣腾踏匀。一嘶一啮各有趣，或行或止森同群。",
      "奚官控出尘飞动，岂是造父王毛仲。麒麟虽在地上行，光价合为天下重。",
      "摩挲猛气犹腾骧，出世即论周与唐。吾皇不受千里献，黄金乐施涓人方。",
      "骏兮骏兮渥洼种，际会风云擅才勇。还君此画歌我辞，阊阖风生毛发竦。"
    ]
  },
  {
    "id": "e647d10fa2196803daff3ede03ce99a0",
    "title": "水竹居诗",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "高人结宇修篁里，轩户玲珑瞰流水。",
      "庭皋月转翠阴生，溪上风回青浪起。",
      "翠阴青浪映窗扉，曲径台深客到稀。",
      "林下移床挥麈坐，沙头系艇钓鱼归。",
      "柴门无事临流敞，高卧支颐听清响。",
      "千山暮雨石泉通，一夜春雷箨龙长。",
      "几席清幽俗事疏，波光尽日映图书。",
      "何年得遂辞尘埃，杖策相从此卜居。"
    ]
  },
  {
    "id": "e647d10fa219680328bd0fa2b7f7a740",
    "title": "待月歌",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "天风吹桂香，夜久露华结。清兴谁与同，停杯待明月。",
      "明月须臾海上来，青天一望无尘埃。人看明月皎如昨，月照人间知几回。",
      "人生何用嗟与叹，月本无心尚圆缺。玉兔捣药能长生，不管麻姑鬓如雪。",
      "月既照我饮，我且为月歌。举杯劝月月亦喜，清樽历乱扬金波。",
      "愿把紫鸾笙，双吹向寥廓。直上蓬莱第一峰，坐听霓裳奏仙乐。"
    ]
  },
  {
    "id": "e647d10fa219680377d8763688915b1a",
    "title": "樵谷歌为双峰饶子弘赋",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "金川南上佳山水，翠壁丹崖相对起。",
      "玉山三十六芙蓉，都入樵翁笑谈里。",
      "藤萝缚屋薜荔衣，朝往青崖曛暮归。",
      "松阴遗世时高枕，谷口行歌日看棋。",
      "昔年我作金门客，素衣半化缁尘黑。",
      "当时柱笏望西山，始信渔樵不轻得。",
      "今年奉敕又朝天，手展诗囊索赠篇。",
      "移文未许山灵诮，伐木终期友道全。",
      "丈夫出处须知命，轩冕山林总天定。",
      "他年我亦谢官归，迟尔长镵绿萝径。"
    ]
  },
  {
    "id": "e647d10fa21968039e3165348bd61831",
    "title": "三月望日与饶隐君子宏游玉笥山谣",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "我怀谢康乐，独往游名山。身同虚舟系，心与浮云闲。",
      "清风淡荡洒六合，令我兴在云松间。玉山高与南斗齐，云锦照耀庐山低。",
      "三十六峰凌虹霓，飞湍喷雪临回溪，长松挂月青猿啼。",
      "上有梅仙采药之幽栖，下有萧云读书之故基。洞天石扇杳莫测，瑶草谩长三春荑。",
      "我欲因之览八荒，手拂青萝眠石床。回飙吹散碧天雾，清冥倒泻澄湖光。",
      "作为玉山谣，寄之双峰客。兴来携妓秋复春，笑杀东山谢安石。"
    ]
  },
  {
    "id": "e647d10fa2196803e02dbe412878907a",
    "title": "赠人",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "忆昔先人辞玉京，君家父子来相迎。",
      "开轩岸帻耽松雪，酒酣落笔沧溟惊。",
      "周南留滞有遗命，剪薄滥欲追群英。",
      "明当尽节报天子，从此云间吹玉笙。"
    ]
  },
  {
    "id": "e647d10fa21968033b5349265189ae87",
    "title": "玉山谣赠时宪",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "我所思兮玉山之岧峣，𥺤夫容兮凌青霄。谪仙一去已千载，至今谁续《庐山谣》。",
      "熊侯家住剑江侧，惯扫秋山之黛色。闻余此兴为写之，仿佛梅仙旧时宅。",
      "梅仙兮何在，邈清风兮沧海。蹇夷犹兮孤舟，吊遗迹于千载。",
      "舟中所载非凡流，羌故人兮李与周。按玉笙兮明月，下黄鹄兮清秋。",
      "洞天兮石扇，苍崖兮路转。横余剑兮视八荒，访蓬莱兮几清浅。",
      "张侯兮昂藏，骖白鹤兮青霓裳。窥玉梁之宝笈，醉石髓之琼浆。",
      "千岩万转路莫测，酒酣一笑三山窄。待得君王赐鉴湖，锦袍重访山中客。"
    ]
  },
  {
    "id": "e647d10fa21968032f6d1d4b0acec824",
    "title": "大一统诗",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "圣皇御极天眷隆，四海一统车书同。",
      "鸿图宝历协昌运，玉京金阙观成功。",
      "析津自昔称天府，千里邦畿莅中土。",
      "叠巘盘回海岳崇，重阙列峙森貔虎。",
      "宸居奕奕当天中，王气五色皆成龙。",
      "星辰北极共环绕，万方入贡梯航通。",
      "庶民欢呼工效职，天心昭格人欢怿。",
      "瑞光扬彩绚瞳胧，宝花呈祥分的历。",
      "满目光辉锦绮张，庆云焕发摛天章。",
      "咸传圣德致斯应，颂歌载道声洋洋。",
      "颂声洋洋中外溢，圣德如天重谦抑。",
      "屡宣明诏敕群臣，共答嘉祯期尽力。",
      "小臣日侍金阶前，华封三祝瞻尧天。",
      "永祈圣寿齐天地，圣子神孙万万年。"
    ]
  },
  {
    "id": "e647d10fa219680374b4bb336633e089",
    "title": "赞邑司训黄南谷像",
    "authorName": "练子宁",
    "authorId": "e647d10fa2196803d1457b7228fc2782",
    "dynasty": "明",
    "content": [
      "𨛦之名儒，邑之司训。",
      "大道远探，木铎宏振。",
      "所存者恕，用罔弗臧。",
      "所积者善，后宜益昌。"
    ]
  },
  {
    "id": "e647d10fa22e638f1ff6ae452e5bfca8",
    "title": "芝云堂分韵得生字",
    "authorName": "顾进",
    "authorId": "e647d10fa22e638fd1457b72d1457b72",
    "dynasty": "明",
    "content": [
      "石根云气暖，坐看紫芝生。",
      "诗酒共为乐，竹梧相与清。",
      "仙人同跨鹤，玉女对吹笙。",
      "过雨添凉思，停杯待月明。"
    ]
  },
  {
    "id": "e647d10fa24d8379d9c0f4171f025ce9",
    "title": "访仙亭",
    "authorName": "朱多",
    "authorId": "e647d10fa24d8379cb8acb1d9597353e",
    "dynasty": "明",
    "content": [
      "客访遗基岁月华，仙人何处弄烟霞。",
      "山中甲子无春夏，四月才开二月花。"
    ]
  },
  {
    "id": "e647d10fa276602c27be7b70850fe68a",
    "title": "元日",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "客里逢元日，遥怜乡信稀。",
      "慈亲应有念，游子未能归。",
      "江上雪初霁，天边云乱飞。",
      "酒杯那忍醉，搔首对春晖。"
    ]
  },
  {
    "id": "e647d10fa276602cb7dc4cbe55a1ca68",
    "title": "送友人服阕之京",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "泣血已三载，还趋白玉台。",
      "清风吹别袂，明月照离杯。",
      "耿耿丹心壮，萧萧白发催。",
      "故园诗酒伴，长望锦衣回。"
    ]
  },
  {
    "id": "e647d10fa276602cb128197f1b741709",
    "title": "访吴先生隐居",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "夏日那可度，旅次炎如蒸。",
      "仙来君子室，萧然怀抱清。",
      "图书存古藻，兰桂喷芳馨。",
      "卜僯欲何遂，慰我平生情。"
    ]
  },
  {
    "id": "e647d10fa276602c4850cc044eb95275",
    "title": "奉寄太常陈少卿",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "阿阁巢高彩凤归，相思凄断越江涯。",
      "九重天远书来早，五色云深梦到迟。",
      "杜屋秋风吟自苦，膺舟夜月醉无期。",
      "野怀岑寂谁相慰，徒诵甘棠蔽芾诗。"
    ]
  },
  {
    "id": "e647d10fa276602cdc4535d3215d26e7",
    "title": "寿陈参议",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "经纶才调际清时，花甲重逢鬓未丝。",
      "德望早闻隆北斗，文光今见烛南箕。",
      "寿香烟袅黄金篆，仙酿霞生碧玉卮。",
      "愿祝修龄山岳固，年年春色醉瑶池。"
    ]
  },
  {
    "id": "e647d10fa276602c7a3dc57852ec3d8b",
    "title": "代诸国老寿陈参议",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "文星煜煜丽南天，薇省宏开玳瑁筵。",
      "金醴暖浮银晕紫，蟠桃香带露华鲜。",
      "歌谣满耳群真醉，忠孝存心令子贤。",
      "自笑狂游淹薄宦，梦魂飞绕寿星前。"
    ]
  },
  {
    "id": "e647d10fa276602c54387768c0854a2d",
    "title": "贺陈参议子婿同科",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "子婿同登龙虎榜，簪缨门地孰能扳。",
      "长公浩荡风云气，卫玠清奇玉雪颜。",
      "骐骥并驱毛骨异，凤鸾双度羽毛班。",
      "野人仰德心如渴，梦入钧天听佩环。"
    ]
  },
  {
    "id": "e647d10fa276602c9d81f8ad989c0183",
    "title": "仲冬念一日寓东桥梦先姊宛然如生感而有作",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "幽明一别无由见，梦里相逢宛似真。",
      "孤弱更谁怜汝弟，劬劳何独负双亲。",
      "傍篱听诵怀初岁，煮粥焚须愧昔人。",
      "野店鸡鸣残月落，觉来清涕尽沾巾。"
    ]
  },
  {
    "id": "e647d10fa276602c728ba099834bd994",
    "title": "和新会陈献文见赠",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "诗名老去愧方干，杯下谁能着眼看。",
      "萱草生来春渐暖，梅花开处雪偏寒。",
      "情怀只合盟鸥鹭，文采那知是孔鸾。",
      "令弟相逢又何日，五云天上路漫漫。"
    ]
  },
  {
    "id": "e647d10fa276602cec074a1982e1643b",
    "title": "寒夜独坐有怀李德大",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "霜气严凝入敝貂，书声才罢夜寥寥。",
      "心君不动群邪退，欲寇无侵万虑消。",
      "老鹤巢高宜独宿，祥鸾天迥岂堪招。",
      "罗浮闻欲三年住，诗酒何时许见邀。"
    ]
  },
  {
    "id": "e647d10fa276602c65e7157e8b95282d",
    "title": "送张大参赴地州赈济",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "圣主求贤辅治平，我公经济占时名。",
      "云间玉垒孤峰出，天上银河一派清。",
      "惠泽已能苏近甸，恩威又喜布边城。",
      "吾侪不用伤离别，有脚阳春到处行。"
    ]
  },
  {
    "id": "e647d10fa276602c8f1bfb69d280cf55",
    "title": "呈钱内翰",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "九苞文凤舞金銮，暂向南州息羽翰。",
      "甘雨看花偏觉暖，条风吹柳不生寒。",
      "宦情总付琴中遣，天趣都从静里观。",
      "只恐庙堂思致理，徵书飞下五云端。"
    ]
  },
  {
    "id": "e647d10fa276602c9a66e626266ed1a9",
    "title": "和钱内翰舟中述怀",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "冠盖南来莅远陬，瘴烟蛮雨一时收。",
      "隋珠照夜祥光吐，楚玉含春瑞气浮。",
      "著述久知为世重，抚绥原不为身谋。",
      "高明气象谁能及，霁月光风十二楼。"
    ]
  },
  {
    "id": "e647d10fa276602c0e972a404fe69ca2",
    "title": "邓佥宪顺舟过魁冈有意垂顾以予他出不果诗以寄之",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "闻说膺舟过海涯，临风曾问野人家。",
      "梅花篱落春堪赏，烟草柴门路不赊。",
      "已荷有心怜寂寞，自惭无分接英华。",
      "夜深多少相思恨，望断云霄月又斜。"
    ]
  },
  {
    "id": "e647d10fa276602c59169017d41b11a7",
    "title": "和大参何宗易诗韵",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "大参衿度蔼春融，国老收名夹袋中。",
      "丹悃高悬苍汉日，吟衣香带紫薇风。",
      "月浮浩采涵冰镜，云吐祥光丽太空。",
      "升秩定居台阁上，莫忘林下有衰翁。"
    ]
  },
  {
    "id": "e647d10fa276602cd024f380a16cebbd",
    "title": "呈清军萧侍",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "霄汉飞腾得路高，驰驱王事独贤劳。",
      "兵民有籍名皆定，奸匿怀私罪莫逃。",
      "沧海波澄涵夜月，远山云尽见秋毫。",
      "功成入觐天颜喜，满眼春光醉碧桃。"
    ]
  },
  {
    "id": "e647d10fa276602ce93b8d85b8a03e10",
    "title": "淳熙遗诰为大参胡拱辰赋",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "前朝诰命至今留，先代勋名耿不休。",
      "五色文章奇彩焕，九天云锦瑞江浮。",
      "圣上布泽深溟渤，卿相联翩绚斗牛。",
      "喜有佳孙能继述，大施霖雨遍遐陬。"
    ]
  },
  {
    "id": "e647d10fa276602c368f8a5002495b5e",
    "title": "呈石大尹",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "荣捧除书出九重，遐陬佳气郁笼葱。",
      "城开绿水青山外，人坐光天化日中。",
      "百里弦歌千古意，万家桃李一春风。",
      "白头野叟知何幸，复睹先贤治化隆。"
    ]
  },
  {
    "id": "e647d10fa276602c707d1fbb108e3264",
    "title": "呈某大宪",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "五云宫锦绚乌纱，早步璿霄宠命嘉。",
      "郇黍召棠新政绩，玉堂金马旧声华。",
      "文光高烛三千丈，恩泽潜敷百万家。",
      "试问李膺舟上月，几时重与醉流霞。"
    ]
  },
  {
    "id": "e647d10fa276602cefc8c598e9d4f849",
    "title": "鉴江别意送石大尹仲父还广西",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "鉴江潦尽水涵清，有客西还画舫轻。",
      "阮籍襟怀无俗味，阿咸文采占时名。",
      "竹林佳致当年兴，花县春光此日晴。",
      "冠佩重逢又何日，倚风长候寄来声。"
    ]
  },
  {
    "id": "e647d10fa276602c96faee039d9e35fa",
    "title": "攻大藤峡",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "古树浓阴袅翠藤，石藤谁道险难登。",
      "健儿劲旅能飞渡，且到楼山十二层。"
    ]
  },
  {
    "id": "e647d10fa276602cc2530971e97263e3",
    "title": "移师苍梧",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "云卷霆驱号令行，苍梧城下动欢声。",
      "秋毫不犯民安业，不数条侯细柳营。"
    ]
  },
  {
    "id": "e647d10fa276602c99d9e83f441e25f1",
    "title": "三广合兵",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "三广兵齐气概雄，牙旗高处识元戎。",
      "辛勤止欲消民害，非为云台第一功。"
    ]
  },
  {
    "id": "e647d10fa276602c3d712184c0453a2f",
    "title": "连贺大捷",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "战鼓初停日未昏，挽回春意在乾坤。",
      "就中未必无良善，安得奇香为返魂。"
    ]
  },
  {
    "id": "e647d10fa276602cf36e14811cfe9c74",
    "title": "班师回广",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "万姓临江听凯歌，岭南今喜息干戈。",
      "谁知一阵风霆怒，化作两邦春气和。"
    ]
  },
  {
    "id": "e647d10fa276602c63205fd19e995d6a",
    "title": "飞章奏捷",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "羽檄淩风上九重，雪消冰泮见春容。",
      "天颜有喜颁鸾诰，煜煜金泥带露封。"
    ]
  },
  {
    "id": "e647d10fa276602c089ed537224ac458",
    "title": "奉诏还京",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "圣主褒崇柱石才，天书遥使凤衔来。",
      "行囊不贮殊方物，惟带清风两袖回。"
    ]
  },
  {
    "id": "e647d10fa276602c7e8ea214a22f66be",
    "title": "龙洞春云",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "老龙潜迹已多时，吐出春云态度奇。",
      "变化未能成雨泽，祥光先为报昌期。"
    ]
  },
  {
    "id": "e647d10fa276602c400e328845c7c454",
    "title": "仙台秋月",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "金波寒浸玉嶙峋，天宇澄清绝点尘。",
      "料得嫦娥清兴好，桂花香里宴群真。"
    ]
  },
  {
    "id": "e647d10fa276602c9805305b07310757",
    "title": "福庵古佛",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "人世沧桑几度迁，金仙遗像尚依然。",
      "良工铸范知何代，老衲犹称汉晋年。"
    ]
  },
  {
    "id": "e647d10fa276602c5eee3625db1873a4",
    "title": "白石晴烟",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "满山白石粲瑶英，晴罩鲛绡一片轻。",
      "错讶仙羊眠不起，云霄无路觅初平。"
    ]
  },
  {
    "id": "e647d10fa276602c057b0b12877c421d",
    "title": "新春试笔呈霍兰谷诸友",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "条风忽东来，林木含春熙。",
      "读书坐茅屋，两鬓飞素丝。",
      "贫贱得肆志，富贵真危机。",
      "岩廊既无分，郡邑徒尔为。",
      "奴颜与婢膝，卑谄非男儿。",
      "溪毛可滋味，芝兰堪情怡。",
      "荏苒百年内，一死甘如饴。",
      "寄去同心人，击节歌吾诗。"
    ]
  },
  {
    "id": "e647d10fa276602c494f86c49d3c682e",
    "title": "世称乌反哺盖闻而未睹焉一日晨起见其类聚飞鸣乃其然也感叹有作",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "东方日初出，草树何青青。",
      "乌雏哺其母，散乱林郊坰。",
      "其母得所饲，哑哑振双翎。",
      "其雏远衔饵，翅短来去轻。",
      "绸缪报深恩，眷顾存至情。",
      "我行忽见之，感叹涕泗零。",
      "有亲不能养，在世徒营营。",
      "羽族尚能尔，况我万物灵。",
      "低头拜乌雏，愧汝曾参名。"
    ]
  },
  {
    "id": "e647d10fa276602c2f83f16c9fe33964",
    "title": "竹为刘秀才赋",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "亭亭古龙孙，清露冼寒玉。",
      "材克资世用，何能老岩谷。",
      "以之制灵鳌，所愿殊未足。",
      "行当叶箫韶，淳风振民俗。"
    ]
  },
  {
    "id": "e647d10fa276602cdebfcf130ec5e0fe",
    "title": "友竹轩",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "管鲍去云远，友道良独艰。",
      "聚散若云雨，翻覆似波澜。",
      "所以君子心，托交青琅玕。",
      "冉冉岁华暮，凄凄霜气寒。",
      "劲节常不改，秀色仍可观。",
      "忘形日相对，不语心共闲。",
      "我亦秉孤操，羞为桃李颜。",
      "何当结三益，白首相盘桓。"
    ]
  },
  {
    "id": "e647d10fa276602c297f58797eed1b38",
    "title": "一庭春意图为西蜀李舜臣赋",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "昆仑与磅礴，二气无停机。",
      "群汇自昭晰，奚假雕饰为。",
      "适当时雨晴，草木含春熙。",
      "幽香起芬馥，秀色光陆离。",
      "苟非无极翁，妙趣俦能知。",
      "寥寥千载问，默契非君谁。"
    ]
  },
  {
    "id": "e647d10fa276602ce40225a9688fbd76",
    "title": "龙图",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "昆仑产灵物，变化何其雄。",
      "轰訇雷电飞，浩宕风云从。",
      "真容杳难觏，望断天九重。",
      "不能批逆鳞，何以抒吾忠。",
      "愿言沛膏泽，四海歌年丰。"
    ]
  },
  {
    "id": "e647d10fa276602c16e6ba1b6c8992f7",
    "title": "送陈公子之京",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "迁拙时所弃，久与麋鹿群。",
      "讵知薇垣仙，一见能相亲。",
      "道合两忘势，不复知贱贫。",
      "谭诗尚风雅，对酒陶天真。",
      "取乐无几何，怅望京华尘。"
    ]
  },
  {
    "id": "e647d10fa276602c627a2bed16db2cef",
    "title": "甘颂声赠张方伯",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "蔽芾甘棠树，秀色苍翠蓊。",
      "召伯千载馀，声名山岳耸。",
      "煌煌我张公，端能绍芳踵。",
      "许身拟稷契，学道尊周孔。",
      "饱蕴经纶才，夙抱义理勇。",
      "文如凤九苞，智若龟五总。",
      "于焉奠南服，谭笑拨繁冗。",
      "恩敷民物安，威振蛟鳄恐。",
      "归朝赞元化，宗社磐石巩。",
      "吾皇乐无为，恭己但垂拱。",
      "勋庸照麒麟，奕叶承天宠。"
    ]
  },
  {
    "id": "e647d10fa276602c318d03d76f208798",
    "title": "赠保昌刘明府",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "刘侯磊落人中彦，早年献策金鸾殿。骤雨惊风笔阵雄，祥云丽日文采绚。",
      "远衔君命来淩江，休养生息敷春阳。疲癃枯朽发华彩，良善奸匿分毫芒。",
      "政成六载朝宗国，策马驱车出城郭。戴白垂髫不忍离，但愿车轮生四角。",
      "以手扳其辕，手腕欲断何足怜。正如孺子失慈母，我侯不留情凄然。",
      "以身卧其辙，躏轹不涅肌体折。宛似游鱼望西江，我侯不留心愈热。",
      "借也天路遥，陈情上都宪。都宪为请留，民情乃欢忭。",
      "呜呼，孰谓古今人不同，我侯德政比黄龚。我居异邑闻清风，为挥长句歌时雍。",
      "循良有传谁能读，泐诸珉玉垂无穷。"
    ]
  },
  {
    "id": "e647d10fa276602c9f8a27ba5c52d245",
    "title": "赠梁生",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "梁生潇泗山泽癯，旧家乔木淩清虚。平生不慕浮名利，分安所遇情如如。",
      "有田可耕水可渔，闲来开窗好读书。居易俟命何所虞，芝兰玉树辉庭除。",
      "奉甘戏彩情怡愉，天伦之乐乐有馀。呜呼，烦君为语势利徒，行险侥幸胡为乎。"
    ]
  },
  {
    "id": "e647d10fa276602ca7c91785a04074dd",
    "title": "临流酌别图",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "高堂见图画，令我思故乡。故乡杳无际，抚景幽思长。",
      "高峰峨峨插云起，烟水茫茫几千里。送别沙边何处舟，嗟我离家亦如此。",
      "嗟哉人生行乐耳，何用奔走常区区。清风拂袖好归去，明月满窗夜读书。"
    ]
  },
  {
    "id": "e647d10fa276602c5467a8c59bc185c8",
    "title": "风竹",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "琅玕亭亭耸高节，飒遝凉飙舞苍雪。",
      "未从天上制箫韶，且向人间洗炎热。",
      "千崖万壑寒飕飕，五月六月疑清秋。",
      "凤鸾欲下栖不稳，飘然飞上青云头。"
    ]
  },
  {
    "id": "e647d10fa276602c3fefe63bdb2b6c5e",
    "title": "乌府抡才",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "妙龄秀发多文采，一上乌台众惊骇。",
      "温温美玉来昆山，煜煜明珠出沧海。",
      "绣衣使者贤有司，一见至宝夸神骓。",
      "当时鏖战棘闱里，魁南省者非君谁。"
    ]
  },
  {
    "id": "e647d10fa276602c42d1c319084cfcff",
    "title": "蟾宫折桂",
    "authorName": "唐璧",
    "authorId": "e647d10fa276602cd1457b72d1457b72",
    "dynasty": "明",
    "content": [
      "广寒宫殿秋无际，玉宇琼楼隔人世。",
      "书郎两腋生清风，飞上层霄折丹桂。",
      "霓裳羽衣歌且停，老兔奔走嫦娥惊。",
      "寄声为报后来者，此树固非平地生。"
    ]
  },
  {
    "id": "e647d10fa27838d9b8f946cbe9dd6a79",
    "title": "承召乡饮不赴和陈黄两茂才联赠韵",
    "authorName": "王綵",
    "authorId": "e647d10fa27838d9d1457b72d1457b72",
    "dynasty": "明",
    "content": [
      "郁郁穷居志独行，只缘狂野更衰颜。",
      "名浮有忝英才荐，性僻何堪世教关。",
      "惭效冠裳登圣域，惯随蓑笠入樵山。",
      "凭君为我专辞谢，揖逊趋跄自觉难。"
    ]
  },
  {
    "id": "e647d10fa27a811ca9c9e1c961303d1e",
    "title": "宿黎惟敬借树轩同怀郭山人",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "高情怜郭泰，山水寄行踪。",
      "杖策独归去，深杯何日逢。",
      "月明残夜雪，风度晓霜钟。",
      "复此成相忆，迢迢云树重。"
    ]
  },
  {
    "id": "e647d10fa27a811cbf4dcb66af312d3a",
    "title": "寄怀苏霍云谷逸士",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "吾乡隐君子，质素古人风。",
      "性岂琴书癖，身将猿鹤同。",
      "卷帘山阁暮，策杖海云空。",
      "一别麻源谷，相思桂树丛。"
    ]
  },
  {
    "id": "e647d10fa27a811cd57e7119a1c6a655",
    "title": "轩辕试剑石",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "羽客今何在，千秋剑气存。",
      "古苔馀电影，断石卧云根。",
      "变化双龙合，冲腾万马奔。",
      "凭虚望牛斗，仙乐下天门。"
    ]
  },
  {
    "id": "e647d10fa27a811cdc8df471de78f70c",
    "title": "集梁比部拙清楼对菊",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "白水青山秋可怜，碧楼风物敞芳筵。",
      "交深傲吏形骸外，兴逐词人菊酒边。",
      "歌罢海云过暝色，坐来檐月挂寒烟。",
      "更为后会知能几，江海萍踪各渺然。"
    ]
  },
  {
    "id": "e647d10fa27a811c6320ceee2534d050",
    "title": "别燕京作",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "烟郊立马独踌躇，去国身悲万里馀。",
      "燕市春光何日醉，潞河杨柳病中舒。",
      "高台寂寞曾招骏，沧海归来拟钓鱼。",
      "谁向周南叹留滞，风尘一望正愁予。"
    ]
  },
  {
    "id": "e647d10fa27a811c3152e47f5d4cfd94",
    "title": "晓登甘露寺览眺",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "北固斜临铁瓮城，南徐烟树望中平。",
      "山横海气诸陵色，江咽寒潮万里声。",
      "书断梁碑无旧迹，寺荒吴构尚初名。",
      "不须更说兴亡事，满目云霞无限情。"
    ]
  },
  {
    "id": "e647d10fa27a811cad61d7f0f8ec12a1",
    "title": "京邸",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "春来闻尔客长安，尺素空传欲见难。",
      "此日风尘欣把袂，明时词赋独登坛。",
      "吟边景物年华暮，战后河山暝色寒。",
      "官拙自伤寥落久，故人犹为罄交欢。"
    ]
  },
  {
    "id": "e647d10fa27a811c06ecb2c4343e75b3",
    "title": "光孝寺重修宝公殿成",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "宝殿秋高绀殿成，忽传三秀向秋荣。",
      "璚枝乍捧慈云出，玉朵遥分慧日明。",
      "色借菩提光烨烨，瑞开仙掌露盈盈。",
      "怪来龙象经行处，紫气氤氲拂院清。"
    ]
  },
  {
    "id": "e647d10fa27a811cae96581c759e63a4",
    "title": "浮邱社怀赵太史",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "葛洪丹井久芜没，浮邱羽人不可攀。",
      "万里冥搜待仙吏，千秋灵迹出人间。",
      "地开玄圃非凡界，客是蓬莱最上班。",
      "独立池台挹遗韵，天风吹鬓放歌还。"
    ]
  },
  {
    "id": "e647d10fa27a811cf04b47dfe4784b61",
    "title": "别诗",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "揽别如昨日，桃花空复春。",
      "盈盈川上月，好为照征轮。"
    ]
  },
  {
    "id": "e647d10fa27a811cf04b47df5b455759",
    "title": "别诗",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "江风吹行色，游子惨不发。",
      "恶见秋鸿飞，双双楚云没。"
    ]
  },
  {
    "id": "e647d10fa27a811cf04b47dffdeb596c",
    "title": "别诗",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "怜君璚树姿，赠君菤葹草。",
      "心断竟何言，梦绕燕关道。"
    ]
  },
  {
    "id": "e647d10fa27a811cf04b47df0d54c8c8",
    "title": "别诗",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "相见能几时，相思复万里。",
      "愿作南浦云，随君度江水。"
    ]
  },
  {
    "id": "e647d10fa27a811c1bf86ca5fa33bd02",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "缥缈飞楼凌紫烟，水光山色自年年。",
      "月明笙鹤群仙过，云锁朱明一洞天。"
    ]
  },
  {
    "id": "e647d10fa27a811c1bf86ca581ab5f2f",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "仙客蓬莱侍直还，晚怜休沐得仙山。",
      "聊堪吏隐人间世，欲赋郊居未拟闲。"
    ]
  },
  {
    "id": "e647d10fa27a811c1bf86ca5034182d0",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "珊瑚洲上葛仙井，秋入银床寒渫清。",
      "玉液炼成丹灶冷，竹梧幂历彩烟生。"
    ]
  },
  {
    "id": "e647d10fa27a811c1bf86ca545a9e662",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "词臣高唱柏梁台，为采风谣海上来。",
      "载酒名山开雅社，赋成谁不羡仙才。"
    ]
  },
  {
    "id": "e647d10fa27a811c1bf86ca5bc714047",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "有客何来自上方，曾留双舄此徜徉。",
      "仙踪去住元无定，时见飞凫入帝乡。"
    ]
  },
  {
    "id": "e647d10fa27a811c1bf86ca5e01482c7",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "罗浮门户辟朱明，紫气灵风散化城。",
      "此去升真知有路，餐霞谁许学无生。"
    ]
  },
  {
    "id": "e647d10fa27a811c1bf86ca5ae960c3d",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "羽衣仙袂去飘飘，池上幽轩对泬寥。",
      "何日功成飞舄上，浮邱天路笑相邀。"
    ]
  },
  {
    "id": "e647d10fa27a811c1bf86ca52eba7d76",
    "title": "浮邱八景紫烟楼",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "王子吹笙学凤鸣，缑山仙侣坐相迎。",
      "自从一入嵩高去，林壑长留灵籁声。"
    ]
  },
  {
    "id": "e647d10fa27a811c87f484ac05977648",
    "title": "朝斗坛",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "碧洞瑶坛凌紫清，真文缥缈斗边明。",
      "何人夜半骖黄鹤，吹落云中玉佩声。"
    ]
  },
  {
    "id": "e647d10fa27a811c846e223bb343974e",
    "title": "文笔峰",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "万丈文峰插海隅，苍茫五色绚蓬壶。",
      "怪来仙客挥神笔，幻作南天砥柱孤。"
    ]
  },
  {
    "id": "e647d10fa27a811c6510c811f2ad5b30",
    "title": "金鸡岭",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "夜半灵乌海底生，扶桑葱郁彩云升。",
      "金鸡忽报龙楼晓，遥听朝阳孤凤鸣。"
    ]
  },
  {
    "id": "e647d10fa27a811c82910acf50bfa975",
    "title": "马鞍冈",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "璚石崔嵬耸翠峦，依然金马玉为鞍。",
      "名驹一入金台去，万古风云胜地蟠。"
    ]
  },
  {
    "id": "e647d10fa27a811c92f25d83d330e017",
    "title": "宿云谷听天泉瀑布",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "枕石山房夜，翛然思不穷。",
      "泉声千树杪，云卧九霄中。",
      "暗谷长惊雨，疏林不待风。",
      "爽侵江月冷，响彻海烟空。",
      "练影飘兰幄，寒霏逼桂丛。",
      "幽怀真梦蝶，尘世已冥鸿。",
      "地即匡庐胜，才怜谢客雄。",
      "招携良不数，岩壑此宵同。"
    ]
  },
  {
    "id": "e647d10fa27a811c8ca53ce72498f32e",
    "title": "赠霍职方佥宪桂林",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "燕郊木叶下，大漠氛埃灭。",
      "空门一樽酒，远送万里别。",
      "远别欲何之，桂岭炎荒绝。",
      "之子吾粤才，高视信雄杰。",
      "赐环蒙主恩，推毂冠朝列。",
      "玄成有世绪，嫖姚袭芳烈。",
      "肮脏多父风，倜傥见臣节。",
      "明当历长途，绝足任驰轶。",
      "暂违司马署，肃秉宪台臬。",
      "高议自风采，奇勋待明哲。",
      "执手念当乖，临岐怅劳结。",
      "何以慰相望，铜柱表巀嶭。"
    ]
  },
  {
    "id": "e647d10fa27a811c891a905d3e5197be",
    "title": "喷玉岩",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "层峦合沓岚烟簇，玉虹卧断苍山隩。",
      "晓吸沧江百尺澜，却向岩前溅飞瀑。",
      "喷沫流珠下翠微，千岩错落散明玑。",
      "声传石窦逶迤转，白满寒潭历乱飞。",
      "精融液泄气惨冽，万古清秋长不竭。",
      "初疑云雨暗巫阳，转讶梁园夜飞雪。",
      "遥空隐隐半如雷，坐令叠嶂无氛埃。",
      "直窥素练烟中起，却似银河天际来。",
      "潨涛汹涌拂绝壑，涧户无风自挥霍。",
      "触石浮云冻不翻，当窗木叶先秋落。",
      "落叶亭亭乱晚霏，绝怜空翠湿人衣。",
      "别有清流断肌骨，龙吟石上涓涓出。",
      "纷披百道下松门，月明几处翻萧瑟。",
      "朅来濯足兹山头，恍惚如寄匡庐游。",
      "水帘石室无溽暑，披襟兀坐清烦忧。",
      "下看涘溘一长啸，千山日暮断猿愁。"
    ]
  },
  {
    "id": "e647d10fa27a811cb028ac15b9ddc126",
    "title": "初入西樵",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "夙昔慕远壑，招携展临眺。",
      "挂席得名山，苍翠落层峤。",
      "谽谺自吞呷，岩穴深窈窱。",
      "天清瀑布闻，风集玄猿叫。",
      "桂松递映郁，日月隐光曜。",
      "盼衍既绵邈，攀崇复孤峭。",
      "皛皛浮云驰，晶晶寒潭照。",
      "舍舟乍游目，早觉心魂妙。",
      "况当振策游，探奇入萝茑。",
      "缅怀麻源踪，慨想苏门啸。",
      "谁云世代殊，引领冀同调。"
    ]
  },
  {
    "id": "e647d10fa27a811c773c7d7785ba7d16",
    "title": "南园五先生",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "粤有五先生，风流迈千古。",
      "孙黄迭宕才，给事亦豪举。",
      "长史倦游客，潜心伊洛语。",
      "徵士甘肥遁，清风起岩户。",
      "五君岂一时，分谊深乡土。",
      "才情本相埒，意气堪为伍。",
      "穷不困泥途，达岂耽簪组。",
      "遭逢国运初，声名播寰宇。",
      "并登作者场，瑰琦擅词赋。",
      "结社开南园，深心托毫素。",
      "白雪落人间，希声在韶濩。",
      "一洗宋元陋，复古力何钜。",
      "世远迹易荒，社在谁堪主。",
      "前修挺芳躅，后代徒延伫。"
    ]
  },
  {
    "id": "e647d10fa27a811c35b128c7bf48f913",
    "title": "春日浮邱",
    "authorName": "梁柱臣",
    "authorId": "e647d10fa27a811cd1457b72d1457b72",
    "dynasty": "明",
    "content": [
      "仙都挺灵岛，宛自罗浮移。",
      "天回紫烟阁，洞启朱明扉。",
      "山以浮邱名，井记葛洪遗。",
      "仙迹久芜没，胜事逢今兹。",
      "结伴访丹壑，探幽凌翠微。",
      "春光属骀荡，草树郁芳菲。",
      "游览历瑶圃，命酌临华池。",
      "鱼鸟性自得，泉石色争飞。",
      "耳目非人境，云霞生客衣。",
      "缅邈神霄上，如聆笙鹤归。",
      "共欣濠濮赏，载咏游仙辞。",
      "久谢攀笼累，将从汗漫期。"
    ]
  },
  {
    "id": "e647d10fa27f8735efebbc54087e5cfa",
    "title": "龙山别业即事",
    "authorName": "栗应宏",
    "authorId": "e647d10fa27f8735d1457b72d1457b72",
    "dynasty": "明",
    "content": [
      "葺屋空林伴翠微，柴门无事柳依依。",
      "隔年药物频宜日，近午茶烟欲上衣。",
      "山郭岁时流水旧，野堂风雨到人稀。",
      "兴来独步多寻赏，为问茅君理息机。"
    ]
  },
  {
    "id": "e647d10fa27f8735b015fa131265e451",
    "title": "宫词",
    "authorName": "栗应宏",
    "authorId": "e647d10fa27f8735d1457b72d1457b72",
    "dynasty": "明",
    "content": [
      "凤凰楼下散宫花，金错裁成五色霞。",
      "空有青春寄刀剪，不如红叶到人家。"
    ]
  },
  {
    "id": "e647d10fa27f8735e72172cdbfdf3329",
    "title": "吴姬行",
    "authorName": "栗应宏",
    "authorId": "e647d10fa27f8735d1457b72d1457b72",
    "dynasty": "明",
    "content": [
      "吴姬十五游燕赵，少小离家那得知。",
      "歌向尊前将进酒，低回却忆采莲时。"
    ]
  },
  {
    "id": "e647d10fa29bf475cedbc79ed12f6b62",
    "title": "未优堂杂咏",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "万里祥州令，微名寄此身。",
      "赤心能信我，白眼任他人。",
      "俗古鸣晨铎，城偏撤夜巡。",
      "似兹含鼓意，卧治不须论。"
    ]
  },
  {
    "id": "e647d10fa29bf475cedbc79e8a8c313d",
    "title": "未优堂杂咏",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "官署依山麓，云生覆短墙。",
      "客稀忘握沐，讼少乐壶觞。",
      "雨过琴声冷，风回鹤梦长。",
      "说来称自得，搔首问羲皇。"
    ]
  },
  {
    "id": "e647d10fa29bf475cedbc79e1c6251d5",
    "title": "未优堂杂咏",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "休说川南僻，山川亦可探。",
      "天炎冬不冷，人语久能谙。",
      "路洒车前雨，晴分岭上岚。",
      "相喧苛政解，窃恐是讥谈。"
    ]
  },
  {
    "id": "e647d10fa29bf475cedbc79e1a13a62e",
    "title": "未优堂杂咏",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "辛酸何介意，吾自适吾窝。",
      "迎槛花争发，窥帘鸟作歌。",
      "刑名羞见佛，心绪却如婆。",
      "何日消尘劫，方舟采芰荷。"
    ]
  },
  {
    "id": "e647d10fa29bf475cedbc79e74c06e18",
    "title": "未优堂杂咏",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "画野原无等，山城各自闲。",
      "催科须片刻，鞭朴可全删。",
      "四望峰千叠，平临水一湾。",
      "渔樵歌并发，所喜语俱蛮。"
    ]
  },
  {
    "id": "e647d10fa29bf475cedbc79e5926491e",
    "title": "未优堂杂咏",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "秋到新凉至，天高露下初。",
      "雨滋南浦润，月上北林疏。",
      "野外朝携穗，江心暮钓鱼。",
      "村庄吾可问，何必待公馀。"
    ]
  },
  {
    "id": "e647d10fa29bf475dbe599297b26f1dc",
    "title": "村居",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "献楚曾怀璧，游齐未善竽。",
      "悠然对秋水，一笑醉村酤。",
      "云起罗浮树，波含合浦珠。",
      "相逢犹有待，明月未应孤。"
    ]
  },
  {
    "id": "e647d10fa29bf47533b962006e838407",
    "title": "梅坳题石",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "香雾萦回蝶翅舒，西陵松柏未湮垆。",
      "铜台艳粉埋金锁，瑶水花宫疗玉鱼。",
      "螓首巫云伤冶鬓，蝇头唐韵想遗书。",
      "彩虹化后嫣香歇，曳雪谁留汉使车。"
    ]
  },
  {
    "id": "e647d10fa29bf475d502fb1e438868bb",
    "title": "山堂积翠",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "轩豁岩西一草堂，窗虚四望海天长。",
      "红蕖出水争榴火，绿柳含烟并竹苍。",
      "客拥寒炉霜气减，雁来阳月菊花忙。",
      "因时正好开吟社，半作诗狂半酒狂。"
    ]
  },
  {
    "id": "e647d10fa29bf475443739b341882329",
    "title": "石壁鸣泉",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "峭壁淩层倚碧空，千山流响落疏桐。",
      "秋霖出涧飞霜霰，夏火燎天积雪融。",
      "湍急怒号奔骏马，涧翻冲激喷长虹。",
      "声闻错意群仙过，环佩趋朝太乙宫。"
    ]
  },
  {
    "id": "e647d10fa29bf475e344646a4e058195",
    "title": "来巢白燕",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "二月重来偶乍逢，冰姿濯濯罕相同。",
      "窥帘似点梅梢月，浴沼疑飘柳絮风。",
      "画栋玲珑翻素影，玉堂高敞寄云踪。",
      "乌衣旧巷非吾宅，会向瑶台问故宫。"
    ]
  },
  {
    "id": "e647d10fa29bf475c374afea69d8e68d",
    "title": "红色鹦鹉",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "翠衿丹喙集阶墀，小字传呼赤凤宜。",
      "昔挂雪衣名号美，今蒙朱绂羽毛奇。",
      "光摇汉殿矜华彩，色映吴姬有艳姿。",
      "莫恃陇西声价重，已闻鹰隼集高枝。"
    ]
  },
  {
    "id": "e647d10fa29bf475f49311e670fcc86a",
    "title": "次和李樵怀年丈贻赠凤山九老之作",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "何须入世叹多艰，蔬水箪瓢乐孔颜。",
      "一圣一贤堪诵法，老农老圃亦安闲。",
      "只宜遁迹居东海，切勿移文待北山。",
      "千古渊明栽五柳，高风如在许谁攀。"
    ]
  },
  {
    "id": "e647d10fa29bf4750e07d48c1adb679a",
    "title": "送友出宰丰城嘱觅晋雷焕得剑处",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "握别分符适豫章，萧萧琴鹤伴行装。",
      "临民并可稽神物，考古应宜问职方。",
      "铸就雌雄曾隐伏，气冲牛斗忆光芒。",
      "当年令尹何从得，莫惜双鱼寄八行。"
    ]
  },
  {
    "id": "e647d10fa29bf47535c576f3fafe1b7d",
    "title": "秋日志感次和佘素思明府",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "西风瑟瑟晓霜飞，四望郊原落木稀。",
      "节序讶同车毂转，遭逢那肯壮心违。",
      "云看五色浓还淡，草过三冬绿渐肥。",
      "不用悲秋怀宋玉，暂随鸥鹭与忘机。"
    ]
  },
  {
    "id": "e647d10fa29bf47535c576f39171f58d",
    "title": "秋日志感次和佘素思明府",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "雨点萤飞月色稀，寒泉竹引到岩扉。",
      "黄花满径牵吟绪，白雁横空报曙晖。",
      "自信行藏惟有是，敢言声气遂全非。",
      "东山不久留安石，未许乘闲问钓矶。"
    ]
  },
  {
    "id": "e647d10fa29bf475fe8eb9edb4844b0a",
    "title": "和佘素思明府午日韵",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "龙潜龙见本无常，水际争先任醉狂。",
      "共吊忠魂临鉴海，似怜悲愤过湘乡。",
      "九歌旧恨空留句，一束新蒲且泛觞。",
      "日暮逶迤还倚棹，归途何处可奔忙。"
    ]
  },
  {
    "id": "e647d10fa29bf475fe8eb9ed98a7fb51",
    "title": "和佘素思明府午日韵",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "不须岐路叹亡羊，暂向溪边引兴长。",
      "彩缕颁来丝续命，兵符书罢笔盈床。",
      "中流击楫心偏壮，霄汉乘槎意未忘。",
      "节序已过留胜事，欢声依旧遍炎方。"
    ]
  },
  {
    "id": "e647d10fa29bf475f6b3e84e65d83e9b",
    "title": "初冬集佘齐枢丈山亭次梁无染兄韵",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "羡君诗思满奚囊，选句清精傲雪霜。",
      "招隐几回歌桂树，同心今喜挹兰芳。",
      "江干鸥鹭看朝浴，竹下棋枰坐夕阳。",
      "幽兴每从文酒得，尚期相约过西堂。"
    ]
  },
  {
    "id": "e647d10fa29bf4755f9bb6b2f18608e5",
    "title": "宝林寺",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "古刹西南隅，轩楹高且大。",
      "阅碑非福先，舍身笑同泰。",
      "丛林仿古踪，宝筏渡无外。",
      "迄今台殿清，寒空发天籁。"
    ]
  },
  {
    "id": "e647d10fa29bf475d0632dfb76e3b2ba",
    "title": "炼丹井",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "世尽慕玄虚，求仙未可必。",
      "谁烧却老丹，九仞透天一。",
      "泉源冽且清，万古常潏潏。",
      "服食身当轻，何人登少室。"
    ]
  },
  {
    "id": "e647d10fa29bf47543956896479c2f50",
    "title": "洗砚池",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "凿池开半亩，澄泓满池水。",
      "时将铜雀砚，闲来濯尘滓。",
      "游鱼惯吞墨，文士快伸纸。",
      "右军写作工，或云砚尝洗。"
    ]
  },
  {
    "id": "e647d10fa29bf47501a8d41a8ed045b7",
    "title": "青云路",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "一望植千松，八桥递相引。",
      "忆昔修创时，游人车接轸。",
      "无何劫运乘，兵民互残忍。",
      "砍伐不上闻，益思前令尹。"
    ]
  },
  {
    "id": "e647d10fa29bf475955be3df94bbdfa2",
    "title": "文昌阁",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "巽位起孤峰，县治称福地。",
      "邑宰解青鸟，父良迪言利。",
      "浮屠插汉高，杰阁临苍翠。",
      "拥护此山灵，管里天庙器。"
    ]
  },
  {
    "id": "e647d10fa29bf4756a20592bc4e5575d",
    "title": "伏波桥",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "鉴水木安流，往来任潮汐。",
      "何代架桥梁，竖此江心石。",
      "天津啼杜鹃，魂销迎送客。",
      "长桥名伏波，马公未经历。"
    ]
  },
  {
    "id": "e647d10fa29bf4752fd5d96c42bc67e9",
    "title": "锦岩",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "三殿开岩岫，历年亦已久。",
      "石角多嶙峋，岩花无杂莠。",
      "炎天暑亦凉，披襟堪命酒。",
      "韵士解风流，谈诗坐高阜。"
    ]
  },
  {
    "id": "e647d10fa29bf475c2360c84183ceda5",
    "title": "石湖",
    "authorName": "严而舒",
    "authorId": "e647d10fa29bf475d1457b72d1457b72",
    "dynasty": "明",
    "content": [
      "五湖天下闻，游兴艰往昔。",
      "惟此城郭西，一湖题作石。",
      "石上有闲人，览尽山水碧。",
      "何知争渡喧，结茅长自适。"
    ]
  },
  {
    "id": "e647d10fa2d3e86d9d535efff48b1371",
    "title": "和实郎中囧竺庵见赠韵",
    "authorName": "袁忠彻",
    "authorId": "e647d10fa2d3e86d79a49b3e4dcae38e",
    "dynasty": "明",
    "content": [
      "夕云敛余晖，稍稍归鸟集。",
      "清磬林际浮，樵歌峰外急。",
      "怀人南斗边，露下银汉湿。",
      "瑶草春复生，深山共谁拾。"
    ]
  },
  {
    "id": "e647d10fa2d3e86d4a7557cdb6eb19eb",
    "title": "题张秋蟾画龙",
    "authorName": "袁忠彻",
    "authorId": "e647d10fa2d3e86d79a49b3e4dcae38e",
    "dynasty": "明",
    "content": [
      "张公画龙人不识，笔法远自僧繇得。挂向高堂神鬼惊，恍忽电光飞霹雳。",
      "想当渤澥开笔力，元气霖霪浸无极。吐吞雾雨川泽昏，摩荡云雷太阴黑。",
      "江翻石转窈莫测，雪涛卷空铜柱仄。洞庭扶桑非尔谁，颠倒沧溟为窟宅。",
      "乃知兹图只数尺，坐令万里起古色。何当置我君山湖上之高峰，听此老翁吹铁笛。"
    ]
  },
  {
    "id": "e647d10fa2f2cef4d58d873c6a1c1b8f",
    "title": "花间有赠",
    "authorName": "顾斗英",
    "authorId": "e647d10fa2f2cef4d1457b72d1457b72",
    "dynasty": "明",
    "content": [
      "十五画新蛾，纱窗乍学歌。",
      "纤腰微约素，美睐暗回波。",
      "遇赏春愁少，逢欢夜态多。",
      "名花非不艳，解语奈卿何。"
    ]
  },
  {
    "id": "e647d10fa2f2cef4d4661ca5101258fb",
    "title": "残柳如新柳",
    "authorName": "顾斗英",
    "authorId": "e647d10fa2f2cef4d1457b72d1457b72",
    "dynasty": "明",
    "content": [
      "西风萧瑟柳条轻，翻似依依乍向城。",
      "看去尚含南浦恨，折来俱是故园情。",
      "枫林解点桃花色，杜宇能为黄鸟声。",
      "留得旧时余影在，秋江一路月扶行。"
    ]
  },
  {
    "id": "e647d10fa2f2cef48d0e1547be59ec76",
    "title": "秦淮小姬",
    "authorName": "顾斗英",
    "authorId": "e647d10fa2f2cef4d1457b72d1457b72",
    "dynasty": "明",
    "content": [
      "一片春山乍学描，缠头初试紫霞绡。",
      "章台无数青青柳，最惹东风是嫩条。"
    ]
  },
  {
    "id": "e647d10fa2fb0b3477dee1fa3ba64b32",
    "title": "赠顾全州二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "远道君于迈，幽期我所从。",
      "江平潮款款，烟黯树重重。",
      "宿寺分寒炬，扬帆背晓钟。",
      "三湘风日美，应不负奇踪。"
    ]
  },
  {
    "id": "e647d10fa2fb0b3477dee1fa335b827f",
    "title": "赠顾全州二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "山水诗情在，乾坤道味深。",
      "谁堪今日别，君见古人心。",
      "到郡徵新化，因风忆嗣音。",
      "羽仪应自惜，上国有乔林。"
    ]
  },
  {
    "id": "e647d10fa2fb0b341751c174b4fba1d8",
    "title": "秋夜宿乌江山寺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "倦徒趋古刹，偃盖息云萝。",
      "败饵罝残鼠，明膏毙赴蛾。",
      "戍营砧互发，山郭漏偏讹。",
      "蟋蟀昧行旅，吟依缱绻窝。"
    ]
  },
  {
    "id": "e647d10fa2fb0b34f407fa32dfa44c32",
    "title": "题于石图",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "倚屏蕉扇冷，拂黛竹茎疏。",
      "浩气蒸云遍，寒声战雨初。",
      "贞含幽士抱，静惬野人居。",
      "不是池台品，无劳甲乙书。"
    ]
  },
  {
    "id": "e647d10fa2fb0b349209e88378ef46f4",
    "title": "葵扇",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "动以风化成，形将月与侔。",
      "欲清天下暑，长带岭南秋。",
      "编羽宁论巧，裁纨只障羞。",
      "千年一变态，开箧璧光浮。"
    ]
  },
  {
    "id": "e647d10fa2fb0b34e1a9e635aff115db",
    "title": "和陈台州田园杂兴四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "旨酒答芳辰，幽花即可人。",
      "逢山寻委羽，喻海托潜鳞。",
      "茅笔雠书遍，柴车出郭频。",
      "谁知扪虱者，豪气盖三秦。"
    ]
  },
  {
    "id": "e647d10fa2fb0b34e1a9e6354a41d15e",
    "title": "和陈台州田园杂兴四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "钓泽应星辰，东园果若人。",
      "亨还履虎尾，危是犯龙鳞。",
      "自得观鱼乐，谁来问字频。",
      "更将诗喻战，卷甲避强秦。"
    ]
  },
  {
    "id": "e647d10fa2fb0b34e1a9e6351c059c07",
    "title": "和陈台州田园杂兴四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "白草带坰墟，闲堂是隐居。",
      "饮醇无所事，读易到斑如。",
      "山色高秋后，鸦声落照馀。",
      "南中开石室，他日有藏书。"
    ]
  },
  {
    "id": "e647d10fa2fb0b34e1a9e635cf040e50",
    "title": "和陈台州田园杂兴四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "唤艇趁沙墟，还归杜曲居。",
      "花边谁得似，世上近何如。",
      "芳思孤烟外，高谈万古馀。",
      "正嫌西蜀客，迢递献权书。"
    ]
  },
  {
    "id": "e647d10fa2fb0b340b1cb0bf8789bc6f",
    "title": "和坡山晚望",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "平野白茫茫，应知秋气强。",
      "闲行近古水，款语洽春阳。",
      "竹静莎鸡泣，山寒石蜜香。",
      "客心殊未极，讵为入城忙。"
    ]
  },
  {
    "id": "e647d10fa2fb0b340b1cb0bf12ac2e3f",
    "title": "和坡山晚望",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "树色递微茫，登临晚较强。",
      "月轮浮海曲，斗柄背山阳。",
      "化腐流萤火，烧荒走麝香。",
      "此时休极目，云鸟正奔忙。"
    ]
  },
  {
    "id": "e647d10fa2fb0b34d70697174192fadd",
    "title": "宿郑家驿用壁上韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "炊烟茅店隐，草色驿庭深。",
      "到处惊鸿迹，逢山立马吟。",
      "溪回疑末路，客久见初心。",
      "槠树炎风起，征衣夏欲临。"
    ]
  },
  {
    "id": "e647d10fa2fb0b3457d14a8a17b827ac",
    "title": "七盘坡",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "寒晓驱荒驿，山盘野气昏。",
      "毳衣孤客雨，枫树几家村。",
      "风日春相惜，烟花他自繁。",
      "劳歌听不得，何处更号猿。"
    ]
  },
  {
    "id": "e647d10fa2fb0b34f7aa046a1030b50a",
    "title": "清平馆和竹溪二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "里舍荒邮谬，晨驱每及晡。",
      "掷金饶馆地，炊玉少行厨。",
      "蛮语难相解，禽名或自呼。",
      "缥囊芳思减，无句答奚奴。"
    ]
  },
  {
    "id": "e647d10fa2fb0b34f7aa046aa659bb57",
    "title": "清平馆和竹溪二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "上岭复下岭，重霾昼似晡。",
      "衰颜依药裹，何意混天厨。",
      "鹿豕终堪交，枭卢不解呼。",
      "西洲风日好，残梦绕青奴。"
    ]
  },
  {
    "id": "e647d10fa2fb0b340ce4ba5c4279ea72",
    "title": "兴隆馆独夜闻钟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "灯影照岑寂，疏钟带雨闻。",
      "关河双短鬓，今古几浮云。",
      "久客看蝉翼，寒山护豹文。",
      "芳华随处换，梅柳越春分。"
    ]
  },
  {
    "id": "e647d10fa2fb0b34e71395d77a0b4788",
    "title": "送陈宪副入觐",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "晴鹊迎初日，旌斿照野雄。",
      "宦情滇海曲，乡思浙江东。",
      "上计宜新化，升明仰至公。",
      "悬知骑马路，强半五云中。"
    ]
  },
  {
    "id": "e647d10fa2fb0b343e2c5e03e6084f72",
    "title": "再游太华寺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "风日太华好，重来是隔年。",
      "池光浮六诏，树色接诸天。",
      "翠霭莺花路，黄云燕麦田。",
      "老怀非暇豫，农事正春先。"
    ]
  },
  {
    "id": "e647d10fa2fb0b347cbacc484899ab84",
    "title": "江风山月閤和双溪宪长淩溪参伯",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "久客足尘鞅，宜闻郭外期。",
      "野航纷进楫，江路巧环规。",
      "幽鸟融春语，长松换劫枝。",
      "偶然清赏惬，不道但心知。"
    ]
  },
  {
    "id": "e647d10fa2fb0b343c41197b8e54b0ac",
    "title": "苦雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "霖雨秋方积，我行殊未休。",
      "缁衣明客况，黄潦带边愁。",
      "鸡骨占难定，龙街市欲收。",
      "化工翻覆手，何处可销忧。"
    ]
  },
  {
    "id": "e647d10fa2fb0b34c6061eb30cb3ac93",
    "title": "马龙馆夜坐",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "吏休重院静，万马宿孤城。",
      "树古风声远，山高夜气清。",
      "修程看月晕，久坐继松明。",
      "乡思悠悠地，当关报转更。"
    ]
  },
  {
    "id": "e647d10fa2fb0b3434663ee0948e0023",
    "title": "山雾",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "广野晨方合，征帷午尚垂。",
      "千峰愁隐障，万亩快潜滋。",
      "歊紫占应叶，蒸黄道或衰。",
      "劳歌增太息，不是瘴乡宜。"
    ]
  },
  {
    "id": "e647d10fa2fb0b34cd6e743e031dbc00",
    "title": "观稼",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "七月贵阳道，畇畇我稼宜。",
      "脉潜华始秀，气早穗先垂。",
      "灭裂行堪戒，污邪旧有辞。",
      "理人如种树，何处访农师。"
    ]
  },
  {
    "id": "e647d10fa2fb0b345831d5f5654c73fd",
    "title": "清虚亭",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "结构切红云，闽山未觉深。",
      "中天分气色，下界割晴阴。",
      "看竹溪流影，鸣琴谷借音。",
      "崇高方有地，犹自爱乔林。"
    ]
  },
  {
    "id": "e647d10fa2fb0b344634e9979b41da47",
    "title": "控海楼",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "飞宇冠崔嵬，东南罨画开。",
      "鹤程冲雾上，鳌背带风回。",
      "野港分航渡，晴峰卷幔来。",
      "百蛮趋剑履，稽首赞雄才。"
    ]
  },
  {
    "id": "e647d10fa2fb0b345cd3e07d4f3af860",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "旭日晞玄发，名山秘硕肤。",
      "病鸱乘鬼气，凉月向人呼。",
      "达命还当合，长城正背孤。",
      "问予行住性，朝莫树头乌。"
    ]
  },
  {
    "id": "e647d10fa2fb0b345cd3e07d8731758b",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "作客三山外，吟诗六叹馀。",
      "乡书多往事，邸报有新除。",
      "雨到鸠鸣歇，冬交楮叶疏。",
      "旧游弥海岳，不似识君初。"
    ]
  },
  {
    "id": "e647d10fa2fb0b345cd3e07d310152d2",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "云鸟向无迹，寒灯且复然。",
      "奇人知骨瘦，稚子笑须偏。",
      "已负还山约，无劳启阁延。",
      "更谁盱远睫，看日过虞渊。"
    ]
  },
  {
    "id": "e647d10fa2fb0b345cd3e07dac7f097b",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "世情怜阿堵，野兴近参寥。",
      "海内心先醉，琴边语亦调。",
      "玄驹酣逐腐，青狖捷登乔。",
      "岁晏梅花发，谁同渡铁桥。"
    ]
  },
  {
    "id": "e647d10fa2fb0b345cd3e07d4f3b0781",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "独夜胡床冷，残书蠹叶翻。",
      "论心从古见，问舌至今存。",
      "藜藿疏天爵，茅茨对石门。",
      "此中清净理，陶令与忘言。"
    ]
  },
  {
    "id": "e647d10fa2fb0b345cd3e07d11988676",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "蛙声阴正聒，鹤态病方清。",
      "我自违吾性，谁能了物情。",
      "风云长笑在，花鸟苦吟生。",
      "一片南山石，还堪若砺盟。"
    ]
  },
  {
    "id": "e647d10fa2fb0b345cd3e07d920b8c60",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "盈盈花隐幔，款款蝶翻屏。",
      "西陆寒先动，南薰梦未醒。",
      "短辕何所适，陋室自堪铭。",
      "人道袁安后，吾生亦杳冥。"
    ]
  },
  {
    "id": "e647d10fa2fb0b345cd3e07de7fd8f29",
    "title": "冬日谩成和郑希大八首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "南中殊气候，含冻草芽青。",
      "剑忆神交赠，骖依逆旅停。",
      "张罗寒雀散，倚槛古梅馨。",
      "懒读胥翁传，吾方养性灵。"
    ]
  },
  {
    "id": "e647d10fa2fb0b3408b301f27a7a05c2",
    "title": "舟中夜坐",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "群动已向息，劳劳念倘休。",
      "寒厨供瀹茗，小仆问添裘。",
      "且理还家梦，都忘拍岸舟。",
      "江空月皎皎，端欲恣神游。"
    ]
  },
  {
    "id": "e647d10fa2fb0b34ea84ace5526b1e42",
    "title": "夜泛",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "日高风正猛，江晚浪初平。",
      "倚棹星辰动，开窗□□□。",
      "回洲冲雁起，到岸接鸡声。",
      "暂伴渔人宿，将齐吏隐名。"
    ]
  },
  {
    "id": "e647d10fa2fb0b346962ef5cb05c8ff5",
    "title": "梦",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "愕愕萦虚枕，真从百幻奇。",
      "未谙周是蝶，稍似兽维狸。",
      "异感吾何有，符占世亦疑。",
      "鬼神多戏谑，未把吉凶思。"
    ]
  },
  {
    "id": "e647d10fa2fb0b346b93894104d122d9",
    "title": "水禽",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "入眼还微眇，柔翰隐淡文。",
      "能飞终贴水，欲去恐离群。",
      "雪重江沱冷，秋深露草蕡。",
      "平畴好莫近，罗网正纷纷。"
    ]
  },
  {
    "id": "e647d10fa2fb0b34b69e2af525bdef61",
    "title": "冬笋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "久客谙攻苦，时荒罢茹新。",
      "谁翻湘渚雪，稍送洞庭春。",
      "雨露香仍淡，山林味却真。",
      "勿教频采斸，待看拂云身。"
    ]
  },
  {
    "id": "e647d10fa2fb0b344896821b5b052080",
    "title": "灵寿杖",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "大岳先霜古，须弥后劫登。",
      "鸠形镂绿玉，龙挂引红藤。",
      "习懒吾成性，扶危尔效能。",
      "罗浮门户浅，携得上崚嶒。"
    ]
  },
  {
    "id": "e647d10fa2fb0b3495433763b3c2f104",
    "title": "雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "已从人日雨，漠漠浃旬连。",
      "漫绿春头草，仍迷夏口船。",
      "雷声喧浦近，农事悯时先。",
      "预恐为灾沴，悁悁夜炬前。"
    ]
  },
  {
    "id": "e647d10fa2fb0b34eabe42f7b0f6eea0",
    "title": "晴",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "晴日午犹淡，闲园足媚春。",
      "鸳夸娇影净，蛛放喜丝频。",
      "晒药嗔童懒，拈杯任我真。",
      "东门杨柳色，恐怨未归人。"
    ]
  },
  {
    "id": "e647d10fa2fb0b34576e3dace14d9969",
    "title": "燕坐",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "静院还迟日，仍堪簿领馀。",
      "帘垂鸲鹆语，砌暖海棠舒。",
      "江汉悲形役，诗书悔性疏。",
      "苦怀蒲涧曲，无路问何如。"
    ]
  },
  {
    "id": "e647d10fa2fb0b349fc378ff14f0738b",
    "title": "检南原旧翰哭之",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "零落湘筠箧，清词照眼明。",
      "百年几长恨，一字数吞声。",
      "白日蛟螭舞，玄山宝玉横。",
      "所嗟游息日，随地足寒盟。"
    ]
  },
  {
    "id": "e647d10fa2fb0b341540d0ecb3f1826e",
    "title": "挽淩溪子",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "别子洪都日，盘胸藻绣明。",
      "时花争艳曲，春水送蜚声。",
      "问讯惊容减，追谈感岁更。",
      "怕经淮海曲，恐值众芳生。"
    ]
  },
  {
    "id": "e647d10fa2fb0b34ed778e4f5a55d373",
    "title": "雪中经王粲楼",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "城上崇楼晚，荆南积雪天。",
      "苍生阻饥后，白野泬漻边。",
      "世路遭时短，才华与赋宣。",
      "胡鹰九霄思，矫翼臂鞲前。"
    ]
  },
  {
    "id": "e647d10fa2fb0b3415cf7e11d4796b34",
    "title": "寄东湖二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东湖若个畔，屴崱火山高。",
      "花净苍梧雨，松翻碧落涛。",
      "百年几鹤氅，八座一鸿毛。",
      "豸骨缘何瘦，曾均出入劳。"
    ]
  },
  {
    "id": "e647d10fa2fb0b3415cf7e1107e451e0",
    "title": "寄东湖二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "轻帻时迎客，青鞋称谢居。",
      "窥林惊倦鸟，钓濑得嘉鱼。",
      "懒问平泉业，劬抄验药书。",
      "家山看不远，随意命安车。"
    ]
  },
  {
    "id": "e647d10fa2fb0b342f71f7d7eb9b2690",
    "title": "老至三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "老至岂今日，烦忧只自繁。",
      "修名纡紫极，短发任黄昏。",
      "读易嗟何得，知非可复论。",
      "最嫌春梦浅，不到郭西村。"
    ]
  },
  {
    "id": "e647d10fa2fb0b342f71f7d796e1cab2",
    "title": "老至三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "三月明朝是，新青万木齐。",
      "团兵时近举，荒政半轻赍。",
      "建节终为客，冲樊且放麑。",
      "庄荀日当席，端不费招携。"
    ]
  },
  {
    "id": "e647d10fa2fb0b342f71f7d78f7b6942",
    "title": "老至三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "今年江汉上，寒食倍寒衣。",
      "岂尽风光别，都缘筋力微。",
      "短篇闲事记，新火谩恩辉。",
      "千里旗冈路，松楸岁已违。"
    ]
  },
  {
    "id": "e647d10fa2fb0b34727d30d6b5a5bce9",
    "title": "诏使二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "驿骑真天下，颁时亦早春。",
      "大纲罗宇宙，万目灿星辰。",
      "字字沾枯槁，看看到隐沦。",
      "愚臣亦何幸，三度播皇仁。"
    ]
  },
  {
    "id": "e647d10fa2fb0b34727d30d6ed877d57",
    "title": "诏使二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "仁爱天心在，灾眚治与俱。",
      "周王能励行，汉令祇蠲租。",
      "愿扫贪狼窟，还呈瑞凤图。",
      "报恩无对述，愧杀下帷儒。"
    ]
  },
  {
    "id": "e647d10fa2fb0b345d92b5b05a9b38cf",
    "title": "卧病荆州行台检曲江公龙山诸篇二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "讵识神龙性，空窥海鹤姿。",
      "秋毫捐相印，老兴逐江麾。",
      "未惜孤标远，终嗟八柱危。",
      "匣中三尺水，恨不斩胡儿。"
    ]
  },
  {
    "id": "e647d10fa2fb0b345d92b5b068225b2f",
    "title": "卧病荆州行台检曲江公龙山诸篇二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "郡閤日无事，文章地有馀。",
      "龙山空禊饮，鸟道自宸居。",
      "貌觉忧时老，心孤许国初。",
      "岂知乡后愧，伏枕对残书。"
    ]
  },
  {
    "id": "e647d10fa2fb0b34ebf5354bf3a1beda",
    "title": "新莺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "融风吹楚泽，节物递相惊。",
      "朱鸟来何暮，黄鹂晓已鸣。",
      "历枝声韵巧，照眼羽仪轻。",
      "休怨风霜早，长林太廓清。"
    ]
  },
  {
    "id": "e647d10fa2fb0b346703a2bbacfb8e2c",
    "title": "食樱桃",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "南中曾载御，楚泽近相看。",
      "爽口宁虞热，残春尚带酸。",
      "兴深青箬笠，恩远赤瑛盘。",
      "两树西林雨，垂垂实向丹。"
    ]
  },
  {
    "id": "e647d10fa2fb0b344ab93ce57547a4dc",
    "title": "黄精",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "楚山春雪里，山户斸黄精。",
      "法制仙经录，王羞下土情。",
      "药魂招不返，病骨若为轻。",
      "腾化何多术，吾嗟草木生。"
    ]
  },
  {
    "id": "e647d10fa2fb0b34443a10f7ee120b7f",
    "title": "院西新梨试花",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "即看春首发，曾是腊前移。",
      "紫萼呈新彩，瑶华抱素姿。",
      "酣歌何院落，淡月共台池。",
      "力病仍临玩，玄功正在兹。"
    ]
  },
  {
    "id": "e647d10fa2fb0b34fb3da5f850424b0e",
    "title": "巫峰二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "两两迎船出，相看慰远游。",
      "摇簪浮楚峡，列戟入夔州。",
      "思带融春丽，姿凝宿雾幽。",
      "王程殊未暇，曾为数回头。"
    ]
  },
  {
    "id": "e647d10fa2fb0b34fb3da5f882972424",
    "title": "巫峰二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "旧爱江郎石，层阴照眼明。",
      "天教闲玩览，山岂惮将迎。",
      "不改古今色，宁含云雨情。",
      "从来岑寂意，未可少猿声。"
    ]
  },
  {
    "id": "e647d10fa2fb0b349ddcb960d9fbe69c",
    "title": "鸬鹚",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "散立晚何适，低飞性自便。",
      "趁鱼浮峡静，逐鹭戏涡旋。",
      "去住溪翁物，征科水户钱。",
      "闲怀因汝动，欲上曲江船。"
    ]
  },
  {
    "id": "e647d10fa2fb0b34779be5df11eea4b2",
    "title": "百舌",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "百舌亦时鸟，逢春逐燕归。",
      "发声兼委曲，命侣故骞飞。",
      "厌聒迟明枕，愁喧薄暮帏。",
      "炎风吹广野，历耳自应稀。"
    ]
  },
  {
    "id": "e647d10fa2fb0b34dbb22f6790d33923",
    "title": "晦",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东风殊不竞，寒气苦相侵。",
      "自是云为态，真成陆易沉。",
      "褰帷愁细字，照户失清岑。",
      "愿促羲和辔，能舒独客心。"
    ]
  },
  {
    "id": "e647d10fa2fb0b34954337637f3685e3",
    "title": "雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "蜡炬夜犹淡，晨晖未可希。",
      "润馀山色重，沾足橹声微。",
      "巴峡泠泠急，巫云段段归。",
      "溪翁亦何幸，正昼掩荆扉。"
    ]
  },
  {
    "id": "e647d10fa2fb0b345f2a3818d7ab9d86",
    "title": "山居",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "望中三五户，青麦绕山居。",
      "自理鸡豚栅，谁程子姓书。",
      "生涯依蜡树，吏政剥棕榈。",
      "未羡高车客，能令骨肉疏。"
    ]
  },
  {
    "id": "e647d10fa2fb0b348d5437aa88b3b26e",
    "title": "江津谒见素祠二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "四野耰锄子，乘时亦长雄。",
      "黑祲连剑外，黄纸下莆中。",
      "仗钺星辰动，推衣将卒同。",
      "西征遗咏在，未尽纪戎功。"
    ]
  },
  {
    "id": "e647d10fa2fb0b348d5437aac6758be4",
    "title": "江津谒见素祠二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "俎豆贤祠远，精灵故老伤。",
      "武侯忠不替，清献道难忘。",
      "江汉真长逝，乾坤自耿光。",
      "经过春草后，泪尽百蛮乡。"
    ]
  },
  {
    "id": "e647d10fa2fb0b343d1692012223dabb",
    "title": "僧夫",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "削发仍烦障，缘随太俗忙。",
      "未知依宪节，得似引慈航。",
      "白辍斋时磬，谁拈佛日香。",
      "何当息徒御，归尔旧清凉。"
    ]
  },
  {
    "id": "e647d10fa2fb0b34b3b20ce2166211fa",
    "title": "偶述四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "战戟森森在，浓云浩浩奔。",
      "鬓星随日上，花雾□江浑。",
      "近野纡樵道，荒城惨燹痕。",
      "如闻新鬼哭，寒食尚游魂。"
    ]
  },
  {
    "id": "e647d10fa2fb0b34b3b20ce2f25c79af",
    "title": "偶述四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "路积分屯转，郊居避难逃。",
      "长亭无马渡，深栈且猿号。",
      "飞将旌旄壮，参军羽檄劳。",
      "肯交耕牧子，裘带谓吾曹。"
    ]
  },
  {
    "id": "e647d10fa2fb0b34b3b20ce2d992223a",
    "title": "偶述四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "黄麦渐可刈，红蕖何未华。",
      "幸逢江上客，一问郭西家。",
      "饷韭聊晨馔，然松已暮笳。",
      "荒畬有春事，愁杀动军牙。"
    ]
  },
  {
    "id": "e647d10fa2fb0b34b3b20ce2b9258f33",
    "title": "偶述四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "濯锦清溪水，投书急舸风。",
      "溪含岷雪冷，舸向峡江东。",
      "休唱无家别，能令暗泪红。",
      "谁知闲几格，恰近旧醑翁。"
    ]
  },
  {
    "id": "e647d10fa2fb0b34f0153a0771d5d974",
    "title": "薄暮",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "薄暮拢沙浒，鸣桡鸂鶒飞。",
      "兴依明月宇，迹扫白云扉。",
      "绿荔戎州近，青兰楚泽违。",
      "穷源张博望，汉上几时归。"
    ]
  },
  {
    "id": "e647d10fa2fb0b342f11f44ff76e8674",
    "title": "角",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "哀角因风听，天东月晕生。",
      "遥闻鬼方寇，近合水西兵。",
      "缟练征人妇，青灯独夜情。",
      "此中多苦调，休弄早秋声。"
    ]
  },
  {
    "id": "e647d10fa2fb0b3478ee1980a11a23c3",
    "title": "莴苣",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "传人将野苣，雨色尚萋萋。",
      "旧圃名春菜，繁根削夏畦。",
      "村盆寒逼瓦，豪箸刺妨犀。",
      "子美他时兴，狂歌付瀼西。"
    ]
  },
  {
    "id": "e647d10fa2fb0b344a42cfacb0e4c382",
    "title": "南溪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "岷峨何日雨，新涨下南溪。",
      "自作楼船客，长留江槛题。",
      "蹲鸱春未老，谢豹夜还啼。",
      "意气从衰飒，那堪听鼓鼙。"
    ]
  },
  {
    "id": "e647d10fa2fb0b3442284f3f3e37dafd",
    "title": "蝇",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "棕拂挥仍集，微躯亦羽翰。",
      "点将书格涴，吸得砚池乾。",
      "落耳声何杂，穿帷首复丹。",
      "祛除云有术，未若上高寒。"
    ]
  },
  {
    "id": "e647d10fa2fb0b34422d160a003d9f8a",
    "title": "蚊",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "化草形偏绿，污池族转盈。",
      "燃鲡吾未暇，摇羽仆还更。",
      "此地诗人况，他时烈女情。",
      "和神何处国，蛇虺不曾生。"
    ]
  },
  {
    "id": "e647d10fa2fb0b347bc516a34d3244a0",
    "title": "候雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "□□□山色，浓云一黯如。",
      "需凉先拂簟，迎溜欲疏渠。",
      "不□神巫术，宁无御史车。",
      "愿言终利济，切莫散空虚。"
    ]
  },
  {
    "id": "e647d10fa2fb0b3415d32c2f4372f551",
    "title": "观雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "膏泽亦多少，檐沟已沛如。",
      "清斋还作客，灵贶岂因渠。",
      "迅扫炎风驭，翻沦畏日车。",
      "幸沾三楚足，毋使万仓虚。"
    ]
  },
  {
    "id": "e647d10fa2fb0b34cebe9472006a3ea3",
    "title": "方池",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "方池方丈许，泉脉亦沄沄。",
      "竹影风烟入，蛙声日夜闻。",
      "波澜终不起，泥滓倘相分。",
      "妒杀浮萍绿，应妨看縠文。"
    ]
  },
  {
    "id": "e647d10fa2fb0b3463d72ab03b5b18a7",
    "title": "辰溪晚发二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "暂遣车徒逸，婆娑独树原。",
      "晨麾辞露磴，晚柁指风门。",
      "旱电幽岩白，游燐远溆昏。",
      "极知新月好，惜未上山樊。"
    ]
  },
  {
    "id": "e647d10fa2fb0b3463d72ab0bf912711",
    "title": "辰溪晚发二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "息鸟争枝定，孤舟避暑行。",
      "客忘竽瑟好，石弄鼓钟声。",
      "雷斧惭虚假，星枢望独明。",
      "浮生鲜扃钥，魑魅哂摅倾。"
    ]
  },
  {
    "id": "e647d10fa2fb0b342b694cc9748c97a5",
    "title": "辰阳七夕江中纳凉",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "微风披石壁，馀爽度棕林。",
      "搔首生秋兴，移舟泊水心。",
      "炎蒸将出伏，岑寂欲横参。",
      "若个红楼喜，天孙得幸临。"
    ]
  },
  {
    "id": "e647d10fa2fb0b34948f23217d7422f2",
    "title": "中夕骤雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "山月纤纤下，江星落落收。",
      "鹊回河鼓静，神到楚台幽。",
      "破块滩声壮，萦丝树色浮。",
      "蛮溪秋潦发，吾亦任轻舟。"
    ]
  },
  {
    "id": "e647d10fa2fb0b34cec84a01c3b6d93c",
    "title": "鱼梁",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "截浦情兹费，悬虹势渐攲。",
      "滥觞疑网罟，结构想樊篱。",
      "鱍剌鳞难纵，骧腾首讵垂。",
      "詹何堪共老，直钓旧曾施。"
    ]
  },
  {
    "id": "e647d10fa2fb0b34f661678031a59f5b",
    "title": "题光泽卷三首博文堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "奂构贤王邸，高颜孝庙书。",
      "董帷深閤夜，郑草细阶除。",
      "挥洒雄篇富，周旋约礼馀。",
      "国人钦令德，堂下少长裾。"
    ]
  },
  {
    "id": "e647d10fa2fb0b34f66167802872ec74",
    "title": "题光泽卷三首博文堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "梁园无此种，上苑几年移。",
      "独抱冰霜骨，休夸粉腻姿。",
      "春风吹蕊蒂，绛雪缀繁枝。",
      "写向王孙赠，能深玉叶思。"
    ]
  },
  {
    "id": "e647d10fa2fb0b34f66167804fb33f7e",
    "title": "题光泽卷三首博文堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "不倚分茅重，居然儒素风。",
      "常师老氏外，取善孔门中。",
      "树静盘根古，波澄鉴物空。",
      "美哉斋榜义，带砺与天同。"
    ]
  },
  {
    "id": "e647d10fa2fb0b3481eededffbc650c9",
    "title": "遣怀和丫山二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "慵至时抛卷，兀然还返观。",
      "将腾踏雪杖，先挂切云冠。",
      "鹤径嗟何渺，鸥波讶许宽。",
      "野人浑野性，无处动悲欢。"
    ]
  },
  {
    "id": "e647d10fa2fb0b3481eededf504cc8b8",
    "title": "遣怀和丫山二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "曾泛黄湾艇，东南亦巨观。",
      "谁还工鼓瑟，那复庆弹冠。",
      "兴薄孤烟迥，谈狂六合宽。",
      "自来幽适地，鱼鸟尽交欢。"
    ]
  },
  {
    "id": "e647d10fa2fb0b34c9ba8b199e30fdb3",
    "title": "雨夕二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "积雨昏秋暮，新寒薄曙衣。",
      "雁还随候至，客亦倦时归。",
      "力淡堪垂橐，追前合佩韦。",
      "最怜羊仲坞，相对掩荆扉。"
    ]
  },
  {
    "id": "e647d10fa2fb0b34c9ba8b193b4c5435",
    "title": "雨夕二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "风缓纤纤整，更寒浙浙长。",
      "色生金橘润，愁淡木犀芳。",
      "遐瞩嫌衰谢，孤怀信渺茫。",
      "娟娟公子兴，摇落复山乡。"
    ]
  },
  {
    "id": "e647d10fa2fb0b345aade1c5d1de20c4",
    "title": "十二夜月",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "生魄轮将满，春庭虚白多。",
      "树深栖鹊静，雾散舞鸾歌。",
      "古色谅如此，宵怀悄奈何。",
      "孤舟看定好，勿使有风波。"
    ]
  },
  {
    "id": "e647d10fa2fb0b3497133cfb6953d8c6",
    "title": "新园四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "耽静不在僻，闲园小亦幽。",
      "乾坤馀老病，湖海谢先忧。",
      "晚集悬釭久，晨来杖策周。",
      "岂缘消夏日，端欲玩清秋。"
    ]
  },
  {
    "id": "e647d10fa2fb0b3497133cfb9edd9816",
    "title": "新园四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "隙地数弓许，时花十种馀。",
      "风林纡翠葆，霜叶舞红玙。",
      "有客还开局，当春拟荷锄。",
      "芳怀衰飒尽，何以赋闲居。"
    ]
  },
  {
    "id": "e647d10fa2fb0b3497133cfbe93dbffa",
    "title": "新园四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "讵有高虚尚，栖栖聊复兹。",
      "漆园非世吏，栗里足吾师。",
      "水落凫航稳，天寒蜜课迟。",
      "总难兼胜概，为少绿杨垂。"
    ]
  },
  {
    "id": "e647d10fa2fb0b3497133cfb4531735c",
    "title": "新园四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "日出观群动，人烟杂短垣。",
      "未谙垞南路，得似瀼西村。",
      "薙草因栽药，循檐或负暄。",
      "儿童关乐意，骑竹戏柴门。"
    ]
  },
  {
    "id": "e647d10fa2fb0b34ce12bd37d77fd779",
    "title": "岐阳归凤赠王立庵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "超朗驱流俗，羁栖意自闲。",
      "风声馀鲁卫，文字被江山。",
      "拟凤徵时论，闻莺动客颜。",
      "卷阿云物好，羡尔九苞还。"
    ]
  },
  {
    "id": "e647d10fa2fb0b3431d120eebd4ca266",
    "title": "次韵泰泉草堂避暑四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "坐爱排檐木，平临浴鹭塘。",
      "零风竹粉净，约水芰丝长。",
      "野渡逢人少，邻炊属岁荒。",
      "涓涓清涧曲，题作小沧浪。"
    ]
  },
  {
    "id": "e647d10fa2fb0b3431d120eeece239ab",
    "title": "次韵泰泉草堂避暑四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "暵谷愁猿鹤，枯岩老蕨薇。",
      "窥阴移独榻，延景敞重扉。",
      "不见暄埃动，焉知静者稀。",
      "樵歌听自好，落落背城归。"
    ]
  },
  {
    "id": "e647d10fa2fb0b3431d120ee0d0b8907",
    "title": "次韵泰泉草堂避暑四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "农野希时雨，闲居自素风。",
      "落霞山向背，鸣犊水西东。",
      "散发调金奏，抽毫想雪宫。",
      "道心休远鹜，北郭有崆峒。"
    ]
  },
  {
    "id": "e647d10fa2fb0b3431d120ee19eef4e9",
    "title": "次韵泰泉草堂避暑四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "伏气午弥壮，泉声幽更闻。",
      "暂酣河朔饮，谁奏北山文。",
      "地迥花如绣，堂虚栋出云。",
      "纳凉应有作，未可少崔群。"
    ]
  },
  {
    "id": "e647d10fa2fb0b34b1e4f0ad70987fa1",
    "title": "和毛东塘",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "野水净□□，畦青杂苋藜。",
      "望深孤屿外，怀剧大江西。",
      "轻舞晴莎浅，纡樊露槿齐。",
      "缁尘何处路，骑马欲鸡栖。"
    ]
  },
  {
    "id": "e647d10fa2fb0b34b1e4f0adcd706394",
    "title": "和毛东塘",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "老圃关河隔，怜君岁晚同。",
      "透林茶灶火，入肘钓丝风。",
      "酣梦攻书癖，衰颜谢锦红。",
      "病多先怯酒，何必问新丰。"
    ]
  },
  {
    "id": "e647d10fa2fb0b34add891f64fb41a06",
    "title": "仙居洞和南皋子",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "将车花露重，老兴一丘间。",
      "九日明朝节，三杯薄暮颜。",
      "风琴时出涧，松籁欲浮山。",
      "翻忆樽前话，重□□局闲。"
    ]
  },
  {
    "id": "e647d10fa2fb0b346b8efd6c9292d0e1",
    "title": "次韵送南皋大佥赴贵竹四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "巴蜀封连堠，牂牁入徼西。",
      "仰攀南斗近，遥瞩楚峰低。",
      "溪浊人悬瘿，泥融马涩蹄。",
      "未须嗟远适，明主付蒸黎。"
    ]
  },
  {
    "id": "e647d10fa2fb0b346b8efd6cad4ce0ff",
    "title": "次韵送南皋大佥赴贵竹四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "匡济还髦彦，殷良旧应箕。",
      "羽仪才自老，声利志全微。",
      "乘传将威柄，濡毫摘化机。",
      "班行应选望，早为振朝衣。"
    ]
  },
  {
    "id": "e647d10fa2fb0b346b8efd6c15336947",
    "title": "次韵送南皋大佥赴贵竹四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "出处均忧乐，虚怀付爱憎。",
      "鹠睛无夜蚤，骥尾有栖蝇。",
      "远寨依深竹，层崖络古藤。",
      "使君风力健，持宪复能兵。"
    ]
  },
  {
    "id": "e647d10fa2fb0b346b8efd6c38eb7cc3",
    "title": "次韵送南皋大佥赴贵竹四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "别思惊千里，荣途重外台。",
      "萸香离席起，梅萼到时开。",
      "驿路旌摇轸，津亭剑烛台。",
      "百蛮歌鼓动，处处报迎来。"
    ]
  },
  {
    "id": "e647d10fa2fb0b34b01cf55a0d8a3b43",
    "title": "哭樗亭弟四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "志远能轻别，心清任食贫。",
      "欢悰馀逝水，悲恋剧佳晨。",
      "缟素期功尽，丹青岁月新。",
      "老兄几长恸，未了此生因。"
    ]
  },
  {
    "id": "e647d10fa2fb0b34b01cf55acfe81c1e",
    "title": "哭樗亭弟四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "去日河桥雨，凄凄客子衣。",
      "八千尘路远，五十宦情微。",
      "念我长忧病，思家每报归。",
      "清源孤馆夜，万事一时非。"
    ]
  },
  {
    "id": "e647d10fa2fb0b34b01cf55a4b9fe2ad",
    "title": "哭樗亭弟四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "饬治才弥老，言诗晚更工。",
      "鬼神如有忌，造化岂全公。",
      "三釜吾违愿，双亲尔送终。",
      "泉台休抱恨，骥子匪凡童。"
    ]
  },
  {
    "id": "e647d10fa2fb0b34b01cf55a860a365a",
    "title": "哭樗亭弟四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "落落云霄梦，先投起部簪。",
      "亲交浑在目，骨肉乃摧心。",
      "恻恻看遗墨，琅琅想嗣音。",
      "一盂寒食饭，回首共青林。"
    ]
  },
  {
    "id": "e647d10fa2fb0b34457f5b1c33c314af",
    "title": "次韵南皋人日山行二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "人日欣欣媚，晴风款款来。",
      "松阴双节憩，草际一樽开。",
      "野沃青先合，山重势欲回。",
      "春光梅柳外，莫遣杜鹃催。"
    ]
  },
  {
    "id": "e647d10fa2fb0b34457f5b1cc181952d",
    "title": "次韵南皋人日山行二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "马怯频纡阪，鹰豪欲破围。",
      "瀹茶泉乳细，入馔韭苗肥。",
      "寺僻僧斋晚，墟荒野贩稀。",
      "谩多岐路感，吾已决从违。"
    ]
  },
  {
    "id": "e647d10fa2fb0b3479af29373a4f8289",
    "title": "谢丫山过荒垄",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "三日甘霖歇，山游兴若何。",
      "春酣花欲语，阴净鸟还歌。",
      "病许扃扉久，情深枉驾多。",
      "野庭期洒扫，题竹记重过。"
    ]
  },
  {
    "id": "e647d10fa2fb0b34611c5de215e37714",
    "title": "谢惠新茶用韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "旗叶开春雨，烦酬复几何。",
      "香浮青箬裹，媚带翠鬟歌。",
      "绕鼎新烟淡，分杯灏气多。",
      "岂无寒夜客，谁更草堂过。"
    ]
  },
  {
    "id": "e647d10fa2fb0b3477f48998312f794b",
    "title": "西林避暑和丫山",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "背泚沾初伏，韶薰想远天。",
      "江帆飞鸟外，野服制荷前。",
      "弄艇谁同调，看花忽隔年。",
      "渔矶须选胜，旧樾净阴连。"
    ]
  },
  {
    "id": "e647d10fa2fb0b343a3fde893be2e47c",
    "title": "林塘督仆设鱼笱",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "编竹成鱼罶，何如网罟求。",
      "且堪依石角，切莫近潮头。",
      "沙鹭空馀巧，梁鹈各自谋。",
      "从来虾蚬性，无分饱珍羞。"
    ]
  },
  {
    "id": "e647d10fa2fb0b348bfb9084704f9d62",
    "title": "赠甘泉翁二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "十年江国梦，一棹蠡湖秋。",
      "逗野裴堂绿，纡山谢宅幽。",
      "有怀知独咏，无事忆同游。",
      "休弄蒹葭月，蒲轮访乐丘。"
    ]
  },
  {
    "id": "e647d10fa2fb0b348bfb9084dad90616",
    "title": "赠甘泉翁二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "逊节捐留务，明心抗朴忠。",
      "望隆三立上，功自四时中。",
      "朝著归清议，邦人识素风。",
      "增江多间气，重见菊坡翁。"
    ]
  },
  {
    "id": "e647d10fa2fb0b342ba541c3f8ebb8a2",
    "title": "十三日晴和南皋二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "何幸试灯夕，初看万象清。",
      "诗投吴茧净，香染越罗轻。",
      "乐社樽相属，严城锁未横。",
      "御楼延故老，不负北宵晴。"
    ]
  },
  {
    "id": "e647d10fa2fb0b342ba541c356bee065",
    "title": "十三日晴和南皋二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "宝月娟娟媚，谁能惮夜寒。",
      "舞怜翻广袖，曲听度长干。",
      "抚事追曾赏，留芳为所欢。",
      "腊梅真冷艳，长得倚屏看。"
    ]
  },
  {
    "id": "e647d10fa2fb0b34985ec2fac6f8118d",
    "title": "壬寅牡丹再花期丫山南皋同赏二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "十载衡门下，三回力病看。",
      "谩劳夸富贵，直爱谢高寒。",
      "约蕊金丝净，披钿彩缬单。",
      "岭南无此品，不道种时难。"
    ]
  },
  {
    "id": "e647d10fa2fb0b34985ec2fa0992a2c0",
    "title": "壬寅牡丹再花期丫山南皋同赏二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "双萼骄清晓，虚庭却耐看。",
      "挈瓶聊小润，张幄为轻寒。",
      "纵兴杯先满，迎暄袂欲单。",
      "玩芳仍具美，谁谓盍簪难。"
    ]
  },
  {
    "id": "e647d10fa2fb0b34a3707ba82d7f2e2b",
    "title": "和南皋暮春入蒲涧四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "药日安孤梦，花期羡胜游。",
      "峰晴云有态，江迥水明眸。",
      "谷似泉声应，人缘履坦幽。",
      "苍崖留秀句，聊以散清愁。"
    ]
  },
  {
    "id": "e647d10fa2fb0b34a3707ba8f7776d52",
    "title": "和南皋暮春入蒲涧四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "出廓振初服，登山寄远心。",
      "春杯临广莫，僧钵汲清深。",
      "景驻青蒲节，盟寒白石林。",
      "安期不可见，真迹想孤岑。"
    ]
  },
  {
    "id": "e647d10fa2fb0b34a3707ba8fad9cecb",
    "title": "和南皋暮春入蒲涧四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "国士宁辞老，奚囊未惮虚。",
      "龟灵依涧壑，犊扰戏郊墟。",
      "道古文车稳，林荒石蹬疏。",
      "廉泉应可挹，肺病有相如。"
    ]
  },
  {
    "id": "e647d10fa2fb0b34a3707ba8907cd8db",
    "title": "和南皋暮春入蒲涧四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "斋磬微香积，玄谈秘法华。",
      "调同耽寂寞，德爱奉柔嘉。",
      "谁扫三生石，僮攀百合花。",
      "所思明月里，林杪看神蛙。"
    ]
  },
  {
    "id": "e647d10fa2fb0b3405e4c2452f9ae711",
    "title": "雨中拨闷四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "自隔清明雨，寒欺敝纩轻。",
      "且堪愁湿痹，那暇怨沉冥。",
      "云结虹光隐，阴妨树色荣。",
      "不知羊仲坞，谁见草莱情。"
    ]
  },
  {
    "id": "e647d10fa2fb0b3405e4c245932a4cfd",
    "title": "雨中拨闷四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "乾鹊犹藏柳，鸣鸠亦未家。",
      "市荒鱼特贵，潦进蚬偏赊。",
      "冻歙青苗跋，泥深紫苋芽。",
      "最嫌撩夜枕，漫招斗轻蛙。"
    ]
  },
  {
    "id": "e647d10fa2fb0b3405e4c245fafc3be9",
    "title": "雨中拨闷四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "浃旬檐溜聒，病骨复何如。",
      "扫地仍焚术，垂帷且掩书。",
      "暂甘蒲笋美，长恐荔花疏。",
      "日报催科客，惭称大隐居。"
    ]
  },
  {
    "id": "e647d10fa2fb0b3405e4c24539025ccd",
    "title": "雨中拨闷四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "投簪谁谓早，谋拙悔归迟。",
      "狂极吾忘我，慵来诗戒诗。",
      "酣怜浮蚁净，老重蠹鱼痴。",
      "乌饭明朝具，溪翁素可期。"
    ]
  },
  {
    "id": "e647d10fa2fb0b34c4fccd8d8718b1b9",
    "title": "雪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "冬气嫌恒燠，玄冥似力争。",
      "排林风阵猛，走砌雪珠明。",
      "冻偪山犍老，狂知市犬惊。",
      "儿童夸暂见，贮掌弄琼英。"
    ]
  },
  {
    "id": "e647d10fa2fb0b3465ad96da107ceb2c",
    "title": "雷",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "始岁辰逢四，风雷动夜寒。",
      "榻虚衾较薄，室暗炬嫌残。",
      "刁斗严更转，香筒旧梦阑。",
      "羊占传往事，衰息谩长叹。"
    ]
  },
  {
    "id": "e647d10fa2fb0b34a20a214813e3f79e",
    "title": "戒药",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "案头方技传，缅想华陀翁。",
      "薏苡空留语，蘘荷不奏功。",
      "归春悬夏首，转日过隅中。",
      "笑杀游蜂队，纷纷蔓草丛。"
    ]
  },
  {
    "id": "e647d10fa2fb0b34aa8690f8a7080211",
    "title": "茉莉花",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "新换南薰叶，曾移旧雨科。",
      "眼前春事晚，池畔夕香多。",
      "精白馀清韵，轻盈夺素娥。",
      "蛮中红蕊本，不种水云窝。"
    ]
  },
  {
    "id": "e647d10fa2fb0b34515dc48e02afea64",
    "title": "飞鸿亭盆池千叶莲开孤艳可玩赏以小句",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "贪看蒸霞艳，堪餐滴露芳。",
      "低飞防燕蹴，旅至恼蜂狂。",
      "剪缬千披蕊，凝脂独缀房。",
      "并头人共惜，谁道野鸳鸯。"
    ]
  },
  {
    "id": "e647d10fa2fb0b34f649d94624bca6d0",
    "title": "咏龙兰二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "挂壁怜葱茜，龙名不浪呼。",
      "讵能辞雨露，且免混泥涂。",
      "根抱阴晴候，神疑变化俱。",
      "随风香亦古，端可狎潜夫。"
    ]
  },
  {
    "id": "e647d10fa2fb0b34f649d94663571aad",
    "title": "咏龙兰二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "艳蕊春何去，苍藤只黯然。",
      "无言那有恨，托意似孤骞。",
      "萝蔓终相惜，蓬心谩自旋。",
      "未须齐物化，隐几对陈篇。"
    ]
  },
  {
    "id": "e647d10fa2fb0b342fa181f61c2c6a3e",
    "title": "辛亥夏四月己卯与李璧山游桥山因览首丘璧翁有作次韵一首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "车驱清晓露，磴蹑翠微天。",
      "绿野风何远，朱明火未然。",
      "高歌尘外客，纵博橘中仙。",
      "更拟乘秋兴，来分煮石烟。"
    ]
  },
  {
    "id": "e647d10fa2fb0b349787e52652215fb6",
    "title": "王岱麓中丞以诗见贻次韵奉答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "岱岳标东海，精融间古才。",
      "贤流凭羽翮，泰道倚胚胎。",
      "斥鴳虚怜鷟，繁星尽拱台。",
      "共嗟仙籍吏，暂下五云来。"
    ]
  },
  {
    "id": "e647d10fa2fb0b349787e526b637c191",
    "title": "王岱麓中丞以诗见贻次韵奉答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "世济西平美，蝉联琬琰劳。",
      "蛟龙风雨壮，雕鹗海天高。",
      "谈笑随挥麈，经纶仰坐曹。",
      "悬知盐坂骏，鸣向九方皋。"
    ]
  },
  {
    "id": "e647d10fa2fb0b349787e52625cc9183",
    "title": "王岱麓中丞以诗见贻次韵奉答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "驱驰纡五岭，扬论剧三韩。",
      "冲况多虚席，辉光一翥翰。",
      "乘巇徵履素，逊硕任心丹。",
      "昭代贤为宝，行看拂豸冠。"
    ]
  },
  {
    "id": "e647d10fa2fb0b349787e526f8711fdb",
    "title": "王岱麓中丞以诗见贻次韵奉答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "暑随新雨净，凉是绪风馀。",
      "白氅来时服，青箱旧日书。",
      "稍甘南味馔，谁扫锦溪除。",
      "逸气方溟渤，弥茫掠孟诸。"
    ]
  },
  {
    "id": "e647d10fa2fb0b349787e52690e394da",
    "title": "王岱麓中丞以诗见贻次韵奉答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "感激辞明主，从容慰粤人。",
      "奚囊皆袭彩，藻鉴不欺尘。",
      "叶景封灵荚，循年阅古椿。",
      "索居仍老癖，端愧接芳邻。"
    ]
  },
  {
    "id": "e647d10fa2fb0b3424fa3c8c5de2de6e",
    "title": "岱麓再和见酬率尔赓答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "委蛇东省步，磊落建安才。",
      "信有龙遗蜕，虚疑鹤化胎。",
      "奇探过禹穴，胜纪想天台。",
      "寄谢谈经子，匡衡正鼎来。"
    ]
  },
  {
    "id": "e647d10fa2fb0b3424fa3c8c41e22717",
    "title": "岱麓再和见酬率尔赓答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "已罢东西陕，宁怀大小劳。",
      "卜居聊隐约，耸壑即孤高。",
      "化理张京兆，风骚何水曹。",
      "快观豪动势，万马赴成皋。"
    ]
  },
  {
    "id": "e647d10fa2fb0b3424fa3c8c322873e5",
    "title": "岱麓再和见酬率尔赓答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "阿房章小杜，桐树别诸韩。",
      "肯略黔驴技，从知海鸟翰。",
      "晓樊荣露槿，夏圃足山丹。",
      "欲识闲风致，方袍映鹖冠。"
    ]
  },
  {
    "id": "e647d10fa2fb0b3424fa3c8c933d344b",
    "title": "岱麓再和见酬率尔赓答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "驱鳄文何典，怀沙恨有馀。",
      "暂堪乘蠡舫，奚取上邹书。",
      "晤语天方假，言归岁欲除。",
      "掌中希世宝，那得竟藏诸。"
    ]
  },
  {
    "id": "e647d10fa2fb0b3424fa3c8c68ddbfab",
    "title": "岱麓再和见酬率尔赓答五首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "幽栖非避俗，玩易契同人。",
      "沙蜮空窥影，灵犀解辟尘。",
      "羽觞行绿蚁，石鼎煮香椿。",
      "他日鸣珂里，还谁许卜邻。"
    ]
  },
  {
    "id": "e647d10fa2fb0b34ee6656715ca89f2a",
    "title": "关山月",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "关山月出早，地迥照还迟。",
      "圆缺蟾何恨，高寒兔得知。",
      "争枝嫌鹊扰，把酒叹人稀。",
      "莫上青楼望，那堪动远思。"
    ]
  },
  {
    "id": "e647d10fa2fb0b349e4e187f6892b093",
    "title": "叹穫二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "自觖经年望，谁怜数口忙。",
      "西江霖尚积，九月飓犹狂。",
      "虫后苗应白，霜前穗不黄。",
      "即愁沟壑近，何处万斯箱。"
    ]
  },
  {
    "id": "e647d10fa2fb0b349e4e187fb338f3e7",
    "title": "叹穫二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "幽居仍养拙，切望岁功成。",
      "难尽松花饱，惟甘芋糁清。",
      "筌横鱼却避，瓶罄鼠还争。",
      "自与山农狎，常关俯仰情。"
    ]
  },
  {
    "id": "e647d10fa2fb0b34eab0b5c03d8f47ab",
    "title": "种桃",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "暂看苍核坼，伫待绿阴成。",
      "野圃三年实，仙家五木精。",
      "繁花欺锦丽，疏干傍梅清。",
      "不是玄都品，游人莫浪惊。"
    ]
  },
  {
    "id": "e647d10fa2fb0b341c5cbaa80d816529",
    "title": "拙逸亭北望白云山二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "引睇孤鸢外，遥峰出晚林。",
      "因知逃世者，何必入山深。",
      "自倚溪翁杖，谁将野客琴。",
      "茅茨容老朽，莫遣早寒侵。"
    ]
  },
  {
    "id": "e647d10fa2fb0b341c5cbaa867fb9ede",
    "title": "拙逸亭北望白云山二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "云山今古镇，苍翠席边看。",
      "天为虚明远，心从静逸宽。",
      "幽期馀潦倒，淑气自巑岏。",
      "城市晴阴别，何人更倚栏。"
    ]
  },
  {
    "id": "e647d10fa2fb0b345af40e0e799d21ae",
    "title": "纵凫",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "弄影疑鸳侣，先寒恋软莎。",
      "浮沉材故短，飒沓类偏多。",
      "江雾昏虾蚬，风菰足网罗。",
      "飞鸣应自好，傍我水云窝。"
    ]
  },
  {
    "id": "e647d10fa2fb0b34466f32a15b618032",
    "title": "归客赠何古林",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "归客归何处，应辞虎豹关。",
      "不妨过菊节，端爱近云山。",
      "开卷浑真乐，谈天少汗颜。",
      "几时寻钓伴，为报海鸥还。"
    ]
  },
  {
    "id": "e647d10fa2fb0b341d48a5fbd124b8b1",
    "title": "潜江书至伤孝丰弟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "作吏才弥健，思乡岁再除。",
      "雁迎南陆日，书报楚江鱼。",
      "骨肉新愁里，风云旧梦馀。",
      "丘园堪我老，那更叹居诸。"
    ]
  },
  {
    "id": "e647d10fa2fb0b345523444c5896881d",
    "title": "残菊",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "已褪蒸霞紫，犹怜委露黄。",
      "晚英才吐艳，疏蕊且流香。",
      "清赏何多得，新吟只恁狂。",
      "陶家篱落冷，孤兴至今芳。"
    ]
  },
  {
    "id": "e647d10fa2fb0b348df51db8cdabcde1",
    "title": "园丁报梅开病不遂观",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "园夫惊韵逸，邻叟袭香来。",
      "历乱游蜂喜，毰毢舞鹤回。",
      "映霜终自洁，照水更齐开。",
      "甚矣吾衰也，今朝负早梅。"
    ]
  },
  {
    "id": "e647d10fa2fb0b34e2249753542805d6",
    "title": "次韵梦山自永安赴白沙道宿村舍",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "墟蔀传孤烛，忧勤亦一端。",
      "接程轻险阻，问俗到微寒。",
      "句捷频摇笔，峰奇或驻鞍。",
      "向来幽赏地，此兴未应阑。"
    ]
  },
  {
    "id": "e647d10fa2fb0b3416b0ca47b4a8b624",
    "title": "冬雨三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "亦知膏泽好，惜是过农时。",
      "秸垄虚沾足，萝垣各蔓滋。",
      "因风疏更密，翻溜练仍丝。",
      "病客惟攲枕，容观造物嬉。"
    ]
  },
  {
    "id": "e647d10fa2fb0b3416b0ca4739738cc9",
    "title": "冬雨三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "絺葛凉初入，漓樽亦未开。",
      "饥鼷浑瑟缩，病鹤谩毰毢。",
      "市馔将腴蚬，园英稍借梅。",
      "勿嗟葭候远，幽谷有潜雷。"
    ]
  },
  {
    "id": "e647d10fa2fb0b3416b0ca476570d77f",
    "title": "冬雨三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "夜进盆池水，纤鳞吐絮忙。",
      "闭关闻雀语，问耀报时荒。",
      "破戒吟难稳，祛烦老且狂。",
      "定知沙坞上，枳柚乱垂黄。"
    ]
  },
  {
    "id": "e647d10fa2fb0b349e0ea46a9b0523cc",
    "title": "紫菊二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "只为秋容淡，孤芳却借绯。",
      "仙醺千日醴，霞染五铢衣。",
      "锦杼回文织，寒堂列炬围。",
      "定非幽谷物，留与对晨晖。"
    ]
  },
  {
    "id": "e647d10fa2fb0b349e0ea46a07a06164",
    "title": "紫菊二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "谁挟回生术，闲庭立太真。",
      "赤瑛休妒艳，朱夏想留神。",
      "霜信宜青女，风光总丽人。",
      "可嗟尘世上，空赏白如银。"
    ]
  },
  {
    "id": "e647d10fa2fb0b349eaf8fb711b7d144",
    "title": "赠蔡可泉参政二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "桃李森门径，风花拥传轺。",
      "春杯珠浦水，晓鹢浙江潮。",
      "雄域分星野，亨衢切斗标。",
      "苏堤足棠茇，封植自渔樵。"
    ]
  },
  {
    "id": "e647d10fa2fb0b349eaf8fb7c8fc2637",
    "title": "赠蔡可泉参政二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "沾溉浑时雨，趋蹡必俊流。",
      "惠风披药渚，乡思入梅州。",
      "省俗阳回谷，谈经月映楼。",
      "东南财赋地，应拜富民侯。"
    ]
  },
  {
    "id": "e647d10fa2fb0b347e0ec37baf6eddef",
    "title": "黎以德送盆植酴醾",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "借誉因名酒，裁芳倩妙工。",
      "蔟条浓淡绿，吐萼浅深红。",
      "艳夺芙蓉日，香传芍药风。",
      "雾中妨老眼，擎向草堂东。"
    ]
  },
  {
    "id": "e647d10fa2fb0b34f430e7a43ea8990b",
    "title": "璧山端午馈九节蒲酒",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "蚁泛昌阳渌，榴丹竞渡天。",
      "感时心自语，赏味思依然。",
      "芳掇嵩山上，寒盟白石前。",
      "敲盂歌既醉，谁信是衰年。"
    ]
  },
  {
    "id": "e647d10fa2fb0b34e6d31c66e469523e",
    "title": "登塔",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "绝顶天门近，云霞上客衣。",
      "苍杉巢鹊遍，古路见人稀。",
      "偶与道心惬，宁知尘事违。",
      "大千何世界，一点佛灯微。"
    ]
  },
  {
    "id": "e647d10fa2fb0b348e45147abc20ae26",
    "title": "乌江雨中",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "一片阴云广莫连，行衣初卷楚江边。",
      "马辞南豫鸡声少，风转西原雨脚偏。",
      "残戍半樊分野火，斜流百折下芜田。",
      "寒灯暂对山斋夜，不学萧条叹独贤。"
    ]
  },
  {
    "id": "e647d10fa2fb0b3450aca64a37f50e02",
    "title": "送王户书南征",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "保釐持轴素称任，暂见专征命节临。",
      "国赖兼才全重势，虏观长技折强心。",
      "态旗队罢皆成列，犀甲围闲总若林。",
      "张说莫夸和九姓，明公威德胜淮阴。"
    ]
  },
  {
    "id": "e647d10fa2fb0b34cfbf1cdbb63dadd6",
    "title": "药日",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "谩检谁家海药馀，更收离气向房虚。",
      "燃膏池馆参先尽，引沥邻园竹渐疏。",
      "俗吏劳形缘簿领，神巫占祟应诗书。",
      "何人授我真仙诀，也学含光守六居。"
    ]
  },
  {
    "id": "e647d10fa2fb0b3449a27c642db884dc",
    "title": "奉见素先生二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "手持漫刺向谁门，宪府风流众所尊。",
      "犯色排奸那避险，倾心推士不言恩。",
      "共知高步云霄远，尚忆乔林水石存。",
      "欲拟襟期何处所，东溟无际吐还吞。"
    ]
  },
  {
    "id": "e647d10fa2fb0b3449a27c6465df9271",
    "title": "奉见素先生二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "万夫众里望堂堂，道气词华两擅场。",
      "名下欧韩堪并世，海边邹鲁是先乡。",
      "临池摇笔光风洒，闭閤焚香静昼长。",
      "浅薄敢承师说迹，愧随同舍到门墙。"
    ]
  },
  {
    "id": "e647d10fa2fb0b3454fdfcdd03bc3d49",
    "title": "寿淮安王正郎父母",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "门通驷马庆犹繁，萱秩椿龄喜并尊。",
      "红玉驻颜如稚子，黄眉盖目戏曾孙。",
      "龙纹护诰双衔命，凤历题年六改元。",
      "遥想淮南开寿域，蜡梅花下倒琼樽。"
    ]
  },
  {
    "id": "e647d10fa2fb0b3420e7e8fa47250071",
    "title": "冬夜同田曹长月下对菊各赋一首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "日精开遍月光扬，此夜寒堂引兴长。",
      "灵艳只缘矜晚节，浓香偏自过重阳。",
      "谁知旧圃先含雨，天为新妆旋著霜。",
      "忽忆南中三径上，数枝深浅满烟黄。"
    ]
  },
  {
    "id": "e647d10fa2fb0b34f2d3771b5a4711b2",
    "title": "闻雁",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "胡儿雪后试弓初，寒雁惊飞绕碧虚。",
      "傍月悲鸣过海曲，断风残韵彻庭除。",
      "长门可奈孤灯影，远戍谁收一字书。",
      "何事年年来复去，江南春渚足攸居。"
    ]
  },
  {
    "id": "e647d10fa2fb0b342fc47b69016a0049",
    "title": "次韵赠耕隐",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "闲逐农谈度岁华，古风应似晋元嘉。",
      "山鸡可狎凫将子，郭索初肥稻有花。",
      "秋秒徵桑为井税，春来插槿别邻家。",
      "凭君莫问市朝事，沙上萧萧蓬倚麻。"
    ]
  },
  {
    "id": "e647d10fa2fb0b3416d0f16d635312eb",
    "title": "送张太仆报绩",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "石桥行色属车分，晓入明光奏上勋。",
      "柱下直言传旧疏，卷中小雅变时文。",
      "爱才每辍周南食，考牧常空冀北群。",
      "瘦骨未应愁伏枥，愿将千里试浮云。"
    ]
  },
  {
    "id": "e647d10fa2fb0b347189f90d80507931",
    "title": "次韵太仆留别",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "光辉重拜楚江东，道论知心与貌同。",
      "千仞翩翩韶舞凤，九霄款款易爻鸿。",
      "燕歌静夜听行苇，身遇明时笑累蓬。",
      "雪履朝来方拥彗，严旌应不避居穷。"
    ]
  },
  {
    "id": "e647d10fa2fb0b34f527d028a2b90650",
    "title": "南浦驿赠升之",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "白下才名方盛时，仙曹谁不避英姿。",
      "一挥黄石桥边屐，平麈朱湾卷上诗。",
      "爱我信能生羽翰，逢君恨未罄肝脾。",
      "翻嫌韩语矜豪幻，何得云龙上下随。"
    ]
  },
  {
    "id": "e647d10fa2fb0b34c109ba5549495b85",
    "title": "挽庄定山和见素子二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "择君敷衽奉先皇，謇謇曾囊极諌章。",
      "众稚口中成市虎，九夫肱下有坟羊。",
      "虚车不见同人迹，古镜深含照魅光。",
      "磬室萧条唯四壁，伤心初服芰荷香。"
    ]
  },
  {
    "id": "e647d10fa2fb0b34c109ba55dccc16a8",
    "title": "挽庄定山和见素子二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "修篁袅袅锁旋岚，圣草犹悬燕子龛。",
      "世上宦情同柳下，山中诗体逼周南。",
      "独藏秘器松将拱，难制颓龄菊自甘。",
      "野客正惭归彀晚，素风空想二毛毵。"
    ]
  },
  {
    "id": "e647d10fa2fb0b3445b8f11438c687d1",
    "title": "煎茶和赵侍御二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "缕烟何处烛清虚，知是乌台退食初。",
      "青咮出笼分乳雀，絮花浮鼎噀游鱼。",
      "竟陵录后名方远，顾渚春前叶已疏。",
      "渴梦十年消未得，寒泉谁致惠山馀。"
    ]
  },
  {
    "id": "e647d10fa2fb0b3445b8f1144f1ef710",
    "title": "煎茶和赵侍御二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "桃花初乞楚山春，歌罢新辞已动人。",
      "双井密云香讵歇，八公甘露迹空陈。",
      "湘瓷闻色宁同格，卢碗浇烦觉有神。",
      "岁晏因君方赏味，小斋擎盏忆相亲。"
    ]
  },
  {
    "id": "e647d10fa2fb0b340dd0e6ede9a32df1",
    "title": "和王大参四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "小住迢遥王汉槎，怀中短刺适谁家。",
      "偶依书带庭前草，难应金围会里花。",
      "字雁秋风声递远，甘棠春野绿交加。",
      "期君系肘征西印，肯避王阳石栈斜。"
    ]
  },
  {
    "id": "e647d10fa2fb0b340dd0e6ed5781f2f3",
    "title": "和王大参四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "通才端似老操舟，急濑旋涡少滞留。",
      "暂御五弦当小暇，凭将孤剑共先忧。",
      "滕王高閤题诗过，孺子澄湖建节游。",
      "更与西山添爽气，炎烟初散庾尘收。"
    ]
  },
  {
    "id": "e647d10fa2fb0b340dd0e6ed8a95e8a0",
    "title": "和王大参四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "旧业斋州岱岳东，湖西持檄远宣风。",
      "肯因鼯鼠将机发，曾见全牛落刃空。",
      "感激每凭青史信，委蛇方退紫薇公。",
      "乔林莫遽思高尚，混迹渔樵世不同。"
    ]
  },
  {
    "id": "e647d10fa2fb0b340dd0e6ed4b4877fc",
    "title": "和王大参四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "喜笑终难老一乡，太平今是日重光。",
      "年华疾隼投繁荫，世味游蜂绕艳香。",
      "豪侈近嫌南郡马，风流遥忆颍川黄。",
      "吏休小放东林骑，拚与山僧半日忙。"
    ]
  },
  {
    "id": "e647d10fa2fb0b34aeef27a1c3a548c2",
    "title": "上新河送时雍少参兄",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "都门终日望旌旗，忽到都门又别离。",
      "未慰亲情惭唤弟，每承高谊喜兼师。",
      "旧谈积水灯悬久，宦舍濒江棹发迟。",
      "唯有北风堪送客，楚天何处附遐思。"
    ]
  },
  {
    "id": "e647d10fa2fb0b34d1759d8c2e5282ed",
    "title": "送杨奉常",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "玄文奇字动时英，合继平章海内名。",
      "吏部权衡考功氏，容台礼乐奉常卿。",
      "蒹葭渺渺秋风传，榕叶阴阴昼锦城。",
      "喜近北堂谖草色，黄金小带膝边横。"
    ]
  },
  {
    "id": "e647d10fa2fb0b34e02a9a82c105b8d5",
    "title": "题杨梅卷",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "紫腴青润茧光流，尚忆包山是故丘。",
      "日暖砂腾勾漏晓，月华珠弄甓湖秋。",
      "文园病渴功堪录，泽国苞芳实已收。",
      "从道荔枝恩尔许，当时空上翠钗头。"
    ]
  },
  {
    "id": "e647d10fa2fb0b34f3b630288efb937f",
    "title": "西台壮丹和储柴墟二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "白版红楼总未过，雨中赢得对阴何。",
      "一枝自占西台胜，百卉从教下土多。",
      "辟冻可曾依暖棘，护芳应与荫云萝。",
      "始知韩令功名薄，不为秾华惜旧柯。"
    ]
  },
  {
    "id": "e647d10fa2fb0b34f3b6302870c3144d",
    "title": "西台壮丹和储柴墟二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "朱轮冲雨尚频过，春色晴华更几何。",
      "南国风流聊复尔，东都名胜已无多。",
      "评香不独齐芳杜，附艳无因学女萝。",
      "若使相君长献御，黄缯先系向阳柯。"
    ]
  },
  {
    "id": "e647d10fa2fb0b34cdc4444f67bafe78",
    "title": "出湖",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "为爱南来五两轻，长年屈指记兼程。",
      "入湖飞鸟悬天影，撼岸惊涛近枕声。",
      "江汉谩传多委会，庐山瞥见未□明。",
      "船头滴酒人人喜，谁道风波不可行。"
    ]
  },
  {
    "id": "e647d10fa2fb0b34f3635a13380c936d",
    "title": "入京寄子章弟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "王河堤畔觅驴骑，王述形容果似谁。",
      "食断桂烟蚨母尽，书过梅雨雁奴迟。",
      "缁尘荏苒迷翔鹭，缃帙凋零负铸龟。",
      "欲向铨衡乞闲散，南曹衙退有幽期。"
    ]
  },
  {
    "id": "e647d10fa2fb0b34fed0d64a87156d1b",
    "title": "江晚",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "呼风唱棹逐前艖，自觉江程晚更赊。",
      "极浦雁行连螮蝀，夹洲渔火入蒹葭。",
      "浪痕到石潮还信，人影移湾客未家。",
      "莫向三山冲晦望，海天明日正晴华。"
    ]
  },
  {
    "id": "e647d10fa2fb0b34ca2bb5e58084379c",
    "title": "经故侯第",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "河水涟漪漾柳丝，主人何处海天涯。",
      "语低社日雌雄燕，泣断春风子母狮。",
      "乐本旋侵闲路径，花游还剩旧台池。",
      "邻西老妪惟贫病，借问传呼今是谁。"
    ]
  },
  {
    "id": "e647d10fa2fb0b343e9c35dd926c11f4",
    "title": "咏绳",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "穿帷入袂日纷腾，欧九词名谩得称。",
      "不落奸雄准端梦，却生文士眼前憎。",
      "清谈精舍频挥麈，绮食豪家尽护缯。",
      "安得金风吹四野，毛诗吟罢思难胜。"
    ]
  },
  {
    "id": "e647d10fa2fb0b34ab2f0793f2f68916",
    "title": "宿杨给舍宅",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "禁城西畔子云窝，穷客驱羸过玉河。",
      "书閤暂来催扫榻，里门曾见号鸣珂。",
      "嬉谈不离文词外，抚事其如岁月何。",
      "肯为病容方却饮，南曹风味本无他。"
    ]
  },
  {
    "id": "e647d10fa2fb0b34345be5742712ba4c",
    "title": "寄述古翁",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "身在江湖道自尊，登堂长见古风存。",
      "王通著论全经世，徐孺明农祇闭门。",
      "踪迹暂时逢郡守，姓名何处号轩辕。",
      "从前检校醇儒行，清苦无劳并日餐。"
    ]
  },
  {
    "id": "e647d10fa2fb0b34d5386b7a3b7fbed0",
    "title": "出京",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "结束征车趁晓晴，客心长儗剧悬旌。",
      "攀杨意气交游远，倚马寒暄感慨生。",
      "鬓发十年行路影，秋风千里过江声。",
      "蓬窗醉枕雌雄剑，怪得无端一梦惊。"
    ]
  },
  {
    "id": "e647d10fa2fb0b344eaedb3938fb5e37",
    "title": "赠乡翁",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "江上归来白发新，征衣犹自带缁尘。",
      "鹁鸪唤雨闲林晓，舴艋回风小岸春。",
      "榕叶阴中谈上国，槿花丛里过东邻。",
      "年来减却催科令，应是康衢一老人。"
    ]
  },
  {
    "id": "e647d10fa2fb0b34a2b8f2a6ead164af",
    "title": "戏和贫女叹",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "少小曾登乞巧楼，缣衣断碎怕逢秋。",
      "翠蛾谩约山相似，素腕谁知玉可犹。",
      "北里归期春信近，东家绩火夜光收。",
      "邻姬解道无盐事，斜倚屏风自障羞。"
    ]
  },
  {
    "id": "e647d10fa2fb0b34502c8c970bfd75b9",
    "title": "赠汤鍊师",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "不因寒暑换行衣，百里山程顷刻归。",
      "遣日只调双鹤舞，问年惟记九龙飞。",
      "林中植杖为芳树，市上留辞寓道机。",
      "我欲从师何处所，白云长恐与心违。"
    ]
  },
  {
    "id": "e647d10fa2fb0b34a7a8b184e3c566e2",
    "title": "题乔正郎贞节卷",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "四十馀年锁镜尘，剪鬟长誓结缡人。",
      "岂无小鸟填波恨，信有寒崖化石身。",
      "寿域柸分霞帔暖，家园花放板舆春。",
      "贤郎同省多豪俊，谁似当时末座宾。"
    ]
  },
  {
    "id": "e647d10fa2fb0b3461e5a9c3275e5aa7",
    "title": "送郑立之少参闽藩",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "三山南去入烟霞，傍马春光岂觉赊。",
      "黄鸟声中饶别思，鹧鸪词后艳才华。",
      "六曹选望须参省，十载怀亲恰过家。",
      "谁遣疏慵继芳躅，只应惭愧夏官衙。"
    ]
  },
  {
    "id": "e647d10fa2fb0b346e7b6977a2f1280d",
    "title": "春官旧寅见期牛首之游不果赴",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "紫骝嘶断杏花烟，佳丽无如二月天。",
      "谩爱东曹兼吏隐，不堪南郭负仙缘。",
      "流尘定锁题诗处，老衲应论借榻年。",
      "遥指聚星空怅望，芙蓉高閤化城边。"
    ]
  },
  {
    "id": "e647d10fa2fb0b34f70ca6e5a1fa30ab",
    "title": "挽太虚上人",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "菩提无树着灵葩，弟子谁当绍法华。",
      "七宝浮屠藏舍利，五花香供礼袈裟。",
      "住时却悟前生妄，去日应知后果赊。",
      "从此空山人不到，止交莲社忆兰奢。"
    ]
  },
  {
    "id": "e647d10fa2fb0b343a51856fbddad8d3",
    "title": "梅正郎荣寿卷",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "晴风彩袖引鱼轩，庆似江流信有源。",
      "潘苑日长珠翟丽，谢庭春暖玉枝繁。",
      "东曹食鼎纷中馈，南国歌钟接上元。",
      "谁记蓬山瑶海事，人间此乐不同论。"
    ]
  },
  {
    "id": "e647d10fa2fb0b346b1db90a0f768041",
    "title": "送梅惠州",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "都官文藻信犹龙，道是云仍复亢宗。",
      "捧檄晚来还对署，把麾南去却邻封。",
      "雾中烟火黄湾路，梦里莺花白下踪。",
      "五马本荣忧转切，岐亭惟有思重重。"
    ]
  },
  {
    "id": "e647d10fa2fb0b34a9f7ccca1d475785",
    "title": "浦口城南晚望",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "浦城南畔万峰层，出郭全消百感兴。",
      "长笑呼风杨子客，伛偻携钵定山僧。",
      "清秋自爱乘游兴，暇日谁能坐曲肱。",
      "极目已窥吴楚遍，故乡云树最无凭。"
    ]
  },
  {
    "id": "e647d10fa2fb0b34bf58c6571a6c4f9d",
    "title": "送汪南宁",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "遐方选牧必贤豪，慰远宁辞五马劳。",
      "何用黄金为土产，从来红腐是民膏。",
      "滩声转急龙州近，山势遥攒象郡高。",
      "风雨未迷君去路，客心空自绕旌旄。"
    ]
  },
  {
    "id": "e647d10fa2fb0b347337847342732c38",
    "title": "题李水部月殿秋香卷",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "万里桐风吹素天，清虚楼閤澹娟娟。",
      "人间谩爱凉如水，枕上空疑夜是年。",
      "兔影斜涵丹桂陌，鸾声细落白榆烟。",
      "晚来斗帐寒香透，只恐萧郎骨已仙。"
    ]
  },
  {
    "id": "e647d10fa2fb0b343c7516e8b0bba243",
    "title": "题李源书院",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "引涧栽花逐路新，东风篱落逗酣春。",
      "天鸡惯狎谈玄客，山犬长迎问字人。",
      "绛帐生徒闲爵里，紫阳灯火旧比邻。",
      "故家三万牙签轴，莫等悠悠纸上尘。"
    ]
  },
  {
    "id": "e647d10fa2fb0b34246d7b13405c1d53",
    "title": "寿胡司諌父母",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "花下溪边一事无，年来家庆足欢娱。",
      "渐如餐蔗当佳境，正儗临萱对寿图。",
      "鸠杖每深桑梓敬，鱼轩还爱子孙扶。",
      "鹿门山下烟霞路，却近闲人击壤途。"
    ]
  },
  {
    "id": "e647d10fa2fb0b347e78cf072d7b9bf5",
    "title": "移家长安西街五年前是予旧居",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "长安门外石桥西，穷客奚囊带雨携。",
      "生事偶同鸠借垒，尘踪巧似燕归栖。",
      "闲庭依约槐风细，浅岸伤心柳浪低。",
      "僮仆何知犹感叹，经过不是旧轮蹄。"
    ]
  },
  {
    "id": "e647d10fa2fb0b34bf7c245f9f82df95",
    "title": "寿厚斋先生二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "五岭勋名二相前，百官仪羽一身全。",
      "昌期将启元丰运，间气先钟丙午年。",
      "化洽金瓯分画壤，心如宝带合通天。",
      "寻常何必求瑶海，长傍炉烟即列仙。"
    ]
  },
  {
    "id": "e647d10fa2fb0b34bf7c245f1a0b9353",
    "title": "寿厚斋先生二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "寿域光阴六十馀，麒麟新锦照金鱼。",
      "清班上列还端揆，信史前名是特书。",
      "直道只期匡帝范，遗才尝赖到公车。",
      "霖收日丽乾坤泰，惟有南山殿玉除。"
    ]
  },
  {
    "id": "e647d10fa2fb0b344051bbf090e7b472",
    "title": "寿胡封君",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "身际隆平向百年，谢公隐处接苍烟。",
      "静来见事闲差胜，老去蒙恩乐更便。",
      "世上贤良文定后，山中宾客□光前。",
      "期君且款秋风棹，家庆何如志养全。"
    ]
  },
  {
    "id": "e647d10fa2fb0b34b1a3dbc59ce2c57a",
    "title": "闲居杂兴和丁选部四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "野柽鸣飙秋满庭，䫿颾不似故园听。",
      "尘埃是处苍鹰击，气色谁家瑞鹊灵。",
      "心验五穷知匪席，口经三噤信如瓶。",
      "欲携白木长镵去，自斸松根千岁苓。"
    ]
  },
  {
    "id": "e647d10fa2fb0b34b1a3dbc59fcb2848",
    "title": "闲居杂兴和丁选部四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "晨麾阁吏散公庭，缓步微吟与鹤听。",
      "儗托风云期道泰，耻将虫鼠试丹灵。",
      "有功归赵仍完璧，何意夸秦类建瓶。",
      "今日膏肓维一息，神医谁为减狶苓。"
    ]
  },
  {
    "id": "e647d10fa2fb0b34b1a3dbc5383ef7ac",
    "title": "闲居杂兴和丁选部四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "城上乌号彻夜庭，遥星断角带愁听。",
      "风霜犯骨髭先改，山水违心卜未灵。",
      "书爱守玄还覆瓿，贫怜炊玉有悬瓶。",
      "美芹自昔闲人事，谁向王羞进茹苓。"
    ]
  },
  {
    "id": "e647d10fa2fb0b34b1a3dbc50320e5b0",
    "title": "闲居杂兴和丁选部四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "衙冂尽日闭闲庭，坐对谈天力倦听。",
      "七步谩夸逢洛女，数峰终解咏湘灵。",
      "慵须报客方修刺，智不如人可挈瓶。",
      "小苑春来成晚计，却移红槿种参苓。"
    ]
  },
  {
    "id": "e647d10fa2fb0b34553a9b1e87dd4382",
    "title": "送丁胄监",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "多才谁不带清光，君尚儒衣返旧乡。",
      "山水业成尘梦少，江湖道在客心长。",
      "诗声侯喜新鸣世，文体镏几后擅场。",
      "别思经秋更摇落，蒹葭凉露晓苍苍。"
    ]
  },
  {
    "id": "e647d10fa2fb0b34febf825f70219e93",
    "title": "挽陈封君",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "平生缨冕等流尘，湖海曾闻遁俗身。",
      "幕下恨无唐处士，冢前惊见宋诗人。",
      "书斋直闭黄鹂晓，茶灶空馀白芷春。",
      "谁貌梅花行乐影，豸冠方换紫纶巾。"
    ]
  },
  {
    "id": "e647d10fa2fb0b34e143a9374c5efe06",
    "title": "和计封君",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "芙蓉江上正宜霜，千里秋容逗末光。",
      "儗向家山长作主，懒分星座谩为郎。",
      "醉偿花事鸬鹚杓，闲赴鸥盟薜荔裳。",
      "闻道凤毛霄汉迥，只应高枕敌侯王。"
    ]
  },
  {
    "id": "e647d10fa2fb0b347ce32adfd0278ed7",
    "title": "寿薛封君",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "旧隐门前五柳风，新恩诰上锦花丛。",
      "崆峒有道屯蒙秘，禹穴多奇表传雄。",
      "寿域歌钟应速客，年家分义合称翁。",
      "欲知庆泽无穷处，令子名高□省中。"
    ]
  },
  {
    "id": "e647d10fa2fb0b342b69562b213c05b2",
    "title": "发都城",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "云霁钟陵晓冻轻，桥门飞鞚上初程。",
      "油车分御嫌家累，绮席留欢念友生。",
      "沿涧或逢晴鹊浴，入村才及午鸡鸣。",
      "兹行犹是星摇夜，悄悄徒深慰物情。"
    ]
  },
  {
    "id": "e647d10fa2fb0b3437fdba417513c608",
    "title": "云阳晓行",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "衡门犹闭晓钟疏，马首回瞻月影馀。",
      "石窦暖时藏促织，冰澌融处立舂锄。",
      "田家久歉晨炊晏，山县恒阴日晷徐。",
      "我仆莫辞驱策倦，江湖何地足宁居。"
    ]
  },
  {
    "id": "e647d10fa2fb0b34ffcc3eb571ff53e2",
    "title": "丹阳登舟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "山城返照上楼台，迤洒遥从北固回。",
      "委巷人归沙市散，邮亭吏报夜冰开。",
      "暂分江火鸣铙去，讵忆风霜振策来。",
      "客思不缘贪浩渺，王程宁为岁华催。"
    ]
  },
  {
    "id": "e647d10fa2fb0b343432523b473f0bb9",
    "title": "初至霅上斋阁对雪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "阴浓晴淡积旬馀，电晦雷潜雪意舒。",
      "瑞气共占为霰后，神功谁道作霖初。",
      "暖回玉树晨犹合，风入苍筠夜渐疏。",
      "更向水晶宫里见，寒光知与月何如。"
    ]
  },
  {
    "id": "e647d10fa2fb0b3409d8e510c1f5a5e2",
    "title": "用韵答俞四府咏雪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "陂陀疑是陆沉馀，整整斜斜卷以舒。",
      "兔迹已迷三窟远，鸡声偏咽五更初。",
      "梁园授简才何健，剡曲回舟兴亦疏。",
      "茶鼎晚来谁赏味，寒堂思杀渴相如。"
    ]
  },
  {
    "id": "e647d10fa2fb0b34a795c9bdd71e6feb",
    "title": "迎春和俞四府",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "□□呈岁错时羞，戢戢芹芽胜玉钩。",
      "此日有花迎曙色，谁家无力控春愁。",
      "东郊鼓角青皇令，上国楼台彩树头。",
      "邑里总祈宽大诏，物华浓处是宸游。"
    ]
  },
  {
    "id": "e647d10fa2fb0b349eeec29dfdb593e0",
    "title": "俞四府宅赏牡丹",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "香腴粉腻压烟攲，尘里相看敢怨迟。",
      "富贵不缘天所授，秾华得与地相宜。",
      "薰风院落酣春晚，舒日帘栊正午时。",
      "只道戎葵堪比并，柳侯何必旧能诗。"
    ]
  },
  {
    "id": "e647d10fa2fb0b348189864e908a356e",
    "title": "登道场山",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "木杪垂虹石径横，葱青隐约见飞甍。",
      "苍烟近带罗山秀，紫气遥含震泽晴。",
      "何代高禅闻伏虎，有时清梵接啼莺。",
      "暂来不为乘幽兴，道是春畬蚤已耕。"
    ]
  },
  {
    "id": "e647d10fa2fb0b3486f8b4f941ddbf98",
    "title": "坡山寄示喜予得郡之作次韵春答",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "共戴重离照万方，误恩何意录清狂。",
      "家山不到嫌逋客，曹局违期信慢郎。",
      "得郡敢争如斗大，怀君转觉与天长。",
      "他年欲了东园约，莫怪无金可罄囊。"
    ]
  },
  {
    "id": "e647d10fa2fb0b3407c5cdc7bedbbdf3",
    "title": "答子章弟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "纵迹初逢墨妙堂，残碑曾识旧文章。",
      "湖光亦似投书浦，诗格何如奉礼郎。",
      "广院槐芬蝉语寂，满江秋色鹤程长。",
      "谁能更学东方朔，折桂门前奉一囊。"
    ]
  },
  {
    "id": "e647d10fa2fb0b34cd69de5225563c68",
    "title": "答孙太初夜访二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "太华山人夜泛湖，西风吹过藕花居。",
      "扣门已值梵钟定，呼酒不来村店疏。",
      "自振初衣闻杜若，偶寻奇迹问樵渔。",
      "回船倒压星河影，绝胜浮槎上碧虚。"
    ]
  },
  {
    "id": "e647d10fa2fb0b34cd69de5238761802",
    "title": "答孙太初夜访二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "吴越高人道姓名，何年饮露得身轻。",
      "暂从雷硐留诗品，未到苕溪闻笛声。",
      "转树猿吟秋兴早，横江鹤梦月华清。",
      "悬知世故浮云外，正儗辞家问广成。"
    ]
  },
  {
    "id": "e647d10fa2fb0b34733391499ad9af66",
    "title": "赠施新斋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "手上兵权弃若违，闲林休讶见人稀。",
      "世间尘网鸥盟在，天际樵歌鸟道微。",
      "白露满庭时读易，青松绕舍昼扃扉。",
      "山姿最是秋深好，可爱流云向晚归。"
    ]
  },
  {
    "id": "e647d10fa2fb0b34ec412dbbf5db4604",
    "title": "援开化",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "映柳穿花于重旌，辕门订日合专城。",
      "千山旧雨弓刀恨，一道长风鼓角声。",
      "才子时来焚玉草，诗人老去洗兵行。",
      "凭谁早定收功策，尚及西畴带暖耕。"
    ]
  },
  {
    "id": "e647d10fa2fb0b3470f300dc313d5292",
    "title": "马金镇",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "赤鸠声急曙光斜，久客逢山梦亦赊。",
      "雉纛亭亭清道雨，熊车款款浅溪花。",
      "僧依白社还芟麦，人逐红巾未奠家。",
      "幕下更咨深入计，不妨云鸟驻前沙。"
    ]
  },
  {
    "id": "e647d10fa2fb0b349ed8dbb7f5413283",
    "title": "送顾开封谪全州次刘西安韵二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "湘流清浅晓飔平，舟发东方尚未明。",
      "万里若为伤此别，几人能不负平生。",
      "江湖白鸟愁君处，风雨青山逐客情。",
      "惟有汩罗传赋咏，遐荒犹得儗贤声。"
    ]
  },
  {
    "id": "e647d10fa2fb0b349ed8dbb79c9d2c4b",
    "title": "送顾开封谪全州次刘西安韵二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "路与潮阳去几何，过家踪迹故婆娑。",
      "江亭红雨春姿澹，烟郭青枫秋兴多。",
      "改服止应收物论，投荒仍得带恩波。",
      "中原岂不须才俊，环赐将从五岭过。"
    ]
  },
  {
    "id": "e647d10fa2fb0b349deeae10f5b95f5b",
    "title": "宴浮碧亭",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "亭前古柳断烟疏，亭后长松委径馀。",
      "花近雕楹春掩映，月临珠浦夜清虚。",
      "东山旧望题诗在，南郭幽期放吏初。",
      "却见高城分井邑，几家灯火遂攸居。"
    ]
  },
  {
    "id": "e647d10fa2fb0b3470571b43d085f5c4",
    "title": "清河晨望",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "漠漠重阴蔽晓暾，偶随风羽瞩高原。",
      "鹅黄潋滟韶年换，狐白蒙茸野气昏。",
      "战火连冈馀胜社，炊烟带雨起颓垣。",
      "伤心鸿雁哀鸣地，惟有长林冻雀喧。"
    ]
  },
  {
    "id": "e647d10fa2fb0b3497339de0f793f395",
    "title": "京口渡同刘婺州望金山寺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "静阅流尘万劫过，玲玲钟磬隔沧波。",
      "中天气色金陵外，上界光灵铁瓮多。",
      "有客解形遗水石，老僧施食到鼋鼍。",
      "未登比岸缘风信，徒倚膺舟羡薜萝。"
    ]
  },
  {
    "id": "e647d10fa2fb0b34c537b6092665777e",
    "title": "同胡方伯游虎丘寺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "从来幽兴竞山长，况复山塘七里强。",
      "只树排云全古色，画船冲雨为新凉。",
      "寒泉尚挹高人抱，霸气终收故剑光。",
      "惟爱同游贤岳长，暝钟犹访讲经堂。"
    ]
  },
  {
    "id": "e647d10fa2fb0b34a8c5f888163836c7",
    "title": "晓发横石",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "江际春寒动北风，扁舟牵浅过芦丛。",
      "剧知远道如天上，顾有长怀在域中。",
      "野练共飞孤屿白，木绵争试小枝红。",
      "眼前笑认韶阳里，岩岫高低日正东。"
    ]
  },
  {
    "id": "e647d10fa2fb0b34fe172b81b92cf723",
    "title": "元夕清溪泛舟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "北风才歇棹歌长，独泛清溪夜渺茫。",
      "数酌自堪当月色，孤舟谁信有韶光。",
      "总谙灯火狂游地，不道儿童戏剧场。",
      "忽忆去年还此夕，枕屏鼙鼓过江乡。"
    ]
  },
  {
    "id": "e647d10fa2fb0b3453f7164582fd1e91",
    "title": "南华寺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "两袖缁尘四十年，曹溪暂尔放春船。",
      "南朝只有松间寺，西祖亲传劫后禅。",
      "乐业畦人租茗圃，随缘老衲饷粳田。",
      "片时闲自浮生得，莫讶无衣与大颠。"
    ]
  },
  {
    "id": "e647d10fa2fb0b3421d9b152ccedd4f0",
    "title": "洞庭春望",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "眼际流云渺浩平，曜灵吞吐看天行。",
      "楼前吹角晚风急，汉上回槎春水生。",
      "舜野有人培泪竹，刘家何地驻游旌。",
      "一声鸣鹤君山紫，恐有飞仙过岳城。"
    ]
  },
  {
    "id": "e647d10fa2fb0b347836a131ecf37006",
    "title": "桃川宫和淩溪子",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "红雨迢迢锦泛川，客从何许系渔船。",
      "情深不道云峰浅，业远惟留石磴偏。",
      "只有山林称小隐，幸教文墨托高贤。",
      "乘轺又是桃花节，重为秦人一惘然。"
    ]
  },
  {
    "id": "e647d10fa2fb0b34f682f3a01a60fb14",
    "title": "新店驿和竹溪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "滇水南天亦尽头，偶从汗漫续兹游。",
      "马谙驿近蹄方疾，山到春酣翠欲流。",
      "竹叶掌中聊引满，桃花洞口暂淹留。",
      "杜陵镜里韶华在，荣路无劳羡八州。"
    ]
  },
  {
    "id": "e647d10fa2fb0b34e0d3de9384effa57",
    "title": "界亭咏马",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "刍原风日稍同群，楸里长嘶陇上闻。",
      "老去霜蹄无一缺，瘦来龙骨尚三分。",
      "銮声不度黄泥坂，鞭影将挥玉塞云。",
      "只道品流非果下，天房谁信是星文。"
    ]
  },
  {
    "id": "e647d10fa2fb0b34604c22b0ed67dbcd",
    "title": "马鞍岭雨中和张合溪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "盘空还壮楚关赊，罗立诸峰似建牙。",
      "元气荡浮神却寂，悬流奔注势容遮。",
      "望迷去马厓根转，寒薄行幨雨脚斜。",
      "山鸟莫啼泥滑滑，远游人惯动长嗟。"
    ]
  },
  {
    "id": "e647d10fa2fb0b349297251e374b070e",
    "title": "盈口驿",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "溪桥往往逐溪斜，茅屋仍分燕子家。",
      "竹净残金犹琐碎，柳寒芳荫未交加。",
      "盘餐雾紫山厨蕨，井税春青石垄茶。",
      "小队轻轺何所事，有怀曾不为芳华。"
    ]
  },
  {
    "id": "e647d10fa2fb0b34fe95f9f127acf6c6",
    "title": "清浪馆和竹溪左辖淩溪参伯",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "孤城归鸟号复集，楼上数星明未华。",
      "岭海形容吾欲老，乾坤怀思子何赊。",
      "迹如司马终为客，句类阴铿亦当家。",
      "幽兴可期还信否，虚舟将泛海东涯。"
    ]
  },
  {
    "id": "e647d10fa2fb0b34ecb6ffa5a028ea85",
    "title": "将至贵阳喜竹溪再会凭轼有赋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "漓江为别贵阳逢，将遇还同未别悰。",
      "书剑偶来方远驾，宫墙曾许扣洪钟。",
      "共知世仰昌黎斗，安得云从东野龙。",
      "肯为穷荒阻幽逸，碧山诗思更重重。"
    ]
  },
  {
    "id": "e647d10fa2fb0b340cf843d3c53a3964",
    "title": "𤝞獠",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "刀镰到处只随身，夫妇同耕上垄春。",
      "宁野岂非缘习俗，痴愚应未丧真淳。",
      "鸡翰插鬓山经略，鸟道为家木客亲。",
      "干羽两阶曾不见，吾皇神圣古无伦。"
    ]
  },
  {
    "id": "e647d10fa2fb0b3408fbc9787929d576",
    "title": "关索岭",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "真疑陆海驾涛来，宿瘴全经冷节开。",
      "石径春光馀委曲，灌林人语隔崔嵬。",
      "西临僰道孤鸢过，东向查城万马回。",
      "心折杜陵应此际，乾坤何处更登台。"
    ]
  },
  {
    "id": "e647d10fa2fb0b34464f7cfbdb539aa4",
    "title": "白水道中书事",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "野店鸣鸡促曙光，练衣淩乱敝春霜。",
      "泉声瘴后回龙井，夷聚山晴趁马场。",
      "戍垒人稀军吏逸，驿庭花淡鹜妖藏。",
      "独怜归燕无机事，两两低飞掠艳阳。"
    ]
  },
  {
    "id": "e647d10fa2fb0b34c6e90cdb85bc7791",
    "title": "盘江",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "盘江春水绿如苔，欲渡先擎辟瘴杯。",
      "花界已无渔父到，名场惟有宦人来。",
      "蛟龙日射寒湫隐，燕雀风融彩帜开。",
      "我亦下车歌鼓枻，野航曾是济川才。"
    ]
  },
  {
    "id": "e647d10fa2fb0b34c0dbed97f4ebdf27",
    "title": "普安馆月中闻琴",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "春台寂寂坐昏黄，谁拂龙唇对夜光。",
      "一壑松风惊改调，百年冰炭减回肠。",
      "遥峰自隔孤鸿影，小閤时飘睡鸭香。",
      "长使闻琴兼玩月，定知何处是边乡。"
    ]
  },
  {
    "id": "e647d10fa2fb0b3413c3f7e4e08514fb",
    "title": "入宣威关",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "猿声犹是贵山闻，约略莺花管割分。",
      "旧垒已荒馀细柳，微𩁺晴后尚流云。",
      "扬旌稍领蛮夷长，学道真惭父母君。",
      "谩儗当时康济事，一篇初就省方文。"
    ]
  },
  {
    "id": "e647d10fa2fb0b341a922ec05b4c66f9",
    "title": "行次曲阳遇高吾左辖之官山东赋赠",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "偶同雄甲惭差长，榜附贤良分更深。",
      "万里相逢还逆旅，十年为别各惊心。",
      "东藩海岳声何迈，南彻风烟鬓易侵。",
      "客里不堪惟送远，却看旗鼓隔青岑。"
    ]
  },
  {
    "id": "e647d10fa2fb0b3469c3d72686585476",
    "title": "憩易龙喜雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "马首先收四野尘，千峰浓润上嶙峋。",
      "乍听声在庭前树，不觉欢腾陌上人。",
      "滇海亭台应有记，雷塘山水定无神。",
      "从来风雨缘时令，谁道阴晴总未真。"
    ]
  },
  {
    "id": "e647d10fa2fb0b340b0c3a59581fe210",
    "title": "杨林书感",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "杨林山色使车前，尽日西风吹午天。",
      "水浅石湖闲斗鸭，春残桑柘转闻鹃。",
      "碧鸡谩走催程马，黄木真抛弄月船。",
      "神化不教违宿尚，秾芳无限远游篇。"
    ]
  },
  {
    "id": "e647d10fa2fb0b34d1243ce61513be92",
    "title": "送陶少参入贺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "黔中四月犹佳丽，满路莺花傍马鞭。",
      "睿圣可歌惟万寿，升平同际自元年。",
      "老成久副三曹望，缱绻能消几树烟。",
      "唐镜耿光谁继事，孤臣心切紫云边。"
    ]
  },
  {
    "id": "e647d10fa2fb0b34cba27be5f86197e2",
    "title": "送王宪副入贺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "广陌晴高不动尘，邮旗东郭引征轮。",
      "两行秦树风声在，万里滇山物色新。",
      "禹玉殿头承涣泽，尧樽天上献长春。",
      "江花欲语江乡近，深坐无妨敬里人。"
    ]
  },
  {
    "id": "e647d10fa2fb0b346716f5400605bf02",
    "title": "送方鉴湖入觐",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "天际千峰紫映楼，渐鸿逵上思悠悠。",
      "文章旧驾中书省，琴剑遥登上计舟。",
      "杨叶暗分岐路晓，薇花光泛邃堂秋。",
      "孤怀不寐看晴野，认得三台过蓟州。"
    ]
  },
  {
    "id": "e647d10fa2fb0b3407726edb174b642e",
    "title": "登明远楼和罗侍御",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "超代文章还绝域，百年吟鬓此高楼。",
      "席移云影澹秋色，帘卷池光净客愁。",
      "偶对遥岑闻鸟语，即看灵囿报麟游。",
      "江湖漫有平生思，极日风帆何处舟。"
    ]
  },
  {
    "id": "e647d10fa2fb0b345357c1d5c6f8a502",
    "title": "鹿鸣倡和二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "清时词赋总悬科，五色真看剪胜罗。",
      "才是西周升里选，道从南纪戢民讹。",
      "歌回俎上韶薰远，秋满人间桂月多。",
      "笑认当年鲲化处，海风吹浪拍天河。"
    ]
  },
  {
    "id": "e647d10fa2fb0b345357c1d5d0dd4c39",
    "title": "鹿鸣倡和二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "谩以荣途羡特科，圣朝贤俊各蒐罗。",
      "文章嘉祐今还变，名价司空旧不讹。",
      "苍棘盘云秋夜杳，皓珠呈月霁烟多。",
      "登明况是澄清手，吾道端凭挽注河。"
    ]
  },
  {
    "id": "e647d10fa2fb0b34bf2b7b902aea4b10",
    "title": "次卷中韵赠张愈光",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "彩服新辞绿野堂，浓烟晴树共苍苍。",
      "三苏意气空西蜀，二陆风流满洛阳。",
      "关岭云横骑马客，曲江春竞探花郎。",
      "从前文赋如君少，漫得都门纸价翔。"
    ]
  },
  {
    "id": "e647d10fa2fb0b34c6f021880af8ddf2",
    "title": "周佥司母寿八十",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "大家贤范女中师，为爱恩华照寿眉。",
      "灯火承欢宜令妇，风云腾跃问佳儿。",
      "日回南沚蘋花丽，喜入东堂燕子知。",
      "欲报春晖岂无处，儗翻震泽作瑶池。"
    ]
  },
  {
    "id": "e647d10fa2fb0b34774fe57e384a0df2",
    "title": "题风木卷",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "芳华长奉板舆同，宛宛音容尚眼中。",
      "义范不违闻礼训，令仪真有听鸡风。",
      "漆灯夜闭玄堂寂，餗鼎时思燕寝丰。",
      "世上郎君仍将印，羽林夸是丈夫雄。"
    ]
  },
  {
    "id": "e647d10fa2fb0b34fc5d1fc0acd116da",
    "title": "双寿为叶主政赋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "春满扶桑花满楼，神仙家在甬东头。",
      "如宾相对两鹤发，济世曾烦几麦舟。",
      "锦轴联函天语近，彩衣当席日光浮。",
      "不妨山水陪强健，岁岁长酣泛菊秋。"
    ]
  },
  {
    "id": "e647d10fa2fb0b34861edc3aad41857c",
    "title": "奉和见素翁早朝志喜",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "瑞色从龙晓渐升，朝衣秋老气棱棱。",
      "殊方有诏蠲珍献，远疏无劳论市灯。",
      "天地此时逢既泰，冈陵如寿祝还增。",
      "忽听棘下琼琚咏，万里孤怀谩欲腾。"
    ]
  },
  {
    "id": "e647d10fa2fb0b3476995de2fa41ce9d",
    "title": "南坦至京见怀次韵奉答",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "古梅清瘦作花迟，背立闲堂咏竹枝。",
      "绝域关河黄耳隔，旧园风露白鹇知。",
      "几从妙月追谈韵，敢向横参儗见期。",
      "爱士不妨如考牧，满郊云锦画中诗。"
    ]
  },
  {
    "id": "e647d10fa2fb0b34a55ce29ab64b639c",
    "title": "壬午岁除前二日同诸藩长登圆通寺閤和青厓",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "笑拂高冠赋远游，梅花岁晚共蠲忧。",
      "吏情偶问青莲社，客梦时横白鹭洲。",
      "凿海更谁纡汉策，登楼何作后荆州。",
      "春光如锦明朝路，握手寒晖暂尔留。"
    ]
  },
  {
    "id": "e647d10fa2fb0b34140a450b2e0b286d",
    "title": "春日宴黔国山亭",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "令转青阳气已浓，上公台榭许从容。",
      "花光熳射银塘丽，霞彩回联石巘重。",
      "兴掩歌钟夸算马，笑分篇什记登龙。",
      "执规谁更司春事，好借晴和遍四封。"
    ]
  },
  {
    "id": "e647d10fa2fb0b3436b8a67e16b53902",
    "title": "金马关别青厓",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "晴和风日正酣春，柳色那堪送远频。",
      "道古不辞青眼别，路岐谁遣白头新。",
      "昨宵良晤曾占梦，同省高怀类饮醇。",
      "旧里莫寻鱼鸟约，升平难负致君身。"
    ]
  },
  {
    "id": "e647d10fa2fb0b34ecce5fabe6f82d0a",
    "title": "送陈少参入贺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "斋中高榻曾谁下，郭外征辕许暂攀。",
      "嵩岳天声欢北极，戎州家庆对南山。",
      "笑看行李清风际，苦忆心期皎月间。",
      "春事正深诗转丽，邮筒能为度孱颜。"
    ]
  },
  {
    "id": "e647d10fa2fb0b34f30f91ba9d027ea3",
    "title": "早衙即事次韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "薇花三对诏南秋，江閤归心付四休。",
      "明世也知能用短，至人曾道欲行柔。",
      "青藜旧杖孤窗雨，黄木澄湾独橹舟。",
      "眼底拥旌何所事，且看晴鹊屋山头。"
    ]
  },
  {
    "id": "e647d10fa2fb0b34e8cc8d4dcd9cf1ed",
    "title": "赠王教授归隐",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "莫寻幽草赋无媒，曾播苏湖化雨来。",
      "尘外簪裾还逸客，眼前罗网有遗才。",
      "苍茫秋色孤舟发，婉转春光一径开。",
      "老我欲从渝水曲，柳花何处读书台。"
    ]
  },
  {
    "id": "e647d10fa2fb0b3404b12db1e7e899e5",
    "title": "送萧兵宪还万安",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "铁肝旧建台中议，豸角还清诏外疆。",
      "湖海宦情惟晚节，河桥行色有新霜。",
      "轻纶弄艇凫鸥狎，浊酒持螯橘柚香。",
      "高隐从前多古思，五云东下见柴桑。"
    ]
  },
  {
    "id": "e647d10fa2fb0b344af3656acefb7d3d",
    "title": "次韵送张愈光落第还永昌",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "南山衣屦晓寒新，归燕词华早动人。",
      "共道金台须骏骨，未应盐坂有龙身。",
      "两回那许花凝泪，九炼曾闻药奏神。",
      "先达如今尽知己，肯教韩愈献书频。"
    ]
  },
  {
    "id": "e647d10fa2fb0b342965c788a42a7e2f",
    "title": "送李白夫赴南户部",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "曾于湘水泛秋澄，为爱风流识李膺。",
      "云际棠阴披剑阁，雨馀山色见钟陵。",
      "宦情南国今如许，清论东曹素可凭。",
      "最是仙缘消不尽，春明天阙兴堪乘。"
    ]
  },
  {
    "id": "e647d10fa2fb0b3424ee1e7743a4cb15",
    "title": "九日城北寺登高",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "遐荒九日多幽悰，禅台隐隐临高墉。",
      "徘徊暂抚莓苔石，突屼已见芙蓉峰。",
      "兴孤南菊客不饮，心满西庄天未从。",
      "曲栏矫首动馀感，归鸟尽背黄昏钟。"
    ]
  },
  {
    "id": "e647d10fa2fb0b343d16f4875db83545",
    "title": "南中忆弟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "三载相违一见难，止凭归仆话平安。",
      "西林近日如何遣，南国浮云不耐看。",
      "抛印未能怜野客，买船谁与赴春官。",
      "早衰我自寻常在，虾菜无烦念几餐。"
    ]
  },
  {
    "id": "e647d10fa2fb0b34039d23f7e4ff7989",
    "title": "送关给舍赴召",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "滇池三月瘴烟轻，手上归环万里情。",
      "与世不妨文作业，复官仍得諌为名。",
      "南烹韩愈初宜味，西赋安仁旧纪行。",
      "前席倘询幽远俗，一篇王会几时成。"
    ]
  },
  {
    "id": "e647d10fa2fb0b341cacdd49097d3a3f",
    "title": "寄贺永斋卜居",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "芳草街东数十椽，永斋新构小壶天。",
      "竹间剥琢开枰日，檐外絪缊试茗烟。",
      "候火稍闻珠似黍，制荷应见藕如船。",
      "少师绿野长邻近，二疏徒夸汉史前。"
    ]
  },
  {
    "id": "e647d10fa2fb0b34d97ec375997af84c",
    "title": "闻报有述",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "由来那解务崇深，万里谁传阙下音。",
      "岂有涓埃裨海岳，止应泉石怨商参。",
      "关山处处豺狼窟，蓬蔀家家燕雀林。",
      "经略总看双鬓在，拥旄宁是老予心。"
    ]
  },
  {
    "id": "e647d10fa2fb0b34b4074b02d46ea757",
    "title": "抚台谢恩书感",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "万马喧喧踏晓霜，群星随月送恩光。",
      "书生遭际真多幸，圣主抡收亦片长。",
      "执法旧雄专席选，提封应尽百蛮乡。",
      "从前细检名贤迹，匡济无如六事章。"
    ]
  },
  {
    "id": "e647d10fa2fb0b34288ff9cce27bcb30",
    "title": "南中初雪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "窗影珍珑乱晓灯，北风初劲正飞腾。",
      "愁还远戍无衣赋，喜为殊方有岁徵。",
      "澹彩欲晴犹点缀，寒威渐老更严凝。",
      "东亭依约梅花发，何必山阴兴可乘。"
    ]
  },
  {
    "id": "e647d10fa2fb0b345d9d1879344071d5",
    "title": "院后牡丹和江侍御",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "旋为秾华小筑台，东皇与谢北山莱。",
      "芳阴转日还当席，幽味迎薰稍近杯。",
      "世上品流元有谱，眼前根裔岂知才。",
      "总教难敌阳春咏，文藻翩翩柱史裁。"
    ]
  },
  {
    "id": "e647d10fa2fb0b34ef178c5c66f04c6a",
    "title": "和南园少司徒",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "几见文章多逸气，欲从赤帜委降心。",
      "季鹰在日情偏放，若水还家岁未侵。",
      "月下酒杯长吊古，花边衣屦稍宜今。",
      "永昌山色南中别，谁为沧浪想嗣音。"
    ]
  },
  {
    "id": "e647d10fa2fb0b344faa9eda6d876cc3",
    "title": "移镇",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "遐方裘带照双蓬，已窃华途累至公。",
      "三楚去天还近远，孤臣惟命亦西东。",
      "时名若个登楼后，地望偏多赐履中。",
      "虚浅岂能承沛渥，眼前江汉寸心同。"
    ]
  },
  {
    "id": "e647d10fa2fb0b3472764927d20918e8",
    "title": "院后紫薇四月即花",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "堂后薇花一两丛，晓来迎旭见新红。",
      "调和岂足三春雨，绰约先夸四月风。",
      "喜气谩传清似水，衰颜谁信过于翁。",
      "枝头树底空相惜，送我扬旌几片东。"
    ]
  },
  {
    "id": "e647d10fa2fb0b341af286c25022594d",
    "title": "病起言怀",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "夏气南中寒复暄，客心无计控归猿。",
      "扁舟欲买鲈鱼港，孤月正照梅花村。",
      "放鹤未期过下里，对人先拟号东园。",
      "著书卖卜终多事，何限悠悠可具言。"
    ]
  },
  {
    "id": "e647d10fa2fb0b34cb85c4f92561ad78",
    "title": "六月之夕梦素翁过予郭西之居觉识以诗",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "炯炯精神照郭西，海天风露满花溪。",
      "壶山灵异英贤出，世路承平逸老归。",
      "谩忆星辰通剑履，却看山月晃荷衣。",
      "玄机不道无人解，便拟从公赋式微。"
    ]
  },
  {
    "id": "e647d10fa2fb0b34521dc8d85c515db2",
    "title": "发金马关",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "七月边风促晓寒，河桥新霁快征鞍。",
      "满堤柳色溪蛮语，何处棠阴野老看。",
      "总谓开诚能化俗，可堪持节更之官。",
      "山邮供张将箫鼓，为谢南中业已安。"
    ]
  },
  {
    "id": "e647d10fa2fb0b341464fa7eb1b60ab2",
    "title": "出宣威关",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "秋声先报出关期，小驻荒亭看旧诗。",
      "只有鬓毛非往日，不妨行李似来时。",
      "山攒下上群蛮宅，路析东西独客悲。",
      "茅屋一间诸葛庙，千年禁戒未曾衰。"
    ]
  },
  {
    "id": "e647d10fa2fb0b347708afc66828aa15",
    "title": "软桥坡",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "万曲千盘始渡河，仆人云是软桥坡。",
      "芬林百卉浓将瘴，饮涧双猱狎且歌。",
      "听雨却思孤馆静，看山真幸此生多。",
      "天边亦有王阳道，雾栈云梯奈若何。"
    ]
  },
  {
    "id": "e647d10fa2fb0b349d5b87cc5b55ec42",
    "title": "鸦关",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "峻极青冥鸟迹疏，征舆动处碧云扶。",
      "敢言老大孤怀减，曾记英雄百战馀。",
      "永叔庐山堪小赋，谪仙蜀道谩长吁。",
      "千年圣化浑无外，傍崄何劳仗一夫。"
    ]
  },
  {
    "id": "e647d10fa2fb0b34655213503ad4c92d",
    "title": "限韵送姚使君守琼管二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "十月南天尚未寒，木兰潮满渐移滩。",
      "遐心注水将鞭赠，逸气横江借剑看。",
      "夜閤承颜惊客久，炎州改命答才难。",
      "我家近在黄湾口，只验鲸波记底安。"
    ]
  },
  {
    "id": "e647d10fa2fb0b3465521350cb8b3920",
    "title": "限韵送姚使君守琼管二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "赤马嘤嘤美使君，才声好似华州闻。",
      "花封几路迎山节，卉服千家住水云。",
      "位逐晓星还旧次，势如晴准□前群。",
      "遐方不作多时别，延閤于今本右文。"
    ]
  },
  {
    "id": "e647d10fa2fb0b34bac3b96c57d5f6ea",
    "title": "南中乡饮和周莱轩宪长",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "关河神禹旧南州，王度真成向野求。",
      "天地位分方左海，衣冠道在欲东周。",
      "宾阶古意寻常见，儒化全功取次收。",
      "不道越巂江上水，却从清泗溯源流。"
    ]
  },
  {
    "id": "e647d10fa2fb0b3463018f87604e40d5",
    "title": "鼓山限韵一首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "立马长松傍午原，仍看青霭逗云根。",
      "钟声细认林端梵，草色平连石上樽。",
      "泉迸灵源萦古涧，茗酣春味破新园。",
      "兹游况是初晴后，徙倚天风瞰海门。"
    ]
  },
  {
    "id": "e647d10fa2fb0b34f14c8f595178d40f",
    "title": "立春和姚东桥二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "朝衣湖上两鞭春，绵力初交谢百钧。",
      "风雨试灯逢粤客，羔豚祈岁赛芒神。",
      "渐知槐目将舒暖，却妒云姿解弄新。",
      "庾信经年归未得，江南佳丽少诗人。"
    ]
  },
  {
    "id": "e647d10fa2fb0b34f14c8f59a7d3d6ce",
    "title": "立春和姚东桥二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "折简频呼宴早春，病容擎盏似持钧。",
      "鬓边梅柏嫌衰飒，世上旗常负圣神。",
      "郡国歌钟官府乐，儿童台阁物情新。",
      "夭桃秾李欣欣在，别是风光不属人。"
    ]
  },
  {
    "id": "e647d10fa2fb0b34b8f8b7594a252e88",
    "title": "元夕和东桥二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "暌月□□每彻宵，十年心迹向寥寥。",
      "闭门只怕梅花冷，怀土方怜棣萼遥。",
      "总有春醪期客至，已无灯疏背人烧。",
      "丽谯南去官桥外，一道笙歌淡淡飘。"
    ]
  },
  {
    "id": "e647d10fa2fb0b34b8f8b759876d1970",
    "title": "元夕和东桥二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "红纱珠络艳良宵，谁念穷檐锁阒寥。",
      "自有将军传捷到，不妨朝士踏歌遥。",
      "谁家笛谱因风得，何处炉烟傍月烧。",
      "书客短檠堪独赏，玉壶长漏雪花飘。"
    ]
  },
  {
    "id": "e647d10fa2fb0b34cd883c7e95263266",
    "title": "泰山送王方伯之官山东",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "盘道迢遥傍日行，直从肤寸见云生。",
      "东溟自带春前色，北斗方齐世上名。",
      "周室英灵馀阙里，秦家风雨满咸京。",
      "愿随紫凤天门外，却听雍雍第一声。"
    ]
  },
  {
    "id": "e647d10fa2fb0b346872c9382c9d11eb",
    "title": "挽王封君",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "南国当时大隐名，容光道是少微精。",
      "乾坤已尽衣冠望，山水惟留杖屦情。",
      "春雨西原迷石笋，秋风楚泽泣金英。",
      "郎君分义年家少，欲荐江蓠恨转生。"
    ]
  },
  {
    "id": "e647d10fa2fb0b34f4ad76de5e0cf1a5",
    "title": "挽同年夏太守",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "杏花才试曲江春，最是优才出牧频。",
      "别久独怜心骨在，愁多曾念鬓毛新。",
      "讵堪宿草连高冢，只有晨星类故人。",
      "老泪今朝收不得，凤雏相对粤溪滨。"
    ]
  },
  {
    "id": "e647d10fa2fb0b34060690fcec8fad24",
    "title": "送叶贰府报政",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东方千骑引征轺，澹澹晴风郭外桥。",
      "吏道一时监郡最，乡心三月过家遥。",
      "莺花入传催通籍，书剑同舟懒候潮。",
      "凉影午亭移榻处，可堪清论少端寮。"
    ]
  },
  {
    "id": "e647d10fa2fb0b34f1a3c2d6d460a062",
    "title": "送张宪副归吴兴和姚东桥",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "南乡飞雾似轻埃，舟带残潮款款开。",
      "松菊对临犹浩气，乾坤沦掷是雄材。",
      "山中卦影初逢遁，市上仙风旧姓回。",
      "一曲洞庭三万顷，白鸥波里几人来。"
    ]
  },
  {
    "id": "e647d10fa2fb0b34ab31d3b74e507575",
    "title": "武夷纪游和东桥二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "闻名浪得号希夷，孤枕云林未有期。",
      "缥缈暂看浮黛浅，棱层偏觉带秋奇。",
      "灵岩桂老蟾蜍满，古濑风轻舴艋迟。",
      "道士化将双白鹤，碧岑无路所从谁。"
    ]
  },
  {
    "id": "e647d10fa2fb0b34ab31d3b7faadcdf9",
    "title": "武夷纪游和东桥二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "偶寻方外惬天游，晓气凝阴翠不流。",
      "毕竟江山非我土，只将文字贺兹丘。",
      "浮生自识龙蛇蛰，遗蜕空经草木秋。",
      "便欲问君过几曲，紫阳门径可维舟。"
    ]
  },
  {
    "id": "e647d10fa2fb0b3497b60084d26e674f",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "日出半扉启，山空四壁光。",
      "金縢馀训诰，缃帙是归藏。",
      "客至蛛丝报，春回燕垒荒。",
      "何人开绿野，异代即同芳。"
    ]
  },
  {
    "id": "e647d10fa2fb0b3497b60084e23b94d4",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "高还山作客，虚是竹为邻。",
      "栋掠朝隮气，窗飞野马尘。",
      "背城迷旧社，望洛吊残春。",
      "阁老谁能见，空闻有凤麟。"
    ]
  },
  {
    "id": "e647d10fa2fb0b3497b60084e78a0d82",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "一壑人何去，孤琴只自横。",
      "桂丛岩更古，松老径初成。",
      "浴鸟红泉动，回龙紫雾生。",
      "澹姿看不足，谁见早归情。"
    ]
  },
  {
    "id": "e647d10fa2fb0b3497b6008433fe0b89",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "一派明河色，寒源静且涓。",
      "风回闻玉磬，月到晃银川。",
      "觱沸流何所，包蒙道固然。",
      "讵能甘似醴，惟有止如渊。"
    ]
  },
  {
    "id": "e647d10fa2fb0b3497b60084fb18b9b4",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "偶随春婉转，且爱柳萧疏。",
      "莫隔幽人道，宁妨大隐居。",
      "药阑天不限，花界蝶能逾。",
      "好种芭蕉树，年来看卷舒。"
    ]
  },
  {
    "id": "e647d10fa2fb0b3497b60084eaf1b8d7",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "白木长镵柄，寒畦只自培。",
      "竹分泉脉到，花待土腴开。",
      "阅世寻蓂荚，吟诗入草莱。",
      "桔槔机事尽，愁杀鹤书来。"
    ]
  },
  {
    "id": "e647d10fa2fb0b3497b600840b0f772f",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "起家长是御炉边，清鉴人窥学士泉。",
      "不见楼台先得地，已闻剑履罢朝天。",
      "四时道在成功后，二室图开引兴年。",
      "自昔关河无限事，午桥庄上有龙眠。"
    ]
  },
  {
    "id": "e647d10fa2fb0b3497b60084c0011fe9",
    "title": "追和野亭八咏其三野堂",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "人见骑驴出近郊，只馀一亩待诛茅。",
      "鲁墟自后无□渡，阿閤从前有凤巢。",
      "满眼江河嗟世路，到门宾客□时交。",
      "文章老去犹经济，谁羡杨雄著解嘲。"
    ]
  },
  {
    "id": "e647d10fa2fb0b34e0e3bb6b80b0f86f",
    "title": "挽田太守母",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "泉南忽报歌钟罢，彤管尊荣次第收。",
      "民社功名唐刺史，云霄志业汉诸侯。",
      "虚疑海上三千岁，直过人间八十秋。",
      "销得西风多少恨，芝兰全绕读书楼。"
    ]
  },
  {
    "id": "e647d10fa2fb0b3482541bbd7928a430",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "朔风吹地曙衣凉，六郡悲笳出塞长。",
      "玉箸过期空有怨，锦衾遥夜欲销香。",
      "霜姿变草千山白，日影笼沙万里黄。",
      "马上雄光聊复尔，儒生休讶是轻狂。"
    ]
  },
  {
    "id": "e647d10fa2fb0b3482541bbd9dca4cd2",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "空庭读易夜如年，秋潦仍荒种术田。",
      "海鹤临霞终野逸，山鸡照水自华鲜。",
      "直修古道通延閤，欲趁回潮解钓船。",
      "君若有期先讯问，好怀多是菊花边。"
    ]
  },
  {
    "id": "e647d10fa2fb0b3482541bbdfca6680b",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "闲云流影似山移，湖海情深梦九疑。",
      "怀古自从摇落后，报恩宁尽显融时。",
      "生涯只有寻愚谷，好事谁将入渼陂。",
      "归雁一声江月小，不堪长负故园期。"
    ]
  },
  {
    "id": "e647d10fa2fb0b3482541bbd685938a6",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "阿云游洛岂知回，凉月酣歌影自陪。",
      "江树到秋惊绿叶，野人岐路认苍苔。",
      "闲情独坐吹萧步，古意曾登□马台。",
      "对客不妨频命酒，稍堪真率醉边来。"
    ]
  },
  {
    "id": "e647d10fa2fb0b3482541bbd6265a8f3",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "世味频年得备尝，小山丛桂怨淮王。",
      "鱼龙水冷神将秘，鹰隼天高气正昌。",
      "心似晨星还伴月，曲终晴日欲飞霜。",
      "萧条渐觉风流减，寄谢休登宋玉墙。"
    ]
  },
  {
    "id": "e647d10fa2fb0b3482541bbd4f467875",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "早收堂印似栖迟，壶里乾坤只自奇。",
      "孤愤岂同镏刺史，一生长愧远禅师。",
      "何曾鼷鼠能知足，安得灵龟□□□。",
      "试问拂衣从此逝，山中底事不相宜。"
    ]
  },
  {
    "id": "e647d10fa2fb0b3482541bbd94f51a06",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "明河清浅火星移，门掩寒螀转自疑。",
      "可是南中为客思，恰如西上献书时。",
      "谩看紫燕腾沙苑，喜逐苍龙出葛陂。",
      "谁念潘郎三十后，二毛先爽寸心期。"
    ]
  },
  {
    "id": "e647d10fa2fb0b3482541bbd35eddb07",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "满城榕叶坐寒庭，却恨高贤叹独醒。",
      "僻性未能随候改，回风谁遣带秋听。",
      "英雄佐世须行役，魑魅依人亦效灵。",
      "茅屋数椽南海曲，松阴开处粤山青。"
    ]
  },
  {
    "id": "e647d10fa2fb0b3482541bbdaaacc27b",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "庾公文誉满江关，每向清秋帐未还。",
      "只有衣冠逢运泰，更无书剑赴时艰。",
      "青山隐约家方远，白鸟夷犹水与闲。",
      "去住多岐终自定，龙门何必苦追攀。"
    ]
  },
  {
    "id": "e647d10fa2fb0b3482541bbdee9ca47e",
    "title": "秋兴和郑希大",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "仙掌秋高承露盘，人间此夕动悲欢。",
      "金鱼照眼狨鞍杳，锦瑟伤心玉漏残。",
      "鸂鶒沙头贪梦好，芙蓉江上怨盟寒。",
      "定知归去成相笑，何处逢他臭若兰。"
    ]
  },
  {
    "id": "e647d10fa2fb0b34a5f5cc36458dd9a5",
    "title": "挽述古翁和陈坡山",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "返扃环堵玩同人，应悟天心别赋神。",
      "不厌旧家黄卷老，可嗟荣路白头新。",
      "湖边儗葬林和靖，谷口虚怀郑子真。",
      "遗草一编经济业，河汾文誉未堪伦。"
    ]
  },
  {
    "id": "e647d10fa2fb0b340151706f13bf641d",
    "title": "白髭",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "新霜先上戟枝头，初讶苍苍渐未休。",
      "何物谩疑缘苦思，有根元不是穷愁。",
      "称庚广座嫌侵岁，顾影澄溪畏落秋。",
      "清鉴莫须论拔摘，竟谁公望满澶州。"
    ]
  },
  {
    "id": "e647d10fa2fb0b349eb5d599cb1103be",
    "title": "怀西庄四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "小径逶迤渐不迷，粗营仍是古城西。",
      "晴潮漫窦□□岛，暖絮扶春上燕栖。",
      "白酒河桥花日社，黄螺沙市蛋家儿。",
      "慵疏未乏闲风致，只欠情章向御题。"
    ]
  },
  {
    "id": "e647d10fa2fb0b349eb5d599c9fb16de",
    "title": "怀西庄四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "一带环池演漾光，分明天影晃筠堂。",
      "荷风自战□□暑，槐露平添紫砚香。",
      "偶办蝇须疑遁尾，即看龟甲□含章。",
      "馀生且愧隆中老，解种成都八百桑。"
    ]
  },
  {
    "id": "e647d10fa2fb0b349eb5d599f64b2b42",
    "title": "怀西庄四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "漠漠林姿澹不浓，日斜才见水南峰。",
      "机声札札比邻夕，粳穗油油佃舍冬。",
      "潦尽融□行郭索，天高沆瀣浴芙蓉。",
      "商歌不发蓬扉掩，尘世谁知去住踪。"
    ]
  },
  {
    "id": "e647d10fa2fb0b349eb5d599b0580a10",
    "title": "怀西庄四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "□□木落寂无喧，陶鼎烟微野气昏。",
      "几个鱼凫还作侣，数家鸡犬自成村。",
      "松披玉粒霜前饭，梅放琼英月下门。",
      "闲据胡床读周易，乾坤何处不私恩。"
    ]
  },
  {
    "id": "e647d10fa2fb0b343e7e9755d1114796",
    "title": "南峰小隐图为潘封君赋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "白涧红桃旧隐堂，风流仍道自河阳。",
      "草垂书带身先隐，花满诗筒鬓未苍。",
      "龙性九渊神变化，凤毛千仞见文章。",
      "南峰佳气年年别，合貌崔嵬映宠光。"
    ]
  },
  {
    "id": "e647d10fa2fb0b34d00acf80053ab103",
    "title": "述梦",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "通天名笔梦中将，径管铦锋再尺强。",
      "好挽南山符判断，肯驱风雨逐诗狂。",
      "临邛自要相如草，笠泽先虚鲁望床。",
      "消息未知谁识者，巫咸天上更茫茫。"
    ]
  },
  {
    "id": "e647d10fa2fb0b340f84395d81549fc1",
    "title": "东禅寺席上次韵送张白斋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "野寺逢僧问远征，彤幨摇动若为情。",
      "蓼花秋老君何去，凤鸟时来道可行。",
      "南郡图书当吏最，西山琴鹤况官清。",
      "还知入郭迟迟思，惟爱寒蝉近晚声。"
    ]
  },
  {
    "id": "e647d10fa2fb0b3450e8491451dc44c4",
    "title": "严陵祠和姚维宁",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "一丝风力还多少，直与东京系末流。",
      "野性岂堪银艾印，故人空自翠云裘。",
      "千年鹤梦丛祠晓，十里江声古濑秋。",
      "墓下不知高士去，已传清绪过南州。"
    ]
  },
  {
    "id": "e647d10fa2fb0b34e050bad0296e792e",
    "title": "十二月菊",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "晓逗寒丛晚弄芳，天留佳色佐鹅黄。",
      "仙家顷刻应无此，寿域光阴本不常。",
      "风雨最嫌当九日，池园已觉透初阳。",
      "悠然我有平生思，安得南山半亩庄。"
    ]
  },
  {
    "id": "e647d10fa2fb0b349fb5dd90f6725ba3",
    "title": "赏菊和坡山二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "穗石仙城五岭南，诗情仿佛见湘潭。",
      "定排白日期高会，直卷黄河对剧谈。",
      "树里飞泉寒掩镜，屋边晴岫碧摇簪。",
      "何人笑认柴桑里，松菊毵毵古径三。"
    ]
  },
  {
    "id": "e647d10fa2fb0b349fb5dd907b0d306b",
    "title": "赏菊和坡山二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "浮生今逐日行南，便拟移家住菊潭。",
      "世事但逢曹相饮，风流当就阿戎谈。",
      "云霄末路成初服，道德私心愧盍簪。",
      "问我别来何所见，两狙相向泣朝三。"
    ]
  },
  {
    "id": "e647d10fa2fb0b34fbe099dfb142602f",
    "title": "奉和素翁平宁感事二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "数至泉宫忽兆蛇，为刘何议出鼌家。",
      "形如蜂目生还忍，命类鸿毛死亦差。",
      "燬栋却悲巢日燕，游车谁式斗时蛙。",
      "钟陵神在江涛怒，天上论功自降麻。"
    ]
  },
  {
    "id": "e647d10fa2fb0b34fbe099dfbc6cd062",
    "title": "奉和素翁平宁感事二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "致师他日谩遗巾，榻外谁能更着人。",
      "肯信刘安真敌国，定知许远是纯臣。",
      "千家鬼录江山厄，列郡兵符草木神。",
      "何处可消冠盖恨，南州吾欲恸先民。"
    ]
  },
  {
    "id": "e647d10fa2fb0b343079d936fd5d20ae",
    "title": "落发",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "萦梳种种白兼青，恋顶毵毵知几茎。",
      "杜曲自怜簪处短，东坡还感沐来轻。",
      "悬钧谁试一丝力，晞日但惊千尺横。",
      "搔首江湖聊莞尔，乾坤无限觉衰情。"
    ]
  },
  {
    "id": "e647d10fa2fb0b3436e6faf35928b3e2",
    "title": "寿张封君",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "手栽苍桂看参天，嬉戏光阴八十年。",
      "健赏肯于春草后，细书仍是夜灯前。",
      "诰身柱下初封李，道气人间旧姓篯。",
      "寿域莫教红袖舞，太守先为唱如川。"
    ]
  },
  {
    "id": "e647d10fa2fb0b34b1330de2aa29cfda",
    "title": "醉菊",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "莫儗陶家别种看，种花谁信对花难。",
      "东篱衣屦忘吾坐，西陆头颅并日餐。",
      "沆瀣天高疑梦到，芙蓉霜重逼神寒。",
      "独怜栩栩金张子，谩倚春风为牡丹。"
    ]
  },
  {
    "id": "e647d10fa2fb0b34043566b36a8148fe",
    "title": "至日和峰湖却寄子章弟",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "气候天南不似冬，鬓容临镜却飞蓬。",
      "江山骨肉孤舟别，阊阖簪裾万国同。",
      "莲漏渐辞长夜刻，兰丛儗觑小春红。",
      "老予独有惊时感，缓带行吟款款风。"
    ]
  },
  {
    "id": "e647d10fa2fb0b340407588d97ad012a",
    "title": "罗池庙",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "殊方何意托精神，琼玉惟应绝世尘。",
      "词赋自从江上恨，交游宁误死前身。",
      "垂珠不见黄柑实，故事还闻碧柳春。",
      "夕贬一封朝奏表，高名曾是并时人。"
    ]
  },
  {
    "id": "e647d10fa2fb0b3459fbcba5a78fa835",
    "title": "寿春归兴和陈督府",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "光国宁嫌匹士稀，猎时熊虎入占非。",
      "青麟绣蟒四朝遇，风鬓霜髭八座归。",
      "河上莺花浑御气，眼前云鸟旧兵机。",
      "潞公异数都门在，肯放闲情到翠微。"
    ]
  },
  {
    "id": "e647d10fa2fb0b349694fd99e46ae316",
    "title": "春思和峰湖",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "为战酣春止酒难，云林悬愧竹皮冠。",
      "鸠缘报雨动相聒，风欲开花淡不寒。",
      "月俸赢钱炊桂了，夜堂烧烛借梅看。",
      "枕屏莫卜劳劳梦，我是空门古懒残。"
    ]
  },
  {
    "id": "e647d10fa2fb0b34c3ed30cdae982762",
    "title": "芦田市和韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "物情颇逐蘧蘧梦，野意时闻浩浩歌。",
      "天上自纡黄鹄路，江南无限白鸥波。",
      "石滩放鹢春风急，沙市来牛莫雨多。",
      "梅柳亦关兵火恨，苍烟回首奈愁何。"
    ]
  },
  {
    "id": "e647d10fa2fb0b34ba820700a96ff429",
    "title": "南亭驿和韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "饥鹰得食扬不搏，老狖知风悲复啼。",
      "江栖数口菜根尽，山樊二月桃花低。",
      "画船急榜候吏走，白板返扃无客题。",
      "揽衣中夜看弧矢，破镜已挂寒岩西。"
    ]
  },
  {
    "id": "e647d10fa2fb0b34072cf16abf2f7f8a",
    "title": "古祚驿和韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "荒城隐隐昼恒阴，野火依微瘴水浔。",
      "浊酒不醺嫌兴浅，老予何以答春深。",
      "静看木槿垂花态，欢动山蕉卷叶心。",
      "愿放官家逋负令，江天随处有猿吟。"
    ]
  },
  {
    "id": "e647d10fa2fb0b34af2d19c6d020b434",
    "title": "昭潭驿和韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "郡城东下瘴江流，利涉今无贾客舟。",
      "桐木归来津口渡，杨花飞过驿南楼。",
      "空山赏籍徒封介，昭代侯功止号留。",
      "潭畔醉渔呼不起，世情应到酒边休。"
    ]
  },
  {
    "id": "e647d10fa2fb0b34fa5d20a2a57adc43",
    "title": "宿昭潭馆",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "曙郭啼乌人未行，春江新草逐愁生。",
      "谢公自济山中胜，王掾终收海内名。",
      "弄野轻云仍有态，送花流水不胜情。",
      "竹间一道茶烟动，知是闲堂赋喜晴。"
    ]
  },
  {
    "id": "e647d10fa2fb0b346107140bcfba4a19",
    "title": "五世春官为彭大参赋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "未上龙门识素风，年家荣论满南宫。",
      "词头凤翼交云彩，马首春花数杏丛。",
      "星社崔堂还伯仲，冰厅贺氏亦孙翁。",
      "生绡为蓄扶舆气，不看丹青看化工。"
    ]
  },
  {
    "id": "e647d10fa2fb0b346144f086c8d17f4d",
    "title": "藤江晚泊",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "小鸟林依山欲昏，冷烟犹动獞人村。",
      "黄茅屋背登禾穗，白竹篱腰带潦痕。",
      "武帐鸣刁江客悄，平沙争爨仆夫喧。",
      "邛家云水真堪忆，月净梅花未掩门。"
    ]
  },
  {
    "id": "e647d10fa2fb0b3406c1a0a2bfae4efe",
    "title": "宿鹭",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "婉颈双双戢振翰，暖沙长恋苇花滩。",
      "身轻也学溪凫并，梦远应怜海鹤单。",
      "夜定影浑欺月色，江空神更敌霜寒。",
      "两年岁杪蛮乡路，剔尽银灯见汝难。"
    ]
  },
  {
    "id": "e647d10fa2fb0b34422a248369ad8071",
    "title": "浔阳除夜",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "设戟森森小队齐，然松挝鼓郭东西。",
      "行藏笑向浔阳馆，功业嫌听子夜鸡。",
      "金粟悬釭谙近信，银钩走笔动新题。",
      "老予谩有难忘处，徙倚天街认聚奎。"
    ]
  },
  {
    "id": "e647d10fa2fb0b34224e70b149e0e16d",
    "title": "邕管立春日江行阻风",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "雄风似倚东皇势，吹我船头欲倒回。",
      "大地渐敷江上草，浮云都付掌中杯。",
      "明堂当御青阳左，旧业仍荒白涧隈。",
      "自古兹辰颁恤政，遐方吾愧佐时才。"
    ]
  },
  {
    "id": "e647d10fa2fb0b343ac07632d5398cb5",
    "title": "伏波庙",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "古木巃嵷半亩宫，香江犹为祀英风。",
      "楼船不载浮溟恨，铜柱方标殿粤功。",
      "纵毁世从君子后，争雄人在女流中。",
      "成周远略还无外，白雉千年到洛东。"
    ]
  },
  {
    "id": "e647d10fa2fb0b34eda8126a5d3323e0",
    "title": "西征次韵屠巡察三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "最是等威齐将相，更堪馀地走英雄。",
      "惠分旭日千山晓，令肃高旻九月风。",
      "神算坐筹铜柱外，妖氛迅扫扶桑东。",
      "都狼岭上磨崖遍，不尽南巡疋马功。"
    ]
  },
  {
    "id": "e647d10fa2fb0b34eda8126ad4cbe628",
    "title": "西征次韵屠巡察三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "天上绣斧光煌煌，巡台笑靖古狼荒。",
      "千山澒洞铁骑走，万窟瑟缩长蛇藏。",
      "严霜乍飞日杲杲，时雨欲下云霙霙。",
      "溪翁拥彗贺还祝，迟公洒扫同心堂。"
    ]
  },
  {
    "id": "e647d10fa2fb0b34eda8126a8cbb749a",
    "title": "西征次韵屠巡察三首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "露檄宵驰北路长，探丸今日静江乡。",
      "宋功谩录收邕管，汉将徒劳下桂阳。",
      "借箸公还将绣斧，洗兵吾欲挽银潢。",
      "何人更上平蛮雅，续得淮西墨几行。"
    ]
  },
  {
    "id": "e647d10fa2fb0b3472fe2a4937c2b532",
    "title": "吊泾川公墓",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "湘流依旧国华凋，谩检生平附楚招。",
      "位极上卿仍四部，望隆东观自三朝。",
      "山笼花雾阴犹浅，泉彻椒浆恨岂消。",
      "谢疏不堪挥泪读，夜堂奇气欲蒸歊。"
    ]
  },
  {
    "id": "e647d10fa2fb0b34afeb213198a93b47",
    "title": "和絅庵遗笔四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "闻于习静得观颐，弄野云姿思与迟。",
      "濡沬早敷千变泽，览辉曾见九苞仪。",
      "堂灯风雾孤凭几，墓木星霜几执规。",
      "八极有神应驭气，不知何路逐安期。"
    ]
  },
  {
    "id": "e647d10fa2fb0b34afeb21317563265e",
    "title": "和絅庵遗笔四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "藩省才名雅自堪，端如鹏翼快图南。",
      "较量大策嗟时运，刊落陈言谢俗惭。",
      "药裹先秋虚小草，家林旧味寄馀甘。",
      "剑亭千里高贤去，传得残篇与笔谈。"
    ]
  },
  {
    "id": "e647d10fa2fb0b34afeb2131b1fedd5c",
    "title": "和絅庵遗笔四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "午夜凄清吊鹤音，山桥江槛想经临。",
      "芙蓉虽好看宁足，鶗鴂先鸣怨已深。",
      "有客曾过虚白室，于君难见彼苍心。",
      "东风不减元公趣，满地仍开紫玉簪。"
    ]
  },
  {
    "id": "e647d10fa2fb0b34afeb21311a62fc7d",
    "title": "和絅庵遗笔四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "小閤花枝渐碍冠，江乡高誉尚曹官。",
      "书麟始断周删述，问鵩真灾汉治安。",
      "月满梁间疑可见，精还箕尾恐芒端。",
      "救滨万里澄清辔，莫恨台司副愿难。"
    ]
  },
  {
    "id": "e647d10fa2fb0b3411447eea6d04684d",
    "title": "代和四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "沃沃清髭渐拂颐，霄程宁卜遽衰迟。",
      "闽山风动馀行马，汉署香残自令仪。",
      "作赋有人悲正则，登楼而我怅元规。",
      "平生几点交游泪，洒向新阡愧后期。"
    ]
  },
  {
    "id": "e647d10fa2fb0b3411447eea1acc26af",
    "title": "代和四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "手把遗文思岂堪，新愁聊与吊江南。",
      "身为僧后疑真幻，名在卢前信不惭。",
      "千里未终才自逸，万金难售剂宁甘。",
      "夜台可作人心在，谈到平湖便喜谈。"
    ]
  },
  {
    "id": "e647d10fa2fb0b3411447eeaeeb71d52",
    "title": "代和四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "天问他年嗣楚音，巫咸不语夜将临。",
      "玉盘何意频圆缺，瑶海无凭谩浅深。",
      "入省独摇惊吏笔，盖棺安死济时心。",
      "一经堂上多良冶，肯负金缕尺只簪。"
    ]
  },
  {
    "id": "e647d10fa2fb0b3411447eea537fbf15",
    "title": "代和四首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "清班不见切云冠，地下修文定有官。",
      "鸣雁独飞犹海曲，残潮还到自临安。",
      "烦忧似草萦暌绪，往事如泉饮恨端。",
      "万里大川风正紧，一舟谁共济艰难。"
    ]
  },
  {
    "id": "e647d10fa2fb0b345031182d16bd7187",
    "title": "苦雨和缓斋",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "钟鼓声微不报晴，坐知江涨夜还生。",
      "看云都是因风起，占毕应嫌背月行。",
      "厌胜玄庭闻水咒，忍嘉牟陇切农惊。",
      "城阴欲捣虞山庙，可是词衡怯柳争。"
    ]
  },
  {
    "id": "e647d10fa2fb0b3417f2ffcfe707c58e",
    "title": "挽巡察谢侍御",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "阳和风力动兼权，直向秋潭看静渊。",
      "越绝江山筹策外，闽中桑梓泪花前。",
      "游魂何处应宾日，报德无徵欲问天。",
      "遗疏一函看不得，霜髯宁是受知年。"
    ]
  },
  {
    "id": "e647d10fa2fb0b34a881561ea5ae8e80",
    "title": "闻鹃和合溪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "初声犹是月中啼，稍送馀寒逼曙衣。",
      "花歇渐催红雨乱，树芳应藉绿云依。",
      "悬知沃野勤方作，偏动高楼怨未归。",
      "莫儗天津桥上听，杜陵残泪不胜挥。"
    ]
  },
  {
    "id": "e647d10fa2fb0b34cfea82f9b2db8593",
    "title": "移家不至葵轩戏以诗次韵答之",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "春浮沙际浩无涯，鸂鶒撩人近复赊。",
      "香灺暖风催试葛，江光新潦约回槎。",
      "南山亦有蘼芜草，此日徒怜百合花。",
      "总是铁肝销不得，蛮烟未灭肯为家。"
    ]
  },
  {
    "id": "e647d10fa2fb0b34c87e667abb9802b3",
    "title": "柳江夜泛",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "炎歊郁郁遍炎方，病骨贪程趁夜凉。",
      "鸥聚暗惊铜角响，入家微近玉绳光。",
      "望穷喧濑叉鱼火，思杀轻纨弄月堂。",
      "独扣溪舷歌鞅掌，未应文字损韶芳。"
    ]
  },
  {
    "id": "e647d10fa2fb0b34080219bf73491fb9",
    "title": "拟赠",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "节旄光动峤南軿，司马奇踪照杀青。",
      "衮钺忆曾窥志郡，风骚夸为觅书屏。",
      "江山是处高卿月，宇宙无穷一使星。",
      "越绝故深摇落恨，未随衣屦过山亭。"
    ]
  },
  {
    "id": "e647d10fa2fb0b34d9504648265f4efa",
    "title": "苍梧雨中和定斋二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "南山欲雨渐云蒸，斋阁清愁病与仍。",
      "独鹤背人行且啄，两凫骄我睡相凭。",
      "风炉煮蟹聊供具，寒水罾蛟敢赞能。",
      "文字可娱贫亦得，烛花何夕对陈登。"
    ]
  },
  {
    "id": "e647d10fa2fb0b34d95046484a0323fb",
    "title": "苍梧雨中和定斋二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "日晏东邻无饭蒸，西家绮席候云仍。",
      "山杯自爱当花举，江槛那堪趁雨凭。",
      "秋兴定知衰易减，世情争与懒相能。",
      "词场偶对陈平垒，得似刘邦困白登。"
    ]
  },
  {
    "id": "e647d10fa2fb0b34cb55131a0efcd25f",
    "title": "追挽张都阃",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "虎头信有通侯骨，马革何曾壮士悲。",
      "邕管山河挥羽日，交州风雨死绥时。",
      "报恩宁顾万金宠，仗节惟馀孤剑知。",
      "疑冢椒浆今入土，只应冥莫鉴孙慈。"
    ]
  },
  {
    "id": "e647d10fa2fb0b34ff9db20450672fb4",
    "title": "送杨内斋佥司谢政归越",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "马首看花旧丙辰，黄埃端愧隔清尘。",
      "生涯老去凫鸥在，初服归来杜若新。",
      "呼吸午窗依姹女，歌游晴谷答幽人。",
      "镜湖一曲春深浅，思杀风流贺季真。"
    ]
  },
  {
    "id": "e647d10fa2fb0b342aff47869679a82f",
    "title": "送戴醉菊都司谢政归燕",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "来时建节鬻琴归，谁悟将军远世机。",
      "百粤边声清梦隔，三湘秋水故人稀。",
      "樽前狎鸟新情致，服上蟠螭旧等威。",
      "黄菊落英如可拾，颓龄相济莫相违。"
    ]
  },
  {
    "id": "e647d10fa2fb0b344d94349082bc35ab",
    "title": "丁丑中秋玩月和合溪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "尘世清光重此时，夜晴那惜倚阑迟。",
      "槎通银浦客何去，秋遍唐宫人未知。",
      "轮转高山看桂满，席妨深树命樽移。",
      "酣歌不作西岩望，神魄休疑我是谁。"
    ]
  },
  {
    "id": "e647d10fa2fb0b3443ba6feb5e3cb714",
    "title": "谢饮张合溪舟中",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "清秋哀角动千峰，蛮瘴迎飙淡不浓。",
      "雄镇偶逢严仆射，扁舟谁况郭林宗。",
      "笔间风雨啼山鬼，橘里乾坤御草龙。",
      "野客岂堪追逸赏，江樊遥负木芙蓉。"
    ]
  },
  {
    "id": "e647d10fa2fb0b3427529f9f8c0be27a",
    "title": "过象棋滩和合溪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "潦涨秋江失旧涯，石穿枯柽见浮槎。",
      "林端禽语人烟寂，天上船来客路赊。",
      "未许新霜催碧杜，渐看明月映苍葭。",
      "烧痕晓遍青峰脚，报道山猺种晚畬。"
    ]
  },
  {
    "id": "e647d10fa2fb0b343e07945fdbb91449",
    "title": "九月水际拒霜",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "气肃天高花数枝，迎船映竹亦离离。",
      "寒崖浅涧各自媚，蜀槿戎葵又一时。",
      "霜腻尚馀藏蝶粉，烟须犹见缀蜂丝。",
      "老予敢续猗兰调，惆怅曾看粤水湄。"
    ]
  },
  {
    "id": "e647d10fa2fb0b34d5d8b6e55add3405",
    "title": "遣闷和合溪次拒霜韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "黯黯江天唱竹枝，娟娟秋水正愁离。",
      "烛花小馆长吟夜，雁阵高云薄暮时。",
      "石蕨香霏收玉屑，溪鱼竿重挽风丝。",
      "身惭紫绂西藩后，兴在黄湾青岸湄。"
    ]
  },
  {
    "id": "e647d10fa2fb0b34a946de31ea9a0055",
    "title": "鳌峰寺饯饮谢骆任之",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "持檄经秋催鹢舫，疏筵几日借僧轩。",
      "风云岐路犹南北，灯火比邻已子孙。",
      "竹叶杯深山上局，蓼花潮到寺前村。",
      "要知楚泽青兰月，只有怀君不可言。"
    ]
  },
  {
    "id": "e647d10fa2fb0b345214ffce30c2056a",
    "title": "舟中和张天益二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "风前箫鼓落滩声，云际孤帆逐鸟轻。",
      "秋满残林初送雨，夜严荒徼渐传更。",
      "无心更着江湖记，庞俗曾闻山海经。",
      "惟谢同行张博望，一尊遥为寄高情。"
    ]
  },
  {
    "id": "e647d10fa2fb0b345214ffcee5f29c1c",
    "title": "舟中和张天益二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "江空滩急榜歌声，西上奚囊一叶轻。",
      "云影自从秋里薄，山姿岂必雨前更。",
      "愁心附雁知何去，逸迹凭诗记所经。",
      "蔀屋晨烟犹未业，缓箫鼍鼓不胜情。"
    ]
  },
  {
    "id": "e647d10fa2fb0b34919c59503d40dda1",
    "title": "龙门驿",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "西去江程此暂淹，篁间落落见穷檐。",
      "千山暑雨方行役，六月烽烟未解严。",
      "荣路畏途谁自解，风晨花日几能兼。",
      "家园望里吾将老，信有灵龟不可占。"
    ]
  },
  {
    "id": "e647d10fa2fb0b34752d2c703f121cb9",
    "title": "钓者",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "烟雨凄凄着一蓑，此乡安得有詹何。",
      "丝纶自系浮沉重，罗网终关得失多。",
      "古石芦中空岁月，扁舟湖里足风波。",
      "夜归沙市村醪白，背卧晴天独放歌。"
    ]
  },
  {
    "id": "e647d10fa2fb0b34ebf58fee6e6b449e",
    "title": "傅本学兵宪四西卷",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "二十年馀棘下名，况闻三道倚澄清。",
      "踪如太史仍乘传，权似中书即掌兵。",
      "晋鄙天浮秦树色，楚乡船趁粤滩声。",
      "桑弧我亦平生思，何得霜髭满镜生。"
    ]
  },
  {
    "id": "e647d10fa2fb0b34bc17f853c435e982",
    "title": "灌阳立春",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东郊笳鼓献芳晨，陌上晴风市上人。",
      "彩仗环牛方祝稔，筠盘呈韭已逢新。",
      "泉声动壑寒应减，土脉迎花暖未匀。",
      "不是执规行岁令，遐方那解更知春。"
    ]
  },
  {
    "id": "e647d10fa2fb0b34fa84d7e8de43ba50",
    "title": "除夕和陈峰湖",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "尘世都交等大傩，微名应未怨蹉跎。",
      "灯花夜色寻常动，榆荚春光积渐多。",
      "霜里乌啼天已白，眼前民瘼鬒先皤。",
      "丁宁莫作罗浮梦，惭愧山中看奕柯。"
    ]
  },
  {
    "id": "e647d10fa2fb0b34d64d7d7f5fe78aea",
    "title": "腊日闻雷和何西桥",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "层阴饶冻闭清平，雷动龙渊蛰已惊。",
      "桂岭传车稀暖梦，蒲溪僧饭有寒盟。",
      "风花思致谋咨客，笔砚经纶赋洗兵。",
      "春事不遥闲记省，青丝红腻各关情。"
    ]
  },
  {
    "id": "e647d10fa2fb0b3417aa896f8f7ae4b9",
    "title": "人日和宗宪长朝用",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "□□清愁与散霾，草堂先为寄诗开。",
      "坐知穗石□□檄，闻道蓬壶儗泛杯。",
      "烛影满天催晓旭，车音何处候春雷。",
      "郑公剑履还前殿，千古无劳叹楚才。"
    ]
  },
  {
    "id": "e647d10fa2fb0b3401c28a708bdd3ab4",
    "title": "诸葛亭和西桥方伯",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "祠亭背郭饶松桂，野蔌居人荐豆登。",
      "西蜀关河依虎据，南阳风雨快龙升。",
      "梁间月色灵光动，蛮徼天威沴气澄。",
      "十倍霸才谁赋得，泚毫先愧杜陵曾。"
    ]
  },
  {
    "id": "e647d10fa2fb0b3498e21c71c4f046e2",
    "title": "游清湘书院有怀顾东桥",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "翠微幽路细盘回，亭馆全依巀嶪开。",
      "弦诵收功初此地，江山如画岂无才。",
      "鸣鸠隐柳春将雨，邃谷嘘风昼欲雷。",
      "最忆凯之期不得，新阴空赏野棠来。"
    ]
  },
  {
    "id": "e647d10fa2fb0b342bfc10bba703fbf9",
    "title": "湘山寺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "山色才分霁后天，郭西幽胜楚南禅。",
      "吏情只谩寻方外，侠骨无劳认劫前。",
      "鸟际直浮衡岳树，林端恰下灌江船。",
      "繁花休讶妨僧径，我本无心彼亦然。"
    ]
  },
  {
    "id": "e647d10fa2fb0b341cbff3bd63b1db08",
    "title": "兴安分司闻冯汝舟贰守讣",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "分司忽报零陵信，函面题孤讶始开。",
      "淮海雪花他夜别，月山茶味隔春来。",
      "辰回岁舍谁称寿，禄尽星屏世恨才。",
      "旅旐欲东曾未发，江乡吟吊不胜哀。"
    ]
  },
  {
    "id": "e647d10fa2fb0b347a146c947a2c7855",
    "title": "全州行台忧旱得雨兼闻灌阳贼遁志喜和屠巡察",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "棠墟无复咏来旬，柏府雩龙檄若神。",
      "候雨谩传辰次甲，有秋堪记岁当辛。",
      "天眠白板红巾靖，花满青筒绮句新。",
      "借策定从更化日，巡功何地不宜民。"
    ]
  },
  {
    "id": "e647d10fa2fb0b3479bf8ee02a63de77",
    "title": "和屠大巡话别",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "吹角城头语未阑，惊看小队驻江干。",
      "湘山雨洗炎荒瘴，衡岳云连水路寒。",
      "殊渥久知仍副望，清颜垂别亦难欢。",
      "劳歌莫唱骊驹调，豸史曾闻铁作肝。"
    ]
  },
  {
    "id": "e647d10fa2fb0b34823788b539f65068",
    "title": "次韵张合溪赠梅轩入广",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "江上清风铁笛来，旧游闻吊古龙堆。",
      "不妨桂楫随潮放，定拟莲樽为月开。",
      "邃致惯听谈物外，孤标真合况花魁。",
      "罗浮若到飞云顶，却看南溟似泛杯。"
    ]
  },
  {
    "id": "e647d10fa2fb0b340c04ad5e08159240",
    "title": "再赠梅轩",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "素衣澹澹漓江晓，海鹤形神秋更闲。",
      "太史南观曾禹穴，弥明西下自衡山。",
      "藜灯今雨更生馆，道气多时老子关。",
      "古庾梅花看不足，须君新赋远游还。"
    ]
  },
  {
    "id": "e647d10fa2fb0b3422ba265d187a8a28",
    "title": "入偏桥",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东来秋兴满肩舆，仰首看山俯看书。",
      "总有轻身随过鸟，只应衰鬓感焚鱼。",
      "柴门人语牂牁近，竹寨泉声楚甸馀。",
      "谁遣燃香擐甲待，穷乡何限未宁居。"
    ]
  },
  {
    "id": "e647d10fa2fb0b3447925f40377d33ff",
    "title": "阅武",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东郭高牙峙将庭，楚山迢递送边青。",
      "银鍪夺日元戎队，铁骑连云列校营。",
      "岂有神功驱水石，当闻号令肃风霆。",
      "天心无战皇威远，已报笛村放犊耕。"
    ]
  },
  {
    "id": "e647d10fa2fb0b34706325dd7fb1f968",
    "title": "怀坡山数家庄",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东郊东上数家庄，路入沙河水竹乡。",
      "借马花期曾独往，打鱼芦畔得徜徉。",
      "老谙世味牙边蜡，闲忆山盟木杪霜。",
      "诗酒未应嫌白发，尺书先遣雁南翔。"
    ]
  },
  {
    "id": "e647d10fa2fb0b349f936acf4c849361",
    "title": "辰州病中见慎轩辞报",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "故人新上乞休书，邸报遥传伏枕初。",
      "戎马已成芒部捷，勋阶仍就贵阳除。",
      "幽期定忆江心寺，小构容连水尾居。",
      "只恐岩廊虚左日，未应贤达向樵渔。"
    ]
  },
  {
    "id": "e647d10fa2fb0b34333bcd5a8f7acd75",
    "title": "澧州田间谕穫者",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "腰镰荷担散西畴，尘甑今承小稔秋。",
      "报社宁辞明日蜡，计佣还羡几分收。",
      "官租有约输宜早，私讼无情忍即休。",
      "横索年来遍城府，巡轺端为到荒州。"
    ]
  },
  {
    "id": "e647d10fa2fb0b346419fac040de5375",
    "title": "清明郢中承高吾院长见寄次韵奉答二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "阳春台上弄芳晴，几片杨花过晓城。",
      "小燕稍夸风日好，古松那记岁华更。",
      "黄湾旧兴悠悠着，南浦朝云浩浩生。",
      "谁遣疏慵兼早病，江湖何事不关情。"
    ]
  },
  {
    "id": "e647d10fa2fb0b346419fac0619eaff3",
    "title": "清明郢中承高吾院长见寄次韵奉答二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "佳辰方爱出郊晴，况报诗邮到石城。",
      "帽底柳枝催变鬒，眼前人事类传更。",
      "洪都美政归新府，故纸常谈笑老生。",
      "小计别来今五载，只应春水付深情。"
    ]
  },
  {
    "id": "e647d10fa2fb0b34fac4709ba9bd873b",
    "title": "郢中和坡山元日之赠",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "玑衡昨夜纪星回，椒颂今朝掌上杯。",
      "立马江峰无雁过，寄梅山驿有人来。",
      "谩占蜡炬闻佳语，欲倩春风拂素埃。",
      "衰鬓剧知孤节钺，郢中犹遣一帆开。"
    ]
  },
  {
    "id": "e647d10fa2fb0b348b1b1c6ff1874377",
    "title": "送江侍御",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "未厌西南作远行，游龙春峤傍花明。",
      "碧鸡关外先秋约，黄鹤楼前今雨情。",
      "两省官评还藻鉴，三司事会尽戎兵。",
      "礼庭喜气年来别，雁塔增题一代名。"
    ]
  },
  {
    "id": "e647d10fa2fb0b3456ad076ebc8ca19f",
    "title": "遣疏",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "囊琴谁遣别沧洲，何限缁尘阅素秋。",
      "药裹不灵嫌遁尾，道书无诀了藏头。",
      "山情或幸天心鉴，樗散宁希国论收。",
      "钓石黄湾明月里，未烦重买五湖舟。"
    ]
  },
  {
    "id": "e647d10fa2fb0b34e53f9b888e295337",
    "title": "院北池亭次韵留咏诸公",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "月槛风扉夏不扃，台端谁信有闲亭。",
      "一泓止水涵天净，无数繁花得雨醒。",
      "江汉迢遥通凤沼，乾坤浩渺失鸥汀。",
      "坐看三楚还形胜，知是神州几翰屏。"
    ]
  },
  {
    "id": "e647d10fa2fb0b3472fe79d016360809",
    "title": "院后池亭纳凉",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "□著□□咏自公，书床恰在柳塘东。",
      "鸣蝉直避葵心日，芳药端宜水面风。",
      "笑眼乌儿争楮子，闲情鱼队入芦丛。",
      "江南何地无烦热，愿奉韶薰万国同。"
    ]
  },
  {
    "id": "e647d10fa2fb0b34c4b329ea5d797ba2",
    "title": "喜雨",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "玄冥灵旆过江乡，青遍平畴五月秧。",
      "疏簟轻凉欺短发，决渠新水漫闲塘。",
      "一瓢便拟夸神贶，十雨曾闻验世康。",
      "试问老予何所喜，踏冰先减杜陵狂。"
    ]
  },
  {
    "id": "e647d10fa2fb0b34d633a1d9648b07f7",
    "title": "贺坡山子冠",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "皎皎风前玉一枝，三加真见盛威仪。",
      "宾阶谁更当先辈，梓里吾惭托旧知。",
      "有子正符将大日，称翁仍是未衰时。",
      "从今只数欢华地，好挽南溟入寿卮。"
    ]
  },
  {
    "id": "e647d10fa2fb0b346c09429944dbd2a2",
    "title": "邓侍御文瑞以诗见投次韵奉答",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "端如沃暑挽寒泉，手把清篇揖惠连。",
      "身际六龙催转日，气逾孤隼快横天。",
      "狼潜野寨无宵警，吏戢山家有晏眠。",
      "一自楚台相语后，矩洲谁数读书年。"
    ]
  },
  {
    "id": "e647d10fa2fb0b34ded284976fdb6911",
    "title": "悯雨次巡院韵二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "尘缨未许濯帘泉，敢把民忧付十连。",
      "信有密云难作雨，愧无凉德可回天。",
      "揽衣每为中宵起，拂枕谁能正昼眠。",
      "三楚萧条非一日，未应愁瘁过当年。"
    ]
  },
  {
    "id": "e647d10fa2fb0b34ded28497301ce9b4",
    "title": "悯雨次巡院韵二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "深涧灵湫总涸泉，炎风吹野郢襄连。",
      "回栏徙倚频瞻毕，静院焚香自吁天。",
      "旱魃岂堪长作祟，雨师何得更高眠。",
      "鞭龙早逐滂沱去，社鼓村村报有年。"
    ]
  },
  {
    "id": "e647d10fa2fb0b347ba2780833b07e0c",
    "title": "喜雨用韵二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "山瓶无复注灵泉，沔水云蒸汉水连。",
      "风马奔腾疑卷泽，雷车澒洞欲掀天。",
      "操豚市户晨方集，蓄堰溪农夜不眠。",
      "细检承平储预籍，止留诗案到今年。"
    ]
  },
  {
    "id": "e647d10fa2fb0b347ba27808c88a8e21",
    "title": "喜雨用韵二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "入夜檐声瀑玉泉，三农行见米珠连。",
      "衰迟似我那关世，精白何人不愧天。",
      "浊酒家家拚鳖饮，玄潭处处恣龙眠。",
      "闲人谩有江湖纪，休记随车过楚年。"
    ]
  },
  {
    "id": "e647d10fa2fb0b342d313ab428bc0de6",
    "title": "读南坦寄示辞疏二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "早从时序托成功，仙骨梅癯兴自雄。",
      "山水幽期还坦上，风云英望且隆中。",
      "油幢笑卷三关碧，玉粒亲遗万庾红。",
      "散发扁舟归未得，清尘遥羡浙西东。"
    ]
  },
  {
    "id": "e647d10fa2fb0b342d313ab499f90326",
    "title": "读南坦寄示辞疏二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "出入三朝未二毛，南归琴剑一轻舠。",
      "鸿私暂乞台臣假，温旨长徵国士遭。",
      "开社肯劳招六逸，结亭先拟近三高。",
      "悬知芳思东篱外，何日江邮寄和陶。"
    ]
  },
  {
    "id": "e647d10fa2fb0b34a9d0853b6d7643f8",
    "title": "乙酉冬宴客黄鹤楼用崔韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "鄂城自昔登临地，崔咏何年擅此楼。",
      "总有才华多役役，只应江水付悠悠。",
      "天开诗客阴晴景，木落渔家远近洲。",
      "形胜不殊风物异，谩堪笳鼓散清愁。"
    ]
  },
  {
    "id": "e647d10fa2fb0b34f556d43f7d17a2bc",
    "title": "丙戌秋与二镇同集用韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "豁然一目数千里，不信齐云别有楼。",
      "雁旅东来吴会近，鹢风西上蜀江悠。",
      "仙踪石角孤龛月，井税金沙万顷洲。",
      "却望严城开府地，可胜民瘼浩新愁。"
    ]
  },
  {
    "id": "e647d10fa2fb0b349b3f391e9b43cdda",
    "title": "重阳后太府北楼赏菊观罩鱼",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "江城初霁重阳雨，暇日同登节镇楼。",
      "黄菊有情还照眼，茱萸无分最惊秋。",
      "渔人竞下横池网，客子真怀钓湘舟。",
      "优剧不妨供小坐，世情方汝更悠悠。"
    ]
  },
  {
    "id": "e647d10fa2fb0b3405e1925a8d794015",
    "title": "纪闻",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "岐阳风日足栖梧，翙翙何因到海隅。",
      "鹪鹖胡为混灵彩，麒麟偏得并祯符。",
      "声中律吕谁相和，影落关河恐亦孤。",
      "知子不缘循吏出，只应明圣比唐虞。"
    ]
  },
  {
    "id": "e647d10fa2fb0b34ce9564aa11cbd3c5",
    "title": "得报子章弟落第抵家",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "高秋犹报束书归，千里何时试骏蹄。",
      "未必红瑜终抱璞，只缘文锦各成机。",
      "青霄旧路还鸿渐，云厦谁家却燕飞。",
      "潜德未涯吾已老，清门须尔有光辉。"
    ]
  },
  {
    "id": "e647d10fa2fb0b34812cbe0a8dc7475b",
    "title": "发赈",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "南湖北堰漫风埃，野落山樊燕不回。",
      "何处画图当御献，已无邻粟泛舟来。",
      "忧勤每问青州策，宴暇真忘浙水杯。",
      "独奉一函宽恤诏，千仓亲许百城开。"
    ]
  },
  {
    "id": "e647d10fa2fb0b34e9277332af0b4a1b",
    "title": "答程以道侍御",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "往时南楚触邪冠，义气秋旻讵得干。",
      "白雪几篇皆隽□，严霜六月更高寒。",
      "杜陵老自甘闲逸，正叔才堪化治安。",
      "湖海十年思会面，荆门初把一书看。"
    ]
  },
  {
    "id": "e647d10fa2fb0b34e78c533ee8d1d943",
    "title": "石桥驿",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "莽苍千里澹无姿，冻閤层阴雪欲垂。",
      "荒驿鸡晨催仆发，长途药日许医随。",
      "逢山特约肩舆缓，束燎应防据馆迟。",
      "颇怪北风欺病骨，䫿飕终日马前吹。"
    ]
  },
  {
    "id": "e647d10fa2fb0b349eba82b594486321",
    "title": "草店",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "迢遥周道净轻尘，此去荒州始号均。",
      "几户衡茅犹带雪，两行官柳欲回春。",
      "儿童惯识朝山客，租赋全轻化国人。",
      "颇觉楚封真不迩，南雍乡土即西秦。"
    ]
  },
  {
    "id": "e647d10fa2fb0b340f80968ef5a8c99a",
    "title": "太和山",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "万壑珠宫照下方，百年经始戴文皇。",
      "横林谁认前朝碣，绝嵿时飘异国香。",
      "功行几尘符道契，精神何地挹灵光。",
      "圣恩许放宫祠例，愿乞南岩一草堂。"
    ]
  },
  {
    "id": "e647d10fa2fb0b34727a6befe69cf7f0",
    "title": "访黄宪墓",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "道气终窥千顷陂，贤流得拟子渊宜。",
      "人间师表今安仰，梦里形神倘见之。",
      "姓氏吾惭江国远，王纲公际汉风移。",
      "修灵恐逐堂封尽，未奠蘋花空所思。"
    ]
  },
  {
    "id": "e647d10fa2fb0b340a3755b96ab0c585",
    "title": "平贼拜赐银币志感",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "彩豸夺将云锦丽，内金镂是贡时文。",
      "虚庸忝窃成功赐，老大多惭学道闻。",
      "小效敢论裨尺寸，鸿私何有答铢分。",
      "愿销赤子潢池甲，万国弦歌奉圣君。"
    ]
  },
  {
    "id": "e647d10fa2fb0b34a055aaf097b0066e",
    "title": "丙戌除岁",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "鄂渚俄惊岁再除，江天雪霁日光舒。",
      "吏封台印裁红楮，童理官资振素书。",
      "忆弟自从逢雁后，分年应在听鸡初。",
      "然松烧纸曾同俗，谁道迂人世事疏。"
    ]
  },
  {
    "id": "e647d10fa2fb0b3430e7bdc78892a167",
    "title": "元日用韵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "葱葱晓气满庭除，蕙颖兰芽渐向舒。",
      "短发可堪金胜集，新诗聊纵彩毫书。",
      "市声不动重城外，人事惟占上日初。",
      "苍柏两行春雪后，高台清丽转扶疏。"
    ]
  },
  {
    "id": "e647d10fa2fb0b34c5ed22b6de942417",
    "title": "寄赵叔鸣西河耘业二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "西河得拟杜陵居，丘壑从来道晏如。",
      "风格有人传白下，诗声此日变黄初。",
      "峰岩惯作晨参客，潮落时闻晚唱渔。",
      "清鬓照花君自许，肯抛康济为劬书。"
    ]
  },
  {
    "id": "e647d10fa2fb0b34c5ed22b6da82d00a",
    "title": "寄赵叔鸣西河耘业二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "愿赋斯干颂始营，辋川图画浪先名。",
      "楼前山自希文借，趣里园同靖节成。",
      "东野输青留奕史，春风垂绛引经生。",
      "微才更阻江湖际，未得桐华洞口行。"
    ]
  },
  {
    "id": "e647d10fa2fb0b34bf983f52b6531cf9",
    "title": "题徐侍御昭德录",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "赤霞黄石想丰神，贲典仍华谢俗身。",
      "八十莺花馀戏剧，三千礼乐自陶甄。",
      "人间桑梓蜀威远，梦里江湖楚寿春。",
      "骢马风声满南国，堂封回首重嶙峋。"
    ]
  },
  {
    "id": "e647d10fa2fb0b34d2c9adead6019d81",
    "title": "江上对月",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "多时江岘雪花迷，初月今宵转汉西。",
      "洲渚尽看分野色，仆夫犹怯踏霜泥。",
      "望穷北极青衫湿，思入南乡白首低。",
      "银烛数残衾亦冷，远林兼送一乌啼。"
    ]
  },
  {
    "id": "e647d10fa2fb0b3437cfe93bc375037c",
    "title": "放船",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "楼船箫鼓动江湄，荻火初炎早具迟。",
      "不独鼋鼍潜静浪，尽教凫鹜弄晴澌。",
      "清吟未为醑翁旷，孤笑谁堪墨客悲。",
      "别墅从来西涧曲，梅花几树怅归期。"
    ]
  },
  {
    "id": "e647d10fa2fb0b34d04b0b2ffa98413a",
    "title": "丙戌腊八阻风策口",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "江路邅回还策口，簿书傍午且华颠。",
      "光阴流转此何日，郡邑嗷嗷非有年。",
      "隔舸香糜晨馔玉，挟风残雪昼飘绵。",
      "土阶蓂草孤根老，望断青阳楚岸边。"
    ]
  },
  {
    "id": "e647d10fa2fb0b34287e1defb9eb46fa",
    "title": "雪晴和程侍御",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "萧萧平野散荒烟，微旭将升雪后天。",
      "下食饥鹰扬草际，呼晴灵鹊掠车前。",
      "迢遥诗画江山贶，倏忽寒暄造化权。",
      "已分驰驱从所适，未堪长路况衰年。"
    ]
  },
  {
    "id": "e647d10fa2fb0b3469bf104c777a042a",
    "title": "与竹塘院长拟登太岳诸峰予以病不果",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "积雪经旬喜却晴，平舆冲晓踏澌行。",
      "洞天自拥青莲胜，尘土空教白眼横。",
      "丹穴徒闻虚九室，樃花曾道阅三生。",
      "郧台仗钺长邻此，游兴还堪趁早莺。"
    ]
  },
  {
    "id": "e647d10fa2fb0b34025a1bfbbfc05a71",
    "title": "赠林小泉中丞开府畿内",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "才名雄自敬皇时，甸服真堪托保釐。",
      "七泽风雷随鼓角，三关云鸟动旌旗。",
      "莱公锁钥君何重，范老江湖我独衰。",
      "二十年前文酒地，塞鸿汀芷各天涯。"
    ]
  },
  {
    "id": "e647d10fa2fb0b34a285fb093080324d",
    "title": "送刘伯儒总宪广东",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "湘汉真看意气多，别怀其奈杪秋何。",
      "京华公望牂牁起，海曲春光滟滪过。",
      "共喜邦人依斗岳，未嗟吾道付江河。",
      "柏台栖凤知无日，自有淩霄玉树柯。"
    ]
  },
  {
    "id": "e647d10fa2fb0b341a341d955a675d4b",
    "title": "至日同唐侍御仲宣楼小集",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "词客飞楼俯郡城，野烟宫火散高晴。",
      "江光不动空中见，岁色无边至后生。",
      "地迥鱼龙犹寂寞，沙融凫鹜谩纵横。",
      "吴门蜀道今寰宇，何必昭丘重旅情。"
    ]
  },
  {
    "id": "e647d10fa2fb0b34e87a0e4d0f115474",
    "title": "再和唐侍御",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "澄江百折带寒城，曾为英雄割一成。",
      "地主有才终定霸，侯门何士旧收名。",
      "黄埃傍马悠悠去，白草连天渺渺平。",
      "莫倚丹梯临返照，杜陵愁思暮还生。"
    ]
  },
  {
    "id": "e647d10fa2fb0b34c9d282fb548a217a",
    "title": "次韵高吾闻报书怀",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "鹿溪深处草堂幽，无限烟霞着子由。",
      "近说制荷成野服，即闻飞剡到前旒。",
      "巾车拟谢桃花水，束帛先回菊露秋。",
      "总为中兴览贤俊，乾坤今日是东周。"
    ]
  },
  {
    "id": "e647d10fa2fb0b344db9565ce3634e7a",
    "title": "子楚兰生韦庵坡山各以诗见贺残腊达荆次韵奉答二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "十州名迹竟谁传，拟掷台章学醉眠。",
      "汤饼一杯仍岁晚，诗邮千里却春先。",
      "阴功且愧黄承事，衰鬓何如白乐天。",
      "西墅东林多旧约，几时盘盏侍灯前。"
    ]
  },
  {
    "id": "e647d10fa2fb0b344db9565c22efb07e",
    "title": "子楚兰生韦庵坡山各以诗见贺残腊达荆次韵奉答二首",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "浮名虚羡络金牛，奕势还于末着收。",
      "南国未须论召茇，西林端欲问菟裘。",
      "看儿尽是怀亲日，作客空深感旧秋。",
      "闻道长生开洛社，月溪蒲涧可同休。"
    ]
  },
  {
    "id": "e647d10fa2fb0b340f35c1560cd9bff8",
    "title": "荆州除夕",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "城头鼓角夜乌惊，门外戈鋋列炬明。",
      "为喜化工成四序，不辞衰鬓坐三更。",
      "枭卢何处咸阳客，琴鹤来朝蜀道程。",
      "爆竹一声还一笑，儿童那解鬼心情。"
    ]
  },
  {
    "id": "e647d10fa2fb0b34cc0670ed78ba0728",
    "title": "元旦",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "鄂台两度庆兹辰，又见荆南物候新。",
      "柏酒照儿初得岁，桃符随俗谩宜春。",
      "九天阊阖中兴主，千里簪裾下土臣。",
      "懒向青铜争齿发，三朝亲际太平身。"
    ]
  },
  {
    "id": "e647d10fa2fb0b3419f7717044183b14",
    "title": "夷陵",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "夷陵城外白沙湍，冲雾船头试水竿。",
      "林麓有花堪吏隐，山前无句果儒酸。",
      "愁心自折民恫尽，尘迹都交鹭影单。",
      "偶向渔翁访风土，迩来人事更摧残。"
    ]
  },
  {
    "id": "e647d10fa2fb0b349d75ae5a3d50bfbe",
    "title": "兵书峡",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "石门遥瞩仅容车，绝壁攲岩画不如。",
      "峡道向知天险壮，江霾犹蔽日光初。",
      "幽探怕有蛟龙宅，峻览曾无鹳雀居。",
      "底用风雷长护守，人间那读古兵书。"
    ]
  },
  {
    "id": "e647d10fa2fb0b3494b2d3e2d761b7c5",
    "title": "八阵石",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "曾烦三顾委经纶，功盖当时尽瘁身。",
      "鱼水向知真遇主，英雄宁道尽欺人。",
      "椒浆可答关山恨，云鸟仍驱水石神。",
      "今日太平词赋客，画船箫鼓蜀江滨。"
    ]
  },
  {
    "id": "e647d10fa2fb0b34ab37f7a9445afc34",
    "title": "白帝城",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "还从三峡控三巴，万丈丹梯袅袅斜。",
      "初日岗峦开警跸，他年风雨隐悲笳。",
      "锦江水到鱼龙迥，赤甲春深草木华。",
      "可惜不稽天下士，暮砧犹自野人家。"
    ]
  },
  {
    "id": "e647d10fa2fb0b3428348cb53f25bdc3",
    "title": "滟滪",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "瞿塘峡口两崖间，巨石遥当陆海关。",
      "粤客谩疑真砥柱，夔人夸道小金山。",
      "险防如象行忘戒，神避然犀有遁奸。",
      "谁谓西游无好兴，也凭奔峭看潺湲。"
    ]
  },
  {
    "id": "e647d10fa2fb0b34fde9e365f6d0a118",
    "title": "瀼西怀杜",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "向来文赋赞专能，李白才名偶并称。",
      "孤贱不遗房太尉，艰危时荷柏中丞。",
      "馀生几亩东屯穫，旷思千回赤甲登。",
      "吕葛未期空白首，独携妻子下江陵。"
    ]
  },
  {
    "id": "e647d10fa2fb0b343f74c4a5ebc59c49",
    "title": "别夏舜俞",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "江流争似故情长，小棹今朝为我将。",
      "萱草一帘空有恨，桐花三月谩如霜。",
      "卜居好近青山郭，问俗聊过锦水乡。",
      "西徼南湖休记省，白头书剑足新狂。"
    ]
  },
  {
    "id": "e647d10fa2fb0b3414a277da96aa6240",
    "title": "新月",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "木洞江头新月明，疏星点点急滩声。",
      "星随南斗临三峡，月近东岩闻二更。",
      "吠犬尚多群盗警，吟猿端为独游情。",
      "可怜千里无空谷，未了年来户口征。"
    ]
  },
  {
    "id": "e647d10fa2fb0b34f95c5e8ecf3a422c",
    "title": "朝天驿",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "春风处处倚江楼，挟雨微寒亦未收。",
      "天上舟航疑远域，眼中山水信名州。",
      "列邮飞羽劳师日，独夜题诗短鬓秋。",
      "隔浦松篁更深净，可无高蹈侣轻鸥。"
    ]
  },
  {
    "id": "e647d10fa2fb0b3441a39389f8507dea",
    "title": "过刘维新冰石堂话旧",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "鸣鸟嘤嘤春可怜，渝州晚郭竹林烟。",
      "龙台径侧青峰寂，冰石堂高绛烛然。",
      "辉览向从千仞表，剧谈不啻五年前。",
      "袖中封事还匡济，好附长风到九天。"
    ]
  },
  {
    "id": "e647d10fa2fb0b348bcd7ff2dc237324",
    "title": "鱼洞驿别维新",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "四载孤踪万里同，便如名玉照葭丛。",
      "薇花共忆迟迟日，鸿翼分飞款款风。",
      "恋旧情知尘世外，著书心到古人中。",
      "最嫌鱼洞沙头月，掩映肩舆榉柳东。"
    ]
  },
  {
    "id": "e647d10fa2fb0b343a133506ab52b920",
    "title": "清明舟中",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "杜陵寒食舟中饮，独客兹晨浪自同。",
      "霏雨满天分野火，低云随眼暗江枫。",
      "青郊旧约啼莺里，紫陌生涯小燕东。",
      "春去夏来何所事，可堪推引各成翁。"
    ]
  },
  {
    "id": "e647d10fa2fb0b347c8d0ecfcffa60f9",
    "title": "与晁汝吉陈汝忠二参相翠屏山院宴集",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "小堂幽色翠屏分，列巘真看万马群。",
      "树杪白虹还远涧，眼前苍狗足浮云。",
      "孤踪暂引江山兴，二妙能张翰墨军。",
      "笑咏却兼怀古思，沉碑谁吊石潭文。"
    ]
  },
  {
    "id": "e647d10fa2fb0b341fad19ea6bb60032",
    "title": "三月晦汶川北谒诸葛武侯涪翁太史祠与晁陈二参相山亭宴别",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "丛祠遥在北江隈，晴丽山川历历开。",
      "一代风骚文节老，三分天地武侯才。",
      "崖阴石径才容履，溪曲春流旧泛杯。",
      "何幸来游同我友，清谈未了别筵催。"
    ]
  },
  {
    "id": "e647d10fa2fb0b3428ee6e3b0710104a",
    "title": "次韵答维新鱼洞别后见怀",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "春流聊爱泛连漪，莫浪风声拟四其。",
      "乘传物华貂袖短，入山家累鹿车迟。",
      "灯花对我参横夜，玉树依君岁晚时。",
      "巴峡荆门天共远，独应江汉附深期。"
    ]
  },
  {
    "id": "e647d10fa2fb0b342e18a9b58f520529",
    "title": "出峡",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "白帝城边晨出关，昭君村下午移湾。",
      "江流谩诧鸳鸯漩，天府仍深虎豹闲。",
      "素卷有时长照眼，浊醪无分一开颜。",
      "何如植杖西林晚，目送浮云海燕还。"
    ]
  },
  {
    "id": "e647d10fa2fb0b348570e362532a952d",
    "title": "次韵答高吾见赠",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "东山隐逸还清望，南楚疮痍旧拊搔。",
      "落笔惯看飞鸟劲，出林时讶箨龙高。",
      "将依五柳延三益，懒发孤樽侍二豪。",
      "著述最关经济事，牙签万轴座周遭。"
    ]
  },
  {
    "id": "e647d10fa2fb0b3458dcb3cf2e8e7112",
    "title": "高吾得孙有作识喜次韵奉贺",
    "authorName": "黄衷",
    "authorId": "e647d10fa2fb0b34d1457b72d1457b72",
    "dynasty": "明",
    "content": [
      "佳色经时弥近郭，异声前夜彻高邻。",
      "喜浮彩笔诗能细，春逗瑶觞酒欲频。",
      "芸馆会增风宪额，珠庭殊逼凤毛真。",
      "老予不比寻常贺，添一年家世讲亲。"
    ]
  }
]