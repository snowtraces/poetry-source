[
  {
    "id": "c16655df63fa838bc1ce44e9fcf92dce",
    "title": "姑苏馆夜雨",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "雨馆幽栖耿不眠，单衾如洗夜如年。",
      "梧桐井畔风波恶，薜荔墙头水乐全。",
      "压屋密云沧海立，照窗飞电玉绳连。",
      "据床点检平生事，唯有青灯结净缘。"
    ]
  },
  {
    "id": "c16655df63fa838b3380bea270694e9d",
    "title": "寄江阴诸君",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "六年疏僻赖相维，犹记河边酌别时。",
      "归兴暮云同缥缈，愁怀秋草共披离。",
      "仕途萦折还幽谷，世态峥嵘又弈棋。",
      "想像芙蓉城里住，客窗频读送行诗。"
    ]
  },
  {
    "id": "c16655df63fa838b26d7046d081c8a58",
    "title": "题完颜御史等官涉海图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "鲸波设险古犹今，习俗何尝计浅深。",
      "风伯持人惊世路，山黎厌客著官箴。",
      "君臣上下无私意，天地中间有此心。",
      "遥想二公皆定力，曾经人海看升沉。"
    ]
  },
  {
    "id": "c16655df63fa838bc6cce7d7ce3ef98b",
    "title": "送琴士瞽者张伯源游东浙",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "灵台寂寂湛空明，万古青山只么青。",
      "不待有弦知律吕，会从无极辨仪刑。",
      "世间五色真盲晦，云底三辰未杳冥。",
      "闻道东游多胜赏，草堂回首似兰亭。"
    ]
  },
  {
    "id": "c16655df63fa838be8e63750494762c1",
    "title": "酷雨",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "梅花消息小春天，酷雨连宵响大川。",
      "伐罪观兵交趾路，趣工兴利太湖田。",
      "雨旸僭忒非公论，仓庾盈虚属化权。",
      "常记薰风遍淮楚，村村香火祷神前。"
    ]
  },
  {
    "id": "c16655df63fa838bb8e588b47ddc21a4",
    "title": "咏怀",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "击豪卧虎事非难，一柱中流颇自安。",
      "冰炭圣贤犹未免，燕鸿时序不相干。",
      "落花飞絮无春梦，修竹长松有岁寒。",
      "月旦悄然明府去，敢因俗议动悲欢。"
    ]
  },
  {
    "id": "c16655df63fa838b4d3ff8fa4794f62f",
    "title": "辛卯八月婺州途中用菊圃韵",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "书生身世短歌行，贯日襟期答圣明。",
      "众苦小鲜游沸鼎，独怜饥鼠搅寒更。",
      "风云惨淡千年会，天地盈虚万古情。",
      "无象太平元有象，翠微深处管弦声。"
    ]
  },
  {
    "id": "c16655df63fa838becb58d4fad5046dc",
    "title": "寄张仲豪",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "簿书形役愧同伦，宦学如公有几人。",
      "勋业未惭贤相种，文章宜卜醉翁邻。",
      "江淮去住风涛恶，天地生成草木春。",
      "珍重忘年欲倾倒，短章聊为写情真。"
    ]
  },
  {
    "id": "c16655df63fa838b1020bdcf2f8ec618",
    "title": "赠朱路教",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "春光已觉二分休，到处莺声唤客游。",
      "醉里颠狂从汝笑，闲中滋味复何求。",
      "人生贵贱有前定，世事升沉无尽头。",
      "更欲小园谋一醉，卖书应惹杜陵愁。"
    ]
  },
  {
    "id": "c16655df63fa838b815aac4af71b4ae1",
    "title": "送丁仲谦之杭州",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "十年师友更谁亲，四月江皋手重分。",
      "不学轻交如覆雨，应知小厦未连云。",
      "凤雏岂是笼中物，龙种常思冀北群。",
      "此去文旌知不远，尺书朝夕愿相闻。"
    ]
  },
  {
    "id": "c16655df63fa838b2fe5c1a6b6147a6f",
    "title": "游灵隐",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "岧峣鹫岭梵王城，秋气平分宝界清。",
      "火宅久居心独苦，云林初识眼增明。",
      "禅关已被猿参透，仙洞谁教鬼凿成。",
      "惭负半生泉石约，暂来偷暇洗尘缨。"
    ]
  },
  {
    "id": "c16655df63fa838b065d73b098a6aa3f",
    "title": "过姑苏",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "城上云山罨画遮，城中民物压纷奢。",
      "金银璨错三千界，丹碧连绵几万家。",
      "麋鹿屡经成故事，燕莺依旧爱新花。",
      "清贫本是书生分，只想山林景物嘉。"
    ]
  },
  {
    "id": "c16655df63fa838b3093ab7bfd89ef4e",
    "title": "和王士美",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "十年里社记情亲，此日同登陌上尘。",
      "孔氏家声喧紫禁，王生诗笔健青春。",
      "楩楠定见为梁栋，鱼鸟那知在网纶。",
      "礼义扩充儒者事，菜羹疏食任吾真。"
    ]
  },
  {
    "id": "c16655df63fa838b51fc7781e8dd8f4d",
    "title": "次韵侯岩甫兼寄张景先",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "求官初拟报天伦，南北营营役此身。",
      "千里关山遮故友，十年尘土污行人。",
      "珠犀润屋心非素，诗礼传家道自新。",
      "邂逅还乡观二妙，文章如锦气如春。"
    ]
  },
  {
    "id": "c16655df63fa838b6e1e29c8c6af7ba7",
    "title": "丧马和平甫见赠",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "骅骝得自浙江西，远近重经总不迷。",
      "寒洗官河潮欲退，暖行村径草初齐。",
      "德驯喜藉还家力，病倒愁闻隔夜嘶。",
      "昨晚侍亲辞别墅，杖藜踏雪路高低。"
    ]
  },
  {
    "id": "c16655df63fa838b3d178ddd2e2aa1a8",
    "title": "送陈爱山教授归馀杭",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "曳曳文旌出暨阳，暑天形役兴悲凉。",
      "毛生有檄儒官淡，苏季无金世路长。",
      "数辈晚生传道德，十篇高谊见忠良。",
      "兰台指日能相近，鹗荐行看达尚方。"
    ]
  },
  {
    "id": "c16655df63fa838b2ee6ad904f9249c8",
    "title": "丁亥清明东平寄二弟济州学正",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "忆昨分携春正寒，生涯到此又儒官。",
      "客中度日今非易，贫里攻书古亦难。",
      "接物谦和辞尚简，处身廉谨事容宽。",
      "我行更别双亲远，莫负因风数问安。"
    ]
  },
  {
    "id": "c16655df63fa838b5608bad6828abd9d",
    "title": "赠刘彦卿",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "抗尘南北六经秋，拭目朝堂总俊游。",
      "闻道铨条待常品，便将心事拟清流。",
      "酒徒未识新丰客，舟子虚疑户牖侯。",
      "长路崎岖行又错，看人骑鹤上扬州。"
    ]
  },
  {
    "id": "c16655df63fa838b2a5cb9ca8a3d51ca",
    "title": "赠元伯士瞻二友",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "器识参差德未伦，白头心事尚如新。",
      "十年薄宦为迁客，四海亲情有二人。",
      "名族流芳各神俊，圣经充体自真纯。",
      "眼中轻薄何须数，它日南州愿卜邻。"
    ]
  },
  {
    "id": "c16655df63fa838bdb096cdf163aa9fa",
    "title": "寿李野斋学士",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "紫禁衣冠旧绮园，玉堂仪彩更清温。",
      "自然官职名何重，无事威严道愈尊。",
      "万里春融谁可继，一宗元气谅斯存。",
      "瓣香献寿梅花底，愿比岷山活水源。"
    ]
  },
  {
    "id": "c16655df63fa838b370f0a0e0f78c4cc",
    "title": "寄菊圃宪副",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "十行丹诏发春雷，一脉阳和遍九垓。",
      "天下求安先肃政，浙东何幸遇全材。",
      "贪狼昼伏毛如立，老鹘宵征气已摧。",
      "山谷饥民厌烦酷，赐环消息不须来。"
    ]
  },
  {
    "id": "c16655df63fa838b667e06b349b60018",
    "title": "次韵题兰溪洞源壁间",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "南北嚣尘日夜侵，好风吹到白云深。",
      "智仙久住夸山色，俗客初来恋竹阴。",
      "万事不如收脚坐，三年应负掉头吟。",
      "疲民不忍加鞭棰，谁识平生水石心。"
    ]
  },
  {
    "id": "c16655df63fa838b191979bf3588afd5",
    "title": "初至金陵闻宪府诸公咏梁武镬莲花想像为赋",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "欲致芙蕖水面风，规规培植兴无穷。",
      "曾陪青草轩窗外，忽幻红衣鼎镬中。",
      "香色未饶春富贵，本根元抱玉玲珑。",
      "误承老柏垂清荫，拔地参天趣亦同。"
    ]
  },
  {
    "id": "c16655df63fa838b08ec640fc106dc3d",
    "title": "次韵申仲礼寻梅",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "世间红紫俗难禁，盼到梅时忍倦寻。",
      "蜡蒂爱渠情不舍，琼苞想像意何深。",
      "问樵旋觅溪头路，随仆翻迷雪后林。",
      "自古诗人耽此癖，可怜寂寞岁寒心。"
    ]
  },
  {
    "id": "c16655df63fa838b2c246451c1cc47f7",
    "title": "己丑冬和杨塘徐改之",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "大隐由来住远郊，箪瓢谁识是英曹。",
      "陶潜未得寻归计，杨子元能作解嘲。",
      "尽放阴阳催日驭，且收风月入霜毫。",
      "嗟嗟州县劳生客，千里关山马骨高。"
    ]
  },
  {
    "id": "c16655df63fa838b2c2464513d599c10",
    "title": "己丑冬和杨塘徐改之",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "犬马无功答圣朝，催逋去郭应宣条。",
      "泥蟠曲径频巇险，寒迫孤衾倍寂寥。",
      "闾左凋伤徒轸念，马头麾叱莫扬骄。",
      "旱馀又值连朝雨，桂玉艰难有众谣。"
    ]
  },
  {
    "id": "c16655df63fa838be69889f44a81a4ee",
    "title": "和申仲礼",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "纷纷荣悴阅春花，惭愧山巅与水涯。",
      "不揣散材难补世，自投尘鞅却思家。",
      "黄紬覆首争槐蚁，藜杖支颐数屋鸦。",
      "岁莫情怀若为守，真同旅食住京华。"
    ]
  },
  {
    "id": "c16655df63fa838bc0377c931bc2f7cf",
    "title": "次韵赵仲权留别",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "江干惜别重依依，才学如君是俊奇。",
      "枥骥长鸣须北向，云鹏小却暂西之。",
      "萱堂趁捧椒盘酒，芹馆谁赓柳絮诗。",
      "莫恋倚晴风景好，不来簪盍慰相思。"
    ]
  },
  {
    "id": "c16655df63fa838b7f631f517d3a00d6",
    "title": "送潘景梁佥事之福建",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "仕学推先得两优，绣衣分柄镇南州。",
      "礼曹回首非新进，宪府信眉是旧游。",
      "三楚冰霜随马策，七闽泉石入诗筹。",
      "计程似与梅花约，在在清香满道周。"
    ]
  },
  {
    "id": "c16655df63fa838bb83343ab4440718c",
    "title": "次韵毛潜夫咏怀",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "早岁功名意未阑，便抛铅椠客长安。",
      "化工造育无偏陂，物理盈虚有剩悭。",
      "陌上红尘摧面目，梦中清露洒脾肝。",
      "于今不作求人计，芹馆依栖侍孔颜。"
    ]
  },
  {
    "id": "c16655df63fa838b971b54c2dc5b76c1",
    "title": "送王庭瑞经历之广东宪司",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "圣政优优布四方，绣衣宾幕姓名香。",
      "海隅守令难求备，天下浮夸喜变常。",
      "神志高闲烟瘴远，道途萦绕世缘长。",
      "庆门忠孝垂千古，又见闻孙叱驭郎。"
    ]
  },
  {
    "id": "c16655df63fa838bec9285b77d59422e",
    "title": "送程前村之京口",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "四圣能知本一心，却从流俗玩升沉。",
      "江湖胜观襟怀阔，天地穷源造化深。",
      "青眼相看常倒屣，碧云兴感欲投簪。",
      "人生离合非无数，送别江皋思不禁。"
    ]
  },
  {
    "id": "c16655df63fa838b0a093de259ac93cf",
    "title": "题金御史所藏王彦章观马图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "五季英豪王太师，百年仪像见横披。",
      "眼中汗血真龙种，身后声华古豹皮。",
      "伟节亭亭照今古，高风凛凛动华夷。",
      "兜鍪一奋成忠义，何似貂蝉老更痴。"
    ]
  },
  {
    "id": "c16655df63fa838be7c28bed9788116e",
    "title": "兰溪郊行",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "羸骖乘暇阅山乡，风景无边眼力强。",
      "千里稻云蒸大冶，一年梅澍积深塘。",
      "虎狼窜伏天刑近，鸡犬舒徐日驭长。",
      "微禄每惭无补报，欲将心事效平阳。"
    ]
  },
  {
    "id": "c16655df63fa838b6d2344ccd9648afb",
    "title": "泛舟次人韵",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "明月清风入素秋，摇摇官舫溯溪流。",
      "时违未要弹冯铗，兴浅还思上庾楼。",
      "匹马东来成底事，孤云西望不胜愁。",
      "沙鸥不解人间事，飞去飞来百自由。"
    ]
  },
  {
    "id": "c16655df63fa838b1ee47e62b97aca1a",
    "title": "寄郝知事二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "诗礼渐摩气已清，冗官抛去世缘轻。",
      "未应落寞伤时态，想在淹留见俗情。",
      "士类会谈新德化，我曹犹佩旧章程。",
      "岁寒独有梅花树，凡草芳时岂见荣。"
    ]
  },
  {
    "id": "c16655df63fa838b1ee47e6292ce4fa2",
    "title": "寄郝知事二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "山光水色古犹今，人事联翩苦见侵。",
      "俗务日新公论减，簿书星急吏权深。",
      "名场久欲抽身去，诗伯相陪拥鼻吟。",
      "台阁搜贤到岩薮，故人能识向来心。"
    ]
  },
  {
    "id": "c16655df63fa838be3352183c459f5d1",
    "title": "送何好礼御史按部江浙",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "钟山横翠楚江空，寒气随君马首东。",
      "吴越英华诗有料，吏民情伪事无穷。",
      "雍容措置摅长策，慷慨施为合至公。",
      "三道伫看豺虎静，早回台阁复生风。"
    ]
  },
  {
    "id": "c16655df63fa838b3e9ed7e5ecb47075",
    "title": "倚和吉甫提举见赠雨中述怀诗兼寄王觉轩山长",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "风雨潇潇夜未央，客床孤寂似禅床。",
      "庸材敢望日三接，佳士尚留天一方。",
      "万事到头都是梦，此心安处即吾乡。",
      "卜邻阳羡溪山好，远胜毗陵古战场。"
    ]
  },
  {
    "id": "c16655df63fa838bb7bbf930f5caa5ed",
    "title": "觉轩二子头角崭然盖乃翁生平积德设施所致因作数语颂之",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "西州文族姓名香，阶下三槐葆盖张。",
      "鹅眼不辞公府用，马蹄常为故人忙。",
      "言思切直心无碍，道合中庸气自刚。",
      "积庆臾沾山水秀，欲期阳羡作桐乡。"
    ]
  },
  {
    "id": "c16655df63fa838b89c5de8e45e111cc",
    "title": "见山亭",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "暮宿见山亭，翛然心境清。",
      "饥民不忍听，那更候虫声。"
    ]
  },
  {
    "id": "c16655df63fa838b2b968c7e1c07a12d",
    "title": "题白御史画马卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "玉面骐驎金络头，虎文龙翼气横秋。",
      "乘时欲骋追风足，制在奚官不自由。"
    ]
  },
  {
    "id": "c16655df63fa838b27cd1412eba2c8ec",
    "title": "题双骥并枥图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "龙种权奇匀骨肉，筒耳铃眸籋云足。",
      "为君一饱死边庭，不作驽骀空厩粟。"
    ]
  },
  {
    "id": "c16655df63fa838bb8edcf222b62021b",
    "title": "过白沟河",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "久听人间说白沟，两朝曾此界中州。",
      "而今六合无关禁，依旧潺湲碧水流。"
    ]
  },
  {
    "id": "c16655df63fa838b3e8bc38e8f1b6548",
    "title": "元夕会饮命教堂各赋一绝时招讨张公在座",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "煌煌灯火万家新，和气薰涵太古春。",
      "有酒不妨连夜饮，金吾同是座中宾。"
    ]
  },
  {
    "id": "c16655df63fa838be6d27dc50f8e0da1",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "田家桑梓碧幢幢，过客鞭声引吠尨。",
      "终岁耕耘竟何有，桑枢茅屋短篷窗。"
    ]
  },
  {
    "id": "c16655df63fa838be6d27dc539984159",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "霏微林雾惨秋容，撩乱山禽起晚舂。",
      "营马欲来粮已尽，二三癃老诉年凶。"
    ]
  },
  {
    "id": "c16655df63fa838be6d27dc5328b705e",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "翁媪携持陌上哀，问之行答涕沾怀。",
      "次男战死涪州界，欲问回军赎烬骸。"
    ]
  },
  {
    "id": "c16655df63fa838be6d27dc5f5903e3c",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "五霸兵争总祸机，三王仁治但垂衣。",
      "老农不解兴亡事，唯说今年豆角稀。"
    ]
  },
  {
    "id": "c16655df63fa838be6d27dc5ca23e4dc",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "浩浩阴风酿宿霾，道边佛刹记曾来。",
      "荞花不识秋光老，犹向桑阴密处开。"
    ]
  },
  {
    "id": "c16655df63fa838be6d27dc52fb22b1d",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "遥空无碍日凄凄，过雨平田尚有泥。",
      "极目断鸿明灭处，淡烟衰草一时低。"
    ]
  },
  {
    "id": "c16655df63fa838be6d27dc5a42fc188",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "松杉秋到影逾浓，梨杜霜前叶半红。",
      "荒径忽迷寻不得，罄躬还问牧牛童。"
    ]
  },
  {
    "id": "c16655df63fa838be6d27dc55d8f300d",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "豪家此日醉金樽，驴背愁诗睡正昏。",
      "野雉一声惊梦散，苍烟起处是前村。"
    ]
  },
  {
    "id": "c16655df63fa838be6d27dc5292004c7",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "十年辛苦益清贫，自叹儒冠果误身。",
      "尽说世间骐骥少，年来谁是九方歅。"
    ]
  },
  {
    "id": "c16655df63fa838be6d27dc59fe6db67",
    "title": "九日省舅氏郭西独行因书所见十首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "阘茸营营禄有馀，孔方羞涩只闲居。",
      "小胥挥叱乡人恐，惭愧芸窗苦读书。"
    ]
  },
  {
    "id": "c16655df63fa838b2f2f095a0acbca87",
    "title": "夜宿清河",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "云屋人家星散居，郭西烟火夜停车。",
      "平生习气今犹在，拄杖敲门看读书。"
    ]
  },
  {
    "id": "c16655df63fa838bfcdaf278bfb1f40c",
    "title": "题市桥游乐图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "小桥流水湛清波，无限游人载酒过。",
      "怪得年来粮饷少，田夫不及一分多。"
    ]
  },
  {
    "id": "c16655df63fa838bfcdaf278b36abeca",
    "title": "题市桥游乐图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "暖烟轻染柳条新，和气氤氲簇画轮。",
      "衮衮春风游冶客，岂知脚底有饥人。"
    ]
  },
  {
    "id": "c16655df63fa838b381ac9c773d39120",
    "title": "保定",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "郁郁孤城百雉高，当年粉堞尽蓬蒿。",
      "清波忽见行人影，惭愧红尘染鬓毛。"
    ]
  },
  {
    "id": "c16655df63fa838bd90b797df3e210e5",
    "title": "涿州观寺",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "佛刹新修古道傍，插天金碧晃朝阳。",
      "人来为问灵光殿，霖雨今年草更长。"
    ]
  },
  {
    "id": "c16655df63fa838bea203d5145c55862",
    "title": "赠画师佟明之",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "易写无盐陋子都，难形小白下夷吾。",
      "英雄事业传千古，不假丹青作画图。"
    ]
  },
  {
    "id": "c16655df63fa838b40a8a979398dd284",
    "title": "题何舜卿鱼水清白图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "桥梓相传清白在，君臣鱼水千年会。",
      "谁知一握小横披，开国承家理无外。"
    ]
  },
  {
    "id": "c16655df63fa838b7af0d04e732d2a96",
    "title": "题竹枝画眉图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "飘飘独占碧琅玕，湛湛秋波月一弯。",
      "酷爱清声能洗耳，恍然羸马度春山。"
    ]
  },
  {
    "id": "c16655df63fa838bb1735590ef38b390",
    "title": "寄刘彦卿同舍二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "济济声华久见称，青云豪气小陈登。",
      "东州邂逅人非旧，始信千年谷变陵。"
    ]
  },
  {
    "id": "c16655df63fa838bb173559068195d80",
    "title": "寄刘彦卿同舍二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "君立吴蒙伯仲间，我惭失学似君难。",
      "何时握手文山去，得使儿曹刮目看。"
    ]
  },
  {
    "id": "c16655df63fa838b2ae12520e4aa3611",
    "title": "过滹沱河",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "当年天意欲兴刘，倏忽冰凝水不流。",
      "此日王郎如解事，鞬櫜弓矢便宜休。"
    ]
  },
  {
    "id": "c16655df63fa838bad4440966dc7da7a",
    "title": "题叶宾月图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "广文胸次莹无尘，明月知音自主宾。",
      "更约飞廉作三益，只防云物忌情亲。"
    ]
  },
  {
    "id": "c16655df63fa838bad44409626ac19bb",
    "title": "题叶宾月图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "当歌对酒永相依，妙契灵光烛万微。",
      "多少长安名利眼，只知三五看扬辉。"
    ]
  },
  {
    "id": "c16655df63fa838bd2965fcb217eb680",
    "title": "蠡州蟾河",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "一溪流水碧溶溶，闻说蟾蜍在此中。",
      "我亦去为攀桂客，相逢多在广寒宫。"
    ]
  },
  {
    "id": "c16655df63fa838bd34038012b42e074",
    "title": "用溪陂塘松庵壁间韵",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "松庵寂寂老僧闲，万壑千岩指顾间。",
      "笑杀孔门忧世客，西风尘土变朱颜。"
    ]
  },
  {
    "id": "c16655df63fa838b44d06ce01f41096f",
    "title": "定兴喜见太行山",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "小年闻说此山名，梦里西游隐见形。",
      "今日得观真面目，却教低首愧山灵。"
    ]
  },
  {
    "id": "c16655df63fa838b3626ce0e4d6786b9",
    "title": "漫兴",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "圣道如天不可升，文章徒写众人情。",
      "穷年矻矻今迟暮，两字虚中学未成。"
    ]
  },
  {
    "id": "c16655df63fa838b0322e4ab142b0728",
    "title": "心月相者重会维扬",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "识君黄鹤矶边路，心地高闲月影孤。",
      "骑鹤楼前重会面，清谈还喜指迷途。"
    ]
  },
  {
    "id": "c16655df63fa838b71a13adafd425f63",
    "title": "观兰亭箕山王俣书扁二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "大族高名百世同，天怜佳话契元功。",
      "山禽唤醒三生梦，人在循环曲水中。"
    ]
  },
  {
    "id": "c16655df63fa838b71a13ada0467eee9",
    "title": "观兰亭箕山王俣书扁二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "当年修禊适春残，此日兴庠属岁阑。",
      "邂逅闻孙成故事，至元应作永和看。"
    ]
  },
  {
    "id": "c16655df63fa838b128f515ba3b94d38",
    "title": "戏赠张仲豪经历转索东阳酒",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "吴会年来酒价高，此生无计乐陶陶。",
      "曲车误认明公马，归路流涎湿缊袍。"
    ]
  },
  {
    "id": "c16655df63fa838be04d1c4aede55d1d",
    "title": "挽浙东李两山宣慰四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "四年薄宦浙江东，一柱中流识钜公。",
      "不附权门曾速谤，孳孳扶植赖初终。"
    ]
  },
  {
    "id": "c16655df63fa838be04d1c4aeb086cc8",
    "title": "挽浙东李两山宣慰四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "契阔清芬二载强，梦中颜采自难忘。",
      "石城南下班荆日，卮酒临风感兴长。"
    ]
  },
  {
    "id": "c16655df63fa838be04d1c4a6241bebe",
    "title": "挽浙东李两山宣慰四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "恋阙丹心老益坚，短蓬长路岁寒天。",
      "谁知造物无情甚，华屋丘山在眼前。"
    ]
  },
  {
    "id": "c16655df63fa838be04d1c4a40ce6bd0",
    "title": "挽浙东李两山宣慰四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "阑干独倚悼斯文，诗稿重看苦忆君。",
      "拭泪悠然追往昔，天南漠漠障愁云。"
    ]
  },
  {
    "id": "c16655df63fa838b06c6993f11b8fada",
    "title": "题廉文正公画像",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "正学孤高践履淳，虞廷元凯汉星辰。",
      "咸阳事业荆南传，百世中朝有重臣。"
    ]
  },
  {
    "id": "c16655df63fa838bff04dc6425520a65",
    "title": "和何御史登蒋山二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "亭亭孤塔耸青霄，常与云林伴阒寥。",
      "欲谢微官居胜境，恐因凉德负清朝。"
    ]
  },
  {
    "id": "c16655df63fa838bff04dc64df605c76",
    "title": "和何御史登蒋山二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "千章夏木宜倾盖，一脉寒泉可弃瓢。",
      "眼底尘缘犹未断，仙凡咫尺路迢遥。"
    ]
  },
  {
    "id": "c16655df63fa838b91ddc402db86e54a",
    "title": "题通通平章画梅卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "画出孤山清绝景，谁其作者四王孙。",
      "何当更假和羹手，添就西南月一痕。"
    ]
  },
  {
    "id": "c16655df63fa838be16f5a6b0f905a6a",
    "title": "重九寄史中丞",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "陋室维摩病绕身，诗书堆案乐清贫。",
      "世间谁似盘沟老，报国归来复报亲。"
    ]
  },
  {
    "id": "c16655df63fa838b1a6391043052a58a",
    "title": "良月既望忆仲通宰公兼寄君平察推",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "闲登黄鹤旧矶头，万顷烟波起暮愁。",
      "想像故人心似我，汉阳门外望南楼。"
    ]
  },
  {
    "id": "c16655df63fa838b912a9011ae70ce3b",
    "title": "饯高显卿参政辞职北归二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "邑宰无心见督邮，千年犹得号前修。",
      "相君能识归来趣，占却中原第一流。"
    ]
  },
  {
    "id": "c16655df63fa838b912a90115e7a6d50",
    "title": "饯高显卿参政辞职北归二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "江左繁华宰辅班，星槎无恙便知还。",
      "几多傀儡棚中客，想像高标亦汗颜。"
    ]
  },
  {
    "id": "c16655df63fa838bcd6e743e41972dbf",
    "title": "观稼",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "瘦筇高陇看西成，风偃黄云四望平。",
      "不赖天公怜赤子，官逋私债几时清。"
    ]
  },
  {
    "id": "c16655df63fa838b5051d0002efdfe40",
    "title": "过桃川宫二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "山中花木四时春，造物深藏太古醇。",
      "若使渔郎知去路，再容多少避秦人。"
    ]
  },
  {
    "id": "c16655df63fa838b5051d00024e3e779",
    "title": "过桃川宫二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "莫道神仙事渺茫，高人曾见海生桑。",
      "无因驻马寻清景，极目西南世路长。"
    ]
  },
  {
    "id": "c16655df63fa838bf280311caa14aaba",
    "title": "郭西独行",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "落魄绨袍一蹇驴，当年阮籍哭穷途。",
      "冥搜尽日无佳句，时复凭高望八区。"
    ]
  },
  {
    "id": "c16655df63fa838bcc63b6482ccd9cf8",
    "title": "题御史阿勒默斯松壑卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "云壑苍髯作真止，岁寒潜德如君子。",
      "不愿青黄为栋梁，长风递入行人耳。"
    ]
  },
  {
    "id": "c16655df63fa838bae2583dc3a85eda5",
    "title": "题任士安葬亲诗卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "卜宅山原奕世安，于湖借润散清澜。",
      "古今报本无多子，破冢累累草棘寒。"
    ]
  },
  {
    "id": "c16655df63fa838b32b9625c20bd78a0",
    "title": "九日月下小酌咏怀四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "娟娟霜月净楼台，能照人生醉几回。",
      "桂子新香荐新酒，菊花留待后时开。"
    ]
  },
  {
    "id": "c16655df63fa838b32b9625cae773a84",
    "title": "九日月下小酌咏怀四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "宾雁来时燕又东，三年薄宦竟何功。",
      "晴窗偶读登楼赋，昨夜家山入梦中。"
    ]
  },
  {
    "id": "c16655df63fa838b32b9625ca7d06a59",
    "title": "九日月下小酌咏怀四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "官况凄其懒问津，秋光过却愈思亲。",
      "浮云苍狗悲游子，白酒黄鸡愧野人。"
    ]
  },
  {
    "id": "c16655df63fa838b32b9625cdf1cde01",
    "title": "九日月下小酌咏怀四首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "花满东篱月满楼，一尊清兴滥风流。",
      "归来不及陶元亮，俗事纷纷欲破头。"
    ]
  },
  {
    "id": "c16655df63fa838bca8ad5664855e39a",
    "title": "题黎景高佥事重修郎官湖太白祠卷后",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "两朝文彩动朝端，别国相逢得尽欢。",
      "欲效当时谋一醉，形容不似古郎官。"
    ]
  },
  {
    "id": "c16655df63fa838b8ae541dc04c911be",
    "title": "题梁国英牧牛图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "买得春风黑牡丹，东皋常伴水云闲。",
      "披图便觉归耕好，不履危机是此关。"
    ]
  },
  {
    "id": "c16655df63fa838b8ebf1966236b61a9",
    "title": "题宋成之画马卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "奚官珍重玉花骢，纵意清涟碧草中。",
      "幸际四庭烽火静，不须腾踏待秋风。"
    ]
  },
  {
    "id": "c16655df63fa838b890711c555a018bb",
    "title": "郭文美由西台御史迁中台以母夫人在堂不待传车预归觐省忠孝备见三绝发据鞍卢胡一笑",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "粲粲牙绯陕右来，俄观衣紫赴中台。",
      "不辞迂路三千里，要博慈颜一笑开。"
    ]
  },
  {
    "id": "c16655df63fa838b890711c529cb4620",
    "title": "郭文美由西台御史迁中台以母夫人在堂不待传车预归觐省忠孝备见三绝发据鞍卢胡一笑",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "筮仕先能禀至公，簿书堆案愈从容。",
      "灵禽已报还乡信，一点飞云绕岱宗。"
    ]
  },
  {
    "id": "c16655df63fa838b890711c5edb13c62",
    "title": "郭文美由西台御史迁中台以母夫人在堂不待传车预归觐省忠孝备见三绝发据鞍卢胡一笑",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "赐环消息日边来，共贺清朝得俊才。",
      "昨晚一天时雨霁，太微光彩射三台。"
    ]
  },
  {
    "id": "c16655df63fa838bc9593d76811c1443",
    "title": "与孙大方真人对酌木香棚下",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "每怀仙境到无缘，绿暗红稀又一年。",
      "棚上雪香棚下客，暂时分得橘中天。"
    ]
  },
  {
    "id": "c16655df63fa838b7b64288710c337cc",
    "title": "题苏昌龄溪山读书图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "一区精舍水云间，万里春融百虑闲。",
      "海内苍生渴霖雨，不应坚坐对柴关。"
    ]
  },
  {
    "id": "c16655df63fa838bdaabaa900f6e187e",
    "title": "苏昌龄时光山水小景图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "林壑微风草木香，红尘回首路茫茫。",
      "多情一片东山月，才到沧洲驻景长。"
    ]
  },
  {
    "id": "c16655df63fa838bdaabaa90b598368b",
    "title": "苏昌龄时光山水小景图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "余生梦寐在林泉，老眼披图意豁然。",
      "可笑劳神不知止，咸阳何啻路三千。"
    ]
  },
  {
    "id": "c16655df63fa838b371694cca0f32bc6",
    "title": "众御史议行酬答之礼宴集公堂仆预宾主无绝长补短之艺虑养小失大之讥口号录呈正臣诸公",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "伤廉伤惠两皆难，成始成终耐岁寒。",
      "有往有来方是礼，非宾非主意何安。"
    ]
  },
  {
    "id": "c16655df63fa838b4ada6f48ead17fdc",
    "title": "题王君实孝行卷二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "薄游王粲不遗亲，地迥天高只此身。",
      "惨淡经营供子职，四方观感岂无人。"
    ]
  },
  {
    "id": "c16655df63fa838b4ada6f48ec3fc6c4",
    "title": "题王君实孝行卷二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "报本丹诚誓不渝，每逄欢乐变忧虞。",
      "会须遂却中年愿，孝子忠臣不二途。"
    ]
  },
  {
    "id": "c16655df63fa838b81981639d57d2113",
    "title": "江东陈伯宣置庄名忠养盖取事亲为大之义览卷怅然",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "忠养名庄奉二亲，澹翁题扁重千钧。",
      "江宁陌上人应道，王冢丁祠德有邻。"
    ]
  },
  {
    "id": "c16655df63fa838b31feedd7a181592a",
    "title": "庚戌立夏秋声真人阶前木香盛开刘叔敬提举共赏有诗别后想像二绝呈木香主人",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "咫尺仙凡列二途，至人怀抱只清虚。",
      "一尊共适悠然趣，鲲化鹏抟不羡渠。"
    ]
  },
  {
    "id": "c16655df63fa838b31feedd748f90aba",
    "title": "庚戌立夏秋声真人阶前木香盛开刘叔敬提举共赏有诗别后想像二绝呈木香主人",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "风雨潇潇春事休，年光衮衮雪盈头。",
      "荣枯莫说槐根梦，身世相看总置邮。"
    ]
  },
  {
    "id": "c16655df63fa838b99925a9de29685c0",
    "title": "次郑参政韵",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "白霫人人倦一来，轮摧马仆惧罹灾。",
      "知几不似衡阳雁，才到春深便北回。"
    ]
  },
  {
    "id": "c16655df63fa838b2567019c9d2d4c55",
    "title": "题魏立之所藏荣启期三乐图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "阅破浮生九十年，从来三乐得天全。",
      "情知不是尘中客，兀坐横琴答圣贤。"
    ]
  },
  {
    "id": "c16655df63fa838b5f942c045a7c988b",
    "title": "题黄秋江钓月图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "渺渺秋江浸月宫，扁舟来往一丝风。",
      "锦鳞钓得浑闲事，万象包罗指顾中。"
    ]
  },
  {
    "id": "c16655df63fa838b5f942c04db5eee44",
    "title": "题黄秋江钓月图二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "桂影扶疏漾碧流，高人归隐坐垂钩。",
      "乾坤空廓心无际，雨笠烟蓑老即休。"
    ]
  },
  {
    "id": "c16655df63fa838b5a1979d97cda6adc",
    "title": "醉中感怀",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "世间乡族最为亲，强半逡巡是古人。",
      "纵使江南官况好，也应回首一伤神。"
    ]
  },
  {
    "id": "c16655df63fa838bd57fe91c2279e5ac",
    "title": "慧山泉二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "南越瓯闽北拒燕，醯鸡来往瓮中天。",
      "年来巳报霜飞鬓，才识人间第二泉。"
    ]
  },
  {
    "id": "c16655df63fa838bd57fe91c69bf9536",
    "title": "慧山泉二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "生平所嗜玩清泉，照见尘容返自怜。",
      "陌上行人汗如雨，云林深处重留连。"
    ]
  },
  {
    "id": "c16655df63fa838baebaa26c2f081a54",
    "title": "题焦润之觉斋卷后",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "人心天理本昭昭，利欲无端日夜销。",
      "说向迷途浑不省，世间鹏鴳各逍遥。"
    ]
  },
  {
    "id": "c16655df63fa838bd32d052d25c72197",
    "title": "叹宜兴无钖饥民二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "缁衣终日诵慈悲，蝼蚁伤生亦皱眉。",
      "一镬高悬万人命，贪嗔当畏老天知。"
    ]
  },
  {
    "id": "c16655df63fa838bd32d052ddcf6de0c",
    "title": "叹宜兴无钖饥民二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "沴气无情苦降灾，饥民往往背如鲐。",
      "微躯不惜填沟壑，还我生前布施来。"
    ]
  },
  {
    "id": "c16655df63fa838b7cb7773af3138e01",
    "title": "和刘平叔见寄二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "量若洪波重若山，紫薇花下愿君还。",
      "谁知金榖尘埃底，犹自哦诗敢破悭。"
    ]
  },
  {
    "id": "c16655df63fa838b7cb7773a17a0901b",
    "title": "和刘平叔见寄二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "杭睦相望水隔山，刘郎诗债未能还。",
      "耐官到底无清浊，造物从来有剩悭。"
    ]
  },
  {
    "id": "c16655df63fa838b08072c621fddf763",
    "title": "奉赠施水庵僧",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "万叠云山绕梵宫，黑衣三五坐谈空。",
      "适来车马迎门处，一念应归有相中。"
    ]
  },
  {
    "id": "c16655df63fa838b67dd3da75b075c29",
    "title": "中元日雨不出悼所丧马呈宪府诸公三首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "踏破寰中万里尘，争知骏骨委咸秦。",
      "飞腾不是书生分，东望家山一惨神。"
    ]
  },
  {
    "id": "c16655df63fa838b67dd3da7156ac807",
    "title": "中元日雨不出悼所丧马呈宪府诸公三首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "酷烈薰心不可医，终朝起伏向人嘶。",
      "方瞳失却来时路，草满秋原水拍堤。"
    ]
  },
  {
    "id": "c16655df63fa838b67dd3da7fa5dfe58",
    "title": "中元日雨不出悼所丧马呈宪府诸公三首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "堕甑皆言莫系怀，行人不见邑人灾。",
      "忽闻邻叟悲还笑，只为狸奴去复来。"
    ]
  },
  {
    "id": "c16655df63fa838b485ca63cc4a1974b",
    "title": "题奉元韩氏所藏蓝关风雪图孀亲赐绢并先陇画图三诗卷三首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "秦关风雪路崎岖，人道回天计亦迂。",
      "一自谪迁为口实，后来尤弊蔓难图。"
    ]
  },
  {
    "id": "c16655df63fa838b485ca63c827956e3",
    "title": "题奉元韩氏所藏蓝关风雪图孀亲赐绢并先陇画图三诗卷三首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "天上霜缣宠渥光，阶前兰玉姓名香。",
      "长安润屋知无数，一笑输君戏彩堂。"
    ]
  },
  {
    "id": "c16655df63fa838b485ca63cd0b91501",
    "title": "题奉元韩氏所藏蓝关风雪图孀亲赐绢并先陇画图三诗卷三首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "手植松楸慰九泉，庆门能识性中天。",
      "悠悠南北云萍客，愧读春风锡类篇。"
    ]
  },
  {
    "id": "c16655df63fa838ba0dad44839f74f70",
    "title": "砀山诸友会诗邑泮作绝句纪预诗盟之意二首秋望",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "凝望秋原景不穷，凄凄风色去年同。",
      "菊黄枫赤浑闲事，一片西成在眼中。"
    ]
  },
  {
    "id": "c16655df63fa838ba0dad448a87aedad",
    "title": "砀山诸友会诗邑泮作绝句纪预诗盟之意二首秋望",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "人间衮衮惜花王，得似东篱兴味长。",
      "撷秀餐英期晚节，相看日日是重阳。"
    ]
  },
  {
    "id": "c16655df63fa838b93b2e239b57788cc",
    "title": "赏中秋月用砀山诸生分韵",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "平分秋气散晴空，坐待银盘上海东。",
      "美酒清歌诚外物，满怀佳致与人同。"
    ]
  },
  {
    "id": "c16655df63fa838b9bbd8721053789fb",
    "title": "诸生酬唱以九日言怀西郊晚望为二题因念春三秋九乃南北士民行乐之时重阳迫近河决虞城乡邑三面皆被其害别墅数间亦在洪浸吾今而后知乐人之乐者忧在其中矣冥冥造物岂易量哉二绝发诸君一粲九日言怀",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "黄流冲决没平原，孤负秋英泛浊醪。",
      "想像生灵半昏垫，急营棚栈哭登高。"
    ]
  },
  {
    "id": "c16655df63fa838b9bbd872180e2477e",
    "title": "诸生酬唱以九日言怀西郊晚望为二题因念春三秋九乃南北士民行乐之时重阳迫近河决虞城乡邑三面皆被其害别墅数间亦在洪浸吾今而后知乐人之乐者忧在其中矣冥冥造物岂易量哉二绝发诸君一粲九日言怀",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "步屧郊坰乐未央，金天忽变水云乡。",
      "行吟策杖乘高垄，犹剩荞花扑鼻香。"
    ]
  },
  {
    "id": "c16655df63fa838b87515a317af10b3f",
    "title": "寄题刘氏义学",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "人间乐事育英材，天下高风义学开。",
      "崇化励贤需茂举，使华先指邓林来。"
    ]
  },
  {
    "id": "c16655df63fa838b804bbfa9ffe76607",
    "title": "题许宜之三诗卷乐善楼",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "心君乐善故名楼，占却人间第一筹。",
      "视履考祥端可必，郎星烱烱照吾州。"
    ]
  },
  {
    "id": "c16655df63fa838b804bbfa9d24a7e04",
    "title": "题许宜之三诗卷乐善楼",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "讲明圣学远方来，仁宅居安义路开。",
      "多少红尘名利窟，岁时相遇只衔杯。"
    ]
  },
  {
    "id": "c16655df63fa838b804bbfa9a4877774",
    "title": "题许宜之三诗卷乐善楼",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "八帙因循又七年，松姿鹤骨只依然。",
      "傍人错儗真君后，自是安阳陆地仙。"
    ]
  },
  {
    "id": "c16655df63fa838bd09de38cbf98b102",
    "title": "送吴餋浩贡士归省",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "冥鸿小却暂西归，莫恨功名与愿违。",
      "材大古来难适用，终期彩服换朱衣。"
    ]
  },
  {
    "id": "c16655df63fa838b114b94e031d63396",
    "title": "送娄行所觐省庐陵二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "东淮游览复江西，多少风光入品题。",
      "不信穷通有成算，世间凫鹤几时齐。"
    ]
  },
  {
    "id": "c16655df63fa838b114b94e07d21e48c",
    "title": "送娄行所觐省庐陵二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "归心黯黯楚山苍，离恨悠悠江水长。",
      "功利傥来将底用，愿君常葺读书堂。"
    ]
  },
  {
    "id": "c16655df63fa838b4bccf1cda87d72f8",
    "title": "题史总管随车雨诗卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "乾坤漠漠困黄埃，陌上传呼太守来。",
      "甘澍应时醒万物，欢声何啻发春雷。"
    ]
  },
  {
    "id": "c16655df63fa838b446af7bd1f268416",
    "title": "送寇致中归永城",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "诸生诱掖渐还淳，世事关心忽问津。",
      "此别不须增感慨，大河南北即乡邻。"
    ]
  },
  {
    "id": "c16655df63fa838bc247c3c78a700ccf",
    "title": "仁宗皇帝在藩邸赵人刘士中登塔采鸽供尚膳堕地几死图像求诗因书二绝于后",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "荐羞扪鸽冒层烟，默识神龙巳在渊。",
      "谁料半途成废堕，不教随侍九重天。"
    ]
  },
  {
    "id": "c16655df63fa838bc247c3c7e0d1ae3f",
    "title": "仁宗皇帝在藩邸赵人刘士中登塔采鸽供尚膳堕地几死图像求诗因书二绝于后",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "丹诚一点誓忘生，不为当时识姓名。",
      "福善祸淫天道远，满担诗卷若为情。"
    ]
  },
  {
    "id": "c16655df63fa838bd3454a88c8eb7172",
    "title": "题东丹王乳驹图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "目眵神惨骨凌兢，蕴抱终天母子情。",
      "恻隐更思推此道，含灵孤苦可怜生。"
    ]
  },
  {
    "id": "c16655df63fa838be8065cdd6b5271fc",
    "title": "常光明愈李彦政既盲之目因缀一绝于中丞赵公序末",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "何处浮云翳太清，飞廉驱逐便开明。",
      "常君似是回天手，好藉馀光老魏京。"
    ]
  },
  {
    "id": "c16655df63fa838be8b594a3e6ed3851",
    "title": "题建康路教汤碧山金陵十咏卷后",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "清词十阕吊兴亡，华屋丘山梦几场。",
      "一片东南佳丽地，老怀吟咏转凄凉。"
    ]
  },
  {
    "id": "c16655df63fa838bf284e1c8337092c5",
    "title": "七贤过关图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "清谭飘逸事凌迟，七子高风世所师。",
      "公室倾危无砥柱，服牛乘马欲何之？"
    ]
  },
  {
    "id": "c16655df63fa838b42624a0eb64b9fec",
    "title": "陪翟沈二文学岁暮登宴嬉台",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "一雨开新霁，长空绝点埃。",
      "眼明初出郭，心远乍登台。",
      "矮塔培黄壤，摧碑渍绿苔。",
      "几人遮日去，双燕受风回。",
      "稚柳沿新堑，神祠映古堆。",
      "翠峰依旧好，金菊为谁开。",
      "日夕牛羊下，天寒鸟雀哀。",
      "黄流随去住，元气接周回。",
      "风帚谁操执，云衣自剪裁。",
      "松杉诚异质，樗栎谩多材。",
      "效北衣冠变，平南士卒来。",
      "功名殊未已，伏腊迭相催。",
      "吊古情何益，哦诗愧不才。",
      "归欤风景暮，携友且衔杯。"
    ]
  },
  {
    "id": "c16655df63fa838b098af13b7225e6be",
    "title": "送南冠谢时清北行",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "否泰今犹昔，兼攻弱逊强。",
      "天兵多奋迅，邻国半凋伤。",
      "士马仍吴土，簪裾蹑汉疆。",
      "纷纷行路客，落落谢家郎。",
      "淮楚冰霜重，幽燕道路长。",
      "负包躬若罄，逐伴汗如浆。",
      "载贽干当路，怀书谒尚方。",
      "形神虽落魄，意气自昂藏。",
      "倾盖成三益，论文尽数觞。",
      "贫中觇大节，言外挹馀芳。",
      "彼美文章士，来游礼义乡。",
      "当途有知已，无使叹垂囊。"
    ]
  },
  {
    "id": "c16655df63fa838b14dabb94baac19a1",
    "title": "再和",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "酷爱西山景，经年可避喧。",
      "一声何处鸟，百样此中猿。",
      "地雅僧成趣，峰高客断魂。",
      "长藤梯藉力，茂树石粘根。",
      "贱子心君骇，贤人手泽存。",
      "水亭寒有素，云洞秀无痕。",
      "古篆纡清涧，新图挂远村。",
      "乾坤双断梗，身世一芳樽。",
      "戍角催归路，吟鞭懒入门。",
      "五年申浦住，卜宅愧吾昏。"
    ]
  },
  {
    "id": "c16655df63fa838b8d746eb891766a51",
    "title": "赠李都事",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "记识英豪士，求官萃古燕。",
      "下风俄获侍，教雨屡蒙宣。",
      "老笔千人敌，芳名万口传。",
      "心声无悔后，仁政足光前。",
      "柱础寻常定，盘珠左右圆。",
      "料量明若筮，安止泊如禅。",
      "藩镇麒麟布，兰台鸿雁联。",
      "佩符临此地，弹指忆当年。",
      "流水供迎送，飞云体变迁。",
      "及瓜留未得，行李尚萧然。",
      "酌酒为装赆，吟诗当祖筵。",
      "它时隔霄壤，晚进望陶甄。"
    ]
  },
  {
    "id": "c16655df63fa838b93651f973aca3c53",
    "title": "谩成寄朱伯海主簿",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "圣朝覃至化，寒士忝微官。",
      "迢递逾千里，间关历万端。",
      "山城居寂寞，灯火忆团栾。",
      "申浦烟尘暗，君峰草木寒。",
      "吴风纯已散，楚语辨应难。",
      "赖有朱夫子，论文释永叹。"
    ]
  },
  {
    "id": "c16655df63fa838bf1366c3398694272",
    "title": "宪使徐公子方俾诸生赋勤学诗盖示勉励之意僭题卷末",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "修身戒昏惰，学业贵精勤。",
      "圣人惜寸晷，志士耻无闻。",
      "勤惰不自省，贤愚此中分。",
      "流观八纮内，矻矻穷朝曛。",
      "农者国之本，三时务耕耘。",
      "作劳乃有得，老稚俱欢欣。",
      "梓匠服工役，营营操斧斤。",
      "商旅涉险阻，衷情若惔焚。",
      "中年致丰富，筑室连青云。",
      "士也责尤重，凡流岂同群。",
      "纲常继绝学，仁义匡时君。",
      "圣道苟不熟，几何能策勋。",
      "升平古来少，幸际书同文。",
      "发愤简师友，励精攻典坟。",
      "萤雪代膏蜡，齑盐鄙膻荤。",
      "衡门拒游宴，世虑祛丝棼。",
      "涵养至成德，功名奚足云。",
      "绣衣来何莫，文帜张吾军。",
      "敦劝果无怠，英材见纷纭。"
    ]
  },
  {
    "id": "c16655df63fa838bf88f4b69cac0fa65",
    "title": "学宫雨夜有感",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "北风撼庭柯，寒雨击檐瓦。",
      "恍疑更漏急，俄顷恣飘洒。",
      "辗转宦游客，听此殊不雅。",
      "留滞三月馀，憧憧若奔马。",
      "缅惟莘郊人，清芬播中夏。",
      "徵车再三来，嚣嚣尚耕野。",
      "以身阅盛衰，动静非苟且。",
      "竹帛照古今，惠夷同圣者。",
      "人材有径庭，理势遂高下。",
      "负此顽钝资，辛勤愿陶冶。",
      "茹糗充朝饥，芹宫芘馀厦。",
      "僮仆夜号寒，私忧若为写。",
      "鼎食愧臧获，陆沉哀屈贾。",
      "载咏鸡鸣诗，行藏随用舍。"
    ]
  },
  {
    "id": "c16655df63fa838b4bea2e9496646ea7",
    "title": "题赵治中诗卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "圣德混遐荒，天戈指江左。",
      "簪笏或山林，猖狂尽逋播。",
      "久萃南海涯，生灵寖凶祸。",
      "元戎运良筹，分使选刚果。",
      "赵卿掉臂行，咸谓虫赴火。",
      "开谕皆来臣，旄头应时堕。",
      "省檄守循阳，报效何么么。",
      "挂冠梅花峰，谁复论轗轲。",
      "当其徇国时，岂识身为我。",
      "所幸吾民安，贵贱无不可。",
      "徜徉湖海间，酒剩粮不裹。",
      "同沐恩波深，何必近青琐。",
      "回视窥禄人，扰扰真蜾蠃。",
      "悠哉复悠哉，铜柱映蓬颗。"
    ]
  },
  {
    "id": "c16655df63fa838bdeb3bb6de0ed4037",
    "title": "官马行呈李总管",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "肩舆坐尤稳，官事倦逢迎。",
      "南来只乘马，仆隶教编氓。",
      "洗则养神骏，秣之爱长鸣。",
      "四时腓且安，主人心始平。",
      "翻思历兹郡，牧民为正名。",
      "科徭思日寝，刑罚愿时清。",
      "胡为政多门，青紫乱纵横。",
      "讼言无巨细，案牍竟纷争。",
      "鬻田给征税，伐木空原茔。",
      "民心无正归，歌谣有新声。",
      "服劳于王事，孰惮夜与明。",
      "徵求苦烦急，日用何由生。",
      "争如作官马，蒙背银鞍轻。",
      "吾侪闻此风，郁郁伤中情。",
      "不有治安策，自惭非国桢。",
      "歌诗赠官长，敢效舂陵行。"
    ]
  },
  {
    "id": "c16655df63fa838b47497edcd1ab4737",
    "title": "题江宁李襄公画槐手卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "襄公五男子，耕也官最卑。",
      "三兄历朝班，雍容老相期。",
      "庭槐公所植，一干生五枝。",
      "次四独秀发，耕乃适荣滋。",
      "当身耀金紫，喜气充门楣。",
      "造物补不足，云仍受繁禧。",
      "乃悟穷则变，乃知盈则亏。",
      "未来气已形，既著人方知。",
      "向非阴有感，草木终奚为。",
      "天理未尝息，天君毋自欺。",
      "寄言声利徒，种德宜孳孳。"
    ]
  },
  {
    "id": "c16655df63fa838bff840254539368ba",
    "title": "题胡府判赵生山水卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "画名无言诗，所贵存天和。",
      "包含物之理，方外手可摩。",
      "赵君图画手，前辈诚无多。",
      "吴缣二三尺，意马挥干戈。",
      "画水有清意，凉风皱微波。",
      "画山无著色，岱宗夫如何。",
      "浮图寺之表，舴艋岩之阿。",
      "披图一回首，逸兴高嵯峨。",
      "纷纷名利人，尘土双鬓皤。",
      "我亦在其间，岁月空蹉跎。",
      "林泉有馀兴，从此归渔蓑。"
    ]
  },
  {
    "id": "c16655df63fa838b30a954eda5c883d1",
    "title": "和完颜正甫佥事见寄",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "芸芸天壤间，物物自终始。",
      "阴阳司屈伸，雨露发膏泚。",
      "穷探造化妙，学道当没齿。",
      "忆昨效前修，老屋坐荒址。",
      "诚能不汝画，么么变奇伟。",
      "华发已侵寻，兰台方小史。",
      "补报无尺寸，追思负甘旨。",
      "胡为俗累深，不得宦情已。",
      "涉世相推移，因人具条理。",
      "堂堂颜使君，端为苍生起。",
      "东瓯素凋瘵，宿弊要全洗。",
      "守宰如星分，妖红连俗紫。",
      "己听下车谣，清强新直指。",
      "岩岩金华峰，湛湛榖溪水。",
      "吾道增光辉，霁景照纨绮。",
      "古今谁并驾，避路行且止。",
      "簿书日奔忙，愧我徒为耳。"
    ]
  },
  {
    "id": "c16655df63fa838bf6243c97c45f3733",
    "title": "寄谢陆义斋廉使诸公",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "峥嵘古暨阳，事简风俗淳。",
      "仆也一何有，忝为幕中宾。",
      "齐瓜六见熟，于今作闲身。",
      "东皋事游息，联镳出城闉。",
      "时当仲夏初，万木繁阴新。",
      "眺览悉幽胜，主宾若同寅。",
      "云间陆公子，丰姿迈群伦。",
      "妙龄心老大，富贵不骄人。",
      "石居状元后，累叶为缙绅。",
      "海翁文章伯，子弟尽麒麟。",
      "何有两夫子，家声德相邻。",
      "行乐兴非浅，杯盘夜及晨。",
      "名园开锦绣，品馔罗奇珍。",
      "晚入清凉界，诸公礼极臻。",
      "於菟亦无惧，酒力乃尔神。",
      "处士叶其姓，绿绮随乌巾。",
      "时闻操一曲，天地还氤氲。",
      "歌调间南北，手谈弃疏亲。",
      "黄云遍四野，遐迩不忧贫。",
      "凝睇即成趣，满怀俱是春。",
      "主人捧觞劝，厌饫难为嗔。",
      "斜日觅归路，瞢腾入嚣尘。",
      "梦觉思梗概，拥鼻如酸辛。",
      "惓惓无以报，作诗记天真。"
    ]
  },
  {
    "id": "c16655df63fa838bb84ea5ff3a2e06e7",
    "title": "和傅茌山九日秋闱",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "宦游何所得，岁岁客殊方。",
      "驰骛不自已，别离是寻常。",
      "资身素无策，遐愧工与商。",
      "光景一何速，瞥然度飞黄。",
      "瀛州良不恶，复到澄清堂。",
      "借问堂中人，生平有何长。",
      "梦想枌榆社，披襟坐藜床。",
      "晦息存夜气，晨兴玩天光。",
      "云胡不归去，老大徒悲伤。",
      "秋雨忽开霁，乾坤变清凉。",
      "偶于职守外，沿檄监文场。",
      "诸生竞葩藻，寸晷何仓皇。",
      "藩臣喜扬激，宾筵秩觥觞。",
      "秋阳暖慈闱，春风游帝乡。",
      "瓶中有红腐，稳慱大官羊。"
    ]
  },
  {
    "id": "c16655df63fa838b6f0a15aff9704634",
    "title": "戏赠曹鸾举",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "古人重名节，世好奚足云。",
      "倾盖一相得，固无莸与薰。",
      "吾子号奇特，积庆久已闻。",
      "浃旬侍清宴，丰姿霭卿云。",
      "簿书不濡宿，凡羽徒缤纷。",
      "席第承几案，读书类能文。",
      "蹇余一月幸，荐剡烦运斤。",
      "同姓道不殊，中心日欣欣。",
      "空期九仞山，一篑庸加勋。",
      "诚虑太阿病，倒持贻诮君。",
      "可怜为亲者，茹糗穷朝曛。",
      "雨骤风亦驰，灵台若惔焚。",
      "诗书养平昔，饕餮非同群。",
      "容我多士间，献诚只心芹。",
      "孔兄正羞涩，趑趄色氤氲。",
      "曹丘笔有口，顾足腾清芬。",
      "胡尔回文后，莠辞致难耘。",
      "或无复或有，钧例孰能分。",
      "主将肃戎幕，校徒调三军。",
      "兹情试常纪，长者心无熏。"
    ]
  },
  {
    "id": "c16655df63fa838b22a86c72d0dec4f7",
    "title": "浣衣图",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "静女思归宁，浣衣拜高堂。",
      "隐士履贞固，濯缨视沧浪。",
      "苟有涓洁心，憔悴犹姬姜。",
      "常怀济时策，进退皆康庄。"
    ]
  },
  {
    "id": "c16655df63fa838b89bcd8a0cad7df72",
    "title": "雨花台独步",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "燕蓟走江浙，洋洋夸此台。",
      "金仙入幽梦，真能易凡胎。",
      "徒步良自苦，行行益纡回。",
      "前人重出处，纳履心悠哉。"
    ]
  },
  {
    "id": "c16655df63fa838b461a924e255f0e68",
    "title": "观朱张二府",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "相府剧深邃，将坛势崔嵬。",
      "古今争不已，十去久不回。",
      "所以陶靖节，东篱只衔杯。",
      "我辈何足道，青山好归来。"
    ]
  },
  {
    "id": "c16655df63fa838babd016d5cdaf09e1",
    "title": "济州登太白楼怀郑从之御史二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "高城蘸云根，聊可慰心迹。",
      "长风万里来，如对骑鲸客。",
      "监州好事者，树此楼与石。",
      "隆鼻号金仙，更长谩嗟惜。"
    ]
  },
  {
    "id": "c16655df63fa838babd016d536d0b13c",
    "title": "济州登太白楼怀郑从之御史二首",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "堂堂郑使君，美誉粲星文。",
      "不羡草头露，愿栖山上云。",
      "罄躬事女冠，无乃承异闻。",
      "贱子抱负浅，仙凡未能分。"
    ]
  },
  {
    "id": "c16655df63fa838ba51e7d9beb281a1a",
    "title": "张菊存精舍读克明樵隐佳什附诗于后",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "边庭析骸爨，伐辐住云山。",
      "斤斧既适用，双肩敢辞难。",
      "世事如棋局，静观不知还。",
      "夜深一炉火，莫遣儿号寒。"
    ]
  },
  {
    "id": "c16655df63fa838b2d2ae248b8dcf028",
    "title": "萧县道中早行",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "行行古天堑，幂幂桑与梓。",
      "树枝防刺人，天明仅十里。",
      "功名果何物，白发仍早起。",
      "赖闻瀑水声，清彻畸人耳。"
    ]
  },
  {
    "id": "c16655df63fa838b60f6359a92e0bd18",
    "title": "赠江夏相者陈梅心",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "江浒老梅树，百花头上开。",
      "微风散清馥，寂感如灵台。",
      "君子道云长，坐观凡木摧。",
      "莫辞方寸苦，调鼎鉴英材。"
    ]
  },
  {
    "id": "c16655df63fa838bc0d78b9a724f67cb",
    "title": "休日陪汉阳诸名公登秋兴亭觞咏移时尘虑顿息但以不得会仲通为歉因缀长句呈钦夫佥司士元太守君平察推仲通宰公暨座中诸友",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "散材生世元无堪，强持陋质偕楩楠。",
      "年馀耳顺雪垂领，误承任使来江南。",
      "公庭日午了官事，西州散步成奇探。",
      "岁寒亭树发秋兴，名公齿序相朝参。",
      "鸳鸯梅梢欲蓓蕾，凤凰山顶飞晴岚。",
      "江水朝宗净拖练，湖光照影清揉蓝。",
      "旅雁书空度荆楚，浮云护日横湘潭。",
      "苍茫宇宙一俯仰，形役道路何痴憨。",
      "移尊伟观排小酌，紫霞潋滟堆红柑。",
      "人生扰扰有今日，座客云云无俗谈。",
      "长安富儿不识字，但能几案罗肥甘。",
      "眼中梵刹如比栉，焉知晓事无瞿昙。",
      "知音更有骢马客，威棱坐可惩奸贪。",
      "山边圣人恶旨酒，望之不敢成醺酣。",
      "一襟清兴岂终极，催归黄帽牵羸骖。",
      "渔歌悠扬风色暝，人影散乱波光涵。",
      "船开棹进一回顾，匆匆欠到王公庵。"
    ]
  },
  {
    "id": "c16655df63fa838ba2509a084f9d7994",
    "title": "豋君山述怀次史同知韵",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "大禹神功孰可拟，万水导之归一派。",
      "滔滔江汉为朝宗，分破坤舆为两界。",
      "朝烟暮霭难具言，一得凭观即疏快。",
      "堂堂史倅文章伯，声若洪涛动澎湃。",
      "豋山临水悼兴亡，诗句瑰奇韵尤怪。",
      "当时未能陪杖屦，想像风流尽堪画。",
      "古今亦自重欢笑，醉摘头巾花树挂。",
      "蓉城酒美风俗淳，绿橘霏微散香瀣。",
      "天南地北江城客，从此好偿安乐债。",
      "翻思巨猾旧相邻，心迹无聊时作噫。",
      "区区刀笔何足论，自负巍峨益豪迈。",
      "一方弗克知伪谩，二载何尝得真话。",
      "岩廊步武皆若人，健土忽闻诛毒虿。",
      "融融闾里发新欢，回首茫然事几败。",
      "鹊来鸠去巢复完，急雨斜风任飘洒。",
      "水边兴感遽多情，还笑书生性常隘。"
    ]
  },
  {
    "id": "c16655df63fa838b53a3f8ab00c238cc",
    "title": "题赵鼎之一山诗卷",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "君山苍苍矗林杪，万古蓉城为高表。",
      "大江横绝声喧豗，浮世纷纭几昏晓。",
      "南崖地势抱灵秀，嵩岳生申此生赵。",
      "孟鐈其名字鼎之，特号一山归兴杳。",
      "春申当年富公子，漫与此山期不夭。",
      "只今谁主复谁宾，眼底千山万山小。",
      "山英动色如有情，钟秀兹人尚年少。",
      "早图勋业汗青编，千载东吴青未了。"
    ]
  },
  {
    "id": "c16655df63fa838b466677c1ed6deb84",
    "title": "哭子谦亨",
    "authorName": "曹伯启",
    "authorId": "c16655df63fa838b3bf55bbaff49cc40",
    "dynasty": "元",
    "content": [
      "曹子谦亨字光益，祖父文山移砀邑。宋金华裔居太丘，睢阳城东酂城北。",
      "父仕江阴实辛巳，育汝今年二十二。六经文艺迈同伦，孝弟纯诚无不至。",
      "东风吹起远游心，姑孰姚公如玉金。担簦就学千里去，每对斜阳思好音。",
      "壬申中秋短三日，东道张卿递书尺。为言卧疾求良医，汝兄走视星火急。",
      "我持省檄在云间，汝兄俄自姑孰还。乃言音书之来翌日为鬼录，使我相对号恸生意俱摧残。",
      "世间子女人皆惜，亦有珠瑰杂瓦砾。创然碎却千金璧，地久天长泪沾臆。",
      "陋棺风雨寄江东，日夜音容在眼中。大钧播物极万变，悠悠此意谁能穷。",
      "谦亨稍解先天理，昼夜犹为一生死。英灵不泯闻此哀，肯为冯依诉终始。"
    ]
  },
  {
    "id": "c16655df63fcb4b58bc7dfec4ae905a9",
    "title": "自述",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "总角希闻道，残生乃付诗。",
      "未曾前辈识，敢辱近人知。",
      "飘泊身馀健，萧闲鬓欲衰。",
      "一帘书四壁，寒日在清池。"
    ]
  },
  {
    "id": "c16655df63fcb4b53e94e3b88528ebc1",
    "title": "晚立黄洲",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "今度阑干倚，苍茫入暮天。",
      "碧溪分市井，华屋乱云烟。",
      "钟隔春来树，灯流夜去船。",
      "惜哉题柱壮，琴动凤凰弦。"
    ]
  },
  {
    "id": "c16655df63fcb4b58772e8729058997a",
    "title": "陪完颜御史行金石台分韵得丞字",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "胜景逾千载，吾人得共登。",
      "五峰交地势，一水合沙棱。",
      "荆国成何事，浮丘无异能。",
      "山头有田父，未必识中丞。"
    ]
  },
  {
    "id": "c16655df63fcb4b552275354ee2032db",
    "title": "归来",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "谓我犹羁旅，归与已的然。",
      "风霜高枕外，江海小诗边。",
      "达摩移华夏，庄周侮圣贤。",
      "向来知此事，未敢弃予年。"
    ]
  },
  {
    "id": "c16655df63fcb4b522b3410081bd1bd8",
    "title": "过南湖",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "忽有一事碍胸次，摆脱不去呼酒来。",
      "溟溟蒙蒙混沌在，坦坦荡荡虚空开。",
      "精神一生留笔墨，形骸昨夜为尊罍。",
      "年年看梅今白发，晴日江路行莓苔。"
    ]
  },
  {
    "id": "c16655df63fcb4b56a2201102fc91437",
    "title": "与危见心同和完颜御史沂联步踏月韵",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "明月送人归，明月照人宿。",
      "月落梦醒时，清霜压寒屋。"
    ]
  },
  {
    "id": "c16655df63fcb4b5f46d6c29d93b5456",
    "title": "小绝",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "一夜睡不著，小窗天忽明。",
      "林塘寒鸟聚，听得最初声。"
    ]
  },
  {
    "id": "c16655df63fcb4b5dd628e8fdc0f7af2",
    "title": "夜坐",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "林风自潇潇，山雨时洒洒。",
      "丈夫七尺躯，地炉使吾矮。"
    ]
  },
  {
    "id": "c16655df63fcb4b5d867d2880718811c",
    "title": "早睡",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "病来贪睡早，推月出山前。",
      "月色不相舍，小窗还自妍。"
    ]
  },
  {
    "id": "c16655df63fcb4b548142f629f251585",
    "title": "酒醒",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "酒醒桂花发，狂歌对花前。",
      "邻家大骂我，夜半惊人眠。"
    ]
  },
  {
    "id": "c16655df63fcb4b580c1223963ed8cc3",
    "title": "书生",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "踉蹡趣讲席，读诵斗高声。",
      "我亦曾如此，而今白发生。"
    ]
  },
  {
    "id": "c16655df63fcb4b5f1485f0f95831a60",
    "title": "暂憩",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "平生湖海游，南北东西路。",
      "几度梦残时，云深不知处。"
    ]
  },
  {
    "id": "c16655df63fcb4b5032b8555a7b39876",
    "title": "归舟二首",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "片帆悬空秋满腹，凉月淡淡天无波。",
      "平生湖海元龙意，早入西风渔棹歌。"
    ]
  },
  {
    "id": "c16655df63fcb4b5032b8555ab69f56e",
    "title": "归舟二首",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "天壤岂无苏季子，恨我不识韩荆州。",
      "遥山苍苍暮云碧，何许一笛芦花秋。"
    ]
  },
  {
    "id": "c16655df63fcb4b59ec12d8b1c1e4dd0",
    "title": "下豫州",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "壮怀忍共白云闲，孤负僧房屋半间。",
      "卖却牢愁三万斛，载将明月入西山。"
    ]
  },
  {
    "id": "c16655df63fcb4b5e995431205e5fc79",
    "title": "托意",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "旧时灯火不知年，托意篇章末世传。",
      "胸次只今无此事，听风听雨过残年。"
    ]
  },
  {
    "id": "c16655df63fcb4b55a3697d8aaa1aaed",
    "title": "新春",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "花红柳绿也逢时，润色青春有小时。",
      "人世苦无吾辈在，东风寥落亦堪悲。"
    ]
  },
  {
    "id": "c16655df63fcb4b5071fb4944614e414",
    "title": "看梅",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "独坐匆匆不自适，出门偶见梅花开。",
      "自从开辟到今日，此是东风第几回。"
    ]
  },
  {
    "id": "c16655df63fcb4b56396c7d8912d4e6f",
    "title": "秋风词",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "昨夜西风来，人间雨如海。山摇摇，秋洒洒。早起□□轮，老红竟何在，惟有残云漠漠弄凉态。",
      "千林万叶，淅沥作声。岂无绿色，奈何凋零。四时更变化，宋玉胡为愁，直须痛饮千斛酒。",
      "亦不知有春，亦不知有秋，鸿蒙适我汗漫游。绝怜九辨大萧索，争与虫声起篱落。",
      "东溪子，今夕呼月当中天，看我大醉西风前。便令秋满八千岁，我醉依然月下眠。"
    ]
  },
  {
    "id": "c16655df63fcb4b52cfe477133f666b5",
    "title": "烧香寺",
    "authorName": "甘泳",
    "authorId": "c16655df63fcb4b5d1457b72d1457b72",
    "dynasty": "元",
    "content": [
      "暑热不可度，须此日暮凉。",
      "况尔得佳友，共约栖禅房。",
      "行吟发幽兴，空阔入水乡。",
      "萧散意自适，轻风动衣裳。",
      "谁欤远有望，烟影生冥茫。",
      "已复入古寺，树色交青苍。",
      "虚廊绝蚊蛾，可近灯烛光。",
      "莲花生清池，静坐乃闻香。",
      "尊卑就次序，肴核罗杯觞。",
      "嗟此坐中人，声名托文章。",
      "云霄纵高步，山林倏潜藏。",
      "况遇知己饮，豁达倾肺肠。",
      "抚掌发一笑，神思惊轩昂。",
      "酣歌兴未已，下趁青苔荒。",
      "仰视天无尘，素月升东墙。",
      "百年亦如寄，万事何其长。",
      "慎勿忘今夕，嘉话连僧房。"
    ]
  },
  {
    "id": "c16655df640590e964aaa38a52dee8d0",
    "title": "送太常奉礼郎刘仲庸以二宫命使南省织金段龙帐还京师二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "泽国李膺舟，风霜季子裘。",
      "家依南越鸟，身适大宛骝。",
      "甲乙帷虚夜，蓬莱殿敞秋。",
      "到京王母喜，休语万方忧。"
    ]
  },
  {
    "id": "c16655df640590e964aaa38a0d108591",
    "title": "送太常奉礼郎刘仲庸以二宫命使南省织金段龙帐还京师二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "秋风吹蕨薇，宫使别乡闱。",
      "中夏苍黄色，孤舟锦绣辉。",
      "勾骊龙昼偃，瑶水鸟云飞。",
      "万一回天眷，均裁大布衣。"
    ]
  },
  {
    "id": "c16655df640590e97de96450981f1ac2",
    "title": "常州分省席上二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "玉帐虎文茵，弓旌左右陈。",
      "鸾刀飞脔炙，龙勺滟浮春。",
      "舞困珠璎脱，歌深翠黛颦。",
      "心存大臣体，授简属嘉宾。"
    ]
  },
  {
    "id": "c16655df640590e97de964503c87fce9",
    "title": "常州分省席上二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "兵戈时事改，贫贱道心同。",
      "泥饮悲长夜，高歌忆《大风》。",
      "龙衔剑花白，凤绕烛莲红。",
      "犹得斯须间，宾僚语即戎。"
    ]
  },
  {
    "id": "c16655df640590e92de44c4374b92e19",
    "title": "淀湖舟中怀谢府倅履庵",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "月破山河影，天垂雾露阴。",
      "西风寒不竞，东井夜空临。",
      "独棹沧波阔，疏灯落木深。",
      "无官恤民隐，思尔细论心。"
    ]
  },
  {
    "id": "c16655df640590e9b78cdeb145459f42",
    "title": "扁舟",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "扁舟何所好，日夜不相离。",
      "风雨情难测，山河影暗移。",
      "采蘋游女惯，载鹤去官宜。",
      "一任无依著，黄头莫漫维。"
    ]
  },
  {
    "id": "c16655df640590e9e237a6d8039dda80",
    "title": "题垂虹桥亭",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "长虹垂绝岸，形势压东吴。",
      "风雨三江合，梯航百粤趋。",
      "葑田连沮洳，鲛室乱鱼凫。",
      "私怪鸱夷子，初心握霸图。"
    ]
  },
  {
    "id": "c16655df640590e90b59ba43841a00f7",
    "title": "忆旧游二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "醉酒高阳里，题诗左氏庄。",
      "碧云垂草带，红旭散花房。",
      "流水循除活，飞丝拂鬓长。",
      "座中谁潦倒，遗却紫香囊。"
    ]
  },
  {
    "id": "c16655df640590e90b59ba43ab53779f",
    "title": "忆旧游二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "紫累妨过马，青苔委佩鱼。",
      "名通天上籍，腹有架间书。",
      "春水浮斋舰，山云落板车。",
      "尚怀仁里好，耕凿对休居。"
    ]
  },
  {
    "id": "c16655df640590e9e826da395ab30ae3",
    "title": "题沈氏别墅",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "小筑洄溏上，春阴水暂寒。",
      "柳遮莲叶艇，花碍竹皮冠。",
      "生理寻常足，闲心一寸宽。",
      "知予厌奔走，绝口不言官。"
    ]
  },
  {
    "id": "c16655df640590e98b80ed946ac3f937",
    "title": "壬辰冬十一月避乱绮山简丘文中贡原父二教授",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "云掩金戈日，风生铁马尘。",
      "乱离谁事主？",
      "贫贱独为民。",
      "鸡犬人烟绝，鼪鼯草木邻。",
      "喜闻同舍语，天已厌荆榛。"
    ]
  },
  {
    "id": "c16655df640590e963fe44f3c5b713c9",
    "title": "仙茅坞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "夜宿仙茅坞，金鳌涌乱山。",
      "天风来海外，烟火落人间。",
      "白石思同煮，青萝喜独攀。",
      "絺衣弄华月，公子亦忘还。"
    ]
  },
  {
    "id": "c16655df640590e97de5054e478057e9",
    "title": "闻武昌庐州二藩王渡海归朝",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "茅土分封在，金章渡海归。",
      "事殊生马角，心愧著戎衣。",
      "星月晶光并，山河带砺非。",
      "秋风紫塞上，依旧雁南飞。"
    ]
  },
  {
    "id": "c16655df640590e93f7f0213624f374c",
    "title": "塞上曲五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "木叶满关河，辕门肃佩珂。",
      "将军提剑舞，烈士击壶歌。",
      "月黑辉铜兽，风高啸紫驼。",
      "不堪城上角，五夜《落梅》多。"
    ]
  },
  {
    "id": "c16655df640590e93f7f02138d26bf6c",
    "title": "塞上曲五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "将令传中阃，交欢浃两军。",
      "地形龙虎踞，阵伍鸟蛇分。",
      "清野辉燕日，黄河泻岱云。",
      "生灵如有赖，绛灌不无文。"
    ]
  },
  {
    "id": "c16655df640590e93f7f02137ba6b750",
    "title": "塞上曲五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "月照小长安，风生大将坛。",
      "虎皮开玉帐，牛耳割铜盘。",
      "霸气寒逾肃，军声夜不欢。",
      "皇天眷西顾，慎取一泥丸。"
    ]
  },
  {
    "id": "c16655df640590e93f7f0213ed7e0ee2",
    "title": "塞上曲五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "鞗革带钩膺，联镳猎楚陵。",
      "白肥霜后兔，青没海东鹰。",
      "千里榛芜辟，三年稆谷登。",
      "中郎示闲暇，呼酒出房烝。"
    ]
  },
  {
    "id": "c16655df640590e93f7f0213527050cc",
    "title": "塞上曲五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "诸夏皇威立，三边虏气衰。",
      "角弓分虎圈，乳酒下龙墀。",
      "蜂午歊氛远，鼍更窟宅移。",
      "舆图欲尽入，中道勿颁师。"
    ]
  },
  {
    "id": "c16655df640590e9d952e73fbbf61dba",
    "title": "宫中行乐词六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "羽猎罢长杨，宸游入未央。",
      "鸾开双画扇，鹤舞百霓裳。",
      "玉盏琼花露，金盘紫蔗霜。",
      "长门谁闭月，流影在仓琅。"
    ]
  },
  {
    "id": "c16655df640590e9d952e73f7eaa1eb4",
    "title": "宫中行乐词六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "望幸影娥池，微吟纨扇词。",
      "露盘迎月早，宫漏出花迟。",
      "佩杂銮和响，云连雉尾移。",
      "君王肯时顾，从爱赵昭仪。"
    ]
  },
  {
    "id": "c16655df640590e9d952e73f0ddc3fe7",
    "title": "宫中行乐词六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "明月窥彤管，双星直罽軿。",
      "宴分王母乐，诏拟薛涛笺。",
      "谷雨亲蚕近，花朝拾翠连。",
      "鱼龙曼衍戏，吹进玉阶前。"
    ]
  },
  {
    "id": "c16655df640590e9d952e73f832ca84e",
    "title": "宫中行乐词六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "积翠澄波阔，披香暖殿开。",
      "天低烽火树，日动蔓金苔。",
      "獭髓匀犹湿，羊车过不回。",
      "剩陈列女史，万一汉皇来。"
    ]
  },
  {
    "id": "c16655df640590e9d952e73f110c9dd0",
    "title": "宫中行乐词六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "芍药为离草，鸳鸯是匹禽。",
      "君无神女梦，妾有楚王心。",
      "日短黄金屋，宵长绿绮琴。",
      "相将戒霜露，拜月绣帘阴。"
    ]
  },
  {
    "id": "c16655df640590e9d952e73fcb0857ee",
    "title": "宫中行乐词六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "金钥鱼司夜，瑶筝雁列春。",
      "后庭通绮阁，清路接芳尘。",
      "同备三千数，谁辞第一人。",
      "君王寿万岁，行乐此时均。"
    ]
  },
  {
    "id": "c16655df640590e90f81a2e2a18ebcd8",
    "title": "题虎树亭",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "舟泊东西客，诗招大小青。",
      "山高白月堕，草偃黑风腥。",
      "植物钟英爽，精蓝被宠灵。",
      "凉阴慎剪伐，留护石函经。"
    ]
  },
  {
    "id": "c16655df640590e952ca6e11b7c79cdc",
    "title": "过马天章水村居",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "嘉兴马录判，归筑水村居。",
      "土锉长腰米，莼羹巨口鱼。",
      "青衫沾露薄，华发向秋疏。",
      "尚尔丹心壮，无时去玉除。"
    ]
  },
  {
    "id": "c16655df640590e9fbb98f5b99151074",
    "title": "邻饮",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "蜡炬绕红鸾，盆花玉露漙。",
      "无家憎月色，多难薄春寒。",
      "毛颖时旌鬼，黄金少铸官。",
      "西邻浊酒熟，得罄一回欢。"
    ]
  },
  {
    "id": "c16655df640590e967d72c85c2306223",
    "title": "闻畿甸消息",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "白草生畿甸，黄沙走塞庭。",
      "直忧星入斗，兼畏雨淋铃。",
      "殿阁馀龙气，衣冠自鹄形。",
      "吴粳断供饷，陇麦向人青。"
    ]
  },
  {
    "id": "c16655df640590e9a991d8da062b2b49",
    "title": "近故二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "近故儒林老，于予起叹嗟。",
      "清秋书柿叶，落日赋桃花。",
      "碑碣留吴满，云山向越赊。",
      "多情楚宫月，来照未栖鸦。"
    ]
  },
  {
    "id": "c16655df640590e9a991d8da817d1f53",
    "title": "近故二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "近故维扬老，威仪本汉官。",
      "才高《三礼赋》，心折一泥丸。",
      "露气金盘湿，箫声碧落寒。",
      "空馀茂苑树，鹃血几时乾？"
    ]
  },
  {
    "id": "c16655df640590e9d1411ab6d97605a8",
    "title": "简夏嘉定",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "百里绕吴烟，重过喜地偏。",
      "深城迟闭户，细港倒回船。",
      "暮汐蛏开甲，秋原木放绵。",
      "民风返淳厚，正赖使君贤。"
    ]
  },
  {
    "id": "c16655df640590e920a58b83032c08a9",
    "title": "丙申八月纪事时自乡里入吴还华馆遂卜隐鸿山",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "寸舌解重围，长歌振短衣。",
      "不成巢父去，空似鲁连归。",
      "蔡港沙田薄，黄山宰木稀。",
      "伯鸾吾所慕，梅李况鱼肥。"
    ]
  },
  {
    "id": "c16655df640590e9630685fcd170d09f",
    "title": "常州江阴再失无锡告警病中自鸿山将迁海上",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "病就山中隐，烽催海上舟。",
      "连城新鬼哭，深壁大臣羞。",
      "赤眚躔金火，炎风汗马牛。",
      "遥占女兄弟，先已下长洲。"
    ]
  },
  {
    "id": "c16655df640590e9f3603b6d95def867",
    "title": "和沈掾中秋月",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "月入高天更漏迟，天香消尽桂花枝。",
      "金晶气爽飘风露，银汉波翻动鼓旗。",
      "蟋蟀满林罗袖湿，骆驼千帐笛声悲。",
      "柴门此夜光如练，喜与休文一咏诗。"
    ]
  },
  {
    "id": "c16655df640590e9345ea2e38833b853",
    "title": "寄完哲清卿参政其婿某近卒",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "大参久别况何如，萼绿花开雁又过。",
      "卖剑买牛时可得，据鞍上马老无多。",
      "鱼随春信登先豆，鸷匿寒形在旧罗。",
      "孰料周郎美甥馆，一床鸳绣拆孀娥。"
    ]
  },
  {
    "id": "c16655df640590e90eea0aaeb175ac1e",
    "title": "读谢太皇诏稿",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "半壁星河两鬓丝，月华长照素帘垂。",
      "衣冠在野收亡命，烽火连营倒义旗。",
      "天地昼昏忧社稷，江淮春涨泣孤嫠。",
      "十行哀诏无多字，落叶虚窗万古思。"
    ]
  },
  {
    "id": "c16655df640590e9913f7b51220cf931",
    "title": "钱塘春感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "紫罽軿车从六龙，尽随仙曲度青空。",
      "苍山楼阙旃林里，赤羽旌麾野庙中。",
      "百姓未忘周大赉，成都元有汉遗风。",
      "流莺不管伤春恨，冲落桃花满树红。"
    ]
  },
  {
    "id": "c16655df640590e9913f7b51a7476c35",
    "title": "钱塘春感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "王气凌虚散晓霞，虎闱麟阁静烟花。",
      "中天日月迂黄道，沧海风云冷翠华。",
      "望帝神游夔子国，乌衣梦隔野人家。",
      "当时举目山河异，岂但红颜泣塞笳。"
    ]
  },
  {
    "id": "c16655df640590e9913f7b51daa6a7b2",
    "title": "钱塘春感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "周南风俗汉衣冠，五色云中忆驻銮。",
      "璎珞桧高藏白兽，蕊珠花发降文鸾。",
      "河通织女机丝湿，雨歇巫娥翠黛寒。",
      "满地吴山谁洒泪，一江春水独凭阑。"
    ]
  },
  {
    "id": "c16655df640590e9913f7b51f5085b2c",
    "title": "钱塘春感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "日华初动衮衣明，剑佩千官隐绣楹。",
      "五色黼函开玉座，九重汤药下银罂。",
      "书题凤尾仙曹喜，恩浃螭坳学士荣。",
      "文化有馀戎事略，铜驼草露不胜情。"
    ]
  },
  {
    "id": "c16655df640590e9913f7b511b2a2f43",
    "title": "钱塘春感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "瑶池青鸟集觚棱，白塔金凫閟夜灯。",
      "云母帐虚星采动，水晶宫冷露华凝。",
      "骊山草暗墟周业，郿坞花繁失汉陵。",
      "白马素车江海上，依然潮汐撼西兴。"
    ]
  },
  {
    "id": "c16655df640590e9913f7b514d68dcab",
    "title": "钱塘春感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "金爵觚棱月向低，泠泠清磬万松西。",
      "五门曙色开龙尾，十日春寒健马蹄。",
      "红雾不收花气合，绿波初涨柳条齐。",
      "遗民暗忆名都会，尚绕湖漘唱《大堤》。"
    ]
  },
  {
    "id": "c16655df640590e98264254af87d92a8",
    "title": "简黄大痴尊师",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "十年淞上籍仙关，猿鹤如童守大还。",
      "故旧尽骑箕尾去，渔樵长共水云闲。",
      "吹笙夜半桃花碧，倚杖春深竹笋斑。",
      "顾我丹台名有在，几时来隐陆机山。"
    ]
  },
  {
    "id": "c16655df640590e9c6f4e66f03d0949b",
    "title": "过丘以敬管句吴山别业",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "梓潼祠畔敞林扉，隐隐鸡声落翠微。",
      "铜篆解将还省署，银鱼忘却挂朝衣。",
      "石崖溜雨藤根白，篱落缘云瓠子肥。",
      "想见秋风遂高隐，中原野马正狂飞。"
    ]
  },
  {
    "id": "c16655df640590e939411f3d57a33d48",
    "title": "毗陵秋怀",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "老兵为说刘都统，起坐舟中思满襟。",
      "玄武城危寒日短，紫驼尘暗朔风临。",
      "江山不尽新亭泪，天地长悬即墨心。",
      "宋祚未移中道死，至今剑井蛰龙吟。"
    ]
  },
  {
    "id": "c16655df640590e9dec5638edd4483ad",
    "title": "夜宴叶氏庄晓登悠然楼作",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "百尺飞楼俯碧湍，六峰秀色绕阑干。",
      "杏花落尽东风恶，燕子归来社雨寒。",
      "梦里香烟生绣幌，酒酲红蜡腻铜盘。",
      "一春乐意朝来好，千里家书席上看。"
    ]
  },
  {
    "id": "c16655df640590e9d9adab24b1abb53b",
    "title": "送朱自明辟闽宪奏差",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "闽中乌府小清都，列郡山峦紫翠纡。",
      "王化直来天北极，文星多聚海南隅。",
      "暖尘花气随骢马，春日榕阴满鹧鸪。",
      "况有翰林持使节，宪郎应得效驰驱。"
    ]
  },
  {
    "id": "c16655df640590e91fac6ef90c75a17b",
    "title": "奉题先世所藏严子陵小像",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "千仞台临七里滩，羊裘鹤发老鱼竿。",
      "客星帝座分天象，颍水箕山并晓寒。",
      "遂起后尘甘党锢，尚存馀烈愧南冠。",
      "桂丛苯莼蘋花薄，怅望高风一羽翰。"
    ]
  },
  {
    "id": "c16655df640590e9673ebf61ded2392c",
    "title": "送于子实辟淮阃掾",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "淮海风高急鼓鼙，颍州烽火照淮西。",
      "糇粻几道通流马，楼橹重城望火鸡。",
      "星入夜寒芒角动，地连秋暝瘴氛低。",
      "君今掉鞅元戎幕，肯慰流亡父老啼。"
    ]
  },
  {
    "id": "c16655df640590e9b7205b8d0c2b72c9",
    "title": "客金陵遇有以茂才异等为荐者以病归泊龙湾二首寄丁仲容娄行所二先辈",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "柂楼酾酒出金陵，病后衣裳体不胜。",
      "风雨满江寒屃赑，庭闱何处发鬅鬙。",
      "周璆实下诸侯榻，王式虚蒙博士徵。",
      "一曲离歌凝客思，几行疏树隔渔灯。"
    ]
  },
  {
    "id": "c16655df640590e9b7205b8dc2acd62e",
    "title": "客金陵遇有以茂才异等为荐者以病归泊龙湾二首寄丁仲容娄行所二先辈",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "凤凰台上酒如川，醉拟题诗李谪仙。",
      "凿齿已成耆旧传，真长空觅孝廉船。",
      "十年萤案书连屋，八月龙湾浪拍天。",
      "无那病怀兼旅思，白云遥望夕阳边。"
    ]
  },
  {
    "id": "c16655df640590e90f0f72d77fd6676b",
    "title": "简邬同佥",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "南粤称臣陆贾劳，汉廷何爱玺书褒。",
      "恩波遂与三吴阔，爽气真连北斗高。",
      "莺啭羽林交杕杜，马闲沙苑暗蒲萄。",
      "天心厌乱民怀德，未说关河恃虎牢。"
    ]
  },
  {
    "id": "c16655df640590e9de22a3c5d4ed0596",
    "title": "送王季德主事祠南镇还京",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "千羽春明玉扆间，皇华躬遣祀稽山。",
      "蓬莱云雾随封检，敷落仙曹降佩环。",
      "宣室旧承前席问，楼船今驾海涛还。",
      "东南父老忧时切，落日扶藜得重攀。"
    ]
  },
  {
    "id": "c16655df640590e9e93fdab2d7a97272",
    "title": "简陈韦羌员外",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "幕府深严午漏迟，簟文帘影碧参差。",
      "总传白马陈从事，每念青袍杜拾遗。",
      "大地风尘忧未解，扁舟江海去无期。",
      "凉天雁叫芙蓉发，许奏军中鼓吹辞。"
    ]
  },
  {
    "id": "c16655df640590e9f7924865b7134ff7",
    "title": "陪淮南僚友泛舟吴江城下",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "波伏鱼龙夜不惊，菱花千顷湛虚明。",
      "吴侬似怪青丝马，汉月重临白帝城。",
      "世说窦融功第一，独怜阮籍醉平生。",
      "楼船箫鼓中流发，喜及东南早罢兵。"
    ]
  },
  {
    "id": "c16655df640590e9b22e424325ef34f6",
    "title": "秋感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "吴门叶落季鹰船，朔野霜横白雁天。",
      "三楚楼台馀梦泽，两京形势自甘泉。",
      "采云帐幄泠风满，琼树花枝璧月圆。",
      "本是宣光中兴日，腐儒长夜泣遗编。"
    ]
  },
  {
    "id": "c16655df640590e9b22e4243e69303ad",
    "title": "秋感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "纷纷攘攘厌黄巾，妖血徒膏草野尘。",
      "马化一龙犹王晋，楚存三户未亡秦。",
      "飓风天静浮青海，朔漠山高直紫宸。",
      "莫为鬼方劳外伐，檿弧箕服最愁人。"
    ]
  },
  {
    "id": "c16655df640590e9b22e4243be3e6872",
    "title": "秋感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "豆苗瓜蔓未应稀，菰米莼丝积渐肥。",
      "南极有星天半隐，东维无地海全归。",
      "连城不换相如璧，百结何妨子夏衣。",
      "回首故山荆棘外，几年空翠锁烟霏。"
    ]
  },
  {
    "id": "c16655df640590e9b22e4243fb91dcc7",
    "title": "秋感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "苕花蘋叶绕林扉，独立苍寒见紫微。",
      "夜久长庚随月上，天清高鸟带霜飞。",
      "东南吴会三江入，百二秦封六国归。",
      "烈士暮年心未已，无言思解白登围。"
    ]
  },
  {
    "id": "c16655df640590e9b22e4243ec10b090",
    "title": "秋感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "南越东吴带楚皋，频年醉眼送飞毛。",
      "沧洲露白蒹葭满，甲第秋声蟋蟀高。",
      "九日天涯桑落酒，三军城上柘黄袍。",
      "试观汉后诗人作，独觉遗风属阮陶。"
    ]
  },
  {
    "id": "c16655df640590e9b22e42435a201ab9",
    "title": "秋感六首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "鲮鱼风息净江波，轧轧机丝响薜萝。",
      "华发道途秋日短，旷怀楼阁暮阴多。",
      "浮查受宿炎州翠，细草从眠墨沼鹅。",
      "心自隐忧身自逸，几时天马渡滹沱。"
    ]
  },
  {
    "id": "c16655df640590e982d939a104c18862",
    "title": "送薛鹤斋真人代祀天妃还京",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "蓬莱宫里上卿班，代祀天妃隔岁还。",
      "日绕五文皆御气，海浮一发是成山。",
      "风霆夜护龙鸾节，云雾朝披玉雪颜。",
      "圣渥既隆玄化盛，转输应尽入秦关。"
    ]
  },
  {
    "id": "c16655df640590e90aaddf155c30ea4a",
    "title": "留别陆芳润张孟肤田仲耘王孟翼",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "枫叶殷红枳实肥，蘋风萧飒芰荷衣。",
      "自甘许汜求田去，不拟刘蕡下第归。",
      "日落大荒猿夜哭，天含积水鹤云飞。",
      "诸君有待乘槎使，直犯星河织女机。"
    ]
  },
  {
    "id": "c16655df640590e9cfce109f5f64ffd9",
    "title": "读闽僧谦牧隐所题雁宕大龙湫西瀑布常云展旗天柱卓笔双高峰诗予为之色动概括一首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "雁宕龙湫气混蒙，展旗卓笔势争雄。",
      "翠翀霄汉双鸾影，玉立东南一柱功。",
      "兴入常云飞夏雪，醉看高瀑挂晴虹。",
      "总惭尊者空诸有，万木围岩夜自风。"
    ]
  },
  {
    "id": "c16655df640590e97005a8cde8ea99a5",
    "title": "闻何上海子敬毁淫祠开乡校因寄四韵",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "鱼米骈登橘柚垂，备闻佳政起深思。",
      "女巫罢进《神弦曲》，乡校新陈《鲁颂》诗。",
      "风叶昼埋公馆静，霜钟寒度海云迟。",
      "高天鸿鹄东回首，亦欲朝阳借一枝。"
    ]
  },
  {
    "id": "c16655df640590e93f0196370ac66b89",
    "title": "无锡寓隐谢王左丞彦熙携酒馔远过",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "玉帐旗旌拂紫冥，楼船神物护青萍。",
      "风云密拥将军树，江海孤悬处士星。",
      "深愧草茅优简拔，未忘蒲柳易飘零。",
      "竹西歌吹高阳酒，喜为寻春过野亭。"
    ]
  },
  {
    "id": "c16655df640590e9c95a1d2d4f470af3",
    "title": "冥鸿亭偶题二首时岁戊戌",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "春阴过却几番风，野店山樱雾雨中。",
      "新水绿塘鹅并浴，嫩寒茅阁燕微通。",
      "大儿稍熟春秋例，幼女欢趋组绣功。",
      "四十今年浑意足，酒炊香满巷西东。"
    ]
  },
  {
    "id": "c16655df640590e9c95a1d2d43c68a22",
    "title": "冥鸿亭偶题二首时岁戊戌",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "一家无事乐清宁，寄目冥鸿野外亭。",
      "江水未分南北限，月明常后毕箕星。",
      "子生猫栎垂垂赤，蔓长鸦藤故故青。",
      "天意物情应有在，且须料理相牛经。"
    ]
  },
  {
    "id": "c16655df640590e9b0ac81a138a0b236",
    "title": "十二月廿二日为重阳王真人诞辰是日立春在淞江长春道院瞻拜真人及七真像敬题薛一山丹房",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "寒尽东风破晓阴，真人遗像俨如临。",
      "山中霞熟千年酝，海上莲开七朵金。",
      "朔地兴王资化力，钧天朝帝动仙音。",
      "私忻泉石膏肓久，终日凝神紫气深。"
    ]
  },
  {
    "id": "c16655df640590e9a85110ac78721267",
    "title": "无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "五纬南行秋气高，大河诸将走儿曹。",
      "投鞍尚得齐熊耳，卷甲何堪弃虎牢。",
      "汧陇马肥青苜蓿，甘梁酒压紫蒲萄。",
      "神州比似仙山固，谁料长风掣巨鳌。"
    ]
  },
  {
    "id": "c16655df640590e9a85110acc9986061",
    "title": "无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "天枪几夜直钩陈，车驾高秋重北巡。",
      "总谓羽林无猛士，不缘金屋有佳人。",
      "广寒霓仗闲华月，太液龙舟动白蘋。",
      "雪满上京劳大飨，西风华岳吊秦民。"
    ]
  },
  {
    "id": "c16655df640590e9a85110ac708c9154",
    "title": "无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "白衣𦩷𦪇渡吴兵，赤羽旌旗夺赵营。",
      "滦水天回龙虎气，榆林风逐马驼声。",
      "靓妆宫女愁啼竹，白发祠官忆荐樱。",
      "犹有海鹰神不王，鴐鹅高去塞云平。"
    ]
  },
  {
    "id": "c16655df640590e9a85110acf9c10fe7",
    "title": "无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "五城月落静朝鸡，万灶烟消入水犀。",
      "椒闼佩琚遗白草，木天图籍冷青藜。",
      "北臣旧说齐王肃，南仕新闻汉日磾。",
      "天意人心竟何在？",
      "虎林还控雁门西。"
    ]
  },
  {
    "id": "c16655df640590e9a85110ac694ccf69",
    "title": "无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "十载群雄百战疲，金城万雉自汤池。",
      "地分玉册盟俱在，露仄铜盘影不支。",
      "中夜马群风北向，当年车辙日南驰。",
      "独怜石鼓眠秋草，犹是宣王颂美辞。"
    ]
  },
  {
    "id": "c16655df640590e91fe31cb6c7fa5565",
    "title": "后无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "一国三公狐貉衣，四郊多垒鸟蛇围。",
      "天街不辨玄黄马，宫漏稀传日月闱。",
      "嵇绍可能留溅血，谢玄那及总戎机。",
      "只今大驾惩西楚，弗对虞歌北渡归。"
    ]
  },
  {
    "id": "c16655df640590e91fe31cb6c50c8c24",
    "title": "后无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "吐蕃回纥使何如，冯翊扶风守太疏。",
      "范蠡不辞句践难，乐生何忍惠王书。",
      "银河珠斗低沙幕，乳酒黄羊减拂庐。",
      "北陆渐寒冰雪早，六龙好扈五云车。"
    ]
  },
  {
    "id": "c16655df640590e91fe31cb6d3c572b9",
    "title": "后无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "回首昆仑五色天，疏风落日重佪儃。",
      "驾骖八骏非忘镐，台置千金旧慕燕。",
      "地限上林云过雁，雪封西岭树啼鹃。",
      "远惭行在周庐士，横草无功日晏眠。"
    ]
  },
  {
    "id": "c16655df640590e91fe31cb6e00712cf",
    "title": "后无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "险塞居庸未易劘，望乡台上望乡多。",
      "君心不隔丹墀草，祖誓无忘黑水河。",
      "前后炎刘中运歇，东公元魏百年过。",
      "愁来莫较兴衰理，只在当时德若何？"
    ]
  },
  {
    "id": "c16655df640590e91fe31cb6bb8b333b",
    "title": "后无题五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "黄河清浅海尘扬，陕月关云气惨苍。",
      "宁复明珠专甓社，尚论玉兔踞金床。",
      "衣冠并入梁园宴，简册潜回孔壁光。",
      "私幸老归忘世事，梧桐朝影对溪堂。"
    ]
  },
  {
    "id": "c16655df640590e9be2280a9f7d6bc98",
    "title": "舟过吴门感怀二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "跃马横戈东楚陲，据吴连越万熊貔。",
      "风云首护平淮表，日月中昏镇海旗。",
      "玉帐歌残壶尽缺，天门梦觉翮双垂。",
      "南州孺子为民在，愧忝黄琼太尉知。"
    ]
  },
  {
    "id": "c16655df640590e9be2280a97b5cb72f",
    "title": "舟过吴门感怀二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "强兵富境望贤豪，戴縰垂缨恨尔曹。",
      "一聚劫灰私属尽，三边阴雨国殇号。",
      "江光东际汤池阔，山势西来甲观高。",
      "形胜不殊人事改，扁舟谁酹月中醪。"
    ]
  },
  {
    "id": "c16655df640590e94106a2a46c280435",
    "title": "谢中政院判买住昂霄枉过予龙江寓隐",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "三年江馆闭斜曛，一日星轺下紫氛。",
      "老我已非佳子弟，壮公曾是故将军。",
      "未央双阙云端见，长乐疏钟月下闻。",
      "还语中原檿丝尽，六宫知爱石榴裙。"
    ]
  },
  {
    "id": "c16655df640590e956b516d3377d2f3b",
    "title": "送吴照磨赴李司徒幕兼简张郎中",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "司徒分镇越王台，瓯婺山光入望来。",
      "堂上修文间将略，幕中求旧得贤才。",
      "鉴湖木落鱼梁见，紫塞风高雁路开。",
      "莫禁白头狂贺老，酒船仍荡月明回。"
    ]
  },
  {
    "id": "c16655df640590e932e800eb4f80cd8e",
    "title": "寄娄上俞士平提学陆良贵秦文仲二教授",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "朱绂青袍映后先，迩来愁过买臣年。",
      "垆头相醵囊须罄，地下谁游剑莫悬。",
      "淮浪白滔回鲁日，塞氛黄隔姓刘天。",
      "贱名忝在齐民版，为报新芜傍泖田。"
    ]
  },
  {
    "id": "c16655df640590e9086d9440478af8e2",
    "title": "寄陆宅之进士钱思复提学全希言学正",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "花开花落雪盈颅，三地相望一信无。",
      "梁震不惭前进士，杜陵宁是老狂夫。",
      "长淮浪接江逾阔，南极星联斗不孤。",
      "想与穷经全学正，酒香邻社杖同扶。"
    ]
  },
  {
    "id": "c16655df640590e9cd30aff0c7287806",
    "title": "经游小来泾简木仲毅",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "髯参归隐小郊坰，乱日曾闻险备经。",
      "风黑浪高罗刹海，月明天度使臣星。",
      "东都先见逢萌得，广武重游阮籍醒。",
      "最是故家春草暗，杜鹃啼杀忍同听。"
    ]
  },
  {
    "id": "c16655df640590e963f702acf8ecc57b",
    "title": "梦骑驴",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "蹇驴双耳卓东风，前导青衣一小童。",
      "石涧倒涵岚气白，海霞高贯日轮红。",
      "桃花芝草经行异，鹤发鸡皮语笑同。",
      "却待朝天惊梦失，春醒无奈雨帘栊。"
    ]
  },
  {
    "id": "c16655df640590e9e36953c2cc1aaa96",
    "title": "会别马颍渔",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "别业归来千里馀，泰山倾盖喜无如。",
      "青衫不污新丰酒，白发终乘下泽车。",
      "地入东南空驿骑，雪消齐鲁足淮鱼。",
      "彼行此住情俱得，尚约鸡肥落木初。"
    ]
  },
  {
    "id": "c16655df640590e9cc187727b937e4ad",
    "title": "寄钱泰窝陈云轩二遗叟",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "天转云东上六符，有怀无寐枕同孤。",
      "紫芝隐曲歌商皓，烈火残经补汉儒。",
      "私地春先梅老发，盛阴雷疾草狂苏。",
      "祖生迟旦疏殊甚，不计中流少一壶。"
    ]
  },
  {
    "id": "c16655df640590e9878abc2868845d54",
    "title": "喜颜守仁教授留园馆信宿",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "前朝进士过林扃，信宿论心为竦听。",
      "云气夜蟠雄剑紫，天光寒入旧毡青。",
      "不同嘉树生南国，犹梦鲲鱼化北溟。",
      "老我归田有龙具，仅堪供卧读牛经。"
    ]
  },
  {
    "id": "c16655df640590e9ad583b93b03b88e0",
    "title": "同谊书记游查山留题净无馀西南林壑",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "地涌丛林小翠屏，海吞孤嶂半螺青。",
      "岩扉老衲忘人我，石甃神丹护甲丁。",
      "吴甸土寒黄耳魄，秦山草歇白蛇腥。",
      "放歌适在风埃表，幢节浮空若下听。"
    ]
  },
  {
    "id": "c16655df640590e9af24788808ff65f0",
    "title": "书西厦时洪武丙寅沿海筑城",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "床头鸱卧久空金，壁上蜗行尚有琴。",
      "孺子成名狂阮籍，霸才无主老陈琳。",
      "虹霓气冠登莱市，蝙蝠群飞顾陆林。",
      "环海烟沙翻万锸，连村霜月抱孤衾。"
    ]
  },
  {
    "id": "c16655df640590e91c028bc918065967",
    "title": "秋词",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "香散天街静玉珂，露台风殿夜如何？",
      "星从河汉淡中落，秋在梧桐疏处多。",
      "鸾影不曾离宝鉴，蛛丝先已缀金梭。",
      "君王茧馆询遗事，却拟鸾车共载过。"
    ]
  },
  {
    "id": "c16655df640590e91a0b7eccbc649252",
    "title": "辛酉杂题",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "遗经姑置楚包茅，新笔恭书《蛊》上爻。",
      "利尽岛溟珠象郡，道湮邹鲁凤麟郊。",
      "看云暮影齐巾角，滴露春声落枕凹。",
      "自判优游不堪事，鷾鸸添室翠分巢。"
    ]
  },
  {
    "id": "c16655df640590e91a0b7ecc50bdfcd0",
    "title": "辛酉杂题",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "槿篱莎径入林堂，春作无牵午漏长。",
      "音歇野莺新绿浅，影浮潭鲫小红香。",
      "谁家数应中和节，十亩寒轻二月霜。",
      "忍贳缊袍偿酒债，时人将谓独醒狂。"
    ]
  },
  {
    "id": "c16655df640590e917777a9a71ec046f",
    "title": "题泖塔时主僧贤如愚不在",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "何年窣堵耸奇观，势若蛟龙上纠盘。",
      "秦县赭衣沦鬼国，梵家宝藏压惊湍。",
      "野瞻雨黑重灯夜，天卧空青一镜寒。",
      "欲买扁舟占渔户，老缘无力候衡官。"
    ]
  },
  {
    "id": "c16655df640590e973a35325bbfa1ad4",
    "title": "书无题后凡三首偶感燕太子丹事",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "火流南斗紫垣虚，芳草王孙思怆如。",
      "淮潦浸天鱼有帛，塞庭连雪雁无书。",
      "不同赵朔藏文褓，终异秦婴袒素车。",
      "漆女中心漫于邑，杞民西望几踟蹰。"
    ]
  },
  {
    "id": "c16655df640590e973a35325752ebec0",
    "title": "书无题后凡三首偶感燕太子丹事",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "塞空霜木抱猿雌，草暗江南罢射麛。",
      "秦地旧归燕质子，瀛封曾畀宋孤儿。",
      "愁边返照窥墙榻，梦里惊尘丧韘觿。",
      "莫谶《白翎》终曲语，蛟龙云雨发无时。"
    ]
  },
  {
    "id": "c16655df640590e973a35325795ea9ad",
    "title": "书无题后凡三首偶感燕太子丹事",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "几年薪胆泣孤婴，一夕南风马角生。",
      "似见流星离斗分，谬传灵武直咸京。",
      "九苞雏凤冲霄翼，三匝慈乌落月情。",
      "纵少当时赵云将，卧龙终始汉臣名。"
    ]
  },
  {
    "id": "c16655df640590e9462efaca83c64b62",
    "title": "甲子冬偶书",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "云东乱定少新知，江左书来有跛儿。",
      "才尽罢为文自祭，醒狂宁要锸相随。",
      "天家青女催衣急，漏水金人上箭迟。",
      "却喜故妻原上树，十年羁羽托深枝。"
    ]
  },
  {
    "id": "c16655df640590e9d8998efbde2ba154",
    "title": "张孝子",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "三朝雪涕大明宫，咫尺威颜卒感通。",
      "百辆珠犀归宝藏，千区松柏倚青空。",
      "天妃罢烛沧溟火，野史追扬孝里风。",
      "谁谓奸臣终愧汉，石榴苜蓿也封功。"
    ]
  },
  {
    "id": "c16655df640590e9a0e2ddc0a714f302",
    "title": "萱图为李恒题于茂清轩中",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "暄风宜男花，凉日忘忧草。",
      "一种两含情，亲容梦中老。"
    ]
  },
  {
    "id": "c16655df640590e9abd9e3bd95344185",
    "title": "马头曲",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "和戎汉明妃，亡吴越西子。",
      "鬼妾赐元臣，孰受卢弓矢。"
    ]
  },
  {
    "id": "c16655df640590e9abd9e3bd551006b9",
    "title": "马头曲",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "前时楚襄梦，今夕伶玄妾。",
      "琼断蓝桥浆，红流御沟叶。"
    ]
  },
  {
    "id": "c16655df640590e9bab3fa928e509c7a",
    "title": "题焦白圻画其父奉礼府君夜直诗意图",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "露湿金茎月转西，披香太液净无泥。",
      "梨云散尽千官影，独见桐花小凤栖。"
    ]
  },
  {
    "id": "c16655df640590e9ea5def558da54144",
    "title": "和戍妇陈闻雁有感",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "羁雌见月可怜生，月落江昏过雁声。",
      "不特题诗想夫婿，汉家多少玉关情。"
    ]
  },
  {
    "id": "c16655df640590e9ea5def55cdf8e387",
    "title": "和戍妇陈闻雁有感",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "介胄多年虮虱生，客窗今夜落边声。",
      "螭头钗子鸳鸯股，独自挑灯万里情。"
    ]
  },
  {
    "id": "c16655df640590e9ea5def554cc18ca8",
    "title": "和戍妇陈闻雁有感",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "两地何知死与生，雁来愁听月边声。",
      "多应万里孤飞影，只抵长门一片情。"
    ]
  },
  {
    "id": "c16655df640590e9ea5def558a04a9a9",
    "title": "和戍妇陈闻雁有感",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "江南江北荻花生，妾处君边第一声。",
      "何似春风湖上宅，银筝玉柱白头情。"
    ]
  },
  {
    "id": "c16655df640590e92dfb6e76b04da350",
    "title": "简任伯温检校二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "旌旗交影凤池边，退食微闻午漏传。",
      "犹比至元无事日，印文铜绿长苔钱。"
    ]
  },
  {
    "id": "c16655df640590e92dfb6e768af25c1a",
    "title": "简任伯温检校二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "官厨日送蒲萄酒，画省春看芍药阑。",
      "不忘旧为丞相掾，手图天马献金銮。"
    ]
  },
  {
    "id": "c16655df640590e960d430d15af9c7af",
    "title": "杂题三首其二",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "紫桐生乳竹含胎，草细花幽石径回。",
      "独自去来人不觉，茶烟风扬过池台。"
    ]
  },
  {
    "id": "c16655df640590e933c71e0a1e2052c9",
    "title": "感宋遗事",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "五月无花草满原，天回南极夜当门。",
      "龙香一篆魂同返，犹藉君王旧赐恩。"
    ]
  },
  {
    "id": "c16655df640590e9d1584b60c18dd0e6",
    "title": "登越城故基",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "吴王台对越王城，岁岁春风燕麦生。",
      "一片范家湖上月，照人心事独分明。"
    ]
  },
  {
    "id": "c16655df640590e9db05ccd0b3a1bafb",
    "title": "和张率性推官小游仙词二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "西王春宴百娉婷，玉碧桃花满洞扃。",
      "自饮一杯璚屑露，东风吹梦不曾醒。"
    ]
  },
  {
    "id": "c16655df640590e9db05ccd0940927a7",
    "title": "和张率性推官小游仙词二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "云幢烟节紫霞裾，齐御泠风集步虚。",
      "若受人间尘一点，长门又属汉相如。"
    ]
  },
  {
    "id": "c16655df640590e9c8b01a179b9d3390",
    "title": "登双凤普福宫东楼赠吴道传时周境存隐君同席二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "道人独坐览辉楼，海底青天入座流。",
      "燕子飞来又飞去，游丝挂在玉帘钩。"
    ]
  },
  {
    "id": "c16655df640590e9c8b01a170c5877cc",
    "title": "登双凤普福宫东楼赠吴道传时周境存隐君同席二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "楼殿岧峣上赤霞，水纹蟠凤卧灵槎。",
      "石棋盘静香烟直，帘下双头百合花。"
    ]
  },
  {
    "id": "c16655df640590e975158c562c7bae11",
    "title": "景阳井",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "踏臂歌残壁月昏，骊龙犹藉井生存。",
      "石阑漫涴胭脂色，不似湘筠染泪痕。"
    ]
  },
  {
    "id": "c16655df640590e92d6e40e6e3ac10d5",
    "title": "和惠子及雨中",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "桃花昨夜愁尽发，燕子今春疑不来。",
      "雪衣鹦鹉亦可怪，错唤主人非一回。"
    ]
  },
  {
    "id": "c16655df640590e9f7ddb2682db1007f",
    "title": "题李唐江山烟雨图",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "烟雨楼台晻霭间，画图浑是浙江山。",
      "中原板荡谁回首？",
      "只有春随北雁还。"
    ]
  },
  {
    "id": "c16655df640590e9895152e999468c41",
    "title": "古宫怨二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "万年枝上月团团，一色珠衣立露寒。",
      "独有君王遥认得，扇开双尾簇红鸾。"
    ]
  },
  {
    "id": "c16655df640590e9895152e9fc1097a4",
    "title": "古宫怨二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "误报迎銮出禁宫，阶前草是雁来红。",
      "玉颜岂就秋枯落，万一和亲在选中。"
    ]
  },
  {
    "id": "c16655df640590e9f76fe75a7d42d74f",
    "title": "杂题四首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "洄塘昨夜绿波增，偶策交州鬼面藤。",
      "一雨百花香洗尽，流春矼上立鱼鹰。"
    ]
  },
  {
    "id": "c16655df640590e9f76fe75a669ea434",
    "title": "杂题四首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "几杖琴尊共一丘，燕归巢近午香篝。",
      "游丝不挂山人眼，直趁东风入别楼。"
    ]
  },
  {
    "id": "c16655df640590e9f76fe75a0176e4f7",
    "title": "杂题四首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "水凉风搅一池荷，睡眼醒来手自摩。",
      "数席云阴乱疏樾，髫孙惊报鹤群过。"
    ]
  },
  {
    "id": "c16655df640590e9f76fe75aa64e25db",
    "title": "杂题四首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "藻池岸匝水仙开，满面香飘玉蝶梅。",
      "遗事罢书山馆寂，鼠狼行过雉鸡来。"
    ]
  },
  {
    "id": "c16655df640590e9784a657a2b052b9f",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "游鲤客山高刺云，天门山小旧称君。",
      "插江鹅鼻移沙脉，愁杀浪撞黄歇坟。"
    ]
  },
  {
    "id": "c16655df640590e9784a657aee640ce8",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "乱石呀声大小湾，石中无玉作连环。",
      "楚江风浪吴烟雨，翠锁修眉八字山。"
    ]
  },
  {
    "id": "c16655df640590e9784a657a272f8923",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "社酒吹香新燕飞，游人裙幄占湾矶。",
      "如刀江鲚白盈尺，不独河鲀天下稀。"
    ]
  },
  {
    "id": "c16655df640590e9784a657a156bf70c",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "南北两江朝暮潮，郎心不动妾心摇。",
      "马驼少个天灯塔，暗雨乌风看作标。"
    ]
  },
  {
    "id": "c16655df640590e9784a657ad42d7a7c",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "北望大江南望城，席帽马鞍屏障横。",
      "侬是小山渔泊户，水口风门过一生。"
    ]
  },
  {
    "id": "c16655df640590e9784a657a5f37d433",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "石筏横津蛟莫窥，近山张弩或眠旗。",
      "侬作神衫与神女，祈水祈风郎不知。"
    ]
  },
  {
    "id": "c16655df640590e9784a657a38c245e3",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "巫子惊湍天下闻，商人望拜小龙君。",
      "茹藘草染榴红纸，好剪凌波十幅裙。"
    ]
  },
  {
    "id": "c16655df640590e9784a657a6ea902f4",
    "title": "江边竹枝词八首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "潮落蟆山连狗沙，黄泥鞋浦趁江斜。",
      "阿侬十指年娇小，曾比个中春荻芽。"
    ]
  },
  {
    "id": "c16655df640590e95e57ade23a882755",
    "title": "园馆杂书二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "竹树藏山石作门，鱼矼水带洗花痕。",
      "莺声又在鸡声外，老不胜官只住村。"
    ]
  },
  {
    "id": "c16655df640590e95e57ade2364ae8f4",
    "title": "园馆杂书二首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "殊乡春色不曾浓，才力新兼病思慵。",
      "一枕清风闻格磔，半瓶香雪浸苁蓉。"
    ]
  },
  {
    "id": "c16655df640590e90adfd3447de8bff4",
    "title": "题柯博士敬仲宫词后",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "帝作奎章儗石渠，花明长日幸銮舆。",
      "丹丘词气凌司马，封禅何如谏猎书。"
    ]
  },
  {
    "id": "c16655df640590e9216bb51be8f0437b",
    "title": "读国信大使郝公帛书",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "西北皇华早，东南白发侵。",
      "雪霜苏武节，江海魏牟心。",
      "独夜占秦分，清秋动越吟。",
      "蒹葭黄叶暮，苜蓿紫云深。",
      "野旷风鸣籁，河横月映参。",
      "择巢幽鸟远，催织候虫临。",
      "衣揽重裁褐，貂馀旧赐金。",
      "不知年号改，那计使音沉。",
      "国久虚皮币，家应咏稿砧。",
      "豚鱼曾信及，鸿雁岂难任。",
      "素帛辞新馆，敦弓入上林。",
      "虞人天与便，奇事感来今。"
    ]
  },
  {
    "id": "c16655df640590e978bb3708787a686c",
    "title": "奉题执礼和台平章丹山隐玉峰石时寓江阴",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "昭代优勋旧，平章谢斗班。",
      "堂开新绿野，玉隐小丹山。",
      "曣皖文璀错，孚尹气往还。",
      "昆丘玄圃畔，台峤赤城间。",
      "不假工雕琢，元承帝宠颁。",
      "静容宾从仰，明烛鬼神奸。",
      "秩礼均恒岱，谦光俯粤蛮。",
      "俨持周勃节，秀拥楚巫鬟。",
      "树错珊瑚朵，苔封翡翠斑。",
      "座裀联绮縠，车毂映朱殷。",
      "或跂双么凤，时窥一白鹇。",
      "炉香岚勃勃，檐雨瀑潺潺。",
      "地缩三鳌岛，天长九虎关。",
      "文饶淫玩好，灵运癖跻攀。",
      "日月由来绕，风云不暂闲。",
      "殷曾求傅说，汉亦聘商颜。",
      "金匮盟藏券，青春诏赐环。",
      "皇基同永固，国步罢多艰。",
      "馆阁题千首，琮璜价百镮。",
      "愿移铭盛烈，褒史著人寰。"
    ]
  },
  {
    "id": "c16655df640590e951d3e02b9d85d63b",
    "title": "奉寄赵伯器参政尹时中员外五十韵",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "诏立淮南省，符张阃外兵。",
      "风雷朝焕发，牛斗夜精明。",
      "参政材超伟，元僚器老成。",
      "武林多树政，禁籞旧蜚英。",
      "凤暖文章蔚，鲲秋羽翼横。",
      "天池今并奋，嶰管后和鸣。",
      "地要尤膏沃，时危必战争。",
      "辅车依海岱，衣带限蛮荆。",
      "玉叶开王邸，烟花匝子城。",
      "万艘盐雪积，千里稻云平。",
      "织贝殊珍粲，红楼艳曲萦。",
      "并缘胥狡黠，货殖驵骄盈。",
      "汝祲初萌起，河流浸妄行。",
      "镇绥增屏翰，赞画授权衡。",
      "爱稼须除螣，怜牛贵搏虻。",
      "式蛙曾霸主，斩马乃书生。",
      "青汗三千牍，丹心一寸诚。",
      "相臣连万骑，郡邑望双旌。",
      "甓社湖移蚌，缫丝井露鲸。",
      "里无安堵乐，野有望尘惊。",
      "舄卤烟侵燧，孤嫠胆碎钲。",
      "五贤迷古辙，六咏歇新赓。",
      "瓦砾皆王土，逋逃本尔氓。",
      "长驱劳组练，尽扫愧欃枪。",
      "喻拟相如檄，降惩白起坑。",
      "跋胡狼曷备，毒尾虿难撄。",
      "济猛收神略，疏恩涣虏情。",
      "伫闻鹿栅下，莫作鬼方征。",
      "回鹘卑唐室，天骄挠汉营。",
      "乾坤一羽扇，社稷几羊羹。",
      "杕杜交加影，芙蓉袅娜茎。",
      "超然延爽笏，肃若卫寒更。",
      "虑念真如是，功勋孰与京。",
      "誓清怀晋逖，虚左慕齐婴。",
      "好定龙蟠价，毋登狗盗名。",
      "石洪重胤辟，韩愈建封迎。",
      "故典何其盛，斯文与有荣。",
      "中州襟陕陇，上国掖幽并。",
      "麟阁将来绘，鸡坛宿昔盟。",
      "刍荛言慎择，葵藿义同倾。",
      "契阔商参恨，栖迟𤱶亩耕。",
      "小斋馀苜蓿，四境半芜菁。",
      "酒忆涓涓缥，鲂炊个个赪。",
      "悲歌垂短褐，慷慨眷长缨。",
      "亲病常忧惧，身奇鲜弟兄。",
      "君公终隐迹，充国燀家声。",
      "楚角关山晚，吴陵草树晴。",
      "莺知幽谷候，雁识大江程。",
      "报政梅全发，封诗月迥清。",
      "遥应语何逊，开閤少阴铿。"
    ]
  },
  {
    "id": "c16655df640590e9867aef4e6d1dd9e8",
    "title": "赠别浙省黑黑左丞国宝自常州移镇徽州三十韵时岁癸巳",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "武德兴元运，文恬近百年。",
      "一隅初难作，四境遂兵连。",
      "斧扆朝元早，彤弓授命专。",
      "冯岑材并济，李郭驾争先。",
      "路入延陵邑，星分左辖躔。",
      "著名黄阁上，虚位紫宫前。",
      "汗血驹千匹，跿跔士两甄。",
      "帐寒龙守剑，城曙虎飞旃。",
      "迹扫齐门瑟，身亲楚醴筵。",
      "慧山屏列野，震泽镜涵天。",
      "刁斗军中堠，锄犁乱后田。",
      "白无遗朽骨，青有续炊烟。",
      "插羽书闲署，封泥诏抚边。",
      "阵容催画鼓，蜂气动楼船。",
      "旧政犹霜肃，新安素地偏。",
      "蜃精尝感梦，帝子或逢仙。",
      "漆叶云羞密，茶花雪妒妍。",
      "诵弦家栉比，冠盖里班联。",
      "邹鲁流风洽，瓯蛮习俗迁。",
      "比来疲赋敛，况复值戈鋋。",
      "饩稍官曹待，讴歌父老传。",
      "挽屯吴幼节，总体汉文渊。",
      "裴度归休近，羊公卧治便。",
      "鼎彝今燀赫，韦布数周旋。",
      "小阁牛行炙，长楸鹘试拳。",
      "王融五杂组，孙武十三篇。",
      "华夏残河汴，神州岿蓟燕。",
      "殄除才蚋蠓，睥睨满鲸鳣。",
      "狂斐言姑及，高明义莫捐。",
      "忧君尚有疏，傥寄麦光笺。"
    ]
  },
  {
    "id": "c16655df640590e949206b4c15ac165c",
    "title": "题马洲书院",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "蝌斗秦皆废，灵光鲁独存。",
      "豆笾漂海国，丹雘暗淮村。",
      "苔藓花侵础，蒲芦叶拥门。",
      "青春深雾潦，白日老乾坤。",
      "德化三王并，威仪百代尊。",
      "郊麟初隐遁，野兕遂崩奔。",
      "先辈俱冥漠，诸生罢讲论。",
      "断编尘树冷，遗像网虫昏。",
      "尽变衣冠俗，终归礼义源。",
      "江南游学士，瞻拜敢忘言。"
    ]
  },
  {
    "id": "c16655df640590e928e171b93d1d3ecf",
    "title": "送郡知事李仲常还金华",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "列郡歌岑晊，孤城颂李膺。",
      "文华仙掌露，人品玉壶冰。",
      "画本黄荃学，诗兼毕曜能。",
      "关河千里道，风雨十年灯。",
      "荐鹗知无忝，登龙贵早承。",
      "朔云低紫禁，东璧映青绫。",
      "郎署新帷幄，儒门古豆登。",
      "鼋梁初隐见，羽檄遂飞腾。",
      "军事诸曹服，元僚太守称。",
      "芙蓉秋独卧，骠骑日同兴。",
      "众仰宽民力，谁堪作帝肱。",
      "扫除尘澒洞，屏蔽雪侵陵。",
      "野戍销锋镝，田家罢棘矜。",
      "昆仑天柱正，宸极泰阶升。",
      "顾此心常切，多君兴远乘。",
      "崇桃红雾敛，丰草绿波增。",
      "喻蜀汉司马，归吴张季鹰。",
      "宦情轻比蜕，行色澹于僧。",
      "三洞金晶发，双溪白练澄。",
      "过家饶赏咏，来纸细缄縢。"
    ]
  },
  {
    "id": "c16655df640590e971a86c8fc2ffb133",
    "title": "览周左丞伯温壬辰岁拜御史扈从集感旧伤今敬题五十韵",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "华夷今代壹，畿甸上京遥。",
      "游豫循常度，恬熙属累朝。",
      "六飞龙夹日，独角豸昂霄。",
      "御史箴何忝，贤臣颂早超。",
      "咨诹新境俗，观采众风谣。",
      "文用弥邦典，忠惟振宪条。",
      "执徐当景运，仲吕浸炎歊。",
      "愠解民心结，烦除圣念焦。",
      "雨工趋汛扫，市令薄征徭。",
      "大口欢移跸，庸关肃卫刁。",
      "缙云峰立晓，芗月水涵宵。",
      "徼道臣臣俊，清尘骑骑骁。",
      "豹貙严御靮，驼象妥銮镳。",
      "仪仗真如画，车徒不敢嚣。",
      "侏言来部落，皮币贽荒要。",
      "岳牧恭迎舜，封人愿祝尧。",
      "六宫程缓缓，列寺思飘飘。",
      "丝袅双行鞚，璆鸣杂佩瑶。",
      "宝钿榆荚小，锦罽草花娇。",
      "绣袄珠鞲络，香鬟玉步摇。",
      "婕妤辞并载，王母会频邀。",
      "拾翠深沙岭，梯虹复涧桥。",
      "天长躔北日，斗近建南杓。",
      "珍味高陀鼠，丹馨散地椒。",
      "庐儿分逐兔，土屋竞停雕。",
      "白貉衣温座，黄羊酪冻瓢。",
      "桓城金合沓，滦阙紫嶕峣。",
      "社稷尊王统，山河固庙祧。",
      "明明神爽降，秩秩礼文饶。",
      "宠遂光幽朔，畋同阅狝苗。",
      "蹛林酺已举，款塞福皆徼。",
      "棕殿三呼岁，枫墀九奏箫。",
      "祝融回酷暑，少昊戒灵飙。",
      "旧制先回軷，良辰次起轺。",
      "谢恩多帝胄，纪实得台僚。",
      "至治音俱雅，于皇德孔昭。",
      "相如惭禅议，谋父感祈招。",
      "蕞尔蕲兴祲，纷然颖煽妖。",
      "漕输横蜃鳄，衡祀阙膋萧。",
      "边警初传箭，军容半珥貂。",
      "荐添烽堠迫，有甚火云骄。",
      "衮服中垂拱，微垣外寂寥。",
      "几多遗鹤发，曾共望鸡翘。",
      "二洛遄通晋，三韩复入辽。",
      "不无双国士，正赖一嫖姚。",
      "求剑舟难刻，更弦瑟好调。",
      "扶颠须砥柱，拨乱岂刍荛。",
      "戎幕辞巢父，诗坛老伍乔。",
      "式瞻阿阁凤，驯止泮林鸮。",
      "并论公殊迹，吾知迈董鼌。"
    ]
  },
  {
    "id": "c16655df640590e98950c7976f8213bc",
    "title": "寄契正字",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "君迁正字职，秩视校书郎。",
      "太乙藜分焰，铜仙露湛光。",
      "鹓班清漏里，鹤驾霱云傍。",
      "署转宫花密，沟迂御柳长。",
      "芸窗填竹素，蓬观启银铛。",
      "鱼豕知讹舛，铅黄属订详。",
      "圣王经贯道，家世桂名坊。",
      "一气根幽朔，群英萃豫章。",
      "比蒙青眼待，益见白眉良。",
      "传癖称元凯，文宗得子昂。",
      "冠将峨獬廌，豺已避康庄。",
      "大器遭斯运，凡材信彼苍。",
      "哭亲岚瘴邑，怀友月萝房。",
      "病谢台臣荐，书烦驿使将。",
      "暖馀牛背日，寒远马蹄霜。",
      "野褐方山帽，畦蔬德操桑。",
      "策陈怜贾谊，裾曳耻邹阳。",
      "任性何孤僻，伤时或慨慷。",
      "圜丘虚墠壝，太庙摄烝尝。",
      "珥笔谁丹扆，纡金尽玉堂。",
      "海涵恩靡极，衮补责宜偿。",
      "十样笺霞粲，双壶酒雪香。",
      "珠玑新杰作，龙虎古雄疆。",
      "好约重觞咏，秦淮夜对床。"
    ]
  },
  {
    "id": "c16655df640590e91d98154de491bd4c",
    "title": "题烈女庙",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "遗庙湖阴四百年，斑斑江竹映婵娟。",
      "鱼龙水落萑蒲外，鸡犬村成檿柘边。",
      "不待清名垂女史，尚存贞魄降神弦。",
      "君王社稷今焉在，伏腊粢盛自俨然。",
      "帷箔夜凉临月榻，佩环晨响起云軿。",
      "湘灵鼓瑟虞风盛，蔡琰闻笳汉鼎迁。",
      "嗟彼生还羞故国，何如死节报皇天。",
      "明妆靓服黄尘里，重为伤时涕泗涟。"
    ]
  },
  {
    "id": "c16655df640590e9f6799f007c4c9cae",
    "title": "送宋宗道归洛阳",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "选郎分手楚天涯，万里春明稳到家。",
      "庭下已生书带草，马头初见米囊花。",
      "汴淮湠漫经梁苑，星斗参差犯汉槎。",
      "中国未应风俗异，旧京宁觉路途赊。",
      "鲛宫献佩当明月，鹄殿吹笙隐太霞。",
      "貂弊世怜苏季子，赋成人哭贾长沙。",
      "若为抚事伤遗迹，正用怀才待物华。",
      "闻道乡闾诸父母，杖藜期看马卿车。"
    ]
  },
  {
    "id": "c16655df640590e9f440db6859218fad",
    "title": "赠李宣使",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "秋水净菰蒲，天风送舳舻。",
      "海云红日近，江国使星孤。",
      "帝运无盆子，戎行有亚夫。",
      "伤时恨离别，林下重诹咨。"
    ]
  },
  {
    "id": "c16655df640590e9280c08d9f71842ef",
    "title": "辞帅幕后王左丞复以淮省都事过举且送马至以诗辞还",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "梁驩难冲城，干将难补履。历块过都百战材，枉送怀铅提椠士。",
      "左手控紫游缰，右手执青丝鞭，身试上文锦鞯。",
      "吴台越苑山浪涌，连城花暗摇红烟。由来得意虞失脚，率府元僚早辞却。",
      "方图安步傍林泉，敢许横行向沙漠。野庭憩马荒鸡鸣，马思故枥雄风生。",
      "殷勤目送使上道，驾牛万一至南平。"
    ]
  },
  {
    "id": "c16655df640590e984b0ca534d8b57db",
    "title": "故南台侍御史周公挽辞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "周氏饶望族，自宋世德茂。鹤林卧麟冈，山脉萃芝秀。",
      "笃生侍御公，犹坰在天厩。襁抱器太父，青佩齿国胄。",
      "诸经内沦浃，百氏旁研究。鸾凤暂枳栖，鸳鹭寻羽簉。",
      "冰衔十职馆，相府六衣绣。荐掌西曹兵，雨听南垣漏。",
      "滦京侈篇翰，海岳肃笾豆。太子端本时，古传躬口授。",
      "遂致问龙寝，罔或爽鸡候。江东遭乱去，吴下为时救。",
      "非同使尉佗，常存谕廷凑。时将巨寓公，垂白竟拂袖。",
      "朝廷整风纪，坚志起不复。嘉鱼兼莼菰，小坞矗岩岫。",
      "短筇杖琅然，消摇几心噣。齐云楼始毁，承露盘既仆。",
      "新亭对泣暮，锦衣独归昼。禄赐无嬴金，乡饮惟醇酎。",
      "含凄歌《黍离》，委顺正丘首。孔戣真伯仲，张纲孰先后。",
      "逢也楚狂人，频年展良觏。拙诗序高父，家训赞大籀。",
      "楷书《河清颂》，俨若临九奏。兴来赫𨂜笺，往往法急就。",
      "数谓麋鹿姿，合置文王囿。桑枢原宪贫，饭颗杜陵瘦。",
      "有怀感长笛，无才传耆旧。玉雪梅花坡，寒尽想春透。",
      "翛翛豹尾车，昨梦过圭窦。朔庭烟草丰，灵其祜巡狩。"
    ]
  },
  {
    "id": "c16655df640590e995a8bce7d309cc70",
    "title": "隐忧六章时有司奉吏部符敬依令旨起取",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "箕舌兮房耳，交烛兮东鄙。顾谢病兮四三，胡谣诼兮迭萋菲。",
      "鹄高飞兮翼焉假，兰幽幽兮林下。烂晨霞兮莫餐，潦秋清兮爰酌之斝。"
    ]
  },
  {
    "id": "c16655df640590e995a8bce7458ece5a",
    "title": "隐忧六章时有司奉吏部符敬依令旨起取",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "兽有越阹，鱼有跋扈。居巢处穴，知谨风雨。辛荐临兮下载周，以朝以夕兮五春十秋。",
      "年老癃病兮勿遣有诏，人事噂沓兮紫芝丛桂聊夷犹。"
    ]
  },
  {
    "id": "c16655df640590e995a8bce7797c4b18",
    "title": "隐忧六章时有司奉吏部符敬依令旨起取",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "芡团团兮崟叶长，镜吾知兮眉如霜。车尔华兮服尔章，素履谅气咎兮贞也悔亡，所未亡兮隐忧中肠。"
    ]
  },
  {
    "id": "c16655df640590e995a8bce77530e67f",
    "title": "隐忧六章时有司奉吏部符敬依令旨起取",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "虞士不往兮招维旌，鲁有两生兮没齿无名。古道悠兮时事并，疑莫稽兮拔茅征。",
      "贞菊延年兮姑餐以落英。"
    ]
  },
  {
    "id": "c16655df640590e995a8bce76035ef5a",
    "title": "隐忧六章时有司奉吏部符敬依令旨起取",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "鸡鸣兮苍龙上蟠，鹤驾其朝兮窃谢病枕安。须捷萧萧兮云栖檐端。",
      "于乎！策良被轻兮七子阙下，白帽管宁兮亦容于野。"
    ]
  },
  {
    "id": "c16655df640590e995a8bce73adc9dcd",
    "title": "隐忧六章时有司奉吏部符敬依令旨起取",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "牛山兮鸮林，材充兮培深，彼薮泽兮大狝禽。于乎！",
      "穷檐短景兮身衰遐心。"
    ]
  },
  {
    "id": "c16655df640590e93682b000ca925133",
    "title": "寄桃浦诸故知即事五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "素痴得名侯君房，自享大案焦征羌。",
      "莫嫌卫旌不举箸，口简授使多严光。",
      "世间堪鄙是何物，粪上之英裈中虱。",
      "后园石壁倚秋林，醉有髫孙旁执笔。"
    ]
  },
  {
    "id": "c16655df640590e93682b0009638f427",
    "title": "寄桃浦诸故知即事五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "山床折足琴暗徽，种菊不种西山薇。",
      "愿从汉士碑有道，梦逢秦鬼歌无衣。",
      "闲园不入烟火境，巨浸尽漂桃上梗。",
      "老伴惟馀卧陇云，抱晦含光体常静。"
    ]
  },
  {
    "id": "c16655df640590e93682b0005c4ef74c",
    "title": "寄桃浦诸故知即事五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "有章掷还太尉阁，有版不受丞相垣。",
      "南朝天子许谢病，窃长木石仪鸾园。",
      "平生气节诗千首，才非元亚甘刘后。",
      "素闻鲁庙铸金人，晚学程门坐泥偶。",
      "双平原里庶全归，他日圹铭辞大手。"
    ]
  },
  {
    "id": "c16655df640590e93682b00060294961",
    "title": "寄桃浦诸故知即事五首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "贵不难得富可嗟，二事亦到园丁家。",
      "雷王药吏锦裆绔，野藤络树金银花。",
      "园丁横筇坐梧下，窃愧长年释耕者。"
    ]
  },
  {
    "id": "c16655df640590e908263fd52caa4a98",
    "title": "庞公携家图引为张橘隐题",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "鸿鹄巢高林，鼋鼍穴深渊。所以庞德公，躬耕岘山田。",
      "当时刘表侪雄材，万金足置燕王台。台成禽荒鸩毒甘，醉氓臂锦呼鹰来。",
      "鹰饥受呼饱则去，非熊之伦孰得驭。诸儿豚犬遗以危，况复苍生天下虑。",
      "苏岭石鹿双耸然，霞日绚烂芝茎鲜。囊衣里鹥车连连，白骡青㹀参后先。",
      "举家相携入长烟，竟托采药终天年，至今事迹有在心无传。",
      "呜呼！孔明不遇大耳主，亦必老向隆中眠。"
    ]
  },
  {
    "id": "c16655df640590e99c41dd8a5e3677fc",
    "title": "寄桃浦诸故知即事五首其五身膏草野身土苴，语孙耰锄莫轻把",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "东坡楚颂存虚名，止乌作亭殊有情。",
      "枇杷换叶何青青，雪中开花来远馨。",
      "多仁多核知尔少，柏树根添郑玄草。",
      "慧海禅师识侯景，华容女儿哭刘表。",
      "如何太白谪仙人，竟坐夜郎唐绝徼。",
      "裁诗寄与多才郎，尘间宠辱要相忘。",
      "霸桥吟兴驴背上，月盎冰壶齑味长。"
    ]
  },
  {
    "id": "c16655df640590e9bf4fdb245699f753",
    "title": "僧莲松桧图歌书遂昌山人郑明德序后",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "莲公画称东吴精，草蔓花房未尝写。森张意象亭毒表，辄有神人助挥洒。",
      "常州貌得剑井松，剑气曣温相郁葱。膏流节离祸幸免，至今颜色青于铜。",
      "孔庙之桧尤硉矹，地媪所守龙所窟。栾柯落阴根走石，疑是忠臣旧埋骨。",
      "松兮桧兮岂偶然，陵霜轹雪兵燹年。箭痕刀瘢尽皲裂，用命欲拄将崩天。",
      "王姚凭城亲被坚，身歼城破百代传。无人上请配张许，日夜二物风雷缠。",
      "郑君古君子，此文此画良有以。我题短章非斗靡，用吊忠魂附遗史。",
      "吁嗟烈士长已矣。"
    ]
  },
  {
    "id": "c16655df640590e9a8a49c3e1392668f",
    "title": "古从军行七首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "少年快恩仇，辞家建边勋。",
      "手中弄铣鋧，目空万马群。",
      "转壁入不毛，水咽山留云。",
      "槥还亲抚哭，悔识李将军。"
    ]
  },
  {
    "id": "c16655df640590e9a8a49c3e8e1c2832",
    "title": "古从军行七首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "义结豪侠场，日趋燕赵风。",
      "攻城数掠地，帝赉主将功。",
      "玉带十球马，金镝双解弓。",
      "弓马分赐谁，赤脉干绿瞳。"
    ]
  },
  {
    "id": "c16655df640590e9a8a49c3e414e92df",
    "title": "古从军行七首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "大旗萧萧寒，长槊列万夫。",
      "令下簸逻鸣，铁骑分四驱。",
      "尘黄日黑惨，相视人色无。",
      "锋交血溅野，首将方援枹。"
    ]
  },
  {
    "id": "c16655df640590e9a8a49c3ee9ff3f6a",
    "title": "古从军行七首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "白月流银河，三五星芒寒。",
      "牛马卧草上，帐幕罗云端。",
      "镦鼓舂容鸣，众飨独鲜欢。",
      "群虏在吾目，九地攒吾肝。"
    ]
  },
  {
    "id": "c16655df640590e9a8a49c3eb63bb503",
    "title": "古从军行七首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "彼虏或有人，我师岂无名。",
      "上计贵伐谋，掩袭非示征。",
      "草塞狼反顾，一水西流声。",
      "寇恂斩皇甫，余子乌足程。"
    ]
  },
  {
    "id": "c16655df640590e9a8a49c3e861deffa",
    "title": "古从军行七首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "郤縠敦诗书，祭遵事雅歌。",
      "非才炫空名，覆败诚不多。",
      "小范真吾师，匹马双导戈。",
      "笑拥兵十万，夜下白鹿坡。"
    ]
  },
  {
    "id": "c16655df640590e9a8a49c3eb5b0e2cf",
    "title": "古从军行七首",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "大钧播万物，无言自功成。",
      "郦生掉寸舌，不智遭鼎烹。",
      "非熊为王师，饭牛惭客卿。",
      "辕门鼓角动，整驾河汉横。"
    ]
  },
  {
    "id": "c16655df640590e9be037fda9a974094",
    "title": "韩醴泉先辈余曲车道士邀游东欢桥钓矶岩壁既赴郑糟台宴众谓予同有高世志属赋进酒歌遂走笔",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "我志千载前，而生千载后。间劳济胜具，或寓醉乡酒。",
      "东郊秀壁参错明，螮蝀下饮波神惊。看云衣上落照赤，放棹却赴糟台盟。",
      "糟台筵开戛秦筑，霜寒入帘吹绛烛。沉香刳槽压蔗露，风过细浪生纹縠。",
      "水晶碗，苍玉船，载酬载酢陶自然。鼻头火出逐獐未必乐，髀里肉消骑马良可怜。",
      "五侯七贵真粪土，蜀仉如飘烟。闻鸡懒舞饭牛耻，中清中浊方圣贤。",
      "岂不闻县谯更阑漏迟滴，又不见天汉星疏月孤白，几家门锁瓦松青，仅留校书坟上石。",
      "坟上石，终若何，醴泉曲车更进双叵罗。"
    ]
  },
  {
    "id": "c16655df640590e9d241c9cea3891384",
    "title": "奉谢杨山居宣慰寄遗茧纸",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "明公枉珍遗，开缄霜雪色。",
      "自非玉女春，必假天孙织。",
      "剡藤失浮薄，海苔无光泽。",
      "元是秘府藏，亲向御手得。",
      "秋风柿叶馆，笔研久荒寂。",
      "飞来一朵云，列弟厌金碧。",
      "如何上所赐，波及沧浪客。",
      "焚香再封裹，还坐翻太息。",
      "盗发唐昭陵，无复晋墨迹。",
      "顾兹抱贞素，恬阅世代易。",
      "尚怜先代时，龙翰溢邦国。",
      "蚕缫尽输征，鹑结曾不惕。",
      "吾元本恭俭，世祖膺圣德。",
      "羊鞟代白麻，遂尔混区域。",
      "侈用几何年，离乱亦以极。",
      "明星烂河岳，鸡叫扶桑白。",
      "当写大宝箴，直上玉阶侧。",
      "讵敢轻点涴，令人却湔涤。"
    ]
  },
  {
    "id": "c16655df640590e976c64a1d328fd5e2",
    "title": "赵氏双珠辞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "游鲤山石高孱颜，游鲤溪水清洄湾。中有峨峨青结鬟，望如春云不可攀。",
      "壬辰仲冬寇蜂起，乳臭将军先披靡，民人颠连社稷圮。",
      "我固当为贞白鬼，后来小妹复被驱，亦葬鱼腹全其躯。",
      "山高水清几千载，虹月夜贯双骊珠。夜深鲛宫屏机杼，风吹草寒髑髅语。",
      "何由生长江沱间，及见王睢鼓衣羽。愿回尧天行化日，女子有家男有室，地下甘心灯似漆。"
    ]
  },
  {
    "id": "c16655df640590e908010d38eaad112a",
    "title": "题赵善长为李原复所画山水",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "日光青寒杀气白，山童林髡水缩脉。城舂堕指[扌朱}送馁，莽苍坤舆大宵宅。",
      "齐东赵原吴下客，辞荣养母韩康伯。酒狂忽忆雍熙时，画法荆关海岳窄。",
      "魁峰杰岭大将颜，秀厓峭壁仙卿班。云岚滃勃嵩华表，石栈荦确崤函间。",
      "翚飞楼阁深翠隐，兽群远迹人烟近。一瀑天垂雪练绅，万松花落黄金粉。",
      "森萝翳槲杳莫尽，若闻行歌采芝菌。旁观众攫攘，妙洒独心苦。",
      "神工精会合，鬼物毛竦竖。烓爨扁舟露沙溆，磨轮新坊俯场圃。",
      "雌伏鸡窠悬在梁，磬折田翁饲其牯。土膏不假酥雨润，帘脚似逐东风顺。",
      "贡联包匦旅裹粮，驴驱马驮力角奋。怛然阁笔泪满腮，龙虎虚卧滦阳台。",
      "累朝德泽百年运，短褐老去江南哀。我诗题罢春泼眼，又见他乡鸿雁回。"
    ]
  },
  {
    "id": "c16655df640590e9e6b7f3e2736002dc",
    "title": "醉赠相子先",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "老生不能臣诸侯，却来题名凤山头。霜晴木脱壁峭立，鸦儿大字淋漓秋。",
      "于是陈邵隐佘薛，遥睇中原心耳热。两人既仕李河南，雁断鹃啼荣梦歇。",
      "迎承弈相游兹山，三复旧记松萝间。野僧有待碧纱护，画图已自传人寰。",
      "君本家西河，钟秀西湖曲。龙城倚高寒，雁荡濯深渌。",
      "华亭道阻泛雪船，乘鳃鲈买梅花前。青衣童保进斗酒，解后意气凌吴天。",
      "好将金城图略上天子，回首共访巴园仙。"
    ]
  },
  {
    "id": "c16655df640590e99041cb43ed107c3e",
    "title": "曹云西山水",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "世治多福人，时危多贵人。",
      "贵人乃鬼朴，福人真天民。",
      "缅忆曹云西，生死太平辰。",
      "高秋下孤鹤，想见英风神。",
      "菀菀露榉间，幽幽水石滨。",
      "桨打甫里船，角垫林宗巾。",
      "往访赵松雪，满载九峰春。",
      "斯图作何年，援笔为嘅呻。",
      "池废余野鸨，井渫摇青蘋。"
    ]
  },
  {
    "id": "c16655df640590e901325c0945b83eea",
    "title": "虞美人行赠邵倅",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "大王气盖世、力拔山，七十馀战龙蛇间。得人为霸失人虏，有妾如花无死所。",
      "夜寒苍苍星月高，不惜倾身帐中舞。大王恩深浅东海，青血荧荧春草在。",
      "当时早化剑双飞，四面楚歌那慷慨。芒砀山开五色云，雌雉竟与雄鸾群。",
      "呜呼后世乱纷纷，非君择臣臣亦当择君。"
    ]
  },
  {
    "id": "c16655df640590e98f022c197e475a93",
    "title": "危脑帽歌读五代前蜀史有感而作",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "白兜罗，青衲襫，金鸦翠翎七宝饰。圆方反正无定式，国人戴之天下惜。",
      "后宫如花醉妆美，君王无心冠带理。大木昼拔贪狼风，犹泛楼船济江水。",
      "承平礼乐亦草草，岂但当时帽危脑。可怜来者忘丧元，红缨末乱如云扰。",
      "君不见玉帛万国先王朝，会弁如星丽九霄。凤凰麒麟在郊棷，夔龙前殿奏箫韶。"
    ]
  },
  {
    "id": "c16655df640590e985cf63ca87307fed",
    "title": "天门行",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "天门高高俯四极，寸田尺地登版籍。",
      "泽梁无禁渔者多，瀚海横戈恣充斥。",
      "去年官饟私敚攘，今年私醝官价偿。",
      "屠烧县邑诚细事，大将不死鲸鲵乡。",
      "烹羊椎牛醉以酒，腰缠白带红帕首。",
      "定盟歃血许自新，御寇征蛮复何有。",
      "国家承平岁月久，念汝纷纷迫糊口。",
      "羽林坚锐莫汝撄，慎勿轻夸好身手。",
      "春风柳黄开阵云，号令始见真将军。"
    ]
  },
  {
    "id": "c16655df640590e9bf63799fc23dea91",
    "title": "银瓶娘子辞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "苍梧月落乌号霜，寒泉幽凝金井床。绮疏光流大星白，梦惊万里长城亡。",
      "女郎报父收囹圄，匍匐将身赎无所。官家圣明如汉主，妾心愧死缇萦女。",
      "井临交衢下通海，海枯衢迁井不改。银瓶同沈意有在，万岁千春露神采。",
      "魂今归来风泠然，思陵无树容啼鹃，先王墓木西湖边。"
    ]
  },
  {
    "id": "c16655df640590e977513b3e42ddf1ec",
    "title": "任月山少监职贡图引",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "好风东来快雨俱，夫须亭观《职贡图》。厥酋高鼻深目胡，冠插翟尾服绣襦。",
      "革带鞮鞻貂襜褕，左女执盏右执壶。手容恭如下大夫，酋妻髻椎将湛卢。",
      "五采杂佩相萦纡，转顾飞虎飞龙旟。锼耳者殿帕首驱，璎珞袒跣两侏儒。",
      "一檠木难珊瑚株，一戴玉琢狻猊炉。神獒髬髵状乳貙，复谁牵之鬈发须。",
      "最后峨弁饰宝珠，若将入朝谨进趋。秃奚踉蹡亦在途，锦膊骢带汗血驹。",
      "尊贵卑贱各尔殊，经营意匠穷锱铢。唐称二阎道元吴，今也少监称京都。",
      "少监材抱岂画史，禹迹曾为帝亲理。河伯川后备任使，无支祈氏甘胥靡。",
      "大德延祐贞观比，辇陆航海填筐篚。鸟言夷面远能迩，少监临古不无以。",
      "赵公商公暨高李，颉颃霄汉嗟已矣？霱云曙开俨斧扆，包茅不入颡谁泚？",
      "周编大书王会礼。安得臣臣奉天纪，陋儒作歌歌正始。"
    ]
  },
  {
    "id": "c16655df640590e9d1f11984de279d84",
    "title": "义僧行",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "世降道沦丧，盛事罕见之。",
      "我歌义僧行，蕲取国士知。",
      "僧臻生夏浦，俗号徐大师。",
      "勇敢重意气，赤手可猎麋。",
      "张忠郭解流，任侠不计赀。",
      "臻愿出门下，致死誓不移。",
      "盗寻寇马洲，鱼肉乎蒸黎。",
      "元戎坚营壁，大姓深沟池。",
      "壮哉张父子，分率脱项儿。",
      "父擒子死难，家不得敛尸。",
      "臻闻切齿恨，恨死不同时。",
      "夜即操斧刀，奋身斫籓篱。",
      "径入牛宫内，斧断张絷维。",
      "手杀盗六人，力挽间道归。",
      "妻孥拜堂下，金币谢所私。",
      "上公赐巾裳，欲以好爵縻。",
      "幡然掉臂辞，还山弄摩尼。",
      "方今国步艰，中外罹疮痍。",
      "铜虎尽悬绶，铁马谁搴旗。",
      "嗟尔匹夫臻，足张三军威。",
      "何不食君禄，为君靖淮夷。",
      "收名鲁仲连，千载为等期。",
      "天秋黄叶脱，日暮玄云驰。",
      "歌诗节鼓吹，用壮吾熊罴。"
    ]
  },
  {
    "id": "c16655df640590e95bc4b86f2a56da46",
    "title": "壮士歌",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "明月皎皎白玉盘，大星煌煌黄金丸。壮士解甲投马鞍，蒺藜草深衣夜寒，剑头饮血何时乾？"
    ]
  },
  {
    "id": "c16655df640590e99014e8696ffb6e3a",
    "title": "寒机女辞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "鸳鸯机满东西舍，雪茧缫来日相射。",
      "世俗竞染红蓝花，妾心钟爱金丝柘。",
      "君王锦绣焚殿前，天孙凤梭蛛网悬。",
      "织成云雾制龙衮，万一熏香分御筵。"
    ]
  },
  {
    "id": "c16655df640590e9b508ca1ce9384ca2",
    "title": "君家柳",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "君家柳，万株一色鹅黄酒。龙鳞波暖袅翠烟，飞花直渡江南天。",
      "仓庚立晓燕穿午，薄暮啄木声丁然。腹中树蚀皮啮马，旧阴半减金城下。",
      "长条短条属行人，犹有持斤睨之者。秋来大地落叶鸣，心忆阳春泪如泻。"
    ]
  },
  {
    "id": "c16655df640590e920e066a9fa7da576",
    "title": "奉陪神保大王宴朱将军第闻弹白翎雀引",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "玄阴亘天雪欲作，将军西第夜张幕。铜盘蜡光红照灼，四坐倾听《白翎雀》。",
      "雀生乌桓朔部落，大朴之气元磅礴。地椒野穄极广莫，穹庐离离散驼骆。",
      "黄羊芦酒杂湩酪，鹰狗畋猎代耕穫。太王肇基不城郭，青春建櫜宵罢柝。",
      "圣泽滂沛蔓绵络，风淳俗庞法度约。乾端坤倪露冲漠，羽毛鳞介并飞跃。",
      "庭祠岁飨咽管籥，雄雌和鸣莫我乐。帝皇赫然太阳若，八表晃荡氛尽却。",
      "前驱屈卢从繁弱，睢盱嗢咿万状错。遂朝玉帛解组缚，大明宫开夹花萼。",
      "文监武卫盛材略，葱珩谷璧映霜锷。五云夔龙奏《韶濩》，九苞凤凰降寥廓。",
      "德音威仪匪予度，万姓拭目瞻阿阁。轩辕伶伦两冥寞，八十年来事非昨。",
      "獶尘杂乱人道削，咬哇哀淫颂声铄。皇孙让贤执鼓铎，巾幂鹊尾黄金杓。",
      "殽烝体荐嚼复嚼，《巴渝》舞队驩回薄。供奉革鞜衣狐貉，银筝载前酒载酌。",
      "延秋门深鱼守钥，缑山远度吹笙鹤。淮南昔者鸡舐药，千乘之国弃敝蹻。",
      "方今群雄自开拓，拔刃把槊争刺斫。为臣义同葵与藿，将军固合鞭先著。",
      "莲壶漏沈薇露涸，枯梢号寒风陨箨。百禽啁噍雹霰霍，冰花乱点真珠箔。",
      "箔中呱呱情陡恶，供奉砉尔停弦索。吁嗟《白翎》将焉托，有客泪下甘丘壑。"
    ]
  },
  {
    "id": "c16655df640590e95bdaa0d2306b3ab1",
    "title": "奉陪杭右丞程礼部以文宇文宪佥子贞鲁县丞道原宴周左丞伯温馆舍时闻河南李平章恢复中原",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "西湖馆舍开新秋，三峰倒影紫翠流。白马雕戈驻逵道，金鱼玉佩罗林丘。",
      "二孤五老独神往，八公六逸同天游。时维小康况大比，万乘少纾东南忧。",
      "如渑之酒官寺送，风生酒波鳞甲动。荔子浆凝赤露香，鹅肪炙作黄冰冻。",
      "歌袖频熏婆律膏，渴羌解奏参差凤。右丞阀阅霄汉逼，诸叟文章台阁重。",
      "罘罳骎骎落日凉，菱花蕸叶掩冉光。惊飞先自有乌鹊，寡宿未必无鸳鸯。",
      "尧封禹迹烟莽苍，宣发固短忧心长。侧闻汴破济欲下，百姓亦望临淮王。",
      "山人厌乱喜莫量，笑整冠带为举觞，醉后不登严武床。"
    ]
  },
  {
    "id": "c16655df640590e9807eec666d5c6214",
    "title": "夜何长三叠寄周参政伯温邬佥院本初",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "夜何长，日苦短，夜长复寒日不暖。深林火薄鹖鴠满，尾赪鲂鱼游纂纂。",
      "千年古铁紫气缠，赤帝当之白蛇断。中朝老臣双佩苍，忧心郁纡寝息忘。",
      "凤凰在笯骥服箱，雪埋石栈冰河梁。夜何长，六龙回辔东扶桑。"
    ]
  },
  {
    "id": "c16655df640590e968a5cbeb6ab0887f",
    "title": "叹病驼",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "狂夫东游乘白骡，道路适遇病橐驼。",
      "紫毛无复好容色，肉鞍尚耸双坡陀。",
      "南人从来不梦此，私怪目击临干戈。",
      "泉渠元自控蕃落，天苑毕竟连银河。",
      "吴郊楚甸水草浅，任重却欲千斤过。",
      "青袍朝士为起立，茜帽番僧时抚摩。",
      "热风吹尘鼻出火，积雨成潦疮生窠。",
      "牛虻狗虱苦嘬血，末由驱除知奈何！",
      "频年出师数百万，熊罴狮豹相奔波。",
      "岂期独后死沟壑，馀光所及良已多。",
      "老奚首帕短裤靴，手持鞭策涕泗沱。",
      "忆昔滦京避暑日，气骨礧峞从銮和。",
      "沈沈金瓮夹挏马，袅袅锦带悬灵鼍。",
      "服劳辇下藉鬋刷，屈迹泽畔甘蹉跎。",
      "畴能推广爱乌义，没齿仰饲公田禾。"
    ]
  },
  {
    "id": "c16655df640590e90536b364a7002833",
    "title": "长乐未央玉玺歌为秦景容总管赋",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "赤龙衔日照赤子，白蛇横毙乌骓死。东风吹冷咸阳灰，长乐未央连阙起。",
      "昆吾宝刀截琼肪，阴文小篆云汉章。盘螭作纽径二寸，历岁四百传天王。",
      "黄星孛明铜爵舞，铜仙泪泣如丝雨。盗将神器竟不归，玺亦漂沦频易主。",
      "使君购得心良苦，君不见丰城有剑气上冲。米船也贯沧江虹，陋歌先附苏卿鸿。"
    ]
  },
  {
    "id": "c16655df640590e9f33da10c04650fbd",
    "title": "岁星渐高赠王伯紞进士",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "岁星渐高辰星光，镇星不动天中央。荧惑退舍太白敛昼芒，南斗尚尔云微茫。",
      "有美一人被褐裳，思君思乡垂十霜。馺娑骀荡气郁苍，王屋石室岌相望。",
      "愿陪先驱弧四张，岁星辅日照八极，还种祭田汾水阳。"
    ]
  },
  {
    "id": "c16655df640590e949cbba31ad0a9b15",
    "title": "游鲤山",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "乡山三十三，游鲤奠郊南。",
      "巀然独高大，秀掩东诸岚。",
      "土刚蓄炎精，崖仄削剑镡。",
      "我尝挹飞翠，远在沧江潭。",
      "波涛与伏兴，云雾相吐含。",
      "恍然穆王驾，八骏左右骖。",
      "又如琴高仙，脚踏朝蔚蓝。",
      "久思更徽号，新喜遂幽探。",
      "太白赋九华，后来成美谈。",
      "狂歌继其武，林间免愧惭。",
      "春风绿瑶草，秋霜红石楠。",
      "行将修月斤，为凿避世龛。",
      "蛟龙正格斗，鲲化谁其堪。"
    ]
  },
  {
    "id": "c16655df640590e9b602d98a51a6978f",
    "title": "次虾妾岸",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "朝辞凤巢村，晚次虾妾岸。",
      "起望大角间，太白光有烂。",
      "方罹杜陵苦，未已崔旰乱。",
      "鬓毛掠蝙蝠，竹里鸣鹖鴠。",
      "同曹迫忧悸，相视名错唤。",
      "前途非乐土，殊昧贤达算。",
      "谁家缭崇垣，辘轳卧井干。",
      "馀歌久悽惋，酣宴同清晏。",
      "宁知楚幕乌，不寤吴宫燕。",
      "萧晨理舟楫，回首重悲叹。"
    ]
  },
  {
    "id": "c16655df640590e9125436f7f0053228",
    "title": "读贞燕记有怀鲁道原提学",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "天涯老孤臣，想象赋贞燕。",
      "空梁泥屡落，故渚冰自泮。",
      "影托明镜鸾，梦接长门雁。",
      "飞云轩不归，自语清商怨。"
    ]
  },
  {
    "id": "c16655df640590e96d51a7ed99d19c6a",
    "title": "义邓",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "吾乡有邓添，千里负主骨。",
      "晨夜窜草间，宛转时虏窟。",
      "胼胝苦何辞，性命间一发。",
      "日车昏荡祲，虹晕或抱月。",
      "魂气相冲搪，鸟兽亦獝狘。",
      "经过百战地，青春暗消歇。",
      "深幸主有灵，全生及城阙。",
      "主母悲喜集，流泪心激越。",
      "主妾事他人，空庭自花发。",
      "主昔为龙蛇，公论不可没。",
      "但感衣食恩，疏戚均赏罚。",
      "在家为义奴，在军为义卒。",
      "庶几衔土乌，尚愧击蛇鹘。",
      "凄凄荐霜露，晰晰上参伐。",
      "不见秦舞阳，悲风动天钺。"
    ]
  },
  {
    "id": "c16655df640590e953162de94a334248",
    "title": "排难行",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "相如全赵璧，子敬存家毡。臣子奉君父，由来义当然。",
      "我为排难行，期播今后贤。至正十六年，楚氛蔽吴天。",
      "南台塔御史，尽室方颠连。风波萍浮寄，墟落匏孤悬。",
      "内无蚍蜉援，外绝鸿雁传。缩地漫劳想，拔宅欲假仙。",
      "形势转仓皇，一日犹三年。君闻急友义，侧身入烽烟。",
      "得子猛虎穴，摘珠骊龙渊。菱花奁影合，桂树月魄圆。",
      "青青骢马驹，环珥映后先。相看喜至骨，欲语翻泪涟。",
      "报之锦绣段，长谢赋归田。遂令鸡鸣客，远愧齐鲁连。",
      "我时载茶具，荡漾五湖船。萧萧春阴暮，载歌《伐木》篇。"
    ]
  },
  {
    "id": "c16655df640590e9ee610dabf2fe35ba",
    "title": "赠穷独叟",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "穷阴结长寒，木介河生澌。旷野独兽号，异乡孤臣悲。",
      "薜衣带胡绳，三年限朝仪。岂徒无炊火，顾有麻斩齐。",
      "身幸免污辱，言之泪交颐。脱急藉朱家，吊古怀要离。",
      "溯风酒三酹，老气吞畎夷。誓刳枭獍肉，用塞乌鸟饥。",
      "汉酬张良志，吴乞伍员师。行歌《独漉篇》，以继《从军诗》。"
    ]
  },
  {
    "id": "c16655df640590e98c837b47476069f4",
    "title": "登昆山寺谒刘龙洲墓",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "阴崖鳖裙披，萧寺压其左。",
      "前无容马地，而公灵永妥。",
      "绰有高世风，荷锸誓埋我。",
      "恳恳中兴论，泛泛岳阳舸。",
      "竹西旌佩间，为士非琐琐。",
      "我来行吟久，顾影叹复坐。",
      "下上百年馀，同遇时坎坷。",
      "疏岚冒川暝，归鸢跕跕堕。",
      "惄焉上孤舟，星流乱渔火。"
    ]
  },
  {
    "id": "c16655df640590e9199dfb14c90fe024",
    "title": "游卜将军墓祠",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "时危短吾裾，薄游东昆野。",
      "有唐将军茔，肃肃风露下。",
      "木叶金甲动，土花碧血洒。",
      "居然神兵栖，夜思石驎马。",
      "二蛇顾首尾，势若无御者。",
      "当时阵或然，威福巫得假。",
      "灵乌拂人首，疏火散村社。",
      "湠湠娄江波，壮怀托申写。"
    ]
  },
  {
    "id": "c16655df640590e9034e92da9aeb867e",
    "title": "题留侯小像",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "汉高三尺剑，子房三寸舌。刚柔两相济，秦降楚随灭。",
      "君不见乾坤狡兔飞鸟秋，脱使子房无世仇，箕栖颍饮老则休。"
    ]
  },
  {
    "id": "c16655df640590e96bcc27b4fba749c2",
    "title": "史骡儿",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "虎帖耳，豹俯首，青天白日雷电走。尚食黄羊光禄酒，史骡曲曲春风手。",
      "萧王马蹴滹沱冰，亚父玉碎鸿门斗，凤凰铩翮蚌珠剖。",
      "赵女舍瑟，秦娥罢缶。饮中八仙方下来，御沟溅赤花飞柳。",
      "君不见龙生逆鳞海岳寒，呜呼史骡乃敢干。和州孤臣说旧语，梨园弟子更新谱。"
    ]
  },
  {
    "id": "c16655df640590e9434c794af43db8a3",
    "title": "三月十二属予初度时客舍承朱佥枢携僚佐见过",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "我生三月之仲丁，长庚辅日当奎星。命居旄头身驿马，薄有抱负多飘零。",
      "鹔鹴尝贳金陵酒，蛟龙幸护钱塘𨋖。鲁连海上隐行歌，吴王台前辞下走。",
      "清斋庚果廿七种，短疏刘蕡四三首。才名从知造物恶，心脏空梦神人剖。",
      "兹辰客舍风雨俱，汤饼尚少囊中蚨。正冠试诵《蓼莪》什，冲泥适来樱笋厨。",
      "帐士弹筝玉连琐，庐儿执爨貂襜褕。落花簌簌香扫途，阖座气作思驰驱。",
      "箕不以簸斗不𣂏，仰面大笑真吾徒。"
    ]
  },
  {
    "id": "c16655df640590e9721264669fa77d07",
    "title": "题蔡琰还汉图",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "铜台春深边草绿，琰因名父千金赎。残生既免毡裘鬼，哀衷莫尽芦笳曲。",
      "旧时汉妆慵复理，感义怀惭归董祀。入朝好语乱世雄，贱妾不为天地容，尔其忠事山阳公。"
    ]
  },
  {
    "id": "c16655df640590e9768af683f13fa6d4",
    "title": "合淝束遂庵学正为画君山酹月图长歌奉谢",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "忆携蓉城霞，醉赏君山雪。兴酣俯崖面，三酹大江月。",
      "灵奇秘怪不可说，回首十年尘土热。束卿想像作此图，如见当时眼为豁。",
      "是山杰立气皓鲜，四八宾从咸华颠。银涛丝萦料角海，玉台镜露峨眉烟。",
      "槎枒乱树拔虎窟，撇捩小艇吞龙渊。樵子罢斧僧罢磬，木瓢一个沧茫前。",
      "君不见江山元与天地辟，有月无人景虚掷。昆岷东来几万里，衣冠云散三千客。",
      "三千客后世屡易，晓事仅有罗春伯。龟趺椔翳鬼照火，鳌背苍凉兽交迹。",
      "君不见采石紫绮裘，赤壁洞箫歌。乐者信旷达，龌龊将如何？",
      "岁云暮矣双鬓皤，梦恍茅屋牵青萝。广寒白兔下相杵，贝阙鲛女趋鸣梭。",
      "卿闻大叫当就隐，指日莫问鲁阳戈。"
    ]
  },
  {
    "id": "c16655df640590e92cb09dc4de3575a7",
    "title": "浦东女",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "浦东钜室多豪奢，浦东编户长咨嗟。",
      "丁男殉俗各出赘，红女不暇亲桑麻。",
      "鹁鸠呼雨楝花紫，大麦饮香胜小米。",
      "一方青布齐裹头，赤脚踏车争卷水。",
      "水低岸高力易歇，反水上田愁漏缺。",
      "谷种看如瓜子金，野鸦不衔田鼠窃。",
      "黄草衣薄风披披，日色照面苍烟姿。",
      "南邻北伴更贫苦，糠籺糜粉随朝齑。",
      "阿㜷送茶相向语，钜室新为州府主。",
      "妻拜夫人婢亦荣，绣幰朱轮照乡土。",
      "羊牛下来鸡欲栖，汪汪泪眼数行啼。",
      "女自身长苦非一，归路白杨斑竹西。"
    ]
  },
  {
    "id": "c16655df640590e978c06700de0e74e0",
    "title": "胥门柳",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "今年胥门十一月，杨柳青青寒不脱。雕戈白马黄须郎，朝朝忍见行人别。",
      "行人吴头或楚尾，心趁飞花度黑水。避暑銮舆狩未回，都人南望思投棰。",
      "都人泣向都官道，塞北江南柳还好。风纚露沐恩既殊，报答春光愿终老。",
      "君不闻虎狼之秦六国雄，可怜千丈泰山松，至今称是大夫封。"
    ]
  },
  {
    "id": "c16655df640590e90d74fc2db4ea3655",
    "title": "刘夫人",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "刘夫人，至正太尉吴王嫔。笄珈车服置弗御，澹烟常锁双眉春。",
      "中州援疆敌在目，叔贵日骄疆日蹙。背城借一王本心，狐埋狐搰将军欲。",
      "夫人勇决烈女义，百口楼居亲举燧。片时阴惨万古生，月明风清佩音至。",
      "君不见男儿成败古有之，孰以楚霸轻虞姬。苏民安得夫人祠，乌栖白凫庶少衰。"
    ]
  },
  {
    "id": "c16655df640590e91369f0101eb5e6e3",
    "title": "题心觉元上人观露轩",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "上人吾邻人，趺坐中竺岭。",
      "澹然观朝露，月落万籁静。",
      "丰林始如沐，萎萃飒以冷。",
      "石床仰嵌窦，馀滴下微影。",
      "世皆汨尘劳，天或示短景。",
      "忘言理深诣，收视妙独领。",
      "茂陵和玉屑，有愐鹤知警。",
      "云深粥鱼鸣，盂钵躬自整。"
    ]
  },
  {
    "id": "c16655df640590e955f604436cf19e1f",
    "title": "赵善长山水",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "画师今赵原，东吴谅无双。",
      "寸毫九鼎重，乌获力靡扛。",
      "翠树拥羽旗，深崦敞云窗。",
      "参差见罍斝，不无酒盈缸。",
      "老山石黄色，插脚琉璃江。",
      "隐若赤壁垒，势压曹魏邦。",
      "何当柔猛虎，蛟鳄遂我降。",
      "欠伸列仙崖，嚏咳渔蛮矼。"
    ]
  },
  {
    "id": "c16655df640590e9df0c051389dd7613",
    "title": "唐昭仪李渐荣辞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "日系包桑地瓜剖，宫闱去尺非唐有。",
      "庭春草合车断音，忝备昭仪奉卮酒。",
      "御香紫袖纤垂手，载拜载祝南山寿。",
      "龙须席转莲炬移，狼角斩天豨突牖。",
      "不辞陨命同君后，女三祸前妾忠后。",
      "无人为语巢贼奴，莫使儿知环柱走。"
    ]
  },
  {
    "id": "c16655df640590e96a794aa945e91f6f",
    "title": "宋婉容王氏辞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "二宫有警无严跸，贱妾徒为虏雏匹。",
      "假如青冢向黄昏，不若金刀照白日。",
      "白濡一缕愿随终，烟沙漫漫霜雪容。",
      "令人想见旌贞石，气敌双高湖上峰。"
    ]
  },
  {
    "id": "c16655df640590e9859076a47e6a8ac1",
    "title": "夜过苍墩江隐居",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "白茅萧萧风色昏，归人自语烟际村。",
      "我骑蹇驴童抱樽，记得君家忘却门。",
      "径穿竹入背江路，傍是梁朝敬宗墓。",
      "月中对鹤吹洞箫，露水琤然落高树。"
    ]
  },
  {
    "id": "c16655df640590e92626e099ce9ac00d",
    "title": "题崔白百雁图",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "老愚离群影久孤，客来笑示《百雁图》。揩眵试数失两个，莫喻画意翻令呼。",
      "得非长门报秋使，或是大窖传书奴。不然一举千里高鸿俱，其馀淟汨碌琐徒，且唼且息翔且呼。",
      "营营郑圃田之稷，睢睢齐海隅之菰。遑知尔更衔尔芦，瓠肥卒至充人厨。",
      "小而曰鶀亦就笯，迩闻泽梁弛禁官罢虞。麋鹿鱼鳖同少苏，羽仪好在春云衢。"
    ]
  },
  {
    "id": "c16655df640590e9cc9a57508571cfd3",
    "title": "金世宗太子允恭百骏图",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "金家武元靖燕徼，尝诮徽宗癖花鸟。",
      "允恭不作大训方，画马却慕江都王。",
      "此图遗脱前后幅，尚馀龙媒群角逐。",
      "息鸡草黄霜杀菽，王气荣光等蕉鹿。",
      "山人尘迷朔南目，溪头姑饮归田犊。"
    ]
  },
  {
    "id": "c16655df640590e97622bb15b2739559",
    "title": "葛稚川移居图为友生朱仲矩题",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "典午三纲紊无纪，贼奴内向伯仁死。辞徵尚蹈公以此，终托丹砂去朝市。",
      "千年盛事传画史，野夫获睹朱氏邸。壮肩糇粮幼琴几，杖悬药瓢风靡靡。",
      "长襦老婢手执棰，躬驱其羊羊顾子。两犍受牵头角颇，氂厖殿随亦忻喜。",
      "公披仙经瞳炯水，琅琅馀音恍入耳。后骖夫人谢钗饵，膝上髫婴玉雪美。",
      "句漏尚远罗浮迩，若有函关气腾紫。天丁山灵状僪佹，开凿空青洞扉启。",
      "云霞输浆石供髓，二丽精华晨夜委。金光秀发三花蕊，飘飘上升碧寥止。",
      "同时许迈行加砥，一门翁孙良可儗，波散豆者颡遗泚。",
      "嗟今凡民苦流徙，落木空村泪如洗。"
    ]
  },
  {
    "id": "c16655df640590e9d632258914902dff",
    "title": "赵文敏公山水为董竹林山长题",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "何山弁山秀可掬，上若下若蘋苕绿。翰林学士偶归来，亭倚鸥波送飞鹄。",
      "鹄飞尽没沧茫境，衣上青天倒摇影。鹿头舫子湖州歌，想带南风觉凄冷。",
      "冰盘瓜李进仲姬，生绡画就复题诗。郑虔三绝世无有，于乎何幸再见至大三年时！"
    ]
  },
  {
    "id": "c16655df640590e9e62647a6b59b557c",
    "title": "宋制置彭大雅玛瑙碗歌周伯温参政徵赋",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "淮藩开吴豪侠满，歌钟地属姑苏馆。相儒独为缓颊生，笑出彭公玛瑙碗。",
      "血乾智伯髅不腥，黄土莹错红水精。妖蟆蚀月魄半死，虹光霞气喷且盈，隐若阵偃边将营。",
      "彭公彭公古烈士，重庆孤城亦劳止。天忘西顾二十年，亩尽东南数千里。",
      "武侯祝文何乃伟，败由宋祚民今祀。太湖底宁鱼米丰，官廨喜与闲门同。",
      "酒波碗面动峡影，想见制置师犒飘风中，再酌庶沃磥磊胸。",
      "君不见汉家将军五郡封，班氏天与世史功。诗狂昭谏客吴越，存心唐室人怜忠。",
      "呜呼尚友吾岂敢，醉墨惨澹云飞鸿。"
    ]
  },
  {
    "id": "c16655df640590e9b59b7bbb8a377587",
    "title": "七月闻河南平章凶问",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "六月妖星芒角白，几夜徘徊天市侧。",
      "寻闻盗杀李上公，穷旅孤臣泪沾臆。",
      "当时宽猛制萑泽，安得受降翻受敌。",
      "上公忠名垂竹帛，书生奚为费祎惜。",
      "东南风动旗黄色，蒲梢天马长依北。"
    ]
  },
  {
    "id": "c16655df640590e9fe42c112e5760926",
    "title": "朱家奴阮辞",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "淮阴三月花开枳，使君死作殊方鬼。眼看骨肉不敢收，奉虏称奴听颐指。",
      "经辽涉海三岁久，以蝗为粻麦为酒。爨骸咬骨何足论，亲见徐山堕天狗。",
      "今年始得间道归，城郭良是人民非。主家日给太仓粟，残生犹著使君衣。",
      "揽衣拭泪使君室，凉月萧萧风瑟瑟。回头还语玉雪孤，勿辞贫贱善保躯，瞻屋未辨雌雄乌。"
    ]
  },
  {
    "id": "c16655df640590e95f5dff28b39e7628",
    "title": "重过望亭新城二堡",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "忆昔扁舟自西下，二堡相望无一舍。吴藩判枢翻覆儿，窄衫小弓矜骑射。",
      "归人重经但流水，豆陇弯弯低复起。长途遗庶数十家，三四酒旗风靡靡。",
      "君不见邠公迁岐山，卫人城楚丘。外患内修古所侔，成同败异嗟世□。"
    ]
  },
  {
    "id": "c16655df640590e9191603143e01e9ea",
    "title": "张武略",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "张武略，马中骠，鸷中鹗。神清气完志落落，决眦万里空沙漠。",
      "红巾据有南兰陵，无人先执蝥弧登。角弓朝分云汉月，血刃暮洗官壕冰。",
      "黄金璅甲镇江徼，食箪浆壶骈父媪。刁斗严城令密传，菜果漫村迹如扫。",
      "睦州方腊绝饟道，素服威名罢侵扰。陋邦寇劫谁使然，令我诸君师尽老。",
      "孟劳宝刀龟甲文，翻然佩之星入氛。虎贲千百济虓猛，禽狝草薙收奇勋。",
      "浙东元帅亦不群，罗闉狗附联阵云。两军鼓行屋瓦坠，杀声直上苍天闻。",
      "牙张距趯开复合，左启右胠烟坌接。势如惊飙振槁叶，冒围蹂贼贼胆詟。",
      "贺兰阴拱仅自守，檀公上计无乃走。王琳遗爱寿阳间，袁嵩殉名沪渎口。",
      "妖星党现秋日微，英雄命薄将安归！连营陷敌泯功业，别部抱愤无晶辉。",
      "残兵故吏望乡哭，偷生可诛死可录。我招其魂歌楚曲，高寒吹下双鸿鹄。"
    ]
  },
  {
    "id": "c16655df640590e9bc847c39a4241074",
    "title": "游昆山怀旧伤今",
    "authorName": "王逢",
    "authorId": "c16655df640590e91ee3dfcd0c0a7566",
    "dynasty": "元",
    "content": [
      "丈夫贵善后，事或失谋始。",
      "桓桓张楚国，挺生海陵里。",
      "一门蓄大志，群雄适蜂起。",
      "玄珠探甓社，白马饮浙水。",
      "三年车辙南，北向复同轨。",
      "量容甘公说，情厚穆生醴。",
      "誓击祖生楫，竟折孙策棰。",
      "天王诏褒赠，守将躬岁祀。",
      "翼然东昆丘，兰橑映疏绮。",
      "青蘩春荐豆，翠柏寒动棨。",
      "乾坤宥孤臣，风雨猖五鬼。",
      "铜驼使有觉，荐惧荆棘杞。"
    ]
  },
  {
    "id": "c16655df648e21868b8a014d5e0aa906",
    "title": "挽张伯成",
    "authorName": "吴伯庆",
    "authorId": "c16655df648e2186d1457b72d1457b72",
    "dynasty": "元",
    "content": [
      "何处重逢说别时，斯文千载尽交期。",
      "学怜知己先登早，生愧同庚后死迟。",
      "笺疏空令传杜律，志铭谁与继唐碑？",
      "寡妻弱子将焉托，节传遗文只益悲。"
    ]
  },
  {
    "id": "c16655df648f9ccd56de2ccb40c2b7d4",
    "title": "题水村图",
    "authorName": "哲理野台",
    "authorId": "c16655df648f9ccdd1457b72d1457b72",
    "dynasty": "元",
    "content": [
      "四野漫漫水接天，孤村林木似凝烟。",
      "莫言此地无车马，自是高人远市廛。"
    ]
  },
  {
    "id": "c16655df6514bcc84d1b0c30e22014c1",
    "title": "呈伯兄万九",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "一水盈盈隔，中宵耿耿思。",
      "雀环非望报，鸿羽漫为仪。",
      "生德乃如此，斯文期在兹。",
      "昕宵同淬砺，寸念判危微。"
    ]
  },
  {
    "id": "c16655df6514bcc81cf84b5091c31d62",
    "title": "沙涌题丈人马侍郎故宅",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "祥兴驻跸旧行宫，献粟军前表素衷。",
      "泪洒碙州成往事，歌传信国说流风。",
      "一星争瞰少微碧，三月先炎荔火红。",
      "西望崖门心渺渺，残篇终古气摩空。"
    ]
  },
  {
    "id": "c16655df6514bcc8be275a0922f530c5",
    "title": "由羊城夜泊石岐口占",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "一笛西风急，寒江欲二更。",
      "渡头人影寂，浩月送归程。"
    ]
  },
  {
    "id": "c16655df6514bcc84598a72ac8ee117d",
    "title": "漫赋",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "高咏三秋夜，飞鸿和远音。",
      "悠然乐无极，山月照幽林。"
    ]
  },
  {
    "id": "c16655df6514bcc838bace0da2a8c5c8",
    "title": "怀诸葛武侯",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "诸葛风流举世希，纶巾羽扇凯歌归。",
      "将军倘遂明农愿，依旧隆中一布衣。"
    ]
  },
  {
    "id": "c16655df6514bcc8902a3ab5dd85130f",
    "title": "书怀",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "旷怀何所成，惋愤雄心生。",
      "力学厉粹精，中和见性情。",
      "道脉接周程，张朱撷其英。",
      "剥复辨分明，乾建卜元亨。",
      "孝弟切躬行，恻隐非沽名。",
      "义重利维轻，防意乃如城。",
      "圣贤即莫京，黾勉无将迎。",
      "守谦而持盈，长此质穆清。"
    ]
  },
  {
    "id": "c16655df6514bcc8be8740335f8ea465",
    "title": "村居杂咏",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "卜筑西郊外，开门对碧峰。",
      "芒鞋方竹杖，徙倚抚乔松。",
      "靖节多佳趣，东篱菊满丛。",
      "一樽谁共酌，清话有邻翁。"
    ]
  },
  {
    "id": "c16655df6514bcc885e658656f429dcf",
    "title": "读先叔父千一遗集有感",
    "authorName": "杨仲玉",
    "authorId": "c16655df6514bcc8d1457b72d1457b72",
    "dynasty": "元",
    "content": [
      "端倪养出饶真乐，不慕纨华甘淡薄。",
      "沂水舞雩春风香，天地之间犹橐籥。",
      "呼吸真宰游太清，江湖廊庙何营营。",
      "苞符秘要博奇趣，著书闭户足平生。"
    ]
  },
  {
    "id": "c16655df0061762c1e5e5842fb377ef1",
    "title": "送赵季文之湖州",
    "authorName": "王鉴",
    "authorId": "c16655df654a15e784438b7a6a5889bb",
    "dynasty": "元",
    "content": [
      "东风官柳绿生烟，江上飞花送客船。",
      "人醉离亭金凿落，马嘶芳草锦鞍鞯。",
      "清溪绕屋浑如画，白酒盈尊不论钱。",
      "遥想政成多暇日，好诗随意入新编。"
    ]
  },
  {
    "id": "c16655df654a15e71f6a4bf3885651da",
    "title": "曲江春望",
    "authorName": "王鑑",
    "authorId": "c16655df654a15e784438b7a6a5889bb",
    "dynasty": "元",
    "content": [
      "檐牙隐隐出层霄，飞阁连楹涌翠涛。",
      "花夹御城红雾重，春移仙仗彩云高。",
      "天家日月无私照，圣世山河不动摇。",
      "正是太平文物盛，玉笙金筦进蒲萄。"
    ]
  },
  {
    "id": "c16655df0061762cd387324a6893c1c0",
    "title": "发东仓呈伯京",
    "authorName": "王鉴",
    "authorId": "c16655df654a15e784438b7a6a5889bb",
    "dynasty": "元",
    "content": [
      "空江五月湖水生，摇摇一舸随潮行。",
      "芦花旋风作雪舞，水气上天侵月明。",
      "白发不禁游子兴，青山忽动异乡情。",
      "天涯沦落何多幸，赖有故人如弟兄。"
    ]
  },
  {
    "id": "c16655df0061762c308f129b90196b03",
    "title": "呈张贞居",
    "authorName": "王鉴",
    "authorId": "c16655df654a15e784438b7a6a5889bb",
    "dynasty": "元",
    "content": [
      "句曲山人毛发古，苍龙为剑羽衣轻。",
      "道高不入方士格，海内惟闻外史名。",
      "石菌依稀丹气动，玉壶潋滟紫文生。",
      "孤山祠与楼居近，应傍梅花领鹤行。"
    ]
  },
  {
    "id": "c16655df0061762c25341d79ab686bcb",
    "title": "写怀一章示良夫",
    "authorName": "王鉴",
    "authorId": "c16655df654a15e784438b7a6a5889bb",
    "dynasty": "元",
    "content": [
      "静坐沈□亦可怜，栖迟不出动经年。",
      "持杯每忆陶元亮，觅句深惭孟浩然。",
      "落日墙阴捐腐鼠，秋风木末下饥鸢。",
      "何时结屋晴湖上，绿树柴门系钓船。"
    ]
  },
  {
    "id": "c16655df0061762c821ecef2c2065e51",
    "title": "春日草堂奎章照磨林彦广惠酒二首",
    "authorName": "王鉴",
    "authorId": "c16655df654a15e784438b7a6a5889bb",
    "dynasty": "元",
    "content": [
      "江南三月春始足，桃花杏花参差开。",
      "溪云入屋夜生雨，山瀑近床晴殷雷。",
      "读书吊古有何益，行道济时无此才。",
      "多谢奎章老文伯，时时携酒草堂来。"
    ]
  },
  {
    "id": "c16655df654a15e7821ecef2ecc8e5ed",
    "title": "春日草堂奎章照磨林彦广惠酒二首",
    "authorName": "王鑑",
    "authorId": "c16655df654a15e784438b7a6a5889bb",
    "dynasty": "元",
    "content": [
      "柴门不起整十日，溪上春风来更迟。",
      "庭松自觉相忘我，野花不知开向谁。",
      "会须醅酒致元亮，只用抱琴怀子期。",
      "所喜樊山古心在，相逢时许草堂资。"
    ]
  },
  {
    "id": "c16655df0061762cbd6953b00de8ce9a",
    "title": "题梅二首",
    "authorName": "王鉴",
    "authorId": "c16655df654a15e784438b7a6a5889bb",
    "dynasty": "元",
    "content": [
      "玉妃步步影毵毵，燕罢瑶池酒正酣。",
      "夜半不知风露冷，梦随春雨过江南。"
    ]
  },
  {
    "id": "c16655df0061762cbd6953b0a28c11d3",
    "title": "题梅二首",
    "authorName": "王鉴",
    "authorId": "c16655df654a15e784438b7a6a5889bb",
    "dynasty": "元",
    "content": [
      "湖上无书问老逋，冰霜岩壑耐清孤。",
      "入更月上天全白，转首春风是画图。"
    ]
  },
  {
    "id": "c16655df654a15e7a39854e971f69b1c",
    "title": "乔宜中邀看杏花并再和宜中刘禹畴韵",
    "authorName": "王鑑",
    "authorId": "c16655df654a15e784438b7a6a5889bb",
    "dynasty": "元",
    "content": [
      "朱阑曲径春光好，一树杏花开独早。",
      "枝头无处着风流，时有幽香暗相恼。",
      "画堂帘影昼婆娑，伫看娇姿红映缟。",
      "芳心欲吐半含羞，脉脉春愁倩谁扫。",
      "飞来翠鸟更多情，斜立花枝如画稿。",
      "主人留客客尽欢，畅饮高歌各倾倒。",
      "明朝回首绿阴浓，惆怅残红藉芳草。",
      "江南二月风光好，为惜花枝春起早。",
      "窗前晓露湿胭脂，无限娇羞使人恼。",
      "欲开未开开更妍，半醉佳人衣轻缟。",
      "年年消息雨声中，数点落红和眼扫。",
      "客来终日隔帘看，棋罢酒阑诗上稿。",
      "情怀不似少年时，白发对花嗟潦倒。",
      "明朝相约抱琴来，重嗅馀香步庭草。",
      "当时共说梁园好，过眼繁华消歇早。",
      "青城有恨不可雪，酒酣按剑生烦恼。",
      "东风回首花满城，桃李纷纷红间缟。",
      "一枝娇小独堪怜，翠叶纤纤眉半扫。",
      "徐熙巧思妙绝伦，画出生红留旧稿。",
      "相期看花花已飘，为惜春光𢬵醉倒。",
      "酒醒不忍蹋残红，坐看佳人闲斗草。"
    ]
  },
  {
    "id": "c16655df654dd245664f8cf3ac045f36",
    "title": "享祭降笔",
    "authorName": "赵静斋",
    "authorId": "c16655df654dd245d1457b72d1457b72",
    "dynasty": "元",
    "content": [
      "生居四代将门家，不幸遭逢被虏拿。",
      "死在瓜洲无葬地，幽魂夜夜到长沙。"
    ]
  },
  {
    "id": "c16655df65892014c3f10d30a083a166",
    "title": "馆娃宫",
    "authorName": "若舟",
    "authorId": "c16655df65892014d1457b72d1457b72",
    "dynasty": "元",
    "content": [
      "白昼娃宫宴未旋，东风吹下越来船。",
      "捧心方妒三千女，尝胆谁知二十年。",
      "花暗屧廊蜂蝶困，草深香径鹿麋眠。",
      "凭栏一段伤心事，都在西山夕照边。"
    ]
  },
  {
    "id": "c16655df65b0b80933fa9c3cfc27bbf7",
    "title": "游嵩岳二首",
    "authorName": "蒲里翰",
    "authorId": "c16655df65b0b809d1457b72d1457b72",
    "dynasty": "元",
    "content": [
      "嵩岳岩前铁作桥，重楼朱宇隐层霄。",
      "道人步月拾瑶草，童子倚云吹玉箫。",
      "春满石坛迟昼景，龙藏金鼎长丹苗。",
      "苔封少室山前路，何许高人索价饶。"
    ]
  },
  {
    "id": "c16655df65b0b80933fa9c3c4dc4c22c",
    "title": "游嵩岳二首",
    "authorName": "蒲里翰",
    "authorId": "c16655df65b0b809d1457b72d1457b72",
    "dynasty": "元",
    "content": [
      "名山到处驻征騑，来访幽栖杜德机。",
      "云盖浮丘千岁井，烟笼玉女五铢衣。",
      "唐碑犹有丹砂颂，汉室全无青鸟飞。",
      "风卷长松清啸发，佩环声响九天微。"
    ]
  },
  {
    "id": "c16655df65b0b809ffb8a0a19cfcb2b6",
    "title": "中岳投龙简",
    "authorName": "蒲里翰",
    "authorId": "c16655df65b0b809d1457b72d1457b72",
    "dynasty": "元",
    "content": [
      "自喜华巅预此行，远赍纶旨告功成。",
      "典谟会与唐虞并，文武更祈申甫生。",
      "人意达时天意合，金龙投处蛰龙惊。",
      "归途岩壑清风响，疑是当年万岁声。"
    ]
  },
  {
    "id": "c16655df65f899e9ee43100f658d886c",
    "title": "赠欧阳圭斋赠欧阳圭斋",
    "authorName": "孙凤洲",
    "authorId": "c16655df65f899e9d1457b72d1457b72",
    "dynasty": "元",
    "content": [
      "圭斋还是旧圭斋，不带些儿官样回。",
      "若使他人居二品，门前车马闹如雷。"
    ]
  },
  {
    "id": "c16655df660e7cbb352e4ec0011511ac",
    "title": "被檄平田讼投宿兔山院留题",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "人事绝纷譊，临轩面四郊。",
      "松风清不断，槐影密相交。",
      "花蕊香蜂穴，芹泥落燕巢。",
      "他年香火社，此地拟诛茅。"
    ]
  },
  {
    "id": "c16655df660e7cbb203c91056ece21d8",
    "title": "中秋月下有感戏效乐天",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "此夜十分满，中秋万古情。",
      "素娥应不老，苍鬓可怜生。",
      "追想欢呼处，翻成叹息声。",
      "悲欢人自尔，月是一般明。"
    ]
  },
  {
    "id": "c16655df660e7cbb26c41eab20655121",
    "title": "送王平仲二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "潦倒少矍铄，臞儒馀愚迂。",
      "半面便健羡，无渠吾胡娱。",
      "袖手久不偶，铺书如枯株。",
      "索寞各作恶，呼车姑须臾。"
    ]
  },
  {
    "id": "c16655df660e7cbb26c41eab23910de3",
    "title": "送王平仲二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "放浪曩肮脏，囊装将长扬。",
      "偃蹇晚倦献，徜徉藏光茫。",
      "着雨苦龃龉，苍茫荒羊肠。",
      "黯惨厌渐险，彷徨伤王阳。"
    ]
  },
  {
    "id": "c16655df660e7cbbfde1c04a32b639a5",
    "title": "沈州吊古",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "李唐遭百六，边事失经营。",
      "大氏十传世，辽人久弄兵。",
      "战场春草瘦，戍垒墓烟平。",
      "今日归皇化，居民自乐生。"
    ]
  },
  {
    "id": "c16655df660e7cbb26ee0f823a196237",
    "title": "留寺壁",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "断桥环曲水，萧寺枕横坡。",
      "佛壁书蜗篆，僧窗网雀罗。",
      "天高延月久，地润得春多。",
      "粥板催行李，驱驰奈老何。"
    ]
  },
  {
    "id": "c16655df660e7cbb18b491ccc17959ee",
    "title": "题药师院",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "富贵刹那顷，兴亡瞬息中。",
      "当年秦女第，浩劫梵王宫。",
      "翠阁铅华歇，朱门锦绣空。",
      "给园与祇树，千古共高风。"
    ]
  },
  {
    "id": "c16655df660e7cbbf739de229a05d42a",
    "title": "鸡儿花",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "花有鸡儿号，形殊意却同。",
      "封包敷玉卵，含蕊啄秋虫。",
      "影卧夜栖月，头骈晓舞风。",
      "但令无夭折，甘作白头翁。"
    ]
  },
  {
    "id": "c16655df660e7cbbc94dcc6391c67f01",
    "title": "寄王周拙道人",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "几年风浪汨迷津，一息烟霞遂隐沦。",
      "结屋正宜居子午，投巾聊复记庚申。",
      "儿孙又继平生志，姑妇能甘抵死贫。",
      "邂逅相逢应笑我，苍头华发走红尘。"
    ]
  },
  {
    "id": "c16655df660e7cbbb16bab1ea303fcb5",
    "title": "寄李致美",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "别来岁月遽如许，鳞羽沈浮绝往还。",
      "款接清谈思寓直，未忘习气梦催班。",
      "信知天上玉堂好，何似江西道院闲。",
      "他日相逢能似旧，只应君眼与南山。"
    ]
  },
  {
    "id": "c16655df660e7cbb27979819028111f6",
    "title": "受谏职夜久不寐",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "责重还忧力不任，中宵未寝念之深。",
      "姚虞已拱垂衣手，山甫空劳补衮心。",
      "仗马不鸣羞短豆，野麋有志老长林。",
      "横身会有涓埃报，莫笑年来便学喑。"
    ]
  },
  {
    "id": "c16655df660e7cbb53dcbb28acae6cee",
    "title": "予叨谏员恨无补报矧年来归计未成昼夕梗于胸中作诗以见意",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "漏尽钟鸣谁执咎，望轻责重难为功。",
      "老蚕无地可作茧，惊雁见月思伤弓。",
      "言忠政恐祝三佞，句好岂辞黄九穷。",
      "吾非匏瓜能不食，朝暮喜怒从狙公。"
    ]
  },
  {
    "id": "c16655df660e7cbb36090f007f79a467",
    "title": "至新蔡寓居开元寺暇日与文伯起登经楼赋诗寺壁旧有秦少游题咏计其年尚少于此作学官当时坡谷钜公皆推重意为远到而竟不然所谓方行万里出门车折轴惜哉",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "往昔秦郎妙天下，淹留尝倚仲宣楼。",
      "长材不用虎为鼠，塌翼竟从蜩与鸠。",
      "夭矫飞云蜕仙骨，连卷雌霓落墙头。",
      "世闲玉人岂复有，应与晁张地下游。"
    ]
  },
  {
    "id": "c16655df660e7cbb944283dd7960d389",
    "title": "初倒蔡下已有春意",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "向辞北阙犹飞雪，及到南州便得春。",
      "知有胜游供胜具，况宜闲处著闲身。",
      "江湖且作龟鱼主，天地能容虮虱臣。",
      "兀坐静思心语口，此来无愧汝阳人。"
    ]
  },
  {
    "id": "c16655df660e7cbbc19dbf9f5c85a003",
    "title": "巩义卿游学蔡下积年今虽老豪气不除此州因兵火后乡校几废义卿独能徒步千里请所费于有司今复告成亦可谓能张吾军者也",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "泮宫俎豆几息矣，极力赞成时乃功。",
      "词源滔滔注绝壑，侠气凛凛凌层空。",
      "乡人敢易苏季子，坐客尽惊陈孟公。",
      "相见明年春更好，杏园人醉马嘶风。"
    ]
  },
  {
    "id": "c16655df660e7cbb70c1d0bba2b9d78f",
    "title": "方山闻有代者坐中或至潸然",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "五年不去任推挤，惭愧铅刀试割鸡。",
      "妻子久甘尘满甑，儿童尝笑醉如泥。",
      "恨无遗爱宽齐市，空有馀愚汗冉溪。",
      "此去会应书下考，於潜痴女勿轻啼。"
    ]
  },
  {
    "id": "c16655df660e7cbb9a04d7d7b3e1b450",
    "title": "思归",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "擢贾之发罪莫数，君恩犹许牧边州。",
      "梦寻蓟北山深处，身在淮西天尽头。",
      "袖手不应书咄咄，乞骸端欲榜休休。",
      "求田问舍真良策，卧地还胜百尺楼。"
    ]
  },
  {
    "id": "c16655df660e7cbb038281e7aaa7babd",
    "title": "夜宿淮阴城下",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "将军旗鼓渡中流，明旦孤城土一丘。",
      "埋没游魂随野草，烦冤新鬼哭沙洲。",
      "坐看赤壁飞灰灭，行想金陵王气收。",
      "惟有多情淮上月，夜深还照女墙头。"
    ]
  },
  {
    "id": "c16655df660e7cbbf6292e585fb7478a",
    "title": "故人翟仲谋潦倒场屋今复见之所异于昔者苍颜白发耳适以诗陈情辄次其韵因以勉之",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "忆昔妙年仝射策，今谁存者苦无多。",
      "酆城久矣埋长剑，陶壁依然挂短梭。",
      "铅椠功夫真戏耳，齑盐活计奈贫何。",
      "鹏图九万平生事，老翮青云尚可摩。"
    ]
  },
  {
    "id": "c16655df660e7cbbdc39b024d8ae92c6",
    "title": "鸡头",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "竹炉新煮软冰丸，咀嚼宁忧齿颊乾。",
      "谁认鳖胎刳玉弹，共惊蛟室泣珠盘。",
      "芋头有味终难永，菱角齐名不奈寒。",
      "唤起旧年风月兴，惜无千丈酒肠宽。"
    ]
  },
  {
    "id": "c16655df660e7cbbe0c7d5d42438e34b",
    "title": "吊高丽",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "句丽方窃据，唐将已专征。",
      "国破千年恨，兵穷百战平。",
      "信知宗子固，不及众心成。",
      "试望含元殿，离离禾黍生。"
    ]
  },
  {
    "id": "c16655df660e7cbba43fd44d3cab7e98",
    "title": "送张希召出宰赣榆",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "耐久谁如故国山，送君直过穆陵关。",
      "一川鱼鸟江淮近，千里农桑海岱闲。",
      "老骥未甘尘土厄，仙凫宜向水云闲。",
      "此行莫作三年别，考最当随紫诏还。"
    ]
  },
  {
    "id": "c16655df660e7cbb421e765dc11a1a5e",
    "title": "跋风柳忘牛图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "溪风淅淅柳丝柔，柳下蛮童钓晚洲。",
      "老牯安行无寸草，游鯈饱食弄沈钩。",
      "连羁治马真成虐，挟策寻羊未足优。",
      "何似人牛俱不见，短蓑高挂树枝头。"
    ]
  },
  {
    "id": "c16655df660e7cbbc961f38f06a52733",
    "title": "送张希召二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "憔悴谈玄扬子云，如何耳冷百无闻。",
      "从来不识河南守，此去还空冀北群。",
      "远别定须多作恶，相逢无惜重论文。",
      "勿卑小郡为无益，馀润京师正赖君。"
    ]
  },
  {
    "id": "c16655df660e7cbbc961f38fb9729fe7",
    "title": "送张希召二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "省台诸子例才兼，尽道超群未及髯。",
      "自苦折腰供吏役，谁怜白发困郎潜。",
      "尘靴久厌踏红软，冰簟常思负黑甜。",
      "好向水云乡里去，监州不恶有团尖。"
    ]
  },
  {
    "id": "c16655df660e7cbb9738a9e5a8c6a229",
    "title": "三逸堂白芍药",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "春城白药占春馀，妙品端宜入画图。",
      "萼粉雨馀沾蝶趐，蕊香风暖上蜂须。",
      "寿阳宫女妆梅额，姑射仙人莹雪肤。",
      "不见眉山苏阁老，更谁能赋玉盘盂。"
    ]
  },
  {
    "id": "c16655df660e7cbb6519a40a47f97e6f",
    "title": "送刘子高宰新政二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "吾髯得邑古河南，政事应须出笑谈。",
      "但喜时平由圣主，不忧县小选中男。",
      "子文已惯三无愠，叔夜休辞七不堪。",
      "想见细民多受赐，长官如水吏羞贪。"
    ]
  },
  {
    "id": "c16655df660e7cbb6519a40a11563e2c",
    "title": "送刘子高宰新政二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "怜君桂玉苦羁栖，强项逢人未肯低。",
      "病里更贫犹爱客，酒中有得不谋妻。",
      "长材无用虎为鼠，妙手岂论牛与鸡。",
      "考课会应书上上，促归行看紫封泥。"
    ]
  },
  {
    "id": "c16655df660e7cbba9c9c83d04d59b3c",
    "title": "元夕有感",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "一生能见几元夕，况是东西南北人。",
      "残梦关河鳌禁月，旧游灯火马行春。",
      "岁华投老送多感，节物对愁争一新。",
      "自笑区区成底事，天涯流落泪沾巾。"
    ]
  },
  {
    "id": "c16655df660e7cbb62c9b6ed84770008",
    "title": "次韵郭解元病竹二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "此君清苦少知音，独有幽人忍冻吟。",
      "生死挺然终抱节，荣枯偶尔本无心。",
      "比肩耻与蒿莱伍，强项不容冰雪侵。",
      "姑待东风脱新绿，傍阴高卧解吾簪。"
    ]
  },
  {
    "id": "c16655df660e7cbb62c9b6edc04377e5",
    "title": "次韵郭解元病竹二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "风摧雨折不成阴，培养应无老醉吟。",
      "狂直未能忘故态，孤清端不负初心。",
      "佳人日暮何堪倚，太守春馋辄莫侵。",
      "特立闲门固痴绝，看他桃李上华簪。"
    ]
  },
  {
    "id": "c16655df660e7cbb90a0aff8b2451e79",
    "title": "留题紫岩寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "手胼足趼不知劳，珍重麻衣道最高。",
      "跨岸飞桥横玉蝀，倚空层阁压金鳌。",
      "一天花雨森秋气，万壑松风卷夜涛。",
      "怕见云堂老尊宿，笑人尘土满征袍。"
    ]
  },
  {
    "id": "c16655df660e7cbbdbec7062b5d26458",
    "title": "上南京留守完颜公二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "圣朝敦睦重分封，不学成王戏剪桐。",
      "终以阿衡任天下，暂留萧相守关中。",
      "穷边绿野人烟接，永日黄堂狱讼空。",
      "巨手不应偏福地，会归调鼎赞元功。"
    ]
  },
  {
    "id": "c16655df660e7cbbdbec70620f2a8df4",
    "title": "上南京留守完颜公二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "赫赫金源帝子家，暂分符竹奠京华。",
      "礼容登降歌麟趾，庙算纵横制犬牙。",
      "黄閤久闻虚鼎席，朱衣行引上堤沙。",
      "他年定数中书考，异姓汾阳不足夸。"
    ]
  },
  {
    "id": "c16655df660e7cbb69dac034e2cc667a",
    "title": "投宿青山院中夜不寐",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "梦觉归心正郁陶，青荧灯火拥绨袍。",
      "短檠却对颜何厚，长铗高弹气转豪。",
      "入室寒螀鸣破壁，隔窗饥马龁空槽。",
      "年来髀肉浑消尽，一事无成有底劳。"
    ]
  },
  {
    "id": "c16655df660e7cbb1dad97f19d55d6e8",
    "title": "平夷道中二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "河阳白发近来添，行役劳劳岁已淹。",
      "仕路黄杨何日进，宦情橄榄几时甜。",
      "未妨徐邈时中圣，自笑东坡不受痁。",
      "箕斗虚名将底用，慨然舒笑一掀髯。"
    ]
  },
  {
    "id": "c16655df660e7cbb1dad97f11796b7bf",
    "title": "平夷道中二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "归思秋来日日添，拟将馀恨寄江淹。",
      "东华久厌踏红软，北牖常思负黑甜。",
      "世路穷通端是梦，人情寒热动如痁。",
      "儿曹纵有英雄手，第恐英雄未及髯。"
    ]
  },
  {
    "id": "c16655df660e7cbb44a0d0059c594bce",
    "title": "席上赠马杨陈□□□",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "君辞绛帐尸糟曲，公草玄经守薜萝。",
      "一坐尽惊真俊尔，半生不语奈痴何。",
      "清谈缓举玉如意，痛饮屡翻金叵罗。",
      "眼界幸无俗物恼，释然一笑散千疴。"
    ]
  },
  {
    "id": "c16655df660e7cbb17caa60b4b1acdef",
    "title": "游山寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "盘纡细路仅能通，断壑危桥渡几重。",
      "横岭尽头方见寺，乱云深处忽闻钟。",
      "黄昏古屋翻飞鼠，绿净寒潭隐蛰龙。",
      "惭愧居僧还好客，邻家乞粟备晨舂。"
    ]
  },
  {
    "id": "c16655df660e7cbbd4798d5627740554",
    "title": "散策",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "日涉家园三五回，虚堂俯瞰碧溪隈。",
      "酒杯有限愁难遣，诗句无穷花旋开。",
      "多是春分迟社到，要教燕子趁时来。",
      "风寒留雨迷杨柳，翠色迎晴拂旧埃。"
    ]
  },
  {
    "id": "c16655df660e7cbb6b2c5536aea35a91",
    "title": "自东营来广宁道出牵马岭岭西去路几半里松桧郁然桃李闲发问之云利器梁侯之先茔也其榇尚附浅土遂命酒哭奠而去公初待我以国士虽睌意少疏而恩礼未易忘也",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "九仞终亏一篑功，想知衔愤泣幽宫。",
      "死生怒臂屈伸顷，得失奕棋翻覆中。",
      "只有松杉全晚节，不随桃李嫁春风。",
      "门生故吏知多少，谁致生刍奠此翁。"
    ]
  },
  {
    "id": "c16655df660e7cbb80cb11e8dc7619e1",
    "title": "再过坟下",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "毁誉譊譊息盖棺，百年春梦大槐安。",
      "功名倒挽九牛尾，富贵真成一鼠肝。",
      "故国莺花人事改，空山风雨夜台寒。",
      "平生我亦心如铁，醉眼西州泪不干。"
    ]
  },
  {
    "id": "c16655df660e7cbb2377f5df4ca1c715",
    "title": "易足斋",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "吾爱吾庐事事幽，此生随分得优游。",
      "穷冬夜话蒲团暖，长夏朝眠竹簟秋。",
      "一榻蠹书闲处看，两盂薄粥饱时休。",
      "红旗黄纸非吾事，未羡元龙百尺楼。"
    ]
  },
  {
    "id": "c16655df660e7cbbd924addd927822cb",
    "title": "路逢安阳花酒问之云迓贰车于河上戏以诗寄萧彭老",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "惯曾歌酒醉秦楼，客路相逢为少留。",
      "油壁绣帘红粉面，银瓶丝络紫泥头。",
      "眼寒老杜肠先断，肺渴长卿涎欲流。",
      "遥想萧郎高会处，浅斟低唱木兰舟。"
    ]
  },
  {
    "id": "c16655df660e7cbbf756a5a392f87d29",
    "title": "跋杨德懋雪谷早行图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "冰冻云痴万木乾，乱山重叠雪漫漫。",
      "人藏龟手借馀暖，马缩猬毛凌苦寒。",
      "儿辈岂其专尚利，此翁无奈未休官。",
      "人生寄耳遽如许，底处息肩聊解鞍。"
    ]
  },
  {
    "id": "c16655df660e7cbb6b3848e5bd695211",
    "title": "分韵赋松风得泉字",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "苍髯疏影冷浮烟，坐久披襟更洒然。",
      "萧索半天催急雨，清凉三峡泛流泉。",
      "寻真客至花飞下，憩寂僧闲子满前。",
      "却笑朱门无远韵，只将俗耳醉繁弦。"
    ]
  },
  {
    "id": "c16655df660e7cbb68dd8b4ab73d5db1",
    "title": "再游铁佛寺致奠王庭光",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "竹杖芒鞋过虎溪，素琴浊酒记仝携。",
      "嗟君死日无千驷，约我来时赠只鸡。",
      "满地馀花春寂寂，半岩苍桧雨凄凄。",
      "悲凉人散黄昏后，万木号风野鸟啼。"
    ]
  },
  {
    "id": "c16655df660e7cbbe3f4d7f6a1038eac",
    "title": "碧济泉清安寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "突兀层峰刻削成，嵌空金碧郁峥嵘。",
      "长松万壑海潮上，飞瀑半天山雨倾。",
      "白石清泉良负尔，红尘乌帽可怜生。",
      "僧窗不厌俗人污，暂息劳筋睡到明。"
    ]
  },
  {
    "id": "c16655df660e7cbb4c0da1fa69a39fee",
    "title": "留题鼓山寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "风落松声撼昼眠，似闻钟磬响云颠。",
      "竹林欲访知何地，石鼓相传不记年。",
      "齐主有缘成胜事，周兵无赖化飞烟。",
      "何当一洗红尘眼，会见神通五万仙。"
    ]
  },
  {
    "id": "c16655df660e7cbb4611e154beb106d2",
    "title": "渔父",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "一声欸乃破苍烟，万顷沧浪蘸碧天。",
      "黄篾筏头闲活计，绿蓑衣底懒因缘。",
      "酉年酒易多卯饮，亥日鱼收纵午眠。",
      "坐笑磻溪太多事，梦招西伯渭川畋。"
    ]
  },
  {
    "id": "c16655df660e7cbbfd4cba1a35feb1d3",
    "title": "万春节口号",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "翠舆黄伞望天颜，警跸西清缀两班。",
      "瑞日曈曈明彩仗，香云霭霭拥蓬山。",
      "已闻贺使朝金阙，伫见降王款玉关。",
      "君寿国安从此始，老人星现丙丁闲。"
    ]
  },
  {
    "id": "c16655df660e7cbb8ff4026c62168d1f",
    "title": "送田元长接伴高丽告奏使",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "圣朝万里息烽烟，冀马吴牛尽稳眠。",
      "蜗国弄兵贪裂地，蚁臣将命恳呼天。",
      "政须老手不生事，故遣吾髯更着鞭。",
      "想到鸭江文字饮，德星清对两诗仙。"
    ]
  },
  {
    "id": "c16655df660e7cbb2fdbbe3922c6f602",
    "title": "还乡",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "乱后人烟到处稀，马寻归路駃如飞。",
      "谁怜膝上狂文度，却作辽东老令威。",
      "闾里旧游浑似梦，交亲相对漫疑非。",
      "形容变尽君休问，大胜游魂不得归。"
    ]
  },
  {
    "id": "c16655df660e7cbb88805500e7c06ce3",
    "title": "题蔺相如庙",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "应怜赵弱不能国，天赞此老裨时君。",
      "按剑不屈秦天子，回车岂畏廉将军。",
      "区区太子徒见慕，奄奄诸辈复何云。",
      "名重泰山成底事，一科蓬底觅孤坟。"
    ]
  },
  {
    "id": "c16655df660e7cbb5c68abbd94f815a3",
    "title": "中秋待月",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "耸肩危坐觉寒侵，云罅玲珑看涌金。",
      "所恨轻违经岁久，莫辞姑待到更深。",
      "据床老子非无兴，造物小儿真有心。",
      "凭仗何人讼风伯，为侬西北倦层阴。"
    ]
  },
  {
    "id": "c16655df660e7cbb32118d00e8df8ab7",
    "title": "登郡城有感",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "禹别九州此其一，下临淮汝上虚危。",
      "挂壶树老孙枝长，悬瓠城荒女口卑。",
      "败址颓垣驯虎庙，冷烟寒雨化龙陂。",
      "客怀感慨知多少，倚彻栏干欲下时。"
    ]
  },
  {
    "id": "c16655df660e7cbbaf458dc9c8dfa93f",
    "title": "渡辽舟中小酌",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "佳会清欢取次成，逸群高论极峥嵘。",
      "掀髯已判玉山倒，蘸甲不辞金碗倾。",
      "落日衬云鱼尾赤，斜风卷水縠纹生。",
      "豫愁江上分飞后，千里关河月共明。"
    ]
  },
  {
    "id": "c16655df660e7cbb83296aea62349e0f",
    "title": "留题晋阳古城慧明寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "劳生来往竟如梭，萧寺重游感慨多。",
      "十里晋溪新景物，千年唐叔旧山河。",
      "苾刍香满阿兰若，舍利深藏窣堵波。",
      "我欲壁闲书岁月，奈何惭愧小东坡。"
    ]
  },
  {
    "id": "c16655df660e7cbb606146f9d3bb49c5",
    "title": "题刘德文乐轩",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "书生活计一囊钱，以乐名轩岂漫然。",
      "得意山闲聊寓酒，赏音琴上本无弦。",
      "园空洛社今谁独，堂在睢阳底事全。",
      "会见慈亲封大国，金华荣拜雪垂肩。"
    ]
  },
  {
    "id": "c16655df660e7cbb65d32f0090eeb4ee",
    "title": "送张希召",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "见说东人苦倒悬，正须老子与安然。",
      "豫知和气千门溢，想见先声万口传。",
      "坐使游民羞佩剑，断无奸吏浪催钱。",
      "笑谈了却公家事，莫惜新诗寄百篇。"
    ]
  },
  {
    "id": "c16655df660e7cbb6c8d95d0d087de44",
    "title": "上咸平帅耶律寿",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "勋业凌烟鬓未华，门森霜戟拥高牙。",
      "汉朝剑履元臣后，辽国貂蝉太后家。",
      "黄阁已闻虚鼎席，朱衣行引上堤沙。",
      "吹箫况是神仙侣，知看蟠桃几度花。"
    ]
  },
  {
    "id": "c16655df660e7cbb40f85bd8865d2fd5",
    "title": "咏虱",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "鬅鬙鹤发坐搔头，破碎鹑衣不奈秋。",
      "缓带笑侬时诡遇，处裈嗟尔亦良谋。",
      "裹章想倦嵇中散，披褐幸容秦武侯。",
      "犹胜元封□定远，枕戈无暇解兜鍪。"
    ]
  },
  {
    "id": "c16655df660e7cbbd97e836201fc9905",
    "title": "题香山寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "平生居士爱香山，百岁神游定此闲。",
      "黄卷既能探妙理，青衫安用拭馀潸。",
      "樱桃笑日艳樊素，杨柳舞风娇小蛮。",
      "尚想夜深携满老，幅巾来听水潺潺。"
    ]
  },
  {
    "id": "c16655df660e7cbb2eda722126bd0f93",
    "title": "时元瑜以筇杖为吾亲寿",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "国士凭谁致此君，罗浮知见几云孙。",
      "生成鹤膝挺高节，断去龙须露老根。",
      "应与蒲萄随汉使，羞同涩勒暗蛮村。",
      "我翁两脚犹强健，要看莲峰玉女盆。"
    ]
  },
  {
    "id": "c16655df660e7cbb888c534334849ffd",
    "title": "郭惠叔双封堂",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "渊源忠孝出汾阳，天子嘉之畀宠光。",
      "素发迎将两翁媪，彩衣罗拜几郎娘。",
      "传看瑞草文犀轴，笑捧金花古锦囊。",
      "我亦同君预荣幸，追怀风树涕淋浪。"
    ]
  },
  {
    "id": "c16655df660e7cbb91dec1cc38f06159",
    "title": "上大人通奉寿三首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "举世鸥盟多反覆，我翁强健果投簪。",
      "三薰三沐荡尘虑，一咏一觞偿宿心。",
      "柱下相君能漱石，颍滨遗老悟休阴。",
      "天公报寿岂无意，要识三槐种德深。"
    ]
  },
  {
    "id": "c16655df660e7cbb91dec1ccc9e993a5",
    "title": "上大人通奉寿三首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "月旦人材口不谈，市朝冰炭饱经谙。",
      "平生拙宦鱼千里，投老退休僧一庵。",
      "细数行年今九九，了知得髓后三三。",
      "圣朝文物方求备，会补遗书访济南。"
    ]
  },
  {
    "id": "c16655df660e7cbb91dec1cc1a487a31",
    "title": "上大人通奉寿三首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "每年禊饮饮须醉，尽日送穷穷奈何。",
      "子侄篮舆随靖节，天人方丈问维摩。",
      "归心寸草梦危枕，争道楸枰惊烂柯。",
      "愿与罗浮竹尊者，时看铜狄笑摩挲。"
    ]
  },
  {
    "id": "c16655df660e7cbbf9deb57515e9a6f2",
    "title": "上韩运使寿用上萧帅诗韵",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "建节十年鬓未华，印悬如斗拥高牙。",
      "晚生幸识荆州面，异世犹尊吏部家。",
      "向昔神仙得石髓，至今铅鼎养丹砂。",
      "人闲游戏知多少，眼有方瞳顶聚花。"
    ]
  },
  {
    "id": "c16655df660e7cbb3e15113caeeb8c9d",
    "title": "哭二舍弟",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "才猷事业未一试，叹恨若人沈九原。",
      "折简见呼徵汝梦，赋诗成谶兆予言。",
      "二千客路未归榇，八十老亲犹倚门。",
      "谁为临风歌九辨，睢阳高处与招魂。"
    ]
  },
  {
    "id": "c16655df660e7cbbfc1839fabfb81328",
    "title": "哭田去华",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "此老初无适俗韵，请归田里傲南窗。",
      "平时谁送杨临贺，死日共知张曲江。",
      "人果赎兮身可百，士能如此国无双。",
      "佳城一闭风流尽，尚想修文对漆缸。"
    ]
  },
  {
    "id": "c16655df660e7cbb318e4e330a73bf3c",
    "title": "送张仲谋使三韩",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "照海旌幢出乐浪，过家上冢路生光。",
      "鸭江桃叶朝迎渡，岊岭松花夜煮汤。",
      "恩诏肃将芝检重，醉鞭低袅玉鞘长。",
      "遗民笑指天车道，酷似南阳异姓王。"
    ]
  },
  {
    "id": "c16655df660e7cbbb25bbf2249b7f6d4",
    "title": "黄桃花",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "应嗔国色朝酣酒，赐与羽衣如太真。",
      "道士厌看千树老，令君别换一城新。",
      "缃梅拂额更不俗，栗玉削肌殊可人。",
      "想得乞浆寻旧约，东风不似去年春。"
    ]
  },
  {
    "id": "c16655df660e7cbb23a292dc455ab913",
    "title": "哭僧义和二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "瘦权平昔事风骚，痛矣吟魂不可招。",
      "庙里香炉从此去，杖头明月更谁挑。",
      "云披山顶浮螺髻，风鼓松声振海潮。",
      "他日东坡作真供，石泉槐火忆参寥。"
    ]
  },
  {
    "id": "c16655df660e7cbb23a292dcd316b963",
    "title": "哭僧义和二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "竹杖芒鞋上翠微，山川良是昔人非。",
      "无心野鹤穿云去，洗钵山童带月归。",
      "醉墨旧书云老壁，胜游常扣赞公扉。",
      "老人手种堂前柏，不见苍皮四十围。"
    ]
  },
  {
    "id": "c16655df660e7cbbe6e4ff7dcfbc1c5c",
    "title": "奉题少保张公曲阿别墅二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "休沐时时散马蹄，绿阴如染转长堤。",
      "帝城和气融春圃，相国馀波到雨溪。",
      "无数龟鱼欣作主，不言桃李自成蹊。",
      "圣时正要传衣事，贺监从渠老会稽。"
    ]
  },
  {
    "id": "c16655df660e7cbbe6e4ff7dc821d23f",
    "title": "奉题少保张公曲阿别墅二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "钟湖亭下水淙淙，绿野平泉未易双。",
      "十里藕花红步障，一轩松荫碧油幢。",
      "洛中独乐有司马，天下不名知曲江。",
      "纸尾欲烦贤宅相，雨蓑添我坐篷窗。"
    ]
  },
  {
    "id": "c16655df660e7cbb77d57d8b81f49322",
    "title": "宿僧寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "解鞅招提日已西，强将懒脚污丹梯。",
      "深藏舍利天龙护，高出枝撑野鹤栖。",
      "尚忆云章留素壁，岂期俗物扫黄泥。",
      "低徊搔首无人会，风树萧萧鸟自啼。"
    ]
  },
  {
    "id": "c16655df660e7cbbae8e4543c13bd361",
    "title": "秋白梨",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "医巫珍果惟秋白，经岁色香殊不衰。",
      "霜落盘盂批玉卵，风生齿颊碎冰凘。",
      "故侯瓜好真相敌，丞相梅酸谩自欺。",
      "向使马卿知此味，莫年消渴不须医。"
    ]
  },
  {
    "id": "c16655df660e7cbb1a767b7d87bbfd3d",
    "title": "寄渊公",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "了却三根椽下事，一瓶一钵阅东州。",
      "逻斋应厌树生耳，罢讲似嫌石点头。",
      "起灭无波真古井，往来触物信虚舟。",
      "门人定喜归期近，松已回枝水复流。"
    ]
  },
  {
    "id": "c16655df660e7cbb82c677bdd876e561",
    "title": "宜民道中",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "踪迹年来遍朔南，消磨髀肉困征骖。",
      "居民胜日一百五，倦客流年六十三。",
      "水性依然人自老，树围如此我何堪。",
      "瓶无储粟犹归去，待有良田已是贪。"
    ]
  },
  {
    "id": "c16655df660e7cbb09da5ee1bae0de6b",
    "title": "哭王继昌",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "天上玉楼应断手，便骑箕尾去堂堂。",
      "梦回失大槐安国，事往堕无何有乡。",
      "命也使然濡末路，天乎或者付名郎。",
      "旧游磨减今馀几，横涕无从酹一觞。"
    ]
  },
  {
    "id": "c16655df660e7cbb09da5ee12658b7bc",
    "title": "哭王继昌",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "吾家碧树忽先摧，已去谁能赋七哀。",
      "石椁正逢王果堕，玉棺独召子乔来。",
      "山巅鹤去那容挽，床上琴亡更不开。",
      "想到灵芝梦游处，更无长乐晓钟催。"
    ]
  },
  {
    "id": "c16655df660e7cbb6c59fd3d90729ec3",
    "title": "自伤",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "举家千指食嗷嗷，不食谁能等系匏。",
      "掠剩大夫汤沃雪，定交穷鬼漆投胶。",
      "春蚕已老不成茧，社燕欲归犹恋巢。",
      "莫待良田径须去，移文聊解北山嘲。"
    ]
  },
  {
    "id": "c16655df660e7cbbe4444c0dacf74500",
    "title": "怀高公无忌",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "晚景桑榆方见用，秋霜蒲柳已先凋。",
      "虞兮命矣甘为土，鲤也天乎竟不苗。",
      "奇祸一门曾未见，旅魂万里若为招。",
      "伤心此地鸾栖棘，不见抟风上九霄。"
    ]
  },
  {
    "id": "c16655df660e7cbbbe9d1203254037ed",
    "title": "自讼",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "尝闻劳生佚以老，不谓区区老更忙。",
      "自笑顽躯楦青紫，谁求绝足鉴骊黄。",
      "苦无长策裨神主，大有闲山著漫郎。",
      "梦到故乡犹可喜，几时真个是还乡。"
    ]
  },
  {
    "id": "c16655df660e7cbb7ed64b78e0025cbb",
    "title": "自慰",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "深搀乌帽障黄尘，髀肉消磨浪苦辛。",
      "按辔澄清须我辈，据鞍矍铄奈吾身。",
      "只凭忠信行蛮貊，岂有文章动鬼神。",
      "南彻淮阳北辽海，可能无地息劳筋。"
    ]
  },
  {
    "id": "c16655df660e7cbb0171d63c0bc78007",
    "title": "赠王生",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "忆昔分携如隔世，相逢惊见两茫然。",
      "松楸河朔三千里，萍梗天东二十年。",
      "白发可怜浮海粟，青囊不博买山钱。",
      "明年会约同归去，里巷追随作散仙。"
    ]
  },
  {
    "id": "c16655df660e7cbb0b4f3405d5b6910d",
    "title": "题崇寿寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "紫霞山寺久不来，往昔破碎今摧颓。",
      "一钵残僧饫藜藿，百身古佛眠莓苔。",
      "门楣金乌经雨泣，殿脊铁凤含风哀。",
      "安得使君鞭紫马，咄嗟檀施随缘来。"
    ]
  },
  {
    "id": "c16655df660e7cbba02abdee6f3aeb7a",
    "title": "题懿州宝岩寺壁雨竹",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "宁为强项侯，不作折腰吏。",
      "羞对桃李颜，伤春泣红泪。"
    ]
  },
  {
    "id": "c16655df660e7cbb5e65d693434bad99",
    "title": "题武公实扇",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "春瓮篘新蚁，秋盆鲙锦鳞。",
      "高眠无一市，争羡市朝人。"
    ]
  },
  {
    "id": "c16655df660e7cbbb3a4ca927ec3df15",
    "title": "颂粉墨图二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "画真犹是妄，何况画非真。",
      "正做梦说梦，知是身非身。"
    ]
  },
  {
    "id": "c16655df660e7cbbb3a4ca926a40cb18",
    "title": "颂粉墨图二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "幻出丹青手，今人一念差。",
      "如观弟二月，犹见空中花。"
    ]
  },
  {
    "id": "c16655df660e7cbb667de0be9af51507",
    "title": "墨竹颂四首弄晴",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "横枝出丛林，独得回光照。",
      "慎勿作长竿，寒鱼不受钓。"
    ]
  },
  {
    "id": "c16655df660e7cbb667de0bec90ec533",
    "title": "墨竹颂四首弄晴",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "法雨渍云梢，点点甘露滴。",
      "舌本自清凉，西江不须吸。"
    ]
  },
  {
    "id": "c16655df660e7cbb667de0bec1916ddd",
    "title": "墨竹颂四首弄晴",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "风过即安闲，风来即招飐。",
      "青青自真如，尘色终不染。"
    ]
  },
  {
    "id": "c16655df660e7cbb667de0be36f8ff23",
    "title": "墨竹颂四首弄晴",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "尊者老不枯，魁然挺高节。",
      "求心已无心，断臂犹立雪。"
    ]
  },
  {
    "id": "c16655df660e7cbbf1435510c8639c36",
    "title": "纳凉萧寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "午昼葵花泼眼明，绿阴深处辘轳声。",
      "燕泥吹落欺人睡，无赖薰风也世情。"
    ]
  },
  {
    "id": "c16655df660e7cbbb66e0e1ad0a1b38e",
    "title": "题船子和尚图二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "雨笠烟蓑三十年，一篙投意便忘船。",
      "何如更拟吴江上，付与儿孙庆有缘。"
    ]
  },
  {
    "id": "c16655df660e7cbbb66e0e1a6ecea511",
    "title": "题船子和尚图二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "夜静风高江水寒，归船空载月团团。",
      "须知钓得金鳞后，只是当时旧钓竿。"
    ]
  },
  {
    "id": "c16655df660e7cbbd0a0b8474a15e227",
    "title": "黄花帘幕为谁开嫌怕双飞燕子来肠断一春无好句令人惭愧贺方回",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "贴水新荷卷未开，隔墙风送落花来。",
      "兔葵燕麦应相笑，前度刘郎去又回。"
    ]
  },
  {
    "id": "c16655df660e7cbb5b6a16059c49c157",
    "title": "和张运使送春二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "别院重门几许深，桃花结子柳成阴。",
      "也知春在荼蘼架，自是愁多懒重寻。"
    ]
  },
  {
    "id": "c16655df660e7cbb5b6a1605595a3f72",
    "title": "和张运使送春二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "树底残花积渐深，树头新绿不多阴。",
      "留春春去无料理，试倩行云梦里寻。"
    ]
  },
  {
    "id": "c16655df660e7cbbcb997e2138a1fca6",
    "title": "沙丘",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "白璧沈江夜鬼呼，明年当是祖龙殂。",
      "海中童子无消息，坐待长生岂不迂。"
    ]
  },
  {
    "id": "c16655df660e7cbb5b6a1605d544f20d",
    "title": "和张运使送春二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "老却芳菲过却春，流莺应怪旧游人。",
      "犀围不管年年瘦，璧月无端夜夜新。"
    ]
  },
  {
    "id": "c16655df660e7cbb5b6a16053fc4c90d",
    "title": "和张运使送春二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "蛛网冰徽不复开，等闲魂梦可曾来。",
      "鸟啼花落伤心事，惆怅东风唤不回。"
    ]
  },
  {
    "id": "c16655df660e7cbb83e1feab7009083a",
    "title": "微子庙",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "比干忠谏死如归，箕子佯狂脱祸机。",
      "君厌殷辛高谢去，三仁谁是定谁非。"
    ]
  },
  {
    "id": "c16655df660e7cbb7fb7305706617541",
    "title": "艾人",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "野艾乘时加束缚，奋髯嚼齿似能神。",
      "偶然抬举在高处，白眼难堪不视人。"
    ]
  },
  {
    "id": "c16655df660e7cbb793f2ad9fb1b2cd3",
    "title": "万春节宴罢述怀",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "去岁宫花插满头，玉阶端笏觐珠旒。",
      "如今沦落江淮上，始觉衰残两鬓秋。"
    ]
  },
  {
    "id": "c16655df660e7cbba4edf6a7c8aa20e1",
    "title": "和黄山谷读杨妃外传五首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "兄弟渐疏花萼梦，君王贪醉上阳春。",
      "却将妃子比飞燕，何物谪仙能屈人。"
    ]
  },
  {
    "id": "c16655df660e7cbba4edf6a70f378f07",
    "title": "和黄山谷读杨妃外传五首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "姚宋云亡言路塞，虢秦徼宠祸机深。",
      "平时笑指胡奴腹，信道是中惟赤心。"
    ]
  },
  {
    "id": "c16655df660e7cbba4edf6a7833b26f5",
    "title": "和黄山谷读杨妃外传五首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "金步摇低云髻堕，瑞龙香散野风吹。",
      "岭南驿传来何暮，趁得新坟荐荔枝。"
    ]
  },
  {
    "id": "c16655df660e7cbba4edf6a7ad00253f",
    "title": "和黄山谷读杨妃外传五首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "环子竟逢山下鬼，老翁空叹木牵丝。",
      "年年牛女相逢夕，记得凭肩私语时。"
    ]
  },
  {
    "id": "c16655df660e7cbba4edf6a7119627bf",
    "title": "和黄山谷读杨妃外传五首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "飞雁秋风汾水上，淋铃夜雨蜀山前。",
      "此时一念无料理，阿暪何由双鬓玄。"
    ]
  },
  {
    "id": "c16655df660e7cbb6b60c3cece6e79cb",
    "title": "附寄陈州陈显祖",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "若到睢阳话汝阳，故人应也问行藏。",
      "但言甚矣吾衰矣，三友轩中作退堂。"
    ]
  },
  {
    "id": "c16655df660e7cbba4041fcbf0b5b189",
    "title": "宿锦州广济寺僧房卧屏一幅画一纶巾羽服隐几胡床命短童汲水浇花若有所待者相望一翁桶帽凉衫倚杖于溪桥之上意其眷恋风景而缓其行也乃赋二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "垂柳阴阴昼日长，野人无事自清凉。",
      "只应冷笑黄尘里，为米痴儿有底忙。"
    ]
  },
  {
    "id": "c16655df660e7cbba4041fcb91bfe368",
    "title": "宿锦州广济寺僧房卧屏一幅画一纶巾羽服隐几胡床命短童汲水浇花若有所待者相望一翁桶帽凉衫倚杖于溪桥之上意其眷恋风景而缓其行也乃赋二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "溪桥泉石想佳哉，欲去迟迟首重回。",
      "不道西庄闲处士，胡床虚左待君来。"
    ]
  },
  {
    "id": "c16655df660e7cbbe41e22074ba2f6dd",
    "title": "渡辽",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "我家河朔望咸平，飞鸟犹须半月程。",
      "尽道辽阳天样远，渡辽何况更东行。"
    ]
  },
  {
    "id": "c16655df660e7cbbf2b93020d711add2",
    "title": "题张子正运使所藏杨德懋山居老闲图仍次元韵四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "山崦人家落照闲，笑携儿辈语柴关。",
      "应怜乌帽红尘客，有底功名不肯闲。"
    ]
  },
  {
    "id": "c16655df660e7cbbf2b930209384fe83",
    "title": "题张子正运使所藏杨德懋山居老闲图仍次元韵四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "竹屋松窗水石闲，野人门户不曾关。",
      "官租了却迎神罢，社酒鸡豚日日闲。"
    ]
  },
  {
    "id": "c16655df660e7cbbf2b930204054fa2f",
    "title": "题张子正运使所藏杨德懋山居老闲图仍次元韵四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "世路风波俯仰闲，趑趄行恐堕机关。",
      "岂知野鹿便丰草，金络从渠十二闲。"
    ]
  },
  {
    "id": "c16655df660e7cbbf2b930209c6384f9",
    "title": "题张子正运使所藏杨德懋山居老闲图仍次元韵四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "张侯诗敏落黄闲，杨丈规摹逼老关。",
      "二妙通灵恐仙去，夜窗风雨要防闲。"
    ]
  },
  {
    "id": "c16655df660e7cbb36f47241674b4412",
    "title": "朝歌城",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "独夫亡国固宜哉，不省鸡声是祸胎。",
      "辛苦朝歌城下土，暂成宫殿却成灰。"
    ]
  },
  {
    "id": "c16655df660e7cbb0d354f3890bed4dc",
    "title": "铜雀台",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "铜雀台荒桑柘围，老瞒曾醉柘黄衣。",
      "锡花片瓦将安用，留与诗人写是非。"
    ]
  },
  {
    "id": "c16655df660e7cbb7450817b1c4ca804",
    "title": "题画四首渭州",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "相如游倦弄琴心，帘下文君便赏音。",
      "犊鼻当年卜偕老，不防终有白头吟。"
    ]
  },
  {
    "id": "c16655df660e7cbb7450817b23d984fa",
    "title": "题画四首渭州",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "徐郎生别一酸辛，破镜还将泪粉匀。",
      "纵使三年不言笑，只今学得息夫人。"
    ]
  },
  {
    "id": "c16655df660e7cbb7450817b439a07b8",
    "title": "题画四首渭州",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "深知岁不利西行，郑六其如誓死生。",
      "异类犹能保终始，秦楼风月却无情。"
    ]
  },
  {
    "id": "c16655df660e7cbb7450817b37b0ffab",
    "title": "题画四首渭州",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "墙头容易许平生，绳断翻悲覆水瓶。",
      "子满芳枝乱红尽，东君不管尽飘零。"
    ]
  },
  {
    "id": "c16655df660e7cbb0212ff92faa4c939",
    "title": "春尽见花三首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "柳色含烟冻已回，杏花迎日暖初开。",
      "须知造化无南北，更远春风也到来。"
    ]
  },
  {
    "id": "c16655df660e7cbb0212ff922a1cfdac",
    "title": "春尽见花三首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "杏梢如怯晓寒轻，相对无言却有情。",
      "忆得上都春睡足，隔墙时听卖花声。"
    ]
  },
  {
    "id": "c16655df660e7cbb0212ff92d2bdc3b6",
    "title": "春尽见花三首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "朔漠杏花初破蕾，南州梅子已垂枝。",
      "寒乡倍费生成力，但得阳和莫恨迟。"
    ]
  },
  {
    "id": "c16655df660e7cbbe5508a07240d948e",
    "title": "马上漫成四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "手携篮子满新蔬，雾鬓风鬟立暝途。",
      "约束前驱休问讯，罗敷嫌笑使君愚。"
    ]
  },
  {
    "id": "c16655df660e7cbbe5508a07a2a8d36b",
    "title": "马上漫成四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "荠芽蒲笋绕溪生，采掇盈筐趁早烹。",
      "想得见郎相妩媚，饭箩携去饷春耕。"
    ]
  },
  {
    "id": "c16655df660e7cbbe5508a078b3ebb37",
    "title": "马上漫成四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "蹋青挑菜共嬉游，不识风前月下羞。",
      "落日缓歌携手去，新声争信锦缠头。"
    ]
  },
  {
    "id": "c16655df660e7cbbe5508a07d877cb1d",
    "title": "马上漫成四首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "羞将明媚斗春妍，顾影徘徊只自怜。",
      "消得风流黄太史，国香流俗叹随缘。"
    ]
  },
  {
    "id": "c16655df660e7cbb7debfa26f45bd20a",
    "title": "营道堂绝句",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "旧僚郭赵身为烬，先友王杨骨已枯。",
      "莫笑嗫嚅翁不达，人闲斗在不如吾。"
    ]
  },
  {
    "id": "c16655df660e7cbb8bdbe8194932a4c0",
    "title": "蔡州",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "悬瓠城雄壮，登临写客怀。",
      "九州惟古豫，千里控长淮。",
      "极目栖林杪，临芳瞰水涯。",
      "南城新息路，西市确山街。",
      "门易朝金榜，亭馀阅世牌。",
      "乐光眉拂黛，溱汝股分钗。",
      "八封坛微认，三王冢密挨。",
      "辋湖鱼唯唯，壶树鸟喈喈。",
      "颜笔龛尘壁，裴碑瘗土阶。",
      "卜蟾闻迈志，系鳖近齐谐。",
      "坡底为龙竹，厅前系马櫰。",
      "绝缨台泯没，铸剑冶埋埋。",
      "坡迹留任宅，涪诗刻秀崖。",
      "黄陂澄宇量，许月旦名排。",
      "秦赋敌扬子，娄歌胜李娃。",
      "越王悲壮志，唐女换遗骸。",
      "元济狂枭獍，宗权暴虎豺。",
      "土风敦俭素，声乐绝淫哇。",
      "玉粒家家足，红姜处处皆。",
      "吴氛薰雾瘴，楚气拂云霾。",
      "笋石当衙道，仙榆拂郡斋。",
      "王侯更庙狄，富相捍潭柴。",
      "竦也尝临判，谦乎亦摄差。",
      "陈翁孙接踵，欧父子联阶。",
      "观额因王觌，民坊出陆偕。",
      "许诗多散落，叶记半磨揩。",
      "往哲优师帅，遗风轶等侪。",
      "老夫为政拙，雅志与时乖。",
      "倦鸟收长翮，疲鴽恋短秸。",
      "江山题不尽，吾已办青鞋。"
    ]
  },
  {
    "id": "c16655df660e7cbbe6ef63604d1780a3",
    "title": "挽姚仲纯",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "夫子人之杰，魁然道最纯。",
      "乡闾连沛邑，族系出虞宾。",
      "清节冰壶莹，孤标玉树新。",
      "妙龄探桂窟，雅志傲蒲轮。",
      "事业传衣钵，风流表缙绅。",
      "斗南惟此老，月旦复谁人。",
      "忍死哭亡社，偷安笑具臣。",
      "斯文虽未丧，吾道竟难伸。",
      "彭泽不书宋，东陵无负秦。",
      "直从强健日，收得自由身。",
      "把臂言犹在，回头迹己陈。",
      "发书占贾鵩，绝笔感商麟。",
      "玄矣骑箕尾，嗟哉厄已辰。",
      "终天从此别，穷壤向谁亲。",
      "堕椁逢王果，留灯待沈彬。",
      "彭殇俱逝水，孔蹠共荒榛。",
      "书带缘新垄，笛声起旧邻。",
      "绝弦双堕泪，挂剑一伤神。",
      "冢树悲长夜，山花作好春。",
      "龟趺平木杪，谁为写光尘。"
    ]
  },
  {
    "id": "c16655df660e7cbbe0831735a0bd7a95",
    "title": "广宁庙",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "千古广宁庙，云楣榜旧题。",
      "名乘中祀典，秩赐上公圭。",
      "百鬼舆台贱，群山部伍低。",
      "地封连蓟北，天遣镇辽西。",
      "桧影森旌节，松声殷鼓鼙。",
      "雕梁通蜥蜴，画栋落虹蜺。",
      "像古虫书藓，庭卑蚓篆泥。",
      "垂杨空袅袅，蔓草自萋萋。",
      "香火何尝到，牲醪不见携。",
      "觋巫俱扫迹，樵牧漫成蹊。",
      "物理多侥幸，人情固执迷。",
      "城狐炉鹊尾，社鼠按豚蹄。",
      "居士争求福，彭郎为娶妻。",
      "吾生多坎轲，末路易推挤。",
      "白玉虽云洁，青蝇奈可栖。",
      "人言何恤是，神鉴自昭兮。",
      "扼腕声悲壮，垂头气惨悽。",
      "虺隤伏枥马，进退触藩羝。",
      "苟不登槐府，何如钓柳溪。",
      "乞骸谋已决，掣肘事仍暌。",
      "仰视威灵在，潜通肸蚃齐。",
      "迟迟归未得，残日乱鸦啼。"
    ]
  },
  {
    "id": "c16655df660e7cbb734f7335eea69278",
    "title": "赋耐冻青",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "耐冻虽微物，严冬不敢侵。",
      "蕊嫌宫额浅，色胜羽衣深。",
      "戏点人闲铁，闲铺地上金。",
      "腊梅甘丈行，霜菊许朋簪。",
      "风雪窥天巧，泥沙惜陆沈。",
      "分无春借力，徒有岁寒心。",
      "采掇香盈把，歔欷泪满襟。",
      "移栽损生理，汝勿念知音。"
    ]
  },
  {
    "id": "c16655df660e7cbb6c8d95d05dd891a6",
    "title": "上咸平帅耶律寿",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "九重前席喜忠纯，不待先容自致身。",
      "漆水袭封无冷眼，德光传世有名臣。",
      "早登秘阁直清禁，旋陟枢机历要津。",
      "蒲坂馀波千里润，柳城和气万家春。",
      "定须铁钺专方面，未许江湖拜散人。",
      "鹤骨固应多寿老，会看沧海起飞尘。"
    ]
  },
  {
    "id": "c16655df660e7cbbac770ca0c7092708",
    "title": "题宝泉轩",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "野人强冠襟，任事多脱略。",
      "官府逃喧卑，僧窗憩寂寞。",
      "高情渺层云，逸兴发幽壑。",
      "山色为谁来，秋光无处著。",
      "颓红挂浮图，涨碧分略彴。",
      "天共水相合，风催雨欲作。",
      "渔歌散汀洲，春相隔篱落。",
      "属玉破微茫，斜书洒寥廓。",
      "幽欢殊未阑，归兴辄作恶。",
      "后会定何时，期以辛丁约。"
    ]
  },
  {
    "id": "c16655df660e7cbb4ff8f96f5a75760f",
    "title": "咏张宫师二疏东归图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "战国事纵横，廉隅初灭裂。",
      "强嬴灰六籍，名教寖衰歇。",
      "卯金新典礼，蠹简访遗缺。",
      "人材就教育，士检敦修洁。",
      "贤哉二大夫，梦觉槐安穴。",
      "功名我何有，剑首吹一吷。",
      "约日俱移疾，乞身良勇决。",
      "两宫赆黄金，恩遇顾不亵。",
      "送车数百两，祖帐都门诀。",
      "冥鸿谢缯缴，天马落羁绁。",
      "倒囊促供具，宾族相娱悦。",
      "父子以寿终，名声日星揭。",
      "人谁不学步，卒莫践其说。",
      "寥寥阅魏晋，得一陶靖节。",
      "平生腰骨硬，肯向督邮折。",
      "后世无问津，风流冷于铁。",
      "龙眠以画隐，游意睎往哲。",
      "呜呼纸上影，生气犹凛冽。",
      "宫师廊庙具，天为苍生设。",
      "莫袭异姓封，长揖稷与契。",
      "云何眷短幅，摸索墨漫灭。",
      "况为山九仞，一篑功可辍。",
      "盍睎凤巢阁，姑置鸥歃血。",
      "方将荐庙堂，微公孰曲蘖。",
      "致君尧舜上，钟鼎载勋烈。",
      "归艇渺烟波，晴楼醉松雪。",
      "古今虽异时，出处同一辙。",
      "款图幸不恶，蚤计正恐拙。",
      "两疏傥有灵，抵掌冠缨绝。"
    ]
  },
  {
    "id": "c16655df660e7cbbef7c6a00029dd5cf",
    "title": "题季札挂剑图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "季札贵公子，轩轩气凌云。",
      "平生会心少，四海一徐君。",
      "相逢适所愿，情话如兰薰。",
      "徐君顾长剑，意欲口不云。",
      "季子心许之，誓将归献芹。",
      "驻节不容久，骊驹促轻分。",
      "言还访旧隐，路人指新坟。",
      "干将挂高木，以示初意勤。",
      "知已九泉下，冥漠闻不闻。",
      "今人交势利，轻薄徒纷纷。",
      "岂惟此道绝，反是为虚文。",
      "伯夷微仲尼，万古埋清芬。"
    ]
  },
  {
    "id": "c16655df660e7cbb4c6493f6e6c5f85c",
    "title": "跋群獐出谷图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "我家崆峒南，丁年习骑射。",
      "每忆逐群獐，应手相枕藉。",
      "一行吏风尘，此事更何睱。",
      "朝来阅短幅，归兴辄命驾。",
      "丹青知谁欤，想与二易亚。",
      "看猿良独痴，失林还可讶。",
      "尔躯幸无罪，尔肉鲜可炙。",
      "毛脐竟自贼，何异狨与麝。",
      "水草苟自足，慎勿害农稼。",
      "恐逢曹景宗，数肋不汝赦。"
    ]
  },
  {
    "id": "c16655df660e7cbb2d5e688c7fe13f76",
    "title": "程尚书油烟墨",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "书生短灯檠，业苦孔之卓。",
      "百巧出寒饿，轻煤收纸幄。",
      "鱼胞杵万计，得此昆仑璞。",
      "池沟终不变，良质信坚确。",
      "摩挲等肘印，肝肾要雕琢。",
      "是中自有乐，未许儿辈觉。",
      "堂堂地官伯，胸次吞河岳。",
      "隃糜优月给，拜次岂不数。",
      "人生几两屐，迅景惊飞雹。",
      "胡为事细碎，刻意追古朴。",
      "得非游戏耳，一笑供掌握。",
      "区区张与李，小道安足学。",
      "何当献天子，毛楮仝甄擢。",
      "增新汉文物，润色周礼乐。",
      "天章贶词臣，宛彼云汉倬。",
      "但恐醉常侍，狂登御床角。"
    ]
  },
  {
    "id": "c16655df660e7cbb2a657adb2b70cefe",
    "title": "和陈抚巳送东坡韵",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "坡公守馀杭，饯客伤乍远。",
      "人生贵知己，旅退其可忍。",
      "陈三天下士，好德吾未见。",
      "垂涎嗜熊掌，摆手谢关键。",
      "观过斯知仁，如月蚀辄满。",
      "闻风激庸懦，所恨我生晚。"
    ]
  },
  {
    "id": "c16655df660e7cbb818c988a070a5d04",
    "title": "小儿难夫子辨",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "我行自并门，道出太行岭。",
      "路傍古石人，仿佛类形影。",
      "过客互传疑，是非竟谁请。",
      "会逢田舍翁，荷杖雪垂领。",
      "为问定何如，愚蒙庶几警。",
      "云昔东家丘，历聘入吾境。",
      "偶此值小儿，难诘豪且颖。",
      "丘也不能对，驱车返天井。",
      "邦人思其贤，想像刻顽矿。",
      "始予骇其言，嗔赤发面颈。",
      "夫子圣者欤，日月揭馀炳。",
      "岂闻采樵斧，巧掩运斤郢。",
      "翁徒老于年，此事能不省。",
      "翁闻遽愀然，色厉声亦猛。",
      "辙迹今尚存，事况传已永。",
      "书生多大言，诡辩勿复骋。",
      "信知端木赐，下释东野犷。",
      "正如与蟪蛄，而语春秋景。",
      "小姑嫁彭郎，举世莫能整。",
      "嗟哉吾道穷，生死何不幸。",
      "生而非其时，伐树迹屡屏。",
      "亦尝撩虎须，白刃脱俄顷。",
      "死为万世师，庙貌多土梗。",
      "自非二仲月，门寮终岁静。",
      "山魈与社鬼，香火未尝冷。",
      "此事固不平，此心尝耿耿。",
      "吾生赋拙直，浪许近骨鲠。",
      "与物例多忤，所动坐愆眚。",
      "愤世无奈何，空令气生瘿。"
    ]
  },
  {
    "id": "c16655df660e7cbb08b90444e457f35d",
    "title": "题张信道所藏李元素淮山清晓图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "长淮宛转淮山麓，浩荡淮光酿山绿。",
      "侧峰横岭巧连延，直自钟山彻浮玉。",
      "晓来烟霭与风尘，面目参差未是真。",
      "中宵沆瀣一濯洗，突兀了观清净身。",
      "阳乌飞出扶桑路，却拂群阴披宿雾。",
      "朝晖千丈卧长虹，曙色半岩横匹素。",
      "须臾溪壑渐分明，怪底悬崖化赤城。",
      "风传粥板僧定出，露湿野巢鹤梦惊。",
      "玄晖旧笔绝俗韵，元素豪夺紫泥印。",
      "只今元素入穷泉，惜哉一代风流尽。"
    ]
  },
  {
    "id": "c16655df660e7cbb327aafa4c39ad485",
    "title": "题雪桥清晓图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "山翁卧听溪风急，夜半筛珠落窗隙。",
      "千岩浩荡失故态，万径荒寒灭人迹。",
      "拿舟欲访戴安道，截岸层冰正堆积。",
      "翩然清兴不可遏，侧望招提无咫尺。",
      "摄衣便挈蛮童去，秃袖抱琴龟手漆。",
      "长桥蜡屐拄枯藤，卓破横江玉龙脊。",
      "粥鱼晨磬声未了，扣门唤起弥天释。",
      "开轩对榻谁宾主，呵手续弦坐摇膝。",
      "从来支许事幽寻，放意茶颠恣诗癖。",
      "虎溪相送尚迟留，更待林梢挂苍璧。"
    ]
  },
  {
    "id": "c16655df660e7cbbec421f1b0be8d19a",
    "title": "题高敬之所藏云溪独钓图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "疏帘留客昼偏长，茗碗告罢新炉香。",
      "主人不恤寒具手，为出牙签古锦囊。",
      "鹅溪半幅开平远，天际归舟烟树晚。",
      "钓翁蓑笠钓沧浪，一波不动风丝软。",
      "吾家旧隐柳溪闲，误落红尘不放闲。",
      "披图便觉清兴发，恍若坐我黄芦湾。",
      "黄陵翩翩贵公子，爱画乞诗差可喜。",
      "幸今老父眼尚明，莫惜千金访茧纸。"
    ]
  },
  {
    "id": "c16655df660e7cbb5ceecc4405bb35b6",
    "title": "题张运使梦景图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "点鞭长算收馀暇，忙里偷闲真倒蔗。",
      "北窗鼻息落庭花，一榻清风不论价。",
      "平生雅志一丘壑，小梦江山犹命驾。",
      "云低平野暗溪树，雨淋层峰补天罅。",
      "老农市酒唤归渡，渔伯舣舟枫树下。",
      "开囊检得春草句，挥洒短轴争脍炙。",
      "夜凉吹笛当抗衡，槐火石泉足更霸。",
      "披图撩我倦游兴，念念莼鲈乞长假。",
      "与君田里马牛风，蜡屐篮舆趁莲社。",
      "画工岂识梦中诗，他日须烦息轩画。"
    ]
  },
  {
    "id": "c16655df660e7cbb44ebbe1922a6ecbc",
    "title": "王子告竹溪清集图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "溪山佳处多荒僻，豹雾蛟涎断人迹。",
      "纵能陟险一登赏，重茧百休疲峻陟。",
      "岂知城市有林泉，杖屦相从都咫尺。",
      "寻常四友会真率，茗具酒尊随所适。",
      "竹风细细几席静，花雨冥冥巾帽湿。",
      "逸休方与圣贤对，观妙超然存目击。",
      "吹台名士意领略，手弄蒲葵坐摇膝。",
      "吾宗盘礴拊长松，似伤材大时难得。",
      "漳川野老气豪迈，陪谒龙颜只长揖。",
      "琴书笑咏有真乐，不减仙翁戏巴橘。",
      "九原死者如可作，应恨乌丝欠珠璧。",
      "兰亭滕阁久寥落，岁月转头驹过隙。",
      "愿君此画更珍藏，此会他时恐难必。"
    ]
  },
  {
    "id": "c16655df660e7cbb2f8c1858ee43805b",
    "title": "跋韦偃病马图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "开元天宝谁能画，韩子规摹出曹霸。惜乎画肉不画骨，坐使骅骝减声价。",
      "晚生韦偃非画工，少也得名能古松。试拈秃笔扫束绢，便觉天厩无真龙。",
      "胡不写明皇照夜白，弄骄顾影嘶长陌。又不写太宗拳毛騧，百战万里轻风沙。",
      "如何写此神俊物，剥落玄黄只皮骨。却思落日蹴长楸，风入四蹄追健鹘。",
      "呜呼往事今茫然，矫首有意谁其传。主恩未报忍伏枥，志士扼腕悲残年。",
      "安得老髯通马语，刍秣医治平所苦。行当起废一长鸣，要洗凡庸空万古。"
    ]
  },
  {
    "id": "c16655df660e7cbb4e7d39b3e99e7fbd",
    "title": "跋张舍人所收杨仲明天厩铁骢图",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "大宛山下汗血驹，麟鬐凤臆龙头颅。",
      "黑花细洒云满躯，倜傥不与驽骀俱。",
      "黄金络头老京都，注目落日思长途。",
      "圉人仗棰不敢驱，似听马语方踟蹰。",
      "呜呼龙媒已矣夫，林鸟恨对长风呼。",
      "谁能写照开新图，杨子妙笔非临摹。",
      "愿君着意收画厨，风雨变化防须臾。",
      "乃翁丞辖翼帝车，月旦人物评锱铢。",
      "亍金但赏骏骨枯，世上良马无时无。"
    ]
  },
  {
    "id": "c16655df660e7cbb398299a58cb0e8a4",
    "title": "题高解元所藏武元直山水",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "洞清宗元不传法，此老无乃得之心。",
      "妙画通灵恐仙去，须防风雨夜堂深。",
      "斯人地下骨应朽，此画世闲宁复有。",
      "莫与纷纷俗眼看，等闲却作丹青手。"
    ]
  },
  {
    "id": "c16655df660e7cbb36a0db169b9c966d",
    "title": "觉华岛",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "宫亭湖神感且通，往来送客能分风。",
      "广德王祠祷辄应，重楼翠阜浮霜空。",
      "我行拟上觉华岛，香火遍走青莲宫。",
      "中流未济成龃龉，船头西向旗脚东。",
      "云奔雾涌白浪卷，一叶掀舞洪涛中。",
      "平生行止类如此，凭仗愿有信与忠。",
      "尝闻主海尊位置，顾岂变化难为功。",
      "指呼蛟蜃扫阴翳，天水万里磨青铜。",
      "解维转柁饱帆腹，双桨不举追惊鸿。",
      "兹游政要偿素愿，勿使坐叹诗人穷。",
      "投文再拜沥微恳，为我寄语白龙翁。"
    ]
  },
  {
    "id": "c16655df660e7cbb9a59ee9f2d3d7587",
    "title": "留题觉华岛龙宫寺",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "传闻三山驾空虚，珠宫贝阙神仙都。",
      "茫茫弱水限舟楫，人迹不到如有无。",
      "平生点检江山好，只有龙宫觉华岛。",
      "何年经创作者谁，兴圣帝师孤竹老。",
      "老人绝俗栖金沙，岁久喜舍来天家。",
      "悬崖架壑置佛屋，突兀殿阁凌烟霞。",
      "乃知造物开神异，故压祇园布金地。",
      "四顾鲸波翼宝岩，玻璃环拥青螺髻。",
      "我生自厌薰膻腥，坐觉两腋生清泠。",
      "夜凉海月耿不寐，几欲举手扪天星。",
      "明朝收帆落尘土，一梦回头散风雨。",
      "向令坡老此经行，想不愿为天竺主。"
    ]
  },
  {
    "id": "c16655df660e7cbb1f48bda84268cc43",
    "title": "拙轩",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "拙轩少也绝交朋，闭门坐断藜床绳。",
      "据梧手卷挑青灯，目力自足夸秋鹰。",
      "一行作吏负且乘，简书夜下催晨兴。",
      "心劳政拙无佳称，高枕缓带吾何曾。",
      "年来安东逐斗升，吻胶背汗疲炎蒸。",
      "到官簿领交相仍，临事自笑无一能。",
      "督责老掾询聋丞，曰畏罪罟空凌兢。",
      "穷荒九月河水冰，玉楼冻合衣生棱。",
      "毡裘火坑寒不胜，呼吸未免髯珠凝。",
      "积忧蓄热邪上腾，阿堵中有轻云凭。",
      "临窗射日绝可憎，决眦泪霣长沾膺。",
      "初谓造物何侵陵，细思无乃示小惩。",
      "世医肤见浪自矜，肝胆岂易分淄渑。",
      "屏除嗜欲学山僧，此理盖出三折肱。",
      "斯文未丧信有徵，天其使我双明增。",
      "要作楷字头如蝇，表乞骸骨归丘陵。",
      "负郭二顷产有恒，堆盘苜蓿衣粗缯。",
      "醉眠床下呼不应，自许此著高陈登。",
      "饭馀睡足支枯藤，老眼细数云山层。"
    ]
  },
  {
    "id": "c16655df660e7cbb7b5264cf1bc4b59c",
    "title": "客中戏用龙溪借书韵",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "太行西北云横目，一日九回肠断续。",
      "舍官就养诚所愿，百口煎熬食不足。",
      "逆行倒置坐迂阔，相负此生惟此腹。",
      "兹行远去父母国，恋恋不同桑下宿。",
      "山长水远苦愁人，不觉秋风惊鬓绿。",
      "平生拙宦失捷径，兰蕙当门为谁馥。",
      "文章既不一钱直，五经安用窗前读。",
      "东涂西抹竟何有，坐叹马鞍消髀肉。",
      "公家无补一毫发，鼠窃太仓饕寸禄。",
      "既无里妪谁乞火，未有先容莫投玉。",
      "天涯怀抱为谁开，尽写穷愁入诗轴。"
    ]
  },
  {
    "id": "c16655df660e7cbb42fb495b18d18f06",
    "title": "柳城西闻蝉有感",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "坡老放归舟系汴，惊听骡铎鸣北岸。",
      "文公岭外得京官，照蝎壁闲犹喜见。",
      "我今薄宦天一角，适以平反叨使传。",
      "柳城西路忽闻蝉，驻马久之增感叹。",
      "临岐凄咽固有意，似对乡人论牛面。",
      "吾庐环木夏阴合，聒耳长嘶吾每倦。",
      "安东地冷无此物，所以相逢眷还眷。",
      "晚风晨露汝易足，何苦叨叨声不断。",
      "商胡迁客泪横臆，落日穷途方寸乱。",
      "朱门砧杵快新凉，乞汝秋天从叫唤。"
    ]
  },
  {
    "id": "c16655df660e7cbb32902a9a827f7c93",
    "title": "赠李彦猷郭伯达二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "才气无双家世，中朝第一名俦。",
      "茂蔼登龙士誉，醉挥倚马词头。",
      "南郑囊封倜傥，西昆诗律深幽。",
      "自古卜邻识面，与君正合交游。"
    ]
  },
  {
    "id": "c16655df660e7cbb32902a9ab117b733",
    "title": "赠李彦猷郭伯达二首",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "豪气从来角出，雄文未易肩俦。",
      "学骥翻输牛后，点蝇误失龙头。",
      "经火初惊玉美，饮风久识兰幽。",
      "他日相期林下，幅巾与赤松游。"
    ]
  },
  {
    "id": "c16655df660e7cbbe700918cbd4b0cb3",
    "title": "题扇",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "荷柄犹擎宿露，荻花已著秋霜。",
      "寄语浣纱游女，莫惊溪上鸳鸯。"
    ]
  },
  {
    "id": "c16655df660e7cbbb945e9aae10edc7d",
    "title": "问主僧",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "心动万缘飞絮，心安一念如冰。",
      "过去未来见在，待将那个心澄。"
    ]
  },
  {
    "id": "c16655df660e7cbbf27fa838d2b64a10",
    "title": "日暮倚杖水边",
    "authorName": "王寂",
    "authorId": "c16655df660e7cbbd1457b72d1457b72",
    "dynasty": "元",
    "content": [
      "水国西风小摇落，撩人羁绪乱如丝。",
      "大夫泽畔行吟处，司马江头送别时。",
      "尔辈何伤吾道在，此心惟有彼苍知。",
      "苍颜华发今如许，便挂衣冠已是迟。"
    ]
  },
  {
    "id": "c16655df6666e7f97efdb4ccc98db222",
    "title": "送屠存博分教溧水",
    "authorName": "袁裒",
    "authorId": "c16655df6666e7f9f4573fc72a50e9c2",
    "dynasty": "元",
    "content": [
      "海内文名三十年，青衫初映彩衣鲜。",
      "积薪未许论工拙，拾级那能较后先。",
      "鳣舍谈经周礼乐，鹢舟临赋晋山川。",
      "春风无限分携意，目断杨花绿水边。"
    ]
  },
  {
    "id": "c16655df6666e7f9d7ecfcc37903e7bf",
    "title": "东湖联句",
    "authorName": "袁裒",
    "authorId": "c16655df6666e7f9f4573fc72a50e9c2",
    "dynasty": "元",
    "content": [
      "旧学芜三史，新居隘一廛。",
      "煎熬鱼煦辙，奔窜鸟惊弦。",
      "拟整登山屐，须乘破浪船。",
      "出关尘已远，过埭意争先。",
      "归舶攒桅聚，浮梁断锁悬。",
      "潮浑江葑没，塍破岸藤缠。",
      "戍栅依樟密，官堤砌石平。",
      "机闲蚕唤织，砧响雁传笺。",
      "乍静喧烦耳，犹欣辗转眠。",
      "鹘桥华屋废，鹅汇曲河连。",
      "稛实闲农具，鹾严绝灶烟。",
      "急装红蔽膝，辫发黑垂肩。",
      "估客编文贝，村家纬木棉。",
      "生涯疲剥割，世路窘迍邅。",
      "龛室休行客，邮亭叹逝川。",
      "韝鹰围猎罢，联骑纵游旋。",
      "路转分支港，川明幻别天。",
      "鄮城花已暗，甬水恨空传。",
      "数堠搜唐刻，题诗纪宋编。",
      "会堂夫子像，汲井隐居泉。",
      "海眼藏龙窟，山心射鹿田。",
      "水鸣知棹急，岸走讶途迁。",
      "隐见冈峦近，低昂橘柚鲜。",
      "青山犹五里，绿树已千年。",
      "归犊如云拥，闲花似火然。",
      "苎裳游女净，芦管野伶妍。",
      "系缆披团氅，循溪舍竹箯。",
      "径香幽菊傲，土薄假山偏。",
      "灯火精庐古，衣冠故物全。",
      "登门论子姓，对坐叙姻联。",
      "金魄筛窗影，丹砂养井渊。",
      "萤飞光熠熠，鹤唳翼涓涓。",
      "斗室横乌几，方床藉素毡。",
      "魂清时入梦，意得竟忘筌。",
      "过墓成扃户，遵湖复扣舷。",
      "沧洲迷秀麦，真隐拱朱椽。",
      "碧洞诸天杳，苍珉帝画镌。",
      "梯危频缩武，像寂且擎拳。",
      "紫府商霖歇，丹书汉泽宣。",
      "铜铺苔暗蚀，经庋燕新穿。",
      "倦鸟辞枯柳，游龟戴旱莲。",
      "古奁开潋滟，斜縠绉漪涟。",
      "淤塞茭排剑，洲乾蓼糁钿。",
      "官徵都尉粟，渔纳水衡钱。",
      "王绝山灵泣，祠荒野老怜。",
      "纸旗邻社闹，草广曲河填。",
      "此去真聊尔，斯行信偶然。",
      "柏幽藏魍魉，潭黑衮蜿蜒。",
      "雅兴呦呦鹿，劳生跕跕鸢。",
      "揽芳真啖蔗，写绝拟和铅。",
      "辙迹芜菁翳，麻綦枲耳缘。",
      "贞娥郁龙虎，冑相绍貂蝉。",
      "宰木分神隧，思亭列石筵。",
      "风霜翁仲老，香火释迦专。",
      "楚些招归魄，王官慨昔贤。",
      "拜峰谁控勒，篆水自书玄。",
      "屈曲东西路，纵横南北阡。",
      "繁华眸转电，得失口垂涎。",
      "絮酒悲宗老，囊经想地仙。",
      "房温连梵呗，市近接腥膻。",
      "破露生衣湿，登坡弱足胼。",
      "卧牛遗扁暗，眠鹿绘容虔。",
      "金刹从兹访，尘缨合少蠲。",
      "伐山灵运躁，冲雪子猷颠。",
      "桧暖蜂偷蜜，芦寒鸟啄绵。",
      "蟹稀螯数百，樵夥斧论千。",
      "淡日收人影，空岚涨土埏。",
      "蒲葵遮望眼，茧纸论吟篇。",
      "除道家僮懒，偷程地主儇。",
      "蚁封徒曲折，驹隙漫拘挛。",
      "碎石行行直，修篁个个圆。",
      "深丛惊雉翠，夹径耸楠楩。",
      "濯锦芙蓉艳，飘香桂子骈。",
      "雕楹回复道，斜阁布陶砖。",
      "刻画功难尽，翚飞势欲翩。",
      "奉常陈剑履，尚服锡纮綖。",
      "幰织鲛人网，帷凝罽国旃。",
      "妖姝污粉颊，土偶耸高颧。",
      "袪石当时力，临渊昔日权。",
      "只今留旧业，何处觅幽禅。",
      "燕颔风云会，龟趺日月躔。",
      "蛛窠缘衮服，鼠迹上朱笾。",
      "累仆供朝沃，因僧进午𩜾。",
      "佳城蹲五凤，素业废三鳣。",
      "胜已穷兰若，名犹慕偓佺。",
      "台空霞佩冷，殿寂羽幢蔫。",
      "观主何年住，真官永世键。",
      "画梁谁复葺，美荫久频朘。",
      "木已非真李，僧宜贱寿篯。",
      "悲来云幂幂，恨极水潺潺。",
      "重岭藏椒屋，斜晖指蕙櫋。",
      "暂归心未稳，欲去眼空眩。",
      "忆昔穷诛辟，如今猛弃捐。",
      "慈山名转赫，困墺耻谁湔。",
      "积翠林霏悄，流波海月娟。",
      "远钟催宿鸟，横笛挂乌犍。",
      "拄笏风骚夐，携壶主仆牵。",
      "情怀同黍醴，臭味比香荃。",
      "圆泽休论旧，华胥复记前。",
      "乳彪号涧侧，哀狖啸云巅。",
      "惇族盘餐盛，通家笑语阗。",
      "鵁鶄归桨熟，舴艋逆风沿。",
      "济胜应难促，临流且赋遄。",
      "鸱夷歌逝矣，渔父卜终焉。",
      "紫槿遮篱角，丹枫压庙堧。",
      "鍊形金骨化，团础土砂坚。",
      "破屋啼山鬼，荒碑立老鹯。",
      "岁时羞野赛，水旱祷灵篿。",
      "西帝澄金宇，东湖铸玉璿。",
      "凉飔舟泛泛，晴日草芊芊。",
      "射鸭萦长弋，叉鱼击短鋋。",
      "酒庐横矮瓮，屠几斫肥牷。",
      "炫市僧袍丽，招虚贩鼓鼘。",
      "登临难婉恋，想像费平铨。",
      "更欲南窥海，谁能北跨燕？",
      "同心双茧绪，徇俗走珠蠙。",
      "朗鉴词联写，玄谈茗更煎。",
      "翱翔诚放浪，匍匐类狂孱。",
      "已乏凌云句，时思缩项鳊。",
      "还家如梦寐，共点晓霞边。"
    ]
  },
  {
    "id": "c16655df6666e7f9d93aa89cc69880aa",
    "title": "远游",
    "authorName": "袁裒",
    "authorId": "c16655df6666e7f9f4573fc72a50e9c2",
    "dynasty": "元",
    "content": [
      "海鹏跨南云，一去抉浩荡。宛驹踏北雪，绝足追罔象。",
      "宵征车载脂，明发灯在幌。行迈念悄悄，离愁怀养养。",
      "违吴始接淅，过越类指掌。蛛网结遐思，羯鼓促新响。",
      "觞至不复辞，驾逸谁能仿？明堂企栋梁，武库输筱簜。",
      "气合芝兰芬，学愧蓬麻长。大施朱弦清，小荐金茎沆。",
      "云间鹤孤唳，天外鸿横上。晓舲斸层冰，午店憩平壤。",
      "追攀瞰烟涛，涉历走尘鞅。长淮桥螮蝀，薄雾裘骕骦。",
      "风台牛一鸣，日观鸡三唱。团桑沃如盖，宿草乱若襁。",
      "青帘客沽酒，素鬣渔收网。心观洙泗流，眼豁恒岱爽。",
      "追程骑侵星，劝耕农植杖。俗厚喜丰登，气侠存慨慷。",
      "伊河既东流，维斗复北仰。谁云风土殊？始觉宇宙广。",
      "骨耸终超腾，神清何惝恍。钧天梦非真，广寒步空想。",
      "铢衣入阊阖，芥粒视北坱。千官紫府荣，九奏彤庭昶。",
      "摛文剪金炬，展采簇挫仗。清都逾咫尺，弱水漫方丈。",
      "绛旗云雾开，宝扇日月晃。仁声被八表，德意苏群枉。",
      "泥检极封崇，芬苾严肸蚃。瑞气蔼重重，泰阶瞻两两。",
      "驼峰出天厨，袅蹄锡中帑。鸣珂接俊彦，正笏嫉偏党。",
      "德人笑采芝，逋客弃拾橡。茅拔要有方，矢来本无向。",
      "湘累但瑰词，越相仅金像。遭谗气徒愤，得计身何往。",
      "岂如及承平，相与穷昭朗。君行步飘飖，我滞心悒怏。",
      "轻霜着衣帽，微霰点草莽。",
      "离歌起蒹葭，古制出盆盎。先登匪十获，后至激孤奖。",
      "城南灯火深，塞北音书暀。东风渐披拂，腊水初滉瀁。",
      "诗成愈加险，酒尽未为彊。双眸秋水炯，累语春波荡。",
      "经行度崎危，交友希倜傥。羁游弃楚荒，远客怜齐伧。",
      "光阴尺璧重，事业千金赏。行还雁塔题，复睹鸿都榜。",
      "时来戒步窘，事至勿技痒。脂韦本凡近，铁石乃忠谠。",
      "词林纳疵美，书田课荒穰。列仙会儒癯，群仕趋吏驵。",
      "陆生强咿嚘，陶令终肮脏。贞心百壬辟，正色上帝享。",
      "徒为捧心施，莫学画眉敞。功名要无心，之物端有相。",
      "行行遂初志，作事记畴曩。"
    ]
  },
  {
    "id": "c16655df6666e7f96fe4b53ab70d348a",
    "title": "秋雪联句",
    "authorName": "袁裒",
    "authorId": "c16655df6666e7f9f4573fc72a50e9c2",
    "dynasty": "元",
    "content": [
      "金神缩兑泽，水妃表玄英。",
      "西郊散冰粟，北户垂珠栟。",
      "三登发重瑞，六茎凌孤清。",
      "白藏缟衣舞，颢气霓裳呈。",
      "楚客迷望眼，羌戎候军声。",
      "桂粉灵杵飞，谷精露囊盛。",
      "降霜邹子愤，停日阳侯争。",
      "澄霄鹤失顶，空江鹭摇睛。",
      "菊贞返素朴，木落超空明。",
      "铿锵商籁谐，大小蓝璞成。",
      "荞花剩垄亩，梅蕊光檐楹。",
      "初疑蚊蚋集，渐觉鹅鹳迎。",
      "汉盘结夜瀣，韩堂灭宵檠。",
      "阳和趋报社，严凝俨书正。",
      "掩袂青女辟，沾巾素灵惊。",
      "击鹰眩莽苍，树羽登峥嵘。",
      "长杨散旃屋，五纛增门闳。",
      "絮团柳残叶，盐裹荷留茎。",
      "铅飘孀娥匣，旄落少昊旌。",
      "井梧炫银床，庭樱转珠缨。",
      "万入西帝游，六变坤母宁。",
      "初惊遽然至，忽讶乃尔轻。",
      "单衣亟捣素，黄裳倏飘琼。",
      "陶姬却帐暖，唐皇咽箫横。",
      "昊天有正命，杀气何横行。",
      "沈沈宸居肃，两两台阶平。",
      "朔吹偶先集，泽雷久藏鸣。",
      "硕果理固在，飞葭澹无营。"
    ]
  },
  {
    "id": "c16655df6666e7f9ba98a1f6bb05f3ba",
    "title": "送仇仁父分教溧阳兼寄张仲寔",
    "authorName": "袁裒",
    "authorId": "c16655df6666e7f9f4573fc72a50e9c2",
    "dynasty": "元",
    "content": [
      "往读大历才子诗，常恨诸人不公卿。当时将相漫豪举，谁如千年丽句留佳名。",
      "破帽饥吟孟贞曜，一尉辛勤晚初调。至今山水馀妖妍，尚有当年赋诗料。",
      "广文清绝非警曹，况君意气凌云高。黉宫宽闲衿佩集，底用如彼雕镌劳。",
      "丹阳湖西足烟树，想像昭关遁逃路。六朝旧迹遍蒿莱，尽是诸贤醉游处。",
      "人生自古并合难，诗人今日盟未寒。联珠粲比百里聚，会见卜史昂头看。",
      "西秦公子眸炯炯，阳羡三年官舍冷。凭君为我致相思，行矣追寻啸烟艇。"
    ]
  },
  {
    "id": "c16655df667d4dc08bc7dfec9c7a9c69",
    "title": "自述",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "疆埸正多故，山林成久留。",
      "据鞍皆战马，扣角且歌牛。",
      "清德交游冷，光明诗思浮。",
      "从今脱尘浊，自可鄙公侯。"
    ]
  },
  {
    "id": "c16655df667d4dc06a20e5f4f59fa9e3",
    "title": "秋夜",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "四望秋无际，凭栏夜未央。",
      "星榆晴舞叶，月桂冷飞香。",
      "人澹琴心苦，林幽鹤梦长。",
      "此情当此夕，谁肯赏凄凉。"
    ]
  },
  {
    "id": "c16655df667d4dc0d1d39f3a3ba27a0b",
    "title": "和杨仲齐韵",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "光明清绝地，物色藉诗描。",
      "野鼠拱虚穴，山蜂归早朝。",
      "闲庭翻芍药，枯木引陵苕。",
      "鼻观香风入，移时独未消。"
    ]
  },
  {
    "id": "c16655df667d4dc0d1d39f3a2eac2010",
    "title": "和杨仲齐韵",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "云峤无荣辱，林泉得浸淫。",
      "瀑飞晴雨散，风奏晓龙吟。",
      "大叶长茎菋，枯枝老树林。",
      "吾行忽过此，殊喜得幽寻。"
    ]
  },
  {
    "id": "c16655df667d4dc0d1d39f3a038d7c6b",
    "title": "和杨仲齐韵",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "渴饮空中露，饥餐石上霞。",
      "夜茶烹玉液，春酒酿松花。",
      "自谓得仙术，不知老岁华。",
      "请看梳栉处，斑白照窗纱。"
    ]
  },
  {
    "id": "c16655df667d4dc0d1d39f3a0e009a6a",
    "title": "和杨仲齐韵",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "溪行欲假履，云坐不须冠。",
      "树密一天小，楼高六月寒。",
      "袈裟憎客至，魍魉喜人看。",
      "惟有松无意，风来即奏弹。"
    ]
  },
  {
    "id": "c16655df667d4dc0d44367b047a1ba3a",
    "title": "山庄",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "青村溪尽处，林密隐孤庄。",
      "石老莓苔路，门荒薜荔墙。",
      "人行秋叶滑，鹤立晚松凉。",
      "治亩农归后，蓑衣挂夕阳。"
    ]
  },
  {
    "id": "c16655df667d4dc0641b505ba21146e1",
    "title": "春兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "菜甲时堪摘，柴荆昼不开。",
      "凿渠通水道，度地觅花栽。",
      "旅食凭儒术，春愁仗酒杯。",
      "却憎尘世薄，徒尔暂徘徊。"
    ]
  },
  {
    "id": "c16655df667d4dc0641b505b1c90a405",
    "title": "春兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "落落相如志，悠悠王粲悲。",
      "乾坤犹甲胄，耕凿且年时。",
      "伐木开新径，引泉添小池。",
      "个中非所适，排闷且裁诗。"
    ]
  },
  {
    "id": "c16655df667d4dc0641b505b51698ea3",
    "title": "春兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "草阁成迁次，春来景物新。",
      "杖藜时野外，把钓即溪滨。",
      "夜雨桑麻足，东风草木匀。",
      "关河阻南北，何处问通津。"
    ]
  },
  {
    "id": "c16655df667d4dc0f5e4e1e6b57319fd",
    "title": "江村",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "寂寂江村路，轻烟晚自生。",
      "远峰晴有色，独树暖无声。",
      "渚鹭行看水，溪鱼卖入城。",
      "孤舟人不渡，两岸夕阳明。"
    ]
  },
  {
    "id": "c16655df667d4dc02f4c9f74ffc8cd34",
    "title": "钱塘行在",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "凤舞龙飞处，寒烟半野蒿。",
      "地卑东海近，天远北辰高。",
      "来往春秋燕，盈虚日夜潮。",
      "老僧年八十，对客话前朝。"
    ]
  },
  {
    "id": "c16655df667d4dc01ecfc6a021fd91fa",
    "title": "伍员庙",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "东出昭关日，仓皇去路遥。",
      "渔人怜赠剑，市吏识吹箫。",
      "楚郢鞭荒墓，吴江起怒潮。",
      "因思臣子节，千古一魂消。"
    ]
  },
  {
    "id": "c16655df667d4dc02c2e43b1e7aacc54",
    "title": "舟次渔浦",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "双溪东入浙，终日坐危舟。",
      "流水远明目，小篷低压头。",
      "烟村鸦入暮，江国雁宾秋。",
      "一片凄凉景，安排独客愁。"
    ]
  },
  {
    "id": "c16655df667d4dc0c59ad070bfdc7edc",
    "title": "浙江晓渡",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "片帆风力饱，凉气碧飕飕。",
      "江阔欲沉雁，天空惟见秋。",
      "渔歌闻四起，人影在中流。",
      "隔望秦峰出，东南第一洲。"
    ]
  },
  {
    "id": "c16655df667d4dc0adc28a64d5f340e9",
    "title": "舟次严滩",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "八月桐江曲，青蘋未着花。",
      "乱云低压树，细水浅流沙。",
      "到郭无多路，依山有几家。",
      "故人成远别，相望各天涯。"
    ]
  },
  {
    "id": "c16655df667d4dc06b9a444ce956621f",
    "title": "雨后书怀",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "畏俗久不出，其如此意何。",
      "鬓毛诗白尽，山色雨青多。",
      "曲偃行蛇草，圆生浴鸟波。",
      "与谁专一壑，同和采芝歌。"
    ]
  },
  {
    "id": "c16655df667d4dc057088de8b13f9052",
    "title": "康湖山居",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "康湖环十里，半世乐吟身。",
      "白屋居寒士，青山是故人。",
      "松多天不暑，瀑近地无尘。",
      "颇得渔樵趣，生涯日又新。"
    ]
  },
  {
    "id": "c16655df667d4dc00b3dee57d75a4dc4",
    "title": "送人回剡",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "华川游未遍，又作剡中游。",
      "诗海珊瑚月，书田苜蓿秋。",
      "行山时借屐，访雪夜乘舟。",
      "别后怀人处，清风独倚楼。"
    ]
  },
  {
    "id": "c16655df667d4dc0a454fb43b49a833c",
    "title": "别徐处士归严州",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "浙水连天白，轻帆带雨飞。",
      "榻悬高士去，钓在故人归。",
      "秋尽雁初过，江空鱼正肥。",
      "君如招伴隐，我正欲相依。"
    ]
  },
  {
    "id": "c16655df667d4dc03a23b4b187373d06",
    "title": "别友人归衢",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "烂柯山下路，猿鸟待多时。",
      "今伴少微隐，何愁太史知。",
      "葛陂龙化早，辽海鹤归迟。",
      "为问山中叟，如今几局棋。"
    ]
  },
  {
    "id": "c16655df667d4dc000c9608e6e89e6b9",
    "title": "送友晓发赴北",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "荒鸡三唱后，河汉正西流。",
      "太白孤星晓，中华大野秋。",
      "树低江郭远，风急草烟收。",
      "此去金台上，观光乐胜游。"
    ]
  },
  {
    "id": "c16655df667d4dc09999d5d8a8424fc6",
    "title": "客中与友人言别",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "同是婺中人，情亲若弟兄。",
      "客边今识面，诗上已闻名。",
      "驿柳分春远，山花照晚明。",
      "相逢即相别，流水几多情。"
    ]
  },
  {
    "id": "c16655df667d4dc05a8633a472eff68b",
    "title": "旅怀",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "江湖为客久，归计与谁论。",
      "春色草无路，雨声人闭门。",
      "薄衣知酒暖，病眼觉灯昏。",
      "蜀水家边景，连宵役梦魂。"
    ]
  },
  {
    "id": "c16655df667d4dc078458720c4af8a2b",
    "title": "江楼有见",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "睡起无忙事，寒多不下楼。",
      "橹声和雁去，江影照人愁。",
      "山碧云初晓，林红叶正秋。",
      "琴书无恙否，我欲问归舟。"
    ]
  },
  {
    "id": "c16655df667d4dc016324990748258a6",
    "title": "秋兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "摇落频惊节序催，乱离怀复向谁开。",
      "江山滚滚红尘暗，霜露凄凄白雁来。",
      "雄剑醉提时慷慨，矮衣屡舞起徘徊。",
      "近闻幕府徵豪杰，当代谁为济世才。"
    ]
  },
  {
    "id": "c16655df667d4dc0ac8b7d7608351c0d",
    "title": "题杨伯容竹居",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "最爱君家竹居好，秋花锦石相新鲜。",
      "窗前读易无俗子，林下置酒多才贤。",
      "宝鸭昼焚香满室，铁笛夜吹声在天。",
      "安得卜邻近左右，与君日日谈诗篇。"
    ]
  },
  {
    "id": "c16655df667d4dc014fd59b15d5295b3",
    "title": "送杨仲齐之武川训导",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "闻道琴书行有日，临岐送别意何如。",
      "蒲萄酒美杯初泛，杨柳条新叶未舒。",
      "春入杏坛朝鼓瑟，雨馀芹泮水生鱼。",
      "定知别后遥相忆，毋惜频频远寄书。"
    ]
  },
  {
    "id": "c16655df667d4dc0b937a069a4597c78",
    "title": "春暮客中述怀",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "幽窗寂寂问音疏，牢落干戈且读书。",
      "芳草王孙归未得，青春客子意何如。",
      "花残树底园收果，水落溪头人买鱼。",
      "为问纷纷当路者，飞腾还肯顾蟾蜍。"
    ]
  },
  {
    "id": "c16655df667d4dc010d79efd8b1e5f24",
    "title": "会胡原道冯原辅溪饮",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "溪流一曲石为城，中有回澜分外清。",
      "金盏萦纡天上泛，玉盘宛转镜中行。",
      "日高松影侵衣碎，风绽杨花落帽轻。",
      "我辈固知文字饮，凤笙龙管向谁鸣。"
    ]
  },
  {
    "id": "c16655df667d4dc099539a7cfb946d4f",
    "title": "野步有感书寄城中黄上舍",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "新晴野步踏青晖，万绿枝头可染衣。",
      "流水小桥通野涧，斜风飞絮点苔矶。",
      "春归别驾凭谁管，儒负虚名与愿违。",
      "惆怅年华更迭易，达人何事不知机。"
    ]
  },
  {
    "id": "c16655df667d4dc0dca877e57b3e03f6",
    "title": "喜雨寄杨伯容",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "江城晓夜雨浪浪，并作芳斋六月凉。",
      "倚杖出门田父乐，题诗呼酒野人狂。",
      "不愁战地多兵甲，遂喜丰年足稻粱。",
      "问讯草玄亭上客，竹林疏簟梦秋光。"
    ]
  },
  {
    "id": "c16655df667d4dc0fc4312620d16ed27",
    "title": "秋暮会杨仲章",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "矮褐凄凉淹别馆，故人一见话绸缪。",
      "溪头水落鱼龙夜，塞北云深鼓角秋。",
      "烂醉岂知犹是酒，相逢谁为不封侯。",
      "江湖明日重分手，满眼西风独倚楼。"
    ]
  },
  {
    "id": "c16655df667d4dc05572a74fed0c4f6b",
    "title": "赠术士吕公",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "短褐垂纶已十载，柴扉筚窦即湖边。",
      "年来出处常存道，身外功名懒问天。",
      "造次可无诗入圣，相逢还有酒为贤。",
      "虎头燕颔君休论，好向山阴买钓船。"
    ]
  },
  {
    "id": "c16655df667d4dc09f6e054471a0f766",
    "title": "自叹",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "雀声催我过湖西，日暮归来看药畦。",
      "耄老不思安乐土，问人何处托幽栖。",
      "白云出岫心何在，仙鹤离巢树欠低。",
      "携取琴书便归去，奚烦更待杜鹃啼。"
    ]
  },
  {
    "id": "c16655df667d4dc03cd3b66fa647b792",
    "title": "赠陈仲玉本学教谕致仕",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "听雨芹池二十年，如何一旦卷青毡。",
      "陡令猿鹤生秋怨，高枕琴书且昼眠。",
      "诗为懒题闲木笔，饭因不足羡苔钱。",
      "石田茅屋华川曲，从此挑灯绣佛前。"
    ]
  },
  {
    "id": "c16655df667d4dc0b18a0bc69e24e110",
    "title": "清德晚归",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "酒留诗恋意迟迟，回到中途已落晖。",
      "小蹇引秋行落叶，老渔隈冷坐危矶。",
      "山间明月随人出，松外闲云伴鹤归。",
      "试问夜深何处宿，欲从山下扣禅扉。"
    ]
  },
  {
    "id": "c16655df667d4dc0b996f95c4505c9da",
    "title": "方学士招饮不赴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "我在林间鹿与群，君为天上玉麒麟。",
      "莫将彩树灯前酒，来醉梅花月下人。",
      "白屋不生三阁梦，青山那识五陵春。",
      "行吟每到看松处，自有渔樵作主宾。"
    ]
  },
  {
    "id": "c16655df667d4dc03186cae92da9e24f",
    "title": "小斋",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "世道非时懒屈人，小斋容膝且安贫。",
      "河图不出空歌凤，鲁史将终遇获麟。",
      "云掩松窗低结暝，水行花径曲流春。",
      "近来颇得幽闲趣，几夜青山入梦频。"
    ]
  },
  {
    "id": "c16655df667d4dc089feb2db0e88efb9",
    "title": "秋江话别",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "别酒相倾别泪流，江流亦不为君留。",
      "片帆今夜人何处，明月满天谁共楼。",
      "一雁叫霜红入叶，十年为客白侵头。",
      "莫嫌归计多萧索，三径西风菊正秋。"
    ]
  },
  {
    "id": "c16655df667d4dc053e0c8e69d1a5ab2",
    "title": "送杨学谕还浦江",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "萍迹相逢又一年，小楼情味共凄然。",
      "半窗灯影看书坐，四壁秋声听雨眠。",
      "浦汭暮云迷去雁，樵溪春水忆归船。",
      "重游莫负华山约，须趁梅花早著鞭。"
    ]
  },
  {
    "id": "c16655df667d4dc09a8284d5bdff4221",
    "title": "赠王隐君叔诚",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "投老江湖作隐君，凤来龙去绝无闻。",
      "孤山梅近闲吟月，九里松深稳卧云。",
      "书屋几番留鹤守，钓矶一半与鸥分。",
      "摛文染藻风流处，可似兰亭王右军。"
    ]
  },
  {
    "id": "c16655df667d4dc069cc06f4e87a336d",
    "title": "送张学谕归三衢",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "稳泛灵槎访斗牛，未容归伴赤松游。",
      "莼鲈此去无千里，鸡黍相期在几秋。",
      "瀔水月寒梅入梦，绣湖烟澹柳分愁。",
      "春风莫问田园计，须趁功名在黑头。"
    ]
  },
  {
    "id": "c16655df667d4dc0ea32bd6fd0550e52",
    "title": "金华史学录回永嘉雁荡",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "青衫洗尽泮宫尘，三载琴书又问津。",
      "海阔正怜鸿去远，山深须遣雁来频。",
      "沈郎风月诗俱瘦，谢老池塘草自春。",
      "莫笑广文官独冷，长安一日看花人。"
    ]
  },
  {
    "id": "c16655df667d4dc0753461dfb17ee867",
    "title": "寄王照磨季耕",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "底事乡心忆镜湖，一朝归去伴樵渔。",
      "传家尚喜贫存砚，教子尤勤老著书。",
      "静里有时观水坐，闲来何处买山居。",
      "门𡓜桃李应如旧，添得春风柳五株。"
    ]
  },
  {
    "id": "c16655df667d4dc0fdbbc50b30ad03ba",
    "title": "赠星命周云峰",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "元是濂溪别一峰，苍寒高卓五云中。",
      "中藏月窟无人到，试蹑天根有路通。",
      "绝顶阴晴分上下，半空星斗绕西东。",
      "我来欲问元元理，吹起扶摇九万风。"
    ]
  },
  {
    "id": "c16655df667d4dc0e8d170c994f7c763",
    "title": "送金华应学录回天台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "华发青衫寂寞官，泮芹香暖客毡寒。",
      "仙源久忆胡麻饭，书馆羞餐苜蓿盘。",
      "洞里碧桃春自醉，楼前明月夜谁看。",
      "好风若有西来便，愿写相思寄彩鸾。"
    ]
  },
  {
    "id": "c16655df667d4dc0a1d4d35232f7e3ef",
    "title": "送东阳杜佥宪之河南",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "玉堂学士草堂仙，济世英才间世贤。",
      "忧国正操言事笔，移官又买载书船。",
      "风抟渤澥三千水，云拥蓬莱尺五天。",
      "更到凤池春好处，紫微香暖御炉烟。"
    ]
  },
  {
    "id": "c16655df667d4dc09545b4929adea8ab",
    "title": "悼开元洞天沈羽士",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "隔世仙灵不可招，柳烟愁锁赤阑桥。",
      "苍蛟有血遗金剑，丹凤无音卧玉箫。",
      "洞冷石墟云气湿，树枯雷剥火文焦。",
      "旧时风月今何在，空见芳园长药苗。"
    ]
  },
  {
    "id": "c16655df667d4dc01683d976fb3375b9",
    "title": "三访僧潜谷不遇有诗谢予就韵以答",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "槁木心形大雅姿，我求相见话襟期。",
      "三生石上寻盟久，一片云间识面迟。",
      "梅下有童空放鹤，屋边无竹可留诗。",
      "因知雪夜人回棹，岂是无心顾少微。"
    ]
  },
  {
    "id": "c16655df667d4dc0e7d59748315f7776",
    "title": "送僧归天竺",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "锡影孤飞下十峰，定知分住翠芙蓉。",
      "岩云晓伏参禅虎，溪雨晴收入钵龙。",
      "香洗供花吟对月，清浮谈麈坐依松。",
      "我来欲遂林泉约，金碧楼台第几重。"
    ]
  },
  {
    "id": "c16655df667d4dc0b59b47da3c9d2090",
    "title": "送杨志仁之浙西佥宪",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "玉骨秋神铁石心，风流如此世无群。",
      "乾坤千古有清气，河岳一时生白云。",
      "蚌腹月明珠迸彩，凤毛春暖锦成文。",
      "此行别有调羹信，湖上梅花为报君。"
    ]
  },
  {
    "id": "c16655df667d4dc034a976e9616d8dd6",
    "title": "雪霁偶作",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "无事身闲睡起迟，开门天霁已多时。",
      "村醪待热未红火，野客忍寒先白诗。",
      "冰照梅花微有影，雪摧松树半无枝。",
      "笑呼稚子邻家问，昨夜鱼归未卖谁。"
    ]
  },
  {
    "id": "c16655df667d4dc08bc7dfec440260f5",
    "title": "自述",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "独倚层楼眼界宽，天风吹湿到阑干。",
      "惊人好句愁中得，济世方书病后看。",
      "庭树雪崩时一响，瓶花冻合夜多寒。",
      "江南景物今凋弊，谁想苍生望治安。"
    ]
  },
  {
    "id": "c16655df667d4dc066be5b19874dc0fe",
    "title": "分韵得春字",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "分得新题赋未成，暖风香散玉炉尘。",
      "楼台无月不宜夜，天地有梅先得春。",
      "世路近年难独客，好山随处著闲人。",
      "何如寄傲南窗下，学戴渊明漉酒巾。"
    ]
  },
  {
    "id": "c16655df667d4dc064b2af1c10134c2b",
    "title": "夜泊兰江",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "江山历朗雪初融，坐见宵分碧落空。",
      "世景固知光霁少，人生多在别离中。",
      "影随月下成三友，春到梅边第一风。",
      "此夕此情聊复醉，马蹄明日又西东。"
    ]
  },
  {
    "id": "c16655df667d4dc06205e84fca151bbe",
    "title": "秋日山中",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "不记秋风几日晴，偶来林下见云生。",
      "野梧半脱无多影，山雉惊飞忽一声。",
      "短锡引船僧渡水，小舆联担客归城。",
      "溪头听得渔翁说，近日前村酒价平。"
    ]
  },
  {
    "id": "c16655df667d4dc0887f485f25528197",
    "title": "秋日客中",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "久客归来静闭门，秋风落叶自纷纷。",
      "夜来一暖做成雨，早起满溪流出云。",
      "山色祗宜闲里看，雁声那可客中闻。",
      "黄花开遍归无计，吟老秋光又几分。"
    ]
  },
  {
    "id": "c16655df667d4dc06c32f350326c5af0",
    "title": "富阳舟中",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "终日推篷对酒杯，渔郎隔浦棹歌回。",
      "路旁古屋无人住，山下疏梅独自开。",
      "几处汀洲分雁下，满江风雨送潮来。",
      "白头篙叟休相促，明日天晴上钓台。"
    ]
  },
  {
    "id": "c16655df667d4dc0979797005bfb08d1",
    "title": "城中归志喜",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "城郭多时得一归，小园幽馆雅相宜。",
      "种荷池暝便鸥睡，储粟瓶空虑鹤饥。",
      "两屐苔痕人立处，一轩秋影月来时。",
      "静中自得其中理，此意无人会得知。"
    ]
  },
  {
    "id": "c16655df667d4dc05ca0e6cc8ca686df",
    "title": "晓发金华",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "一带寒林古木齐，蒙蒙山色乱云迷。",
      "沿村问酒难寻店，隔岸呼舟欲渡溪。",
      "夜雨草深蛙鼓闹，晓风花落子规啼。",
      "可怜客路多岑寂，何处垂杨驻马蹄。"
    ]
  },
  {
    "id": "c16655df667d4dc0b02d8137849bf125",
    "title": "村舍",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "几村桑柘远相连，村北村南小渡船。",
      "茅屋有缘临水住，闲身无事看山眠。",
      "孤林欲暮鸦争树，一雨及时人种田。",
      "昨夜邻翁喜相报，今年依旧是丰年。"
    ]
  },
  {
    "id": "c16655df667d4dc02cfcaa50db75d0ed",
    "title": "山庄值岁暮",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "坐久那能笑口开，篆烟烧尽石炉灰。",
      "山厨度臈贫无肉，茅屋逢春富有梅。",
      "冻鸟缩身依雪立，饥驴直耳望人来。",
      "窗前更展离骚读，消得茶瓯当酒杯。"
    ]
  },
  {
    "id": "c16655df667d4dc0c57172dd06591b37",
    "title": "客中寄丁景行",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "半生书剑惜分阴，谁想飘零素发侵。",
      "朋社有盟鸥聚散，客乡无信雁浮沉。",
      "潮回断岸沙痕浅，月落幽池树影深。",
      "归计未成愁入梦，一灯空伴壁间琴。"
    ]
  },
  {
    "id": "c16655df667d4dc0f95dbd3052e673fb",
    "title": "春日过绣湖",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "湖上晴光丽物华，行行幽兴浩无涯。",
      "林头新店去沽酒，门外小盆来卖花。",
      "天气可非三令节，春风多在五侯家。",
      "茅庵兀坐无馀事，静看游蜂报午衙。"
    ]
  },
  {
    "id": "c16655df667d4dc0017b55f9f6e489a6",
    "title": "喜林达民至",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "相交十载不相疏，只数能诗一老逋。",
      "曲径不缘花落扫，清尊端为客来沽。",
      "剪将春韭露华湿，吟到寒梅月影孤。",
      "对饮不妨𢬵烂熳，务求乡谊重如初。"
    ]
  },
  {
    "id": "c16655df667d4dc04a8727ffdbab8e17",
    "title": "林下答王仲实韵",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "林下黄茅屋数椽，门前流水一渔船。",
      "酒怀近日频中圣，诗骨何时可换仙。",
      "生计喜添供鹤料，闲身幸结住山缘。",
      "客来不话功名事，且诵庄生第一篇。"
    ]
  },
  {
    "id": "c16655df667d4dc035c8b575a719eb52",
    "title": "西湖偶作",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "见说西湖多胜事，六桥景物似当年。",
      "风前杨柳株株活，雪后梅花树树鲜。",
      "隔岸飞帘人卖酒，临堤挝鼓客游船。",
      "几时遂我穷行乐，载道烟尘只自怜。"
    ]
  },
  {
    "id": "c16655df667d4dc0476ac72b8df4e81d",
    "title": "泊钓台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "钓台耸插大江头，台下悠悠水自流。",
      "交友端居尊黼服，先生高尚只羊裘。",
      "空山落日哀猿啸，断岸西风古木稠。",
      "极目登楼频怅望，白云飞尽碧天秋。"
    ]
  },
  {
    "id": "c16655df667d4dc0e45522f873a5464c",
    "title": "望天台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "日光红处是天台，万壑千峰紫翠开。",
      "沧海波涛时汹涌，琼楼石室自崔嵬。",
      "丹邱霞酒凭谁遣，绿水胡麻安再来。",
      "东望长歌搔短发，秋风满抱一登台。"
    ]
  },
  {
    "id": "c16655df667d4dc09ce3c39ffddb1d17",
    "title": "病后自吟",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "地僻柴门少客过，寂寥生计柰愁何。",
      "秋来得雨凉偏早，病起缘诗瘦更多。",
      "鹤立露枝黄堕叶，鸥飞烟渚翠翻荷。",
      "几回梦入江湖棹，笑看云山卧绿蓑。"
    ]
  },
  {
    "id": "c16655df667d4dc074fccbd15c5ab793",
    "title": "客中风雨述怀",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "溪南连日雨昏昏，客况难禁不出门。",
      "山岳阴风灵气伏，江湖秋水怒涛奔。",
      "乘槎久待无边使，忧国徒怀奉至尊。",
      "自起高歌看宝剑，大哉吾道许谁论。"
    ]
  },
  {
    "id": "c16655df667d4dc074fccbd1baf99bd3",
    "title": "客中风雨述怀",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "谋生自叹一何愚，弹铗高歌志强舒。",
      "江海故人杨得意，风尘多病马相如。",
      "买山何处堪归隐，为客经年废读书。",
      "溪上晓晴新雨后，且须沽酒慰踌蹰。"
    ]
  },
  {
    "id": "c16655df667d4dc0bd6b8e18909dfb51",
    "title": "游佛堂",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "石田级级黍离离，野外招提野趣宜。",
      "山色万重青有待，槿花一树白无私。",
      "得时豪杰夸身健，老去飘零仗佛慈。",
      "课罢出郊时极目，不堪人事苦吟诗。"
    ]
  },
  {
    "id": "c16655df667d4dc09b1634adbf7494f0",
    "title": "春日",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "今年春日殊无赖，不逐黄衫作伴游。",
      "学道十年心似醉，怀人一别岁如流。",
      "残山剩水尘凡隔，瘴雨蛮烟日夜浮。",
      "战伐即今怜壮士，功成谁拟觅封侯。"
    ]
  },
  {
    "id": "c16655df667d4dc016324990547df556",
    "title": "秋兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "柴扉草阁小溪头，生理萧然只钓舟。",
      "鼍吼江湖千里浪，鸡鸣风雨五更秋。",
      "汉家事业萧何盛，卫幕才名葛亮优。",
      "极目天涯心绪乱，婆娑窗下看鱼钩。"
    ]
  },
  {
    "id": "c16655df667d4dc016324990486f5e29",
    "title": "秋兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "栖栖裋褐闭柴扃，飒飒西风起洞庭。",
      "晓树著霜千叶赤，秋虫悬户一丝青。",
      "云昏塞北鸿书断，水落湖头战血腥。",
      "回首可怜文物异，谁能提剑发新硎。"
    ]
  },
  {
    "id": "c16655df667d4dc0323012e998d80cd5",
    "title": "绣湖重游",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "绣湖八月景堪题，士女扁舟尾尾齐。",
      "白水青山图画里，淡烟疏雨夕阳西。",
      "芙蓉濯濯偏临镜，杨柳依依密护堤。",
      "满眼浪涛终古事，华川望断意都迷。"
    ]
  },
  {
    "id": "c16655df667d4dc0e7372eda484c16a5",
    "title": "幽居自述",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "小桥流水护柴荆，门外青山适性情。",
      "太瘦却应诗思恼，多愁莫放酒杯倾。",
      "蕙兰既植堪为佩，松菊犹存不用名。",
      "谁识个中真乐趣，偶来林下看云生。"
    ]
  },
  {
    "id": "c16655df667d4dc03a72eed05fa487bf",
    "title": "山斋雪夜寄王叔野",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "月满中天雪满村，一琴窗下自温存。",
      "溪头应有人相访，只恐扁舟不到门。"
    ]
  },
  {
    "id": "c16655df667d4dc02432f5e5681df1ab",
    "title": "舟中",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "短篷摇下雨长川，山重寒云树重烟。",
      "篷底笔床相对坐，有人看作米家船。"
    ]
  },
  {
    "id": "c16655df667d4dc06a20e5f45b1c106f",
    "title": "秋夜",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "独自归来秋夜静，雨湿寒云小窗暝。",
      "竹炉无火渴思茶，隔树人家有灯影。"
    ]
  },
  {
    "id": "c16655df667d4dc0441218866d62ba21",
    "title": "冬夜",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "独坐夜深人读易，屋外雪明如月色。",
      "松寒老鹤睡不成，飞下窗前伴人立。"
    ]
  },
  {
    "id": "c16655df667d4dc0458ac1c2632957c3",
    "title": "春晴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "晓风吹暖破阴云，草色湖光转绿痕。",
      "试看海棠枝上月，定将花影到重门。"
    ]
  },
  {
    "id": "c16655df667d4dc08af661806aedc1bf",
    "title": "寄王可宗",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "石鼎烹茶风绕林，小亭面水足清吟。",
      "只今酒禁严如许，谁信香醪更可斟。"
    ]
  },
  {
    "id": "c16655df667d4dc0cfe833a568ff768f",
    "title": "寄彦敬",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "高人归隐久投簪，日转花阴睡正酣。",
      "阶下斑衣森玉立，诗来犹说爱宜男。"
    ]
  },
  {
    "id": "c16655df667d4dc05fd26556973aadd9",
    "title": "村园",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "半亩村园接水涯，诛茅新搆小书斋。",
      "窗前不用栽花柳，只对青山景自佳。"
    ]
  },
  {
    "id": "c16655df667d4dc03f4d70abbaccf614",
    "title": "春晓偶成",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "清晨睡起觉衣单，亭馆东风怕倚栏。",
      "一夜好春吹作恨，梨花寂寞雨鸠寒。"
    ]
  },
  {
    "id": "c16655df667d4dc0d30ce2958772446d",
    "title": "游赤松",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "枕石听流梦未安，碧云萝薜古祠寒。",
      "夜深鸾鹤群仙过，人在青松月下看。"
    ]
  },
  {
    "id": "c16655df667d4dc0d30ce295a3052658",
    "title": "游赤松",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "桃花流水出红尘，洞口仙凡隔几邻。",
      "刘阮若知人世换，春风那肯问归津。"
    ]
  },
  {
    "id": "c16655df667d4dc0d30ce295e4e18915",
    "title": "游赤松",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "金华三洞洞中天，今日来游信有缘。",
      "丹井水寒瑶草碧，白云犹伴石羊眠。"
    ]
  },
  {
    "id": "c16655df667d4dc0d30ce295739a07ab",
    "title": "游赤松",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "琳宫玉宇锁崔嵬，绝顶松窗对月开。",
      "昨夜仙翁骑鹤去，五云深处采芝回。"
    ]
  },
  {
    "id": "c16655df667d4dc062c9fe279d3fe3d7",
    "title": "题可宗壁间墨梅",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "泽癯山嶝月明中，笔底精神擅化工。",
      "老干疏花生意在，纷纷开谢任东风。"
    ]
  },
  {
    "id": "c16655df667d4dc071b762ca0e14b2d0",
    "title": "春愁",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "一春多为惜春愁，无柰鹃声叫不休。",
      "最是恶怀难著处，落花风雨五更头。"
    ]
  },
  {
    "id": "c16655df667d4dc03f3645ad5c76deea",
    "title": "读易",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "至理从来无古今，后人删注转迷沉。",
      "遗经独抱加潜玩，始识羲文广大心。"
    ]
  },
  {
    "id": "c16655df667d4dc04522b1eb32bf5457",
    "title": "南窗",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "南窗不受北风寒，笔砚供吟对景安。",
      "最喜手扳檐外竹，雪中尤胜作花看。"
    ]
  },
  {
    "id": "c16655df667d4dc00233f788cff27e05",
    "title": "幽兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "回首红尘已息机，云山应不负心期。",
      "晚来散步清溪上，策杖长歌觅紫芝。"
    ]
  },
  {
    "id": "c16655df667d4dc00233f7888717f4a8",
    "title": "幽兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "幽居无事总忘形，草绿柴扉昼不扃。",
      "柏子香消清昼永，闲凭琴几写黄庭。"
    ]
  },
  {
    "id": "c16655df667d4dc00233f7887e10f4d9",
    "title": "幽兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "芳草池塘梦惠连，临风得句忽清圆。",
      "年来每愧天才短，袖里应无笔似椽。"
    ]
  },
  {
    "id": "c16655df667d4dc00233f7887cbd6d58",
    "title": "幽兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "闭门不出动十日，雨后凭栏眼倍明。",
      "万树飞花将欲尽，一池春水涨浮萍。"
    ]
  },
  {
    "id": "c16655df667d4dc00233f78860322adf",
    "title": "幽兴",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "束书屏迹住山中，白发苍颜见老翁。",
      "门外黄尘深似海，一家桃李自春风。"
    ]
  },
  {
    "id": "c16655df667d4dc053d755ee6b718233",
    "title": "题睡渔图",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "拍岸惊涛唤不醒，轻鸥分梦下遥汀。",
      "绿蓑自拥芦花月，应怪羊裘动客星。"
    ]
  },
  {
    "id": "c16655df667d4dc0fb760b4f94e7f374",
    "title": "题耕云图",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "乱石吹云出晓溪，又随流水到春畦。",
      "无心梦到商林去，自在山中足一犁。"
    ]
  },
  {
    "id": "c16655df667d4dc0aa7e70d3cd3863e6",
    "title": "子猷乘兴图",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "月照梅花雪点春，小舟危坐醉中身。",
      "一时为爱溪山去，本是无心见故人。"
    ]
  },
  {
    "id": "c16655df667d4dc0ec61a47b26441e9d",
    "title": "和靖索句图",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "耸两肩寒瘦不禁，东风独立久沉吟。",
      "山童莫放催归鹤，正与梅花论苦心。"
    ]
  },
  {
    "id": "c16655df667d4dc0a78f28ced80ee227",
    "title": "美人图",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "彩云宫殿月阑干，翠袖春风倚暮寒。",
      "马上琵琶愁未已，不须重展画图看。"
    ]
  },
  {
    "id": "c16655df667d4dc08ac03e7c515d9477",
    "title": "和吴正传五台怀古韵姑苏台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "阖闾城畔姑苏台，百花洲上千花开。",
      "笙歌半空晓未绝，一声落月啼乌来。",
      "蛾眉颦翠愁如簇，空捧春娇在心曲。",
      "沧江罗网纵鲸鲵，碧瓦丘墟走麋鹿。",
      "悽烟惨日潮生处，怨满鸱夷犹不悟。",
      "甬东东海不可栖，剑光夜冷吴山路。"
    ]
  },
  {
    "id": "c16655df667d4dc08ac03e7cb496db38",
    "title": "和吴正传五台怀古韵姑苏台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "楚台云栋连天宇，伯气凭陵横九土。",
      "方会诸侯求鼎时，天下无周而有楚。",
      "一朝吴蔡兵合谋，孤舟江路谁从游。",
      "宫花晓露细腰泣，空山落日饿鬼愁。",
      "春风过眼秋萧瑟，■人一饭那能得。",
      "道傍块土栖草烟，夜寒梦落空台前。"
    ]
  },
  {
    "id": "c16655df667d4dc08ac03e7ca4b1c1ba",
    "title": "和吴正传五台怀古韵姑苏台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "楚王昔日游台上，前望巫峰近相向。",
      "青枫锦石丛古祠，暮雨朝云依叠嶂。",
      "蔓花古木多春寒，翠帏仙佩非人间。",
      "神功治水佐禹迹，至今石刻巍如山。",
      "词臣错写高唐赋，刚道朝云梦中遇。",
      "千尺黄湍洗不清，水声犹望台前怒。"
    ]
  },
  {
    "id": "c16655df667d4dc08ac03e7c86a37158",
    "title": "和吴正传五台怀古韵姑苏台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "昭王有志兴宗社，厚币卑辞礼贤者。",
      "郭君一语捐千金，国士争趋骈驷马。",
      "燕台计议皆英豪，齐人蹴踏犹儿曹。",
      "三军旗帜白日动，半空剑气青云高。",
      "乐生既去士亦少，回首春风长芳草。",
      "火牛遂复七十城，恨满台荒天地老。"
    ]
  },
  {
    "id": "c16655df667d4dc08ac03e7ca4e0c7c4",
    "title": "和吴正传五台怀古韵姑苏台",
    "authorName": "金涓",
    "authorId": "c16655df667d4dc0d1457b72d1457b72",
    "dynasty": "元",
    "content": [
      "将军逐马关中来，神威掠地风云摧。",
      "鸿门舞剑成敌国，彭城衣锦空登台。",
      "驰下汉军何披靡，垓下楚歌相应起。",
      "山河百二几诸侯，子弟八千无一骑。",
      "古来天下谁英雄，荒台老树悲秋风。",
      "符命合归赤帝子，项伯不忠范增死。"
    ]
  },
  {
    "id": "c16655df668773690e4f195d52291419",
    "title": "挽度宗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "道隆兼德厚，民庶乐难名。",
      "宫合府中一，身修天下平。",
      "有条皆快活，无事不清明。",
      "长乐天将晚，如闻问寝声。"
    ]
  },
  {
    "id": "c16655df668773690e4f195db8fc3a2c",
    "title": "挽度宗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "建隆成帝业，肇造宋乾坤。",
      "永穆昔传子，慈元今抱孙。",
      "羹墙有尧在，谟训即汤存。",
      "血染攀髯泪，哀缠彻九阍。"
    ]
  },
  {
    "id": "c16655df66877369dec7db6daf891721",
    "title": "斋居杂兴其五",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "天根分上下，月窟几晴阴。",
      "老树吹来古，流芳直到今。",
      "四时花不断，一本理尤深。",
      "记得南轩说，要观生物心。"
    ]
  },
  {
    "id": "c16655df66877369afaf9ae194834e4f",
    "title": "挽贾平章生母",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "有子万事足，相与乐湖山。",
      "花径板舆稳，萱庭衮服斑。",
      "轲亲荣鼎养，鲁国忽丧还。",
      "元气极之母，生贤奠两间。"
    ]
  },
  {
    "id": "c16655df66877369afaf9ae1f4625c1f",
    "title": "挽贾平章生母",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "修龄逾八帙，五福萃诸身。",
      "翟服仪容旧，鸾绫谥诰新。",
      "艰难共淮楚，褒表建齐秦。",
      "曾听呼儿道，仲华能笑人。"
    ]
  },
  {
    "id": "c16655df668773698bd265db984b48ef",
    "title": "挽实斋刘尚书",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "紧官都做了，只欠到台司。",
      "言路古之直，经筵帝者师。",
      "极中五福备，天下达尊推。",
      "方曳星辰履，商山已茹芝。"
    ]
  },
  {
    "id": "c16655df668773698bd265dbadbdc117",
    "title": "挽实斋刘尚书",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "节麾仍帅阃，三道福星临。",
      "政澈寒潭底，人行明镜心。",
      "船中不留月，童背也无琴。",
      "谁憩甘棠下，无穷蔽芾阴。"
    ]
  },
  {
    "id": "c16655df6687736979fe6e07e4330235",
    "title": "宿安仁县市",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "安仁斗来大，地窄瞰官途。",
      "吏散晚衙早，人稀夜市无。",
      "山多田占少，涧曲水来迂。",
      "犹道茅包锦，县官来索租。"
    ]
  },
  {
    "id": "c16655df6687736972e138d7f5524c36",
    "title": "偶成",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "五性感而动，其间善恶萌。",
      "危微相对立，体认要研精。",
      "大学静而得，中庸诚则明。",
      "原头不参透，何以约其情。"
    ]
  },
  {
    "id": "c16655df6687736972e138d7ad55d49f",
    "title": "偶成",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "良贵由天赋，欺心天可欺。",
      "功名皆梦幻，道理厌新奇。",
      "枫叶敲窗际，梅花对月时。",
      "个般清趣味，料得少人知。"
    ]
  },
  {
    "id": "c16655df66877369d1967e0fbc7fb5af",
    "title": "和王槐城寄诗韵",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "惯熟齑盐味，谁云食淡难。",
      "旧尝司国子，今又作儒官。",
      "有手肯炙热，无毡不怕寒。",
      "芹香至今在，常梦到槐安。"
    ]
  },
  {
    "id": "c16655df668773691d934694412e3e15",
    "title": "别中斋杨左丞",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "孤山久无主，谁伴月昏黄。",
      "归兴西湖动，离情南浦伤。",
      "官清从马瘦，政暇又诗忙。",
      "莫羡和羹事，林逋有暗香。"
    ]
  },
  {
    "id": "c16655df668773691e2d8f4f2009ea8f",
    "title": "郊坛奏告礼成口号",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "夜半宫中响佩环，小臣仿佛见天颜。",
      "月星明穊斋坛上，穹昊鉴临方寸间。",
      "五色云祥开景运，两行露立缀仙班。",
      "皇心自与天心合，万姓欢呼法驾还。"
    ]
  },
  {
    "id": "c16655df6687736967539d003de7d51d",
    "title": "挽遂初陈尚书",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "到得咸淳国步艰，几回抗疏动天颜。",
      "丈夫那肯死牖下，馀子从教活草间。",
      "有分珠厓终着去，无心白发望生还。",
      "故人目断暮云处，雾雨蒙蒙山外山。"
    ]
  },
  {
    "id": "c16655df668773693227b285959faa4e",
    "title": "寄题黄静斋",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "静中乐处是琴书，此乐输君二美俱。",
      "明镜无尘佛关捩，内丹养火夜工夫。",
      "梅花窗下参同契，翠草庭前太极图。",
      "探得黄庭真诀了，不须更看养生符。"
    ]
  },
  {
    "id": "c16655df668773693e755b00f9e12caa",
    "title": "题僧南浦诗卷",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "齐己诸人壳已蝉，不传诗印又多年。",
      "水萍粘瓦终无用，风絮沾泥不是禅。",
      "谁识咸酸居味外，要追风雅到删前。",
      "读师句法真家数，拂拂松阴响涧泉。"
    ]
  },
  {
    "id": "c16655df66877369dec7db6d6d71c557",
    "title": "斋居杂兴其五",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "道理须从妙处寻，静中观物了吾心。",
      "一时俯仰成朝暮，万变纷纭几古今。",
      "蠖屈蛇伸非矫揉，鸢飞鱼跃自升沉。",
      "莫随名利相牵引，方寸胶舟泥寸涔。"
    ]
  },
  {
    "id": "c16655df66877369dec7db6d29990673",
    "title": "斋居杂兴其五",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "一身自有一乾坤，拍拍阳和禀得淳。",
      "诗思已随春意动，夜衾不怕晓寒新。",
      "未应云谷成辽邈，常把沧洲入想因。",
      "觅句看书无个事，清泉可饮便非贫。"
    ]
  },
  {
    "id": "c16655df66877369dec7db6dd7b5461e",
    "title": "斋居杂兴其五",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "山水之中足可娱，田园数亩任荒芜。",
      "论交惟有诗知己，把酒相忘月与吾。",
      "秀石漱泉清可砚，孤峰挂日景堪图。",
      "可怜直节如松劲，刚被秦封作大夫。"
    ]
  },
  {
    "id": "c16655df66877369dec7db6d156da01a",
    "title": "斋居杂兴其五",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "木曳斜晖抹淡红，薄窗微惹一帘风。",
      "水如银样浸新月，山耸翠标撑碧穹。",
      "天为骚人开眼界，酒寻好句入杯中。",
      "兴来点检江山罢，顷刻阴晴笑化工。"
    ]
  },
  {
    "id": "c16655df66877369c5fba6fc1e08cf04",
    "title": "西湖即席和冷泉亭韵",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "石溜寒泉山色阴，我来本不为花寻。",
      "愿分一滴清泉水，尽涤平生尘垢心。",
      "虚洞迂风桥畔过，急滩泻月水痕深。",
      "襟期难与凡人道，好和沧浪濯足吟。"
    ]
  },
  {
    "id": "c16655df668773693e9dec1b6d06ce39",
    "title": "观海潮",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "凭谁撼得海门开，疑是神兵着力推。",
      "霎地起来银一线，驾山卷起雪千堆。",
      "列江画舫浮天去，几片红旗逐浪回。",
      "毕竟神京钟王气，海神岂为子胥来。"
    ]
  },
  {
    "id": "c16655df66877369aa5291ff0ade75f5",
    "title": "春日即事二首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "朔气棱棱带雪吹，凝阴四面锁寒枝。",
      "自回造化微和后，如再洪蒙未判时。",
      "天遣江山醒醉眼，春将景色入新诗。",
      "乡晨一部箫韶奏，草绿花红山鸟嬉。"
    ]
  },
  {
    "id": "c16655df66877369aa5291ff0edff50a",
    "title": "春日即事二首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "步屧随风过柳川，眼前气象觉熙然。",
      "勾萌甲拆皆春意，鱼跃鸢飞遂性天。",
      "绿草方浓山尽发，紫芽新迸蕨初拳。",
      "自形自色何容巧，禀赋元来物得偏。"
    ]
  },
  {
    "id": "c16655df668773699cddf3e00ec05151",
    "title": "送云游莹上人",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "从前身不染飞埃，雪窦云峰任往来。",
      "石路滑时宜驻锡，浪头危处且浮杯。",
      "眼高桑下肯三宿，脚健山中能万回。",
      "四大空虚何底止，信渠钻得纸窗开。"
    ]
  },
  {
    "id": "c16655df66877369c0f63b36a84ab492",
    "title": "挽鹿泉贾参政二首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "夺得公来镇古洪，武昌棠荫蔼春融。",
      "生民立命学有用，活佛救人天大功。",
      "上帝遣符徵范镇，斯民失怙哭温公。",
      "山横抱犊人何在，草木悲号一夜风。"
    ]
  },
  {
    "id": "c16655df66877369c0f63b366cf8062a",
    "title": "挽鹿泉贾参政二首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "一老皤皤六十馀，直从苦硬做工夫。",
      "可怜爵齿啬于德，惟有诗书付尔孤。",
      "后学失师谁主此，斯文坠地果天乎。",
      "榇归只借帆风力，最是舟中麦也无。"
    ]
  },
  {
    "id": "c16655df66877369d7213f08bfda9788",
    "title": "挽白鹿洞宾吕善居",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "元是双峰门下士，席间参请到源头。",
      "鲁人知有乐正子，汉世曾称马少游。",
      "白鹿洞宾儒领袖，紫阳教主道源流。",
      "有儿曾斫月中桂，家学相传卒未休。"
    ]
  },
  {
    "id": "c16655df66877369af012e4e8d6747ab",
    "title": "送按察王佥事除行台察院",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "漠漠天高不可呼，斯民何处诉无辜。",
      "从来鹰隼肯驱雀，除却豺狼安问狐。",
      "霹雳一声碎奸胆，风霜八路击贪夫。",
      "得公数辈遍天下，民命从今盍少苏。"
    ]
  },
  {
    "id": "c16655df66877369af012e4ed272b774",
    "title": "送按察王佥事除行台察院",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "夺去江西一福星，维扬无地著先声。",
      "数千百里人相贺，二十四桥风便清。",
      "只为外台要精采，更烦辣手大支撑。",
      "劝君放缓骑骢马，怕有人来境上争。"
    ]
  },
  {
    "id": "c16655df668773691be686a606517688",
    "title": "送奉使翰林颁降历日回",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "历家差只在毫厘，有诏清台子细推。",
      "三代以来宗夏正，溥天之下再尧时。",
      "暂烦英节来将命，归对薇花好赋诗。",
      "夜直禁林如有问，江南民力正疮痍。"
    ]
  },
  {
    "id": "c16655df668773695fa1e6237114f62b",
    "title": "书曹忠勇诗集",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "当家七步已称雄，君更豪吟句律工。",
      "泸水城存空吊古，睢阳庙在凛生风。",
      "友闻不死世无敌，武惠重来战有功。",
      "能不动心方是勇，教人以善谓之忠。"
    ]
  },
  {
    "id": "c16655df668773691f88d7027264398a",
    "title": "和清江韩伯善",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "厥初是理与俱生，一点灵扃透处明。",
      "谁肯枉身徇时好，从来造物忌文名。",
      "雌黄一任傍人说，暴白只依天理行。",
      "输与老农无个事，夕阳黄犊带烟耕。"
    ]
  },
  {
    "id": "c16655df668773691f88d7024fa929ed",
    "title": "和清江韩伯善",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "世间利欲久胥沦，才有诗书不是贫。",
      "三极经纶须是学，一毫愧怍便非人。",
      "充之家国而天下，穷则江湖一钓纶。",
      "寄语黄州王学士，不妨借我华阳巾。"
    ]
  },
  {
    "id": "c16655df668773691f88d70278cfccfe",
    "title": "和清江韩伯善",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "文章于道未为尊，求道须教造大醇。",
      "理学一门要精密，时文大病在尖新。",
      "高谈天下经纶易，谁疗目前饥馑因。",
      "拚却挂冠高蹈去，孰云林下果无人。"
    ]
  },
  {
    "id": "c16655df66877369c6879cb7c8c3fb1a",
    "title": "挽溪园周知郡",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "英英玉立已班行，地位如何不庙堂。",
      "久合飞腾上华要，只缘抱负太刚方。",
      "阶庭竞秀夸诸少，衣钵先传属长郎。",
      "最是一家古三代，棣华今尚有馀芳。"
    ]
  },
  {
    "id": "c16655df66877369c6879cb71a14f1ed",
    "title": "挽溪园周知郡",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "记得年时试别头，得君引我上瀛洲。",
      "当场独步眇馀子，好手先拈第一筹。",
      "锦水曾寻香戟梦，洪崖去伴赤松游。",
      "瓣香遥致生刍敬，渺渺螺川涕泗流。"
    ]
  },
  {
    "id": "c16655df668773692b09a67007d8a69b",
    "title": "题吴此民远游集",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "偪仄怀居非丈夫，吾今语子好游乎。",
      "沅湘到处有司马，嵩华至今谈小苏。",
      "事会无穷闲宇宙，山川有尽眇江湖。",
      "奇闻壮观多收拾，刮目他时看阿吴。"
    ]
  },
  {
    "id": "c16655df6687736965db55ed2df85e56",
    "title": "挽松麓李佥判",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "手拈老笔眇词场，馀子如何敢颉颃。",
      "疑是前身真贺白，不然今世又苏黄。",
      "片文落处人争诵，一第欠于天取偿。",
      "造物却教二郎做，立身既好又名扬。"
    ]
  },
  {
    "id": "c16655df668773698bb9d7c490fa767c",
    "title": "挽李教授",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "偏是书生赋分悭，生平受用只儒酸。",
      "非无热处可炙手，禁得寒时做冷官。",
      "乃父向年已科目，好儿今日又衣冠。",
      "期颐上寿古来少，归去关山雾雨漫。"
    ]
  },
  {
    "id": "c16655df66877369b8c4d726928ec1ad",
    "title": "题陈宗阳梅花全韵诗集",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "骚经比兴殆无遗，何独于梅靳一辞。",
      "从逊以来方有句，到逋而后愈难诗。",
      "形容虽巧迹之浅，吟状愈多天者漓。",
      "独在孤山孤绝处，定交惟有雪相知。"
    ]
  },
  {
    "id": "c16655df66877369c9d32217c8aeef83",
    "title": "和申屠御史来豫章韵",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "一衣带水绕洪城，水不在深龙则灵。",
      "帘栋中间人渺渺，烟云朝暮柳青青。",
      "肯将明月清风我，来伴西山南浦亭。",
      "好把甘泉洗贪酷，生民血渍吏牙腥。"
    ]
  },
  {
    "id": "c16655df6687736981f024b48b6f68c2",
    "title": "挽善庆堂黎朝奉",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "闻孙姓字魁天下，知是堂中积善深。",
      "天岂有私惟福善，公于责报本无心。",
      "方来诸少庭森玉，管取明科榜又金。",
      "他日貂蝉食家庙，一门青紫列如林。"
    ]
  },
  {
    "id": "c16655df668773692abd9509f5b1cda6",
    "title": "挽家溪危知郡",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "当家旧只说骊塘，近代家溪名又香。",
      "仁智扁斋天动静，正邪抗疏界阴阳。",
      "伤哉所到方丹毂，惜也斯人不玉堂。",
      "孤负锦江人望断，使君已在白云乡。"
    ]
  },
  {
    "id": "c16655df668773697152a2913892548c",
    "title": "挽苏少章",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "曾趁当年桂子秋，烦公引领广寒游。",
      "春官报罢笑归去，底事无成付命休。",
      "诗又江湖一家数，学寻伊洛到源头。",
      "忍将感兴篇来读，望断修江无限愁。"
    ]
  },
  {
    "id": "c16655df6687736941f0b2d9bc7b9c3f",
    "title": "挽胡经干",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "手画兵家八阵图，儿时此志已吞吴。",
      "英雄豪杰所同者，将相王侯有种乎。",
      "事竟无成空感慨，天胡不忍死须臾。",
      "东南留得斯人在，半壁乾坤只手扶。"
    ]
  },
  {
    "id": "c16655df668773692ab00c597d82bf9e",
    "title": "挽横海曾朝议",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "父子眉山多一苏，衣冠盛事再堪图。",
      "岫云懒出官情薄，霖雨未成舆望孤。",
      "横海仅存遗稿在，临川有此老师无。",
      "瓣香久欠南丰敬，东望灵车天一隅。"
    ]
  },
  {
    "id": "c16655df6687736939606a2185738850",
    "title": "东湖拜朔非礼去职诸生以诗留行和其韵以谢之",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "只有春风无世态，世间冷暖若为情。",
      "废经彼自违先圣，议礼终难强两生。",
      "不合拂衣吾竟去，谁云出昼待留行。",
      "云卿数亩园犹在，已结东湖松菊盟。"
    ]
  },
  {
    "id": "c16655df66877369d31e6d98e60d771f",
    "title": "送孙纠弹归镇江",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "不待文公立学规，士当无愧此深衣。",
      "无人可纠孰挑达，有过不弹谁是非。",
      "不怕转喉能触讳，自言垂老盍知归。",
      "只从北固山头处，直道留为晚景辉。"
    ]
  },
  {
    "id": "c16655df66877369e46ccbdbb255c86f",
    "title": "饯申屠御史归扬州行台",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "僻在江南天一隅，烦公原隰遍驰驱。",
      "数元结辈已多矣，百子骏今安得乎。",
      "风力喧传真御史，霜台勇在去贪夫。",
      "翩翩只鹤骑将去，若问腰缠一孔无。"
    ]
  },
  {
    "id": "c16655df668773691d8525a27ab5dcf9",
    "title": "谒中斋杨左丞",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "向来曾拜紫宸衙，亲见先班奉日霞。",
      "帝室馆甥贵公子，王姬下嫁旧儒家。",
      "执中默契心传妙，勤有无穷学问加。",
      "带取孤山来作伴，清吟尚可趁梅花。"
    ]
  },
  {
    "id": "c16655df66877369bfc2e9c6b716ae11",
    "title": "饯长白李左丞",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "往来不特地之灵，西有长庚一点星。",
      "九路大开行省府，几人争看小朝廷。",
      "只消馀力镇衡岳，许大先声到洞庭。",
      "净洗甲兵从此去，烦公更为挽沧溟。"
    ]
  },
  {
    "id": "c16655df66877369700642168f1bb77f",
    "title": "送允中斋王参政入闽",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "未到三山声已雷，此行正好趁梅开。",
      "榜文争看乖崖押，士类欢呼常衮来。",
      "不信闽中能独占，要令天下总春回。",
      "江西争得公来定，只怕朝家有诏催。"
    ]
  },
  {
    "id": "c16655df668773692b65236d79b4ff09",
    "title": "题杜氏匏瓜亭",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "道包众妙起经纶，粒粟中藏天地仁。",
      "五石匏徒夸彼大，一瓢饮有乐之真。",
      "从来硕果存生意，吾岂匏瓜系此身。",
      "文穆此心唯念旧，还能续得馑亭春。"
    ]
  },
  {
    "id": "c16655df66877369319615292a0fb31d",
    "title": "谒参政张献子",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "曾侍龙楼晓色催，真仙那肯下蓬莱。",
      "离方共睹重光日，震位欣闻长子雷。",
      "奉使只应天上去，运筹暂作幄中来。",
      "老夫羞把诗怀袖，只为明公是秀才。"
    ]
  },
  {
    "id": "c16655df6687736938d85d0b5aec81c1",
    "title": "题黄高士雪月集",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "冰作丰姿水作神，群仙境界里诗人。",
      "敲从竹起韵不俗，吟到梅来相逼真。",
      "无己许令参后社，庭坚端的是前身。",
      "有时石鼎堪联句，还许平分坐上春。"
    ]
  },
  {
    "id": "c16655df668773690b06074b76aec4bc",
    "title": "饯行省郎中王君祥",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "以儒饰吏号通材，忽报曹装打叠回。",
      "个样归舟惟载月，若为送客只将梅。",
      "云凝春树何堪别，昼永甘棠待再来。",
      "无限依依怀渭水，揽衣不寝夜徘徊。"
    ]
  },
  {
    "id": "c16655df668773695057f5e7b09a1b93",
    "title": "和陈荣可感兴韵",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "元岂好聱张岂乖，世间役役逐尘埃。",
      "容心于物为身阱，得意之时即祸媒。",
      "退一步思方是足，放三分弱岂真呆。",
      "悠然独坐吟窗下，忽见梅花一朵开。"
    ]
  },
  {
    "id": "c16655df66877369b505cc94e0a8f426",
    "title": "和胡方湖雪韵",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "麻姑粒米撒天葩，山色模糊未尽遮。",
      "月斧凿天飞下屑，风刀剪水簇成花。",
      "有时觅句寻欧约，不惯斟羔学党家。",
      "呵手撚梅窗下看，只嫌红蒂带村些。"
    ]
  },
  {
    "id": "c16655df6687736906b7c7561bdc0527",
    "title": "饯怡斋胡宪使",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "不是胸中熟吕刑，如何议谳极详明。",
      "严于三尺古来法，宽以一分天好生。",
      "仁意满腔皆恻隐，政声交口说廉平。",
      "玉堂本是青毡旧，跳过郎星向上行。"
    ]
  },
  {
    "id": "c16655df66877369bfc72067d9413508",
    "title": "盛暑夜起",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "大块劳形为有生，为生受役自纷然。",
      "几年寒暑人间世，一点灵明心上天。",
      "欲待足时无了日，只今悟处是真诠。",
      "烟霞终是吾归处，谁道丹砂可引年。"
    ]
  },
  {
    "id": "c16655df66877369163cfda9482f1824",
    "title": "寿崇节致语口号",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "东极承颜肃紫宸，恩醲湛露燕群臣。",
      "香传禁柳鸣球瑟，影颤宫花蔼缙绅。",
      "璀璨祥光三殿晓，怡愉和气万年春。",
      "明朝又纪流虹瑞，更效封人祝圣人。"
    ]
  },
  {
    "id": "c16655df66877369f4a94a7c03dadcf5",
    "title": "对厅致语口号",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "八叶蓂香夏气清，坤闱有庆佛同生。",
      "枫宸称寿云霄迥，苹野沾恩雨露深。",
      "祚永万年齐晋福，孝濡九有乐升平。",
      "电枢又报祥光绕，需拜扬休天子明。"
    ]
  },
  {
    "id": "c16655df66877369e8bf4a6caee2d5a4",
    "title": "王母祝语",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "壶峤天低乐圣时，南薰初试度兰池。",
      "影飞霞佩朝金殿，曲奏云和献玉卮。",
      "稽首万年尧历永，承颜五色舜衣垂。",
      "仙家更有蟠桃在，明日重来谒帝墀。"
    ]
  },
  {
    "id": "c16655df66877369c4e2f483362f40b2",
    "title": "甘露堂",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "扫除黄叶拂尘埃，讲座虽虚尚有台。",
      "岁晚乔松典型在，烟波叠嶂画图开。",
      "不须瑞露从天降，应是慈云为客来。",
      "须信中边甜似蜜，吟诗未足报崔嵬。"
    ]
  },
  {
    "id": "c16655df668773690e1d98b2aa32d984",
    "title": "读晚唐诗有感",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "学诗莫学晚唐诗，学得晚唐非盛时。",
      "愿把凫鹥和既醉，翻腾韵语作今诗。"
    ]
  },
  {
    "id": "c16655df668773693bb947c81621b611",
    "title": "题严子陵钓台",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "吹起炎刘已冷灰，先生功不上云台。",
      "当初同学还何事，毕竟曾经讲较来。"
    ]
  },
  {
    "id": "c16655df66877369b11c39049f292469",
    "title": "赠丁道士游浙",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "毕竟前身是令威，昂藏鹤样更能诗。",
      "此行游遍江湖了，来访逋仙又一奇。"
    ]
  },
  {
    "id": "c16655df66877369699b7d29006725e9",
    "title": "梅梢上雪",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "六出霏霏过小帘，梅梢著处似沾粘。",
      "天工底事巧装点，只为花疏特故添。"
    ]
  },
  {
    "id": "c16655df668773699c0f6f8aff8a4290",
    "title": "谒申屠御史",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "向来汉相肃朝纲，建武中兴又说刚。",
      "等是当年名御史，到今百世又流芳。"
    ]
  },
  {
    "id": "c16655df668773699c0f6f8ac1a7ab9a",
    "title": "谒申屠御史",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "云渺梁砀山水深，千年标致杳难寻。",
      "只今来伴东湖月，惟有沙鸥识此心。"
    ]
  },
  {
    "id": "c16655df668773699c0f6f8aa454fa3f",
    "title": "谒申屠御史",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "褰帷问俗驻洪都，听得舆人夹道呼。",
      "好事被君都做了，个般风力自前无。"
    ]
  },
  {
    "id": "c16655df668773690bed3bbf7e3dc10b",
    "title": "申屠御史袖诗来访和韵以谢",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "曾侍鹓行步赤墀，入山正为怕人知。",
      "自惭不直百金伎，空有囊中药不龟。"
    ]
  },
  {
    "id": "c16655df668773690bed3bbfff49a1e7",
    "title": "申屠御史袖诗来访和韵以谢",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "满前舞鳝杂号狸，揽辔澄清众所期。",
      "今日忠良方得路，愿歌守道四贤诗。"
    ]
  },
  {
    "id": "c16655df668773690bed3bbf203be7c5",
    "title": "申屠御史袖诗来访和韵以谢",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "云卿曾屈帅垣尊，讵谓如今古道存。",
      "骢马行行人且避，如何容易到山村。"
    ]
  },
  {
    "id": "c16655df668773693736bb25a95dc712",
    "title": "挽平轩王府判",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "儿女来前痛别离，遗言埋骨用深衣。",
      "当家曾把僧衣葬，谁识平生此意微。"
    ]
  },
  {
    "id": "c16655df668773693736bb25e54d3a95",
    "title": "挽平轩王府判",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "犹记琼林锡宴时，平轩折得好花归。",
      "而今花与人何在，日暮江东云自飞。"
    ]
  },
  {
    "id": "c16655df66877369649a66ad5f004cfb",
    "title": "月岩",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "岩中一个月胚胎，知是谁将斧凿开。",
      "一夜六丁将帝敕，驾空推起上天来。"
    ]
  },
  {
    "id": "c16655df66877369ea402b1d169d1ce2",
    "title": "丫头岩",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "露出佳人半面看，晓鬟梳起碧云团。",
      "路傍老尽几春色，犹学丫头不顶冠。"
    ]
  },
  {
    "id": "c16655df66877369239993a5bfba9900",
    "title": "题袁州邵录三老图",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "堂前活现老人星，两个齐眉作寿朋。",
      "更有膝边儿戏彩，此身都及见云仍。"
    ]
  },
  {
    "id": "c16655df66877369239993a53c031034",
    "title": "题袁州邵录三老图",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "不夸九老写成图，要似一家三老无。",
      "满把寿觞拚一醉，父前母后子来扶。"
    ]
  },
  {
    "id": "c16655df66877369a087b61c82416a0f",
    "title": "题韶州李同知百泉漱雪吟卷",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "癖到膏肓药不医，把泉煮石炼成诗。",
      "齿根更着雪来嚼，吟过梅关又一奇。"
    ]
  },
  {
    "id": "c16655df66877369a087b61c0a5d063c",
    "title": "题韶州李同知百泉漱雪吟卷",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "奉命来宣古曲江，春回画戟昼凝香。",
      "使君吟到苏州意，愿睹斯民一日康。"
    ]
  },
  {
    "id": "c16655df66877369107d636d4608043b",
    "title": "送升甫归九江",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "云无心出未为非，鸟倦方还毋乃迟。",
      "只为当初欠归早，教人枉费和陶诗。"
    ]
  },
  {
    "id": "c16655df66877369107d636daf3ae664",
    "title": "送升甫归九江",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "猿鹤才闻归去来，便呼僮仆扫柴扉。",
      "如何出市见车马，惹起他心悔著归。"
    ]
  },
  {
    "id": "c16655df66877369c9b9d32bafeba2b7",
    "title": "读东坡和陶诗有感",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "北门西掖傍丹墀，此正坡仙得意时。",
      "不是惠州饭难吃，如何去做和陶诗。"
    ]
  },
  {
    "id": "c16655df66877369730b7a1c7a6ca27b",
    "title": "题汪才夫石城诗集",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "文到龙溪大家数，耳孙分剩有诗材。",
      "只因住在修江近，接得涪翁一派来。"
    ]
  },
  {
    "id": "c16655df6687736910df5acd61f255aa",
    "title": "题何氏山阴道院",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "从来道院江西好，只为涪翁遂得名。",
      "见说何家更清甚，院中终日读书声。"
    ]
  },
  {
    "id": "c16655df6687736910df5acde0c34b52",
    "title": "题何氏山阴道院",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "山阴偏被道家占，我祖当年曾写经。",
      "君向阴中敞吟境，何时相伴鹤来听。"
    ]
  },
  {
    "id": "c16655df668773693f45f5687fec2bac",
    "title": "十月海棠盛开",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "海棠搀得小春天，独向晴窗弄午烟。",
      "造物胡为太颠倒，此花怎敢占梅先。"
    ]
  },
  {
    "id": "c16655df66877369f6584453ddcf4a08",
    "title": "赠医士熊月湖",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "缘何扁鹊号良医，传法元来饮上池。",
      "化作月湖湖内水，愿捐一滴救疮痍。"
    ]
  },
  {
    "id": "c16655df66877369f6584453656233a2",
    "title": "赠医士熊月湖",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "月湖镜样十分清，诊视还他指下明。",
      "那似月湖心地好，愿人常似兔长生。"
    ]
  },
  {
    "id": "c16655df66877369e1721e593087a5c2",
    "title": "小圃梅柳之争梅与柳争",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "水边半树月模糊，移取山来更姓孤。",
      "未许渊明全占断，盍留一半乞林逋。"
    ]
  },
  {
    "id": "c16655df668773691d72191999c610f9",
    "title": "小圃梅柳之争柳与梅争",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "梅兄住在水之滨，五柳先生便有云。",
      "传语林逋须著让，堤边风景要平分。"
    ]
  },
  {
    "id": "c16655df66877369b7c1d2ff5795ffb0",
    "title": "题黄草塘诗集",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "凭何强占谢家塘，叵耐诗人忒煞狂。",
      "只把两家诗判断，此塘一半合还黄。"
    ]
  },
  {
    "id": "c16655df66877369abb9655478dab7ec",
    "title": "赠点易娄君复",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "伏羲先天易，其初一太极。",
      "太极生阴阳，阴阳各有画。",
      "濂溪何所传，妙得于太极。",
      "极上作一圈，一圈只是白。",
      "伏羲已为赘，大小圈更十。",
      "不知果何意，多是祖河图。",
      "所以负笭者，敢于嗤吾徒。",
      "愿与易相忘，圈点画皆无。"
    ]
  },
  {
    "id": "c16655df668773695b20e095c344942d",
    "title": "书永嘉嘉禾驿",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "老来倦跻攀，悠悠憩山侧。",
      "层岚轶穹霓，纡萦困行客。",
      "崖倾觉崄巇，径曲盘险迫。",
      "石老枕云根，桥横界野色。",
      "海峤吞暝晖，松标挂辰极。",
      "残烟罩成幄，长波曳如帛。",
      "天际鸟知还，溪涧鱼自适。",
      "几忘物无我，虑淡意常寂。",
      "泛观穹壤间，天亦局于迹。",
      "荣华忽雕枯，俯仰逃今昔。",
      "倾羲倏再旦，急轨等寄驿。",
      "愚公果何为，老且欲移石。"
    ]
  },
  {
    "id": "c16655df66877369b491eb9b696ab144",
    "title": "饯张宣慰三首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "奉宣德意慰群生，曾未□年政已成。",
      "乃父勋名在彝鼎，当家衣钵合钧衡。",
      "如何归隐山林得，不管从来利禄轻。",
      "裴度淮西功业了，伫乘驲传上神京。"
    ]
  },
  {
    "id": "c16655df66877369b491eb9b173b55d0",
    "title": "饯张宣慰三首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "贵介而能大耐官，留心翰墨此为难。",
      "龙蛇现影笔端活，风雨惊人纸上寒。",
      "教子一经文墨续，读书万卷夜灯残。",
      "一门数世衣冠盛，曾把君家家传看。"
    ]
  },
  {
    "id": "c16655df66877369b491eb9b002d6d73",
    "title": "饯张宣慰三首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "种了甘棠打叠回，遮留竞凑辙辕来。",
      "只存诗檐作行李，若问归囊清过梅。",
      "抵为运筹咨汉杰，传闻近日筑燕台。",
      "为言民力东南竭，好趁层霄阊阖开。"
    ]
  },
  {
    "id": "c16655df66877369e08c016936120141",
    "title": "赠心月相士",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "十五以前月，清光逐夜生。",
      "自朔以至望，浸长而浸盈。",
      "十五以后月，明减而生魄。",
      "自望以至晦，浸微而浸阙。",
      "嗟彼天上月，有圆阙阴晴。",
      "惟有心月月，天者常清明。",
      "持此以鉴人，妍媸奚所遁。",
      "此月不在天，月在尔方寸。"
    ]
  },
  {
    "id": "c16655df66877369d0d1e1e385011128",
    "title": "古意二首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "少年红颜女，敷芬对芳树。",
      "盈盈淡艳妆，清歌杂妙舞。",
      "凝睇倚高楼，桐丝试一谱。",
      "世间知音稀，谁识姱节素。",
      "清贞守幽闺，不作凡子妇。",
      "容华委西山，良人兮何暮。",
      "空床思悠悠，明月正当户。"
    ]
  },
  {
    "id": "c16655df66877369d0d1e1e3f46b21ea",
    "title": "古意二首",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "东篱采秋菊，秋菊清且香。",
      "采之欲寄谁，聊以寓感伤。",
      "感伤何所思，故人天一方。",
      "故人日以远，思君岂能忘。",
      "瞻望兮弗及，西山倾夕阳。",
      "黄昏人倚楼，一声笛何长。"
    ]
  },
  {
    "id": "c16655df66877369c7d4a63986e06343",
    "title": "感兴",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "灵均作天问，子厚为之对。",
      "玄冥莫可诘，幻说多诡怪。",
      "苍苍特其形，厥义了难解。",
      "尼山自绝笔，人文已久坏。",
      "果有司造者，应不终泯晦。",
      "吾欲灰吾心，纳世于聋聩。",
      "复为崆峒民，穴野奚土蒉。"
    ]
  },
  {
    "id": "c16655df66877369f70cca03144d6cc3",
    "title": "赠山村梅癯",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "我爱梅花村得好，来伴山村与卜邻。",
      "却有一般不村处，冰为胸次玉为神。",
      "别有村人村得俗，满口肥甘烂钱谷。",
      "那知山村梅样癯，肯向人言饭不足。",
      "山村切莫学我痴，腹中有字不疗饥。",
      "会有东君老知己，陇头先春寄一枝。"
    ]
  },
  {
    "id": "c16655df66877369c93aaed090a23a1c",
    "title": "座间分韵得道字",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "一年景物秋最好，秋到重阳秋更老。",
      "留取黄花待再来，殷勤寄与西风道。",
      "菊花了后到梅花，梅花开时雪交加。",
      "何当雪月交光夜，与君重约醉流霞。"
    ]
  },
  {
    "id": "c16655df66877369c6b3b712f4529e6f",
    "title": "天问",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "鸿冥未判初，动静根已互。",
      "阴阳无停机，一阖一辟户。",
      "太虚本块气，无形何八柱。",
      "四时自尔行，列星自尔布。",
      "吾闻女娲氏，曾把五色补。",
      "补处绝无痕，亦有未补处。",
      "日无息不运，何处独阴雾。",
      "有龙衔烛照，终日烧不住。",
      "玉川子有言，日月作眼行。",
      "应不外幽独，同此双眼睛。",
      "彼何地而暗，乃假烛以明。",
      "亦有无烛地，暗塞幽冥冥。",
      "吾不解其故，苍苍徒具形。",
      "试唤卢仝鬼，为我叩太清。"
    ]
  },
  {
    "id": "c16655df6687736909b7b08af53e0558",
    "title": "题武冈向敏衡无加庄",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "恭惟陈简斋，与鹤山魏公。",
      "堂堂二先生，后学之所宗。",
      "遗迹所到处，百世犹高风。",
      "武冈有向氏，乃祖家诗礼。",
      "简斋曾来访，鹤山亦踵至。",
      "二先生来时，草木亦光贲。",
      "主人局蹐迎，出门见大宾。",
      "大带束深衣，整容而肃襟。",
      "揖客坐上坐，樽酒与细论。",
      "向氏家本儒，苦无黄金籯。",
      "惟有无加庄，留以遗子孙。",
      "此庄不在田，非谓三百囷。",
      "庄者敬之谓，为学之入门。",
      "乃祖燕后人，有书便不贫。",
      "能令二先生，肯来共斯文。",
      "向来吾南昌，隐者苏云卿。",
      "魏公令地主，而来访一民。",
      "匹夫道义重，王侯失其尊。",
      "古人不傲士，此风今犹存。"
    ]
  },
  {
    "id": "c16655df66877369b811ce7cfe10a2eb",
    "title": "跋杨中斋诗词集",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "江西派已远，后来无闻人。",
      "许大能诗声，来自浙之滨。",
      "奚奴背锦囊，马蹄踏青春。",
      "来派江西诗，风月浩无垠。",
      "翩翩佳公子，皆绮纨其身。",
      "惟君独不然，每恨无书贫。",
      "胸中国子监，所积皆轮囷。",
      "把酒读君诗，一字一精神。",
      "句里带梅香，不涴半点尘。",
      "家本住孤山，和靖与卜邻。",
      "吾闻诗之天，不在巧与新。",
      "纤秾寄淡泊，清峭寓简淳。",
      "古律尤崛奇，可与子建亲。",
      "此诗实兼之，体具众美纯。",
      "载哦长短篇，音节中韶钧。",
      "少游词如诗，二者皆逼真。",
      "再拜卷锦还，愿言宝所珍。"
    ]
  },
  {
    "id": "c16655df668773692da9aacd26f122a5",
    "title": "五无歌送张参政",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "一钱刘太守，也被一钱污。",
      "今日公归去，一文钱也无。",
      "临去受百纸，清哉杜大夫。",
      "今日公归去，半张纸也无。",
      "清献出蜀日，琴鹤与之俱。",
      "今日公归去，琴和鹤也无。",
      "东山船载月，皎洁如冰壶。",
      "今日公归去，船中月也无。",
      "问公何所有，所有与人殊。",
      "只有一廉字，斯人百世无。"
    ]
  },
  {
    "id": "c16655df6687736978745d1eeb701adc",
    "title": "王母祝语万年枝诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "百子池边种最奇，无人识是万年枝。",
      "细花密叶青青子，常得披香雨露滋。",
      "东风向晚薰风早，禁路飞花沾寿草。",
      "年年圣主寿慈闱，先献此花名字好。"
    ]
  },
  {
    "id": "c16655df66877369716e3bdc5a87f62e",
    "title": "王母祝语长春花诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "东风不与世情同，多付春光向此中。",
      "叶里尽藏云外绿，枝头剩带日边红。",
      "百花能占春多少，何似春颜长自好。",
      "清和时候卷红绡，端的长春春不老。"
    ]
  },
  {
    "id": "c16655df66877369e476f5ecc62dcb06",
    "title": "王母祝语菖蒲花诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "昔年有母见花轮，富贵长年不记春。",
      "今报紫茸依碧节，献来慈极寿庄椿。",
      "汉家天子嵩山路，又见蒲仙相与语。",
      "而今帝母两怡愉，莫忘九疑山上侣。"
    ]
  },
  {
    "id": "c16655df66877369b8660ec221106c8e",
    "title": "王母祝语萱草花诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "当年树背入诗章，绿叶丹花有晖光。",
      "为道宜男仍永世，福齐太姒炽而昌。",
      "犹记夏侯曾与赋，灼灼朱华凝瑞露。",
      "紫微右极是慈闱，岁岁丹霞天近处。"
    ]
  },
  {
    "id": "c16655df668773691c891b6a090ee07a",
    "title": "王母祝语石榴花诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "待阙南风欲上场，阴阴稚绿绕丹墙。",
      "石榴已著乾红蕾，无尽春光尽更强。",
      "不因博望来西域，安得名花出安石。",
      "朝元阁上旧风光，犹是太真亲手植。"
    ]
  },
  {
    "id": "c16655df668773698e049bb36842b1dc",
    "title": "王母祝语栀子花诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "当年曾记晋华林，望气红黄栀子深。",
      "有敕诸宫勤守护，花开如玉子如金。",
      "此花端的名薝卜，千佛林中清更洁。",
      "从知帝母佛同生，移向慈元供寿佛。"
    ]
  },
  {
    "id": "c16655df6687736943394dcf7e409354",
    "title": "王母祝语蔷薇花诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "碎剪红绡间绿丛，风流疑在列仙宫。",
      "朝真更欲薰香去，争掷霓衣上宝笼。",
      "忽惊锦浪洗春色，又似宫娃逞妆饰。",
      "会当一遣移花根，还比蒲桃天上植。"
    ]
  },
  {
    "id": "c16655df6687736929acdf95a2200af5",
    "title": "王母祝语芍药花诗",
    "authorName": "王义山",
    "authorId": "c16655df66877369c8ba76c24079016d",
    "dynasty": "元",
    "content": [
      "倚竹佳人翠袖长，阿姨天上舞霓裳。",
      "娇红凝脸西施醉，青玉栏干说叠香。",
      "晚春早夏扬州路，浓妆初试鹅红妒。",
      "何如御伞掖垣中，日日传宣金掌露。"
    ]
  },
  {
    "id": "c16655df67526437215ee9f8d72315e4",
    "title": "月黑",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "月黑斗杓转，昏昏古柳壕。",
      "干掫寒戍响，窣堵乱乌号。",
      "风定归潮急，门深落叶高。",
      "向来江上意，无语独萧骚。"
    ]
  },
  {
    "id": "c16655df675264376b3947b8c1a535ba",
    "title": "立春日宿大清口舟中见新月二鼓雪作",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "春月如佳士，翩翩欲上船。",
      "相逢疑昨日，一别又新年。",
      "水镜心胸朗，空轮体质全。",
      "更深飞雪急，直与斗清妍。"
    ]
  },
  {
    "id": "c16655df675264370e1282e81bfd717c",
    "title": "次韵善之杂兴三首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "习隐渐成癖，苔光绿映扉。",
      "避名常好好，绝俗任非非。",
      "日落长镵柄，天寒白苎衣。",
      "南鹏五月息，戢翼笑群飞。"
    ]
  },
  {
    "id": "c16655df675264370e1282e89724e13d",
    "title": "次韵善之杂兴三首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "昔日登临地，狂歌只自求。",
      "汉宫空有恨，吴女不知愁。",
      "云叶寒沙霁，江花古岸秋。",
      "何人持铁板，击彻旧边楼。"
    ]
  },
  {
    "id": "c16655df675264370e1282e89afe20e4",
    "title": "次韵善之杂兴三首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "邓子清如竹，萧萧澹世情。",
      "下帷怜草色，倚杖爱松声。",
      "嗜癖成书贾，身穷付笔耕。",
      "乘槎空有约，何日海边城。"
    ]
  },
  {
    "id": "c16655df67526437531891918fe58181",
    "title": "次韵陈刚中待制初秋",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "岸帻倚书楹，寒砧彻四城。",
      "马归人独语，雁过月初生。",
      "寂寂候虫急，凄凄落叶清。",
      "客怀谁与共？",
      "搔首见参横。"
    ]
  },
  {
    "id": "c16655df675264378a6ee5e4bcd31488",
    "title": "舟中杂书五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "野色连云白，春声引树清。",
      "游鱼新浪急，归鸟片帆轻。",
      "晓梦三千里，风餐第几程。",
      "萍蓬元未稳，徙倚问天明。"
    ]
  },
  {
    "id": "c16655df675264378a6ee5e47a8c4076",
    "title": "舟中杂书五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "挂席疏星外，停舟独柳边。",
      "团团风始阵，怗怗月初弦。",
      "陇曲沙成雪，吴歌水拍天。",
      "行藏有如此，把卷独悠然。"
    ]
  },
  {
    "id": "c16655df675264378a6ee5e488301ddb",
    "title": "舟中杂书五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "春睡元无著，乡心比酒醲。",
      "飞花空有意，小雨不成容。",
      "独树疑新堠，群鸦似乱峰。",
      "艰难怜浩荡，散发遂初慵。"
    ]
  },
  {
    "id": "c16655df675264378a6ee5e4ae0ff178",
    "title": "舟中杂书五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "河落浑无底，飘零总客尘。",
      "春洲芦雁少，晓户柘蚕匀。",
      "京洛饶丰稔，江湖乐贱贫。",
      "低徊吾不恨，应有故山筠。"
    ]
  },
  {
    "id": "c16655df675264378a6ee5e4897d8058",
    "title": "舟中杂书五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "桑柘斜阳道，天然锦绣机。",
      "云容催溽暑，花片忆春霏。",
      "水落新鱼瘦，风清宿麦肥。",
      "归程时屈指，重午试生衣。"
    ]
  },
  {
    "id": "c16655df67526437de41d3719839821b",
    "title": "赠瑛上人住洞林",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "托钵千岩里，松花冻未开。",
      "哀猿依讲席，饥鸟下生台。",
      "潭影留云定，钟声送月回。",
      "山中太古雪，为寄一瓢来。"
    ]
  },
  {
    "id": "c16655df67526437df6812952b0b891d",
    "title": "送苏子宁和林郎中韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "貂帽护寒沙，冰天阅岁华。",
      "断溪驼听水，密雪犬行车。",
      "云尽难寻雁，春深未识花。",
      "昔人奇绝处，八月解乘槎。"
    ]
  },
  {
    "id": "c16655df6752643794bd0c2843f87ba4",
    "title": "次韵马伯庸春思兼简继学二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "洛花千万朵，一一为君开。",
      "粟晕排金缕，酥凝烂玉杯。",
      "美人乘马至，仙子抱琴来。",
      "莫学飞红侣，随风唤不回。"
    ]
  },
  {
    "id": "c16655df6752643794bd0c28ffd9fa42",
    "title": "次韵马伯庸春思兼简继学二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "行窝春匝匝，下榻望君来。",
      "双玉矜娇思，联镳骋逸才。",
      "题诗红袖拥，传诏锦袍回。",
      "羞杀高眠者，杨花满绿苔。"
    ]
  },
  {
    "id": "c16655df67526437ec18d8c9562337c2",
    "title": "寄开元奎律师二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "开元古坛主，老至律精严。",
      "洗钵鱼游水，开门鹤入帘。",
      "拾薪供茗具，滴露写经签。",
      "已悟如来意，看花不用拈。"
    ]
  },
  {
    "id": "c16655df67526437eb5ba867cc56e97a",
    "title": "髫龀侍诸父拜双峰祠堂未尝敢有题咏二十年来接武于玉堂瀛洲霜露之思缺然有腼近开平石长老兴废补仆光绍前闻遂述旧怀为六诗且伸叹仰",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "惭愧双峰老，光明两足尊。",
      "午窗钩竹影，冻笔点梅魂。",
      "斋近乌啼树，禅回虎伏门。",
      "春来有新雁，劝我趣归辕。"
    ]
  },
  {
    "id": "c16655df67526437eb5ba86725784ff9",
    "title": "髫龀侍诸父拜双峰祠堂未尝敢有题咏二十年来接武于玉堂瀛洲霜露之思缺然有腼近开平石长老兴废补仆光绍前闻遂述旧怀为六诗且伸叹仰",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "经院辛勤日，千金记始兴。",
      "雨荒虫蚀栱，壁坏鼠缘藤。",
      "旧观丹青复，诸天锦绣承。",
      "短檐增突兀，会见出卢能。"
    ]
  },
  {
    "id": "c16655df67526437eb5ba867600e13e1",
    "title": "髫龀侍诸父拜双峰祠堂未尝敢有题咏二十年来接武于玉堂瀛洲霜露之思缺然有腼近开平石长老兴废补仆光绍前闻遂述旧怀为六诗且伸叹仰",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "寒彻清泉底，山童上水华。",
      "定金非在井，煮米却成沙。",
      "洗目能生电，搜肠可当茶。",
      "人持一月去，此月落谁家？"
    ]
  },
  {
    "id": "c16655df6752643768d6f7b433d363f9",
    "title": "次韵张希孟凝云石四首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "我爱凝云好，朝昏境不同。",
      "金芽养灵谷，铁网起晴空。",
      "月色古今正，潮痕子午中。",
      "点头那有意，吾欲问生公。"
    ]
  },
  {
    "id": "c16655df67526437bdab8ca7b51d5760",
    "title": "云州",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "天阔云中郡，刚风起泬寥。",
      "毡房联涧曲，土屋覆山椒。",
      "橦布朝朝市，通薪户户烧。",
      "遥看尘起处，深羡霍嫖姚。"
    ]
  },
  {
    "id": "c16655df675264373ce788d31a04f782",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "云护中街日，风开北户天。",
      "千沟凝白雪，万灶起青烟。",
      "午溽曾持扇，朝寒却衣绵。",
      "松林空有界，剪伐不知年。"
    ]
  },
  {
    "id": "c16655df675264373ce788d39919e171",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "土屋层层绿，沙坡簇簇黄。",
      "马鸣知雹急，雁过识天凉。",
      "墨菊清秋色，金莲细雨香。",
      "内园通阆苑，千树压群芳。"
    ]
  },
  {
    "id": "c16655df675264373ce788d3ca1c9d93",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "天阙虚无里，城低纳远山。",
      "白榆迷雁塞，青草补龙湾。",
      "市簇家家近，官清日日闲。",
      "重游深问俗，渐恨鬓毛斑。"
    ]
  },
  {
    "id": "c16655df675264373ce788d3853ecd63",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "旧岁寒冬恶，霏霏土雨迷。",
      "门荒悬马革，草净绝牛蹄。",
      "列帐烟光惨，空营月色低。",
      "县官捐粟帛，岁晚得扶携。"
    ]
  },
  {
    "id": "c16655df675264373ce788d39d5e1af6",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "上国饶为客，天凉眼倍青。",
      "白鱼沙际网，黄鼠草间翎。",
      "芍药围红斗，摩姑缀玉钉。",
      "渐知尘骨换，振佩接青冥。"
    ]
  },
  {
    "id": "c16655df675264373ce788d359d8107c",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "天锡清凉国，晴霞绽雪峰。",
      "月低疑堕兔，云近得攀龙。",
      "宝鉴颁水彻，筠笼赐果封。",
      "白头貂帽客，为我话深冬。"
    ]
  },
  {
    "id": "c16655df675264373ce788d364f3c462",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "驼鼓村村应，传更趣进程。",
      "草肥凉露白，树薄晓风清。",
      "帐殿横金屋，毡房簇锦城。",
      "属车流水度，细点侍臣名。"
    ]
  },
  {
    "id": "c16655df675264373ce788d3f9b8e0e1",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "伏日琼林宴，名王总内朝。",
      "帽尖花压翠，衣角锦围貂。",
      "炙熟牛酥芼，醅深马乳浇。",
      "《柘枝》旋舞急，宛转称纤腰。"
    ]
  },
  {
    "id": "c16655df675264373ce788d38057b87c",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "市狭难驰马，泥深易没车。",
      "冻蝇争日聚，新燕掠风斜。",
      "晚汲喧沙井，晨炊断木槎。",
      "闾阎通茗酪，俗简未全奢。"
    ]
  },
  {
    "id": "c16655df675264373ce788d37d10994f",
    "title": "上京杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "长夏崇真馆，疏帘洒静便。",
      "支颐推万古，止息契重玄。",
      "月窟窗如雪，天瓢酒似泉。",
      "主人怜老客，下榻不曾悬。"
    ]
  },
  {
    "id": "c16655df6752643758e64b4607ac31cf",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "帝京环陆海，平野接冰天。",
      "龙吐青林火，狼沈紫塞烟。",
      "风花秋黯澹，云叶雨连绵。",
      "昔日君臣意，深符卜洛年。"
    ]
  },
  {
    "id": "c16655df6752643758e64b465401747c",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "宝阁凌空涌，金壶映日黄。",
      "梵音通朔漠，法曲广伊凉。",
      "御榻惟经帙，宫炉独篆香。",
      "吾皇清净德，银管愿垂芳。"
    ]
  },
  {
    "id": "c16655df6752643758e64b4637afc0e3",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "高下云中树，疏明雪外山。",
      "坡凹茅结屋，岭转水回湾。",
      "禁路分驰道，沙场当内闲。",
      "通明风露冷，时许侍清班。"
    ]
  },
  {
    "id": "c16655df6752643758e64b46f77aa787",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "晨起仪台立，烟青望眼迷。",
      "草低鹰侧目，车逼马回蹄。",
      "风劲弓弦直，泥融柱础低。",
      "蚊蝇深敛迹，麈尾不须携。"
    ]
  },
  {
    "id": "c16655df6752643758e64b46a3b42b70",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "紫极中天正，森森接帝青。",
      "雁归传帛信，雉落舞红翎。",
      "宝所金千顷，朱门带万钉。",
      "瀛洲清浅处，高坐纳空冥。"
    ]
  },
  {
    "id": "c16655df6752643758e64b4676d4032b",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "昔年曾扈跸，宿直对鳌峰。",
      "锦掣兰苕翠，波翻墨沼龙。",
      "起居青简注，除拜紫泥封。",
      "共说先皇日，千官总住冬。"
    ]
  },
  {
    "id": "c16655df6752643758e64b462280fae6",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "土驿高低置，苍茫七日程。",
      "马通分熠耀，牛酪注深清。",
      "残雪明珠阙，繁星列火城。",
      "前山黄白处，草药不知名。"
    ]
  },
  {
    "id": "c16655df6752643758e64b46b8aec72d",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "千堞蜂腰凸，群山马首朝。",
      "沙场调俊鹘，草窟射丰貂。",
      "闹舞花频簇，狂歌酒恣浇。",
      "今年春事减，土舍雪齐腰。"
    ]
  },
  {
    "id": "c16655df6752643758e64b461c1f25fb",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "箭落惊游骑，铃传督运车。",
      "土风殊楚越，驿道仿褒斜。",
      "细雨三更枕，清秋八月槎。",
      "夜听繁管急，渐习五陵奢。"
    ]
  },
  {
    "id": "c16655df6752643758e64b46d66fa3e5",
    "title": "再次上京杂咏韵十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "长斋孤馆静，捧腹睡便便。",
      "酒断眸凝碧，尘深鬓返玄。",
      "冻蜂粘暖草，乳燕啄冰泉。",
      "过翼时频数，乡心日夜悬。"
    ]
  },
  {
    "id": "c16655df675264372f58cef60aa36f67",
    "title": "客舍书事五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "客景真愁绝，凄凉倍旧年。",
      "草穿沙嘴缩，云住屋头偏。",
      "灶冷厨烟湿，窗低檐溜悬。",
      "畏寒难出户，尽日得高眠。"
    ]
  },
  {
    "id": "c16655df675264372f58cef64db5d4ae",
    "title": "客舍书事五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "愁极吟肩耸，尘深望眼迷。",
      "屋随冰上下，山趁雪高低。",
      "乾酪瓶争挈，生盐斗可提。",
      "日斜看不足，蹋舞共扶携。"
    ]
  },
  {
    "id": "c16655df675264372f58cef6b539c77e",
    "title": "客舍书事五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "蟾影穿窗矗，龙光拂席流。",
      "凄清三伏暑，淅沥九天秋。",
      "水恶停泥井，冰坚宿瓦沟。",
      "年年游上国，那识望乡愁。"
    ]
  },
  {
    "id": "c16655df675264372f58cef6a10980b1",
    "title": "客舍书事五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "禁堞防危石，官衢漾浅沙。",
      "犬能搜兔窟，马解避驼车。",
      "童剪青蔬甲，僧分墨菊芽。",
      "飘零堪慰藉，小雨垫乌纱。"
    ]
  },
  {
    "id": "c16655df675264372f58cef61775242f",
    "title": "客舍书事五首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "宿雾成疏雨，寒蓬卷细尘。",
      "云飞疑到地，草长不知春。",
      "香几蜂喧密，花房燕语真。",
      "白头关塞外，犹作未归人。"
    ]
  },
  {
    "id": "c16655df67526437f14fcbe753890cac",
    "title": "送孙道士归杭",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "送雁南飞十五年，朔风吹雪上华颠。",
      "梨花的的疑蝴蝶，燕子深深似杜鹃。",
      "东野先生愁外句，西湖处士梦中缘。",
      "抱琴独去知无奈，一棹春江水拍天。"
    ]
  },
  {
    "id": "c16655df67526437ce9e28b1af9ff8f9",
    "title": "次韵王寅甫侍读莅醮长春宫",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "蜕骨棱棱似鹤轻，觚坛危处玉为成。",
      "天街正候三能色，云所疑呼万岁声。",
      "气篆通灵归廓落，心章祈岁报清平。",
      "金穰上瑞吾皇意，不用神芝朵朵生。"
    ]
  },
  {
    "id": "c16655df67526437d9eda5d01e62b4d3",
    "title": "次韵陈又新",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "登台底用惜春菲，平楚微茫落照时。",
      "烧后断碑遗鸟迹，耕馀残璧隐蚕眉。",
      "泉分去路萧萧玉，山耸归云簇簇旗。",
      "驻马应须更搔首，远烟回雁不胜诗。"
    ]
  },
  {
    "id": "c16655df67526437d4b6018bb80aa91d",
    "title": "西湖空蒙图",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "旧隐湖山笔底收，相从京洛意中游。",
      "昏昏车马飞花雨，寂寂钟鱼落叶秋。",
      "千古登临翻昨梦，百年歌舞漾清愁。",
      "何当化鹤看沧海，不用呼猿吸涧流。"
    ]
  },
  {
    "id": "c16655df67526437ce7ffd3dae434705",
    "title": "张虚靖圜庵扁曰归鹤次韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "招仙游馆构亭亭，万叠松寒晓日青。",
      "玉局讲残春换劫，石台丹在草通灵。",
      "红羊赤马悲沧海，白虎苍龙俨大庭。",
      "为爱子乔笙鹤美，月凉时许夜深听。"
    ]
  },
  {
    "id": "c16655df6752643779cc6e279f364a5b",
    "title": "元日朝回",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "万国梯航满禁衢，卉裳象译语音殊。",
      "凤箫声送纤腰舞，雉扇行分两翼趋。",
      "花气欲浮金凿落，云光疑下锦流苏。",
      "词臣不识金泥秘，点指薇垣颂六符。"
    ]
  },
  {
    "id": "c16655df6752643794d50d648cf471f6",
    "title": "早朝兴圣宫次韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "万马东西甬路斜，银河初曙起宫鸦。",
      "天香随辇凝三素，风絮沾袍点六花。",
      "铜史漏浮催卓午，玉奴声转进流霞。",
      "词臣点缀瑶池事，底用秋风海上槎。"
    ]
  },
  {
    "id": "c16655df675264373f0b52497f3bf7b5",
    "title": "昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "人说江湖少旧僧，悬崖高挂一枝藤。",
      "采苓欲取千年魄，击石曾烹六月冰。",
      "天上星辰端历历，胸中楼阁自层层。",
      "相逢止说前朝事，知是松源第四灯。"
    ]
  },
  {
    "id": "c16655df675264373f0b5249814dc90a",
    "title": "昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "青鞋高挂天平壁，指点云门三两峰。",
      "禅榻已容黄叶覆，诗瓢从把碧苔封。",
      "晓风残月千村橹，细雨疏烟隔水舂。",
      "我向京城疑老尽，吴山清浅越山浓。"
    ]
  },
  {
    "id": "c16655df675264373f0b524916a567c9",
    "title": "昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "独木山寮不出门，一瓶一钵送朝昏。",
      "岩迷鸟迹千崖泣，松吼龙吟万壑奔。",
      "掩息端如鸡抱子，爱闲屡见竹生孙。",
      "海门月落寒潮急，准拟乘槎与共论。"
    ]
  },
  {
    "id": "c16655df675264373f0b524915c64917",
    "title": "昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "玉几峰头第一枝，老禅吃吃我深知。",
      "曾将铁杵敲冰骨，似怪铅刀割蜜脾。",
      "法外无心犹涉解，句中有眼即成疑。",
      "袈裟不展蒲团稳，此是开元妙总持。"
    ]
  },
  {
    "id": "c16655df675264373f0b5249f62fe95b",
    "title": "昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "我识虎丘三十年，精神霄汉鹘张拳。",
      "机当危处即烧印，语到尽时难续弦。",
      "路涉两岐空有泣，溪流一滴竟无传。",
      "双峰古树苍藤罥，时有子规啼彻天。"
    ]
  },
  {
    "id": "c16655df675264373f0b5249e9dd3118",
    "title": "昌上人游京师欲言禅林弊事甫入国门若使之去者昌余里人幼岁留吴东郡遗老及颖秀自异者多处其地以予所识闻若承天了天平恩穹窿林开元茂皆可依止遂各一诗以问讯虎丘永从游尤久闻其谢世末为一章以悼六首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "山人归去意何如，八尺方床自卷舒。",
      "侧岸采茶敲石火，隔峰剪竹溜清渠。",
      "碧潭印月菱花镜，白雁横空贝叶书。",
      "后日相寻定何处？",
      "不于吴下即康庐。"
    ]
  },
  {
    "id": "c16655df67526437026d9dc3f982784b",
    "title": "用早朝韵酬伯生试院见怀",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "玉署松深月半斜，研朱和露勘涂鸦。",
      "射熊心苦穿杨叶，吐凤声清饱竹花。",
      "过眼似迷三里雾，腾身谁上九层霞。",
      "故人掉首南山去，应钓秋风汉水槎。"
    ]
  },
  {
    "id": "c16655df67526437f372387912ff6d00",
    "title": "次韵周南翁退朝二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "跸道声回觐后皇，霞旌双引拂朱光。",
      "龟台新按《霓裳》曲，兽鼎重然甲煎香。",
      "歌板遏云穿泱漭，酒车流水度汪洋。",
      "重轮瑞世思齐圣，传信应须属子长。"
    ]
  },
  {
    "id": "c16655df67526437f372387956286e52",
    "title": "次韵周南翁退朝二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "雉尾高张拥玉皇，彤庭金榜粲明光。",
      "舞阶飞絮呈滕六，执卫传胪转阿香。",
      "珠帽箫声双窈窕，翠旌云影互方洋。",
      "侍臣谁近前螭立，愿纪尧年化日长。"
    ]
  },
  {
    "id": "c16655df67526437c251fc86d436e141",
    "title": "寄城南友人",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "三入承明愿已酬，蓬瀛又复接清流。",
      "碧笺时写飞花恨，宝瑟曾传细雨愁。",
      "梦绕故园追过雁，眼穿乡树认归舟。",
      "荼蘼落尽啼鹃急，惭愧群公得纵游。"
    ]
  },
  {
    "id": "c16655df675264370be4c9e131da8b5b",
    "title": "寄史允叟",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "故国王孙佩碧兰，春云凉月倚朱阑。",
      "玉箫曲趁莺声转，金鼎香随蝶梦残。",
      "碧沚波清堪把钓，黄尘风急倦弹冠。",
      "外家文采唯君在，笑我冰髭跨晓鞍。"
    ]
  },
  {
    "id": "c16655df67526437c73e5076e0f4f621",
    "title": "寄开元恩禅师",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "恩公遁迹阊门寺，欲下绳床谢不能。",
      "露滴花光珠五采，月涵江影塔千层。",
      "石榴红帽明如火，海艾青毡冷似冰。",
      "俯首西山人物论，独听孤雁对残灯。"
    ]
  },
  {
    "id": "c16655df67526437b790cfd672c4bc83",
    "title": "题郝伯常雁足诗",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "深羁孤馆鬓毛斑，猛虎摇鬒障海寰。",
      "玉树已歌归逝水，羽书难射隔平山。",
      "不须羝乳终回汉，肯学鸡鸣诈度关。",
      "一寸蜡丸凭雁寄，明年春尽竟生还。"
    ]
  },
  {
    "id": "c16655df67526437f3040c7d8e6e4db7",
    "title": "小院四月十二日牡丹始开乃单台花也余将上开平作诗示瑾",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "暖风吹雨佐花开，送我滦阳第四回。",
      "内院赐曾传侧带，江南画不数重台。",
      "回黄抱紫传真诀，媲白抽青陋小才。",
      "自是妖红居第一，他年折桂莫惊猜。"
    ]
  },
  {
    "id": "c16655df6752643782bb826b38bb1dbb",
    "title": "寄开元奎律师",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "双塔亭亭透夕阳，芭蕉深处碧窗凉。",
      "江神夜听光明偈，天女朝分解脱香。",
      "斋钵午空乌守树，经台云冷鹤归房。",
      "平生欲结西方社，似怪渊明作吏忙。"
    ]
  },
  {
    "id": "c16655df675264370c66bda9f78f9a16",
    "title": "十一月十四日驾至京城杨仲礼有诗次韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "金舆清跸发龙城，乾雪坡陀甬道晴。",
      "师起晋阳戈尽倒，令传代邸辔徐行。",
      "鸾皇合奏云光遏，龙虎交章曙色明。",
      "欲认鸡翘新法从，驼车深处听铃声。"
    ]
  },
  {
    "id": "c16655df67526437f5d416cee89a0b42",
    "title": "安山晓泊",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "两袖飞仙舞玉龙，晓来朝岳日华东。",
      "门当杨柳湾湾碧，水贴芙蕖岸岸红。",
      "隔艇茶香知楚客，连罾鱼熟总吴侬。",
      "白头已忘干戈事，不用乘轩问土风。"
    ]
  },
  {
    "id": "c16655df67526437fce29e3e259000f4",
    "title": "伯庸开平书事次韵四首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "沉沉棕殿内门西，曲宴名王舞马低。",
      "桂蠹除烦来五岭，冰蚕却暑贡三齐。",
      "金罂醅重凝花露，翠釜膏浮透杏泥。",
      "最爱禁城千树柳，归鸦拣尽不曾栖。"
    ]
  },
  {
    "id": "c16655df67526437fce29e3ec3998dae",
    "title": "伯庸开平书事次韵四首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "身如病鹤倦梳翎，往事犹存旧汗青。",
      "伏日赐冰来上苑，晚风传竹度疏棂。",
      "承恩裁诏心抽茧，落笔诛奸眼拔钉。",
      "惆怅当今人物论，披衣危坐望晨星。"
    ]
  },
  {
    "id": "c16655df67526437fce29e3e163e4169",
    "title": "伯庸开平书事次韵四首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "的的新愁涨碧波，可堪跋马上危坡。",
      "明知风伯秋当路，更候天孙夜渡河。",
      "沙碛共传歌《敕勒》，阴山那复见延陀。",
      "周廷王会须椽笔，惭愧陈人奈老何。"
    ]
  },
  {
    "id": "c16655df67526437fce29e3e326965fe",
    "title": "伯庸开平书事次韵四首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "马足曾穷五色河，更将舌本品浮槎。",
      "新声促轸传三叠，宝构悬铃镇四阿。",
      "短榻雁来愁不奈，小窗人去酌毋多。",
      "白头慵作东封颂，愿效诸生赋止戈。"
    ]
  },
  {
    "id": "c16655df675264379f8362356819e336",
    "title": "发御河",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "一棹黄流去复回，飞沙积岸雪皑皑。",
      "梨花乱逐沙鸥起，燕子深随野马来。",
      "晚岁宦情初岸帻，暮云乡思独停杯。",
      "荼蘼满架留春住，知我将归为缓开。"
    ]
  },
  {
    "id": "c16655df675264378fa27782c0bd9878",
    "title": "忆双溪",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "清溪明处水交流，万井鳞鳞冠盖稠。",
      "杯凝玉光明月入，幕遮翠影落花留。",
      "云生古洞千山雨，风送层楼万壑秋。",
      "丽泽祠前最佳绝，藕花零乱胜沧洲。"
    ]
  },
  {
    "id": "c16655df67526437dd1ff88c3288245b",
    "title": "华严寺",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "宝构荧煌接帝青，行营列峙火晶荧。",
      "运斤巧斗攒千柱，相杵歌长筑万钉。",
      "云拥殿心团宝盖，风翻檐角响金铃。",
      "隃知帝力超前古，侧布端能动地灵。"
    ]
  },
  {
    "id": "c16655df6752643749202c469b35f6e0",
    "title": "视草堂岁久倾圮述怀",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "视草堂前草木青，微臣三入鬓星星。",
      "坏墙雨透蜗生角，旧灶泥深菌露钉。",
      "深恐雨钟催晓箭，独听寒殿响风铃。",
      "堂堂诸老冰澌尽，病叟应归种茯苓。"
    ]
  },
  {
    "id": "c16655df67526437c2d3ec63960db0bf",
    "title": "信州招真观二十八咏",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "纵横太古石，短长千岁藤。",
      "感彼岩居子，独饮古涧冰。"
    ]
  },
  {
    "id": "c16655df67526437c2d3ec6392ed16f4",
    "title": "信州招真观二十八咏",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "晓汲寒泉清，明月各在缶。",
      "缶空不见月，引水复在手。"
    ]
  },
  {
    "id": "c16655df67526437c2d3ec631e4fd58f",
    "title": "信州招真观二十八咏",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "截玉作明帘，不知帘外事。",
      "应有碧眼仙，隔帘见人至。"
    ]
  },
  {
    "id": "c16655df67526437c2d3ec6389919ea4",
    "title": "信州招真观二十八咏",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "顾兔乐嬉遨，入地不得骋。",
      "化为白玉泉，彷徨返东井。"
    ]
  },
  {
    "id": "c16655df67526437c2d3ec63b6f9d86c",
    "title": "信州招真观二十八咏",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "金鼎閟寒泉，真火弥不坏。",
      "年深定飞腾，子夜吐光怪。"
    ]
  },
  {
    "id": "c16655df675264378d4e2b0c931695bf",
    "title": "六月二十四日夜梦剡源师同游山寺主僧延入丈室出梅花画卷赋诗旁有胡用章先生坐主僧下时剡源对席仆居其次案上绿竹一枝青翠可爱剡源赋诗桷即援笔",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "一白不受采，重玄今罢论。",
      "窗前有绿竹，密雪打黄昏。"
    ]
  },
  {
    "id": "c16655df67526437eed7ca0ecb70dbf0",
    "title": "题应德茂游吴纪事二绝",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "涧冻冰泉咽，松悬月露清。",
      "何人会真趣，细坐与君评。"
    ]
  },
  {
    "id": "c16655df67526437eed7ca0e3f2f37c6",
    "title": "题应德茂游吴纪事二绝",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "听鹤鸳湖晓，呼猿鹫岭昏。",
      "十年南北恨，无语独销魂。"
    ]
  },
  {
    "id": "c16655df675264372fbbd1780a0fc1aa",
    "title": "支家口",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "荡底天鹅杂橹声，南乡今有几长亭。",
      "钱湖未尽沧洲兴，卧看荷花十二汀。"
    ]
  },
  {
    "id": "c16655df67526437ea739f91603d9b56",
    "title": "夜读唐将遗事二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "合江雨暗裂珠旗，鼙鼓鼕鼕怒促围。",
      "不是帝羓车上去，元戎那得衮衣归。"
    ]
  },
  {
    "id": "c16655df67526437ea739f916b528df4",
    "title": "夜读唐将遗事二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "雉尾云深汉殿开，将军铁马响春雷。",
      "太平未睹匆匆去，空忆君王白玉杯。"
    ]
  },
  {
    "id": "c16655df675264377529dd34343a3a70",
    "title": "古黄河口",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "温温河水似汤泉，送我南归意万千。",
      "入海定从天上去，不知重会是何年？"
    ]
  },
  {
    "id": "c16655df67526437f250834353cb2268",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "碧瓦参差第一楼，风旗猎猎唤行舟。",
      "兵厨有酒真堪饮，不学弓刀也白头。"
    ]
  },
  {
    "id": "c16655df67526437f2508343c6d2860f",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "红袖娟娟舞旋齐，銮江一曲唱尤奇。",
      "西湖院落曾翻得，未识君王知不知。"
    ]
  },
  {
    "id": "c16655df67526437f250834306592324",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "灯火阑珊月色低，少年乘醉马东西。",
      "楼头画角声悲壮，又听歌声促晓鸡。"
    ]
  },
  {
    "id": "c16655df67526437f25083434f2db8e1",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "白苇萧疏野火焚，流民草舍各星分。",
      "沙田土瘦新耕得，宁死江头不作军。"
    ]
  },
  {
    "id": "c16655df67526437f2508343305e66d1",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "朱门高插相风旗，千里船行总得知。",
      "稻米流脂江上去，健军何处是男儿？"
    ]
  },
  {
    "id": "c16655df67526437f2508343921f476a",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "日日楼头算酒钱，峨冠太守号筹边。",
      "鸣驺传入丹阳馆，为是行都过客船。"
    ]
  },
  {
    "id": "c16655df67526437f25083437e7e7ff7",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "淮马低如果下骝，春风小队打红毬。",
      "日斜台上人争看，银碗分明第一筹。"
    ]
  },
  {
    "id": "c16655df67526437f2508343b8d81017",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "明月曾随多景楼，幅巾长袖是清流。",
      "金焦山势元相望，不掩诸公富贵羞。"
    ]
  },
  {
    "id": "c16655df67526437f25083434c543e32",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "砚山园下将军宅，脱却兜鍪强学儒。",
      "闻说高堂拥红粉，醉翻笔阵墨模糊。"
    ]
  },
  {
    "id": "c16655df67526437f2508343e0d04fa7",
    "title": "童时侍先人泊京口旅楼一月正对江山楼繁丽特甚江津流民散处不可悉数今皆不复有追忆旧事因成绝句十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "白云一片愁千叠，此地重来百不如。",
      "空忆当年觅梨枣，小楼灯火了残书。"
    ]
  },
  {
    "id": "c16655df67526437a3d16b3489a17d1a",
    "title": "甓社湖",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "甓社湖中新水清，风牵荇带引帆行。",
      "灵妃夜度霓裳冷，轻折菱花玩月明。"
    ]
  },
  {
    "id": "c16655df675264371f16862959289b2b",
    "title": "送危功远",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "居庸关外雪模糊，簇骑分明似画图。",
      "犹有深春后归雁，见君曾宿洞庭湖。"
    ]
  },
  {
    "id": "c16655df6752643791eccd69ffe54bf1",
    "title": "晚访仲章不遇",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "小院春浓落照间，碧篁相对乳禽还。",
      "晚风阵歇游丝尽，留得归云在屋山。"
    ]
  },
  {
    "id": "c16655df675264374f816a2d92838cae",
    "title": "舟中得功远琼花露戏成三绝",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "琼花瑞露十分清，客里相看眼倍明。",
      "自是江南春色好，错教骑马到京城。"
    ]
  },
  {
    "id": "c16655df675264374f816a2d5fea52be",
    "title": "舟中得功远琼花露戏成三绝",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "平生嗜酒不殢饮，最忆停杯微醉时。",
      "花下盈盈似相待，莫教春倒最浓枝。"
    ]
  },
  {
    "id": "c16655df675264374f816a2d96caa632",
    "title": "舟中得功远琼花露戏成三绝",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "繁禧观里花如雪，留取清阴待我来。",
      "应有真真花底坐，生香一曲舞三台。"
    ]
  },
  {
    "id": "c16655df67526437fc976dd76882a9f4",
    "title": "静芳亭",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "帘外群山当画屏，白云如水度中庭。",
      "松花落径无人扫，失却莓苔一半青。"
    ]
  },
  {
    "id": "c16655df67526437f2e5792a5c7e24c4",
    "title": "大年宿雁图",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "寒夜沙汀睡已成，雁奴翘首独深惊。",
      "朝陵闲说燕王事，恨杀人间兄弟情。"
    ]
  },
  {
    "id": "c16655df6752643781572f618d64a9a9",
    "title": "钱舜举折枝菊",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "醉别南山十五秋，雁声深恨夕阳楼。",
      "寒香似写归来梦，背立西风替蝶愁。"
    ]
  },
  {
    "id": "c16655df67526437c1f6c163eb2fc79d",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "玄都观里桃花句，沉香亭前芍药词。",
      "今年春风似怜我，明年春风更相思。"
    ]
  },
  {
    "id": "c16655df67526437c1f6c1635e84c914",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "肥红盈盈锦步障，浅黄深深绿油幕。",
      "绝怜旧嫁小娉婷，一曲生香泪双落。"
    ]
  },
  {
    "id": "c16655df67526437c1f6c163fd37ebac",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "垂髻双双白马郎，看花不语愁昼长。",
      "堂前有妇不肯守，遍看吴姬与赵娼。"
    ]
  },
  {
    "id": "c16655df67526437c1f6c163e0882b44",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "小楼昨夜听琵琶，推手却手怨王家。",
      "不辞远嫁卢龙道，可怜长城骨如沙。"
    ]
  },
  {
    "id": "c16655df67526437c1f6c163cc1d7da7",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "红衣夜唱娑罗树，云是西天好儿孙。",
      "吹螺日饮官法酒，笑渠骑马傍人门。"
    ]
  },
  {
    "id": "c16655df67526437c1f6c163d586b709",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "谁家弄玉矜少年，采莲艇子歌娟娟。",
      "转首那知颜色老，犹抹横云啼镜前。"
    ]
  },
  {
    "id": "c16655df67526437c1f6c163b799d948",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "向曾六月桓州住，雪歇前岩散冰树。",
      "王郎马郎太愁生，两骑双双辞我去。"
    ]
  },
  {
    "id": "c16655df67526437c1f6c163237fb64c",
    "title": "次韵马伯庸应奉绝句八首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "乌靴窄窄称宫袍，双鬓风翻见二毛。",
      "闻道中山止十驿，急须乘马酿松醪。"
    ]
  },
  {
    "id": "c16655df67526437ba29b9eccf747468",
    "title": "葛仙翁移居图",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "翁媪相携入翠微，转头犹有可怜儿。",
      "丹砂不是神仙药，勾漏归来鬓已丝。"
    ]
  },
  {
    "id": "c16655df67526437ca2eaaeed09b4de6",
    "title": "次韵继学伯庸上都见寄二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "阴阴棕殿水云苍，鳷鹊风微夏日长。",
      "浑似醴泉宫畔境，千官齐立从文皇。"
    ]
  },
  {
    "id": "c16655df67526437ca2eaaee7004485f",
    "title": "次韵继学伯庸上都见寄二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "纱縠单衣佩水苍，碧笺裁诏茧丝长。",
      "日斜双入通明殿，云母屏前对玉皇。"
    ]
  },
  {
    "id": "c16655df6752643722389b5377d1b311",
    "title": "离宫图",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "龙首渠开王气埋，浅沙残草认天街。",
      "当年金屋寒鸦聚，时有耕人拾宝钗。"
    ]
  },
  {
    "id": "c16655df6752643778108ca2a8e696df",
    "title": "子昂逸马图",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "神骏飘飘得自闲，天池飞跃下尘寰。",
      "青丝络首谁收得，留与春风十二闲。"
    ]
  },
  {
    "id": "c16655df67526437821d96ebfba2c584",
    "title": "宫女度曲图",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "望瀛法曲紫霞觞，更按《伊州》奉玉皇。",
      "翠竹凉深宫院密，新声那得过宫墙。"
    ]
  },
  {
    "id": "c16655df67526437a5a10d80718c3dc5",
    "title": "次韵仲章过陈氏城南书隐十韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "矮屋参差倚，平芜黯澹看。",
      "梦回榆塞远，愁绝翠峰寒。",
      "白发游丝挂，丹心古镜蟠。",
      "槐明金琐碎，菊铸玉巑岏。",
      "忆月时看剑，临风复整冠。",
      "乡音怜过雁，古调拂离鸾。",
      "去矣歌《招隐》，终焉乐《考槃》。",
      "晚知交态薄，老识宦途难。",
      "口腹非真累，毋烦馈一箪。"
    ]
  },
  {
    "id": "c16655df675264373115de27db0c2b42",
    "title": "入南城遇老医言山阳旧事因成十六韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "邂逅山阳老，相传事已讹。",
      "奸雄归草莽，天地入悲歌。",
      "太守筹谋误，将军礼数苛。",
      "鞬櫜同下吏，驺御失前珂。",
      "淟涊颜如此，凭陵事若何。",
      "比肩身肯辱，却立齿争摩。",
      "水卷寒云甲，风挥白日戈。",
      "耳闻人作脍，眼见血成河。",
      "翕霍同么子，仓皇类小皤。",
      "官车奔及马，妇女走乘骡。",
      "自古儒冠忤，难将杯酒和。",
      "功成真草草，时至复峨峨。",
      "漂母恩徒快，中郎咏未磨。",
      "遗屯迷鳖石，旧浴暗龙涡。",
      "土沃村村麦，湖深处处荷。",
      "人生贵行乐，何必问铜驼。"
    ]
  },
  {
    "id": "c16655df67526437dd93cb36a0d0df79",
    "title": "寿李承旨四十韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "宝历开三祀，琼章集万神。",
      "苍龙回插子，玉兔候交辰。",
      "潞水丹腾渚，壶关气接旻。",
      "道传莘野正，学比傅岩醇。",
      "帝运昌文统，师臣秉国钧。",
      "清宫高赞画，潜邸旧经纶。",
      "意得超今古，才雄异等伦。",
      "春浮霞错落，秋映玉嶙峋。",
      "三执中书柄，重开大国畇。",
      "黄钟阳脉脉，瑶圃雾氤氤。",
      "仙鼎神膏秘，宫壶掌露真。",
      "恩醲锡麟脯，味薄谢猩唇。",
      "瞳碧光流漆，颜红色耀银。",
      "垂绅凝泰岳，设席陋平津。",
      "手挈重华古，心追贞观新。",
      "至人专上寿，八表乐同仁。",
      "非虎耆年并，犹龙祖谱亲。",
      "息深忘蝶化，机静狎鸥驯。",
      "荡荡心无竞，肫肫俗易淳。",
      "极知调鼎餗，不惜污车茵。",
      "竹帛千年事，桑麻万里春。",
      "管商谋可鄙，房杜迹尝遵。",
      "斟酌扶元气，弥缝护国珍。",
      "倚风怜竹弱，听雪喜松皴。",
      "玉署亲裁诏，青蒲独奉宸。",
      "蜀江移戍罢，浙土减租匀。",
      "榻净唯乌几，堂虚且角巾。",
      "手挥廷下吏，目送幕中宾。",
      "习隐时思许，题诗尚忆秦。",
      "黍田溪溜溜，花坞涧粼粼。",
      "问俗停车缓，贪贤倒屣频。",
      "药囊储赤箭，水鉴彻青蘋。",
      "沧海收毫末，空林绝隐沦。",
      "籍功文馆定，约法论堂询。",
      "出处关吾道，安危佩一身。",
      "政须陈蹇蹇，直与纪麟麟。",
      "绩艺惭班马，抽才颂甫申。",
      "占天徒有管，望冶眇无垠。",
      "阅岁桃成实，知年海拂尘。",
      "扶疏惭小草，葱茜托灵椿。"
    ]
  },
  {
    "id": "c16655df675264373b4345ba1eaad694",
    "title": "送文子方著作受文趾使于武昌二十韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "万里蛮陬贡，清秋督使驰。",
      "乘车专述命，受币听陈辞。",
      "紫舌音声狡，雕题聚俗滋。",
      "玉门心愈逊，铜柱约难移。",
      "江汉尊南服，星辰拱太仪。",
      "趋庭输齿革，授馆列膏脂。",
      "私觌情钩隐，公言理折疵。",
      "弹丸空有险，束矢定无疑。",
      "桂蠹消烦溽，蓍龟审事宜。",
      "要荒工跌宕，保障慎羁縻。",
      "鹦鹉寒汀远，蒹葭晚岸欹。",
      "壮游诗句豁，古戍角声悲。",
      "月矗珠帘正，山低翠浪欺。",
      "班超空耿耿，陆贾政怡怡。",
      "楚水愁肠结，衡峰望眼眵。",
      "过门王事急，去鲁驿程迟。",
      "缅想垂衣治，深求补衮资。",
      "大夫谋可利，小客礼须持。",
      "谕蜀徒烦檄，平南漫拟碑。",
      "伫看王会传，端假使臣为。"
    ]
  },
  {
    "id": "c16655df675264370d428832287d0f37",
    "title": "鲁子翚御史分按辽阳作长律五十韵爱其精密予今岁亦扈跸开平因次其韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "象御天街正，乌轮海观升。",
      "省方秋戒慎，扈跸岁因仍。",
      "石迸根骈拇，山回势左肱。",
      "尘深疑帽重，雾密觉衣蒸。",
      "午顿炊难熟，宵征酒易胜。",
      "解鞍心惘惘，执辔念兢兢。",
      "酪水分罂缶，通薪算斗升。",
      "皮毛均制服，脂膟或然灯。",
      "统幕迷高下，烽台阅废兴。",
      "度关泉水咽，出口月华澄。",
      "狼戾官刍峙，鱼丽餫粟徵。",
      "千房云叠叠，万灶墨层层。",
      "列帐排衣甲，行营护棘矜。",
      "旆旋环似翼，鼓发去如绳。",
      "斗北瞻红栈，云西指白登。",
      "草肥青䆉稏，松耸翠崚嶒。",
      "积雪疑忘象，抟风讶徙鹏。",
      "属车攒幄帐，行殿俨茵凭。",
      "白氎时逢贾，朱衣定指僧。",
      "翠旄逼华盖，金瓮耀觚棱。",
      "观阙天经界，仪台象纬凭。",
      "佽飞拳似虎，铁杖足如能。",
      "竹帛司常焕，丹青职贡增。",
      "会朝珠帽簇，锡宴宝卮凝。",
      "陛立齐垂橐，师行陋释掤。",
      "广寒通月窟，高爽寄凉橧。",
      "上圣英资异，丁年武德弘。",
      "天戈中夜渡，星檄百川承。",
      "同轨严行夏，明禋耻用鄫。",
      "别州端首冀，分器定先滕。",
      "德启无疆服，光传有道曾。",
      "皇威宣绝漠，阳泽散坚冰。",
      "表正辰居所，渐仁水集堋。",
      "庭开下鸣凤，苑废罢飞鹰。",
      "举逸尊加璧，抡材鄙贩缯。",
      "邓林搜八柱，瀛海取三凌。",
      "曲学惭绳祖，孤闻赖得朋。",
      "沉思云外弋，冥索泽中罾。",
      "客议鸡同鹤，人疑骥聚蝇。",
      "濡毫终有思，执简岂无惩。",
      "谓可兼遐迩，胡云立爱憎。",
      "清芬兰佩结，芳荐蕙殽蒸。",
      "鸿笔吾诚忝，輶轩子累乘。",
      "共知心耿耿，明对发鬙鬙。",
      "马磨谁怜许，龙门共企膺。",
      "枚生词过实，扬子德徒称。",
      "盛化乾坤辟，王纲日月恒。",
      "麟符昭炳蔚，豹雾骇超腾。",
      "虚白难为绘，空青不受矰。",
      "欲追千古笔，为付一枝藤。"
    ]
  },
  {
    "id": "c16655df67526437bfb7b114c2e2633c",
    "title": "次韵伯庸画松十韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "妙思通灵素，玄阴接帝青。",
      "抗颜躬蹇蹇，蒙顶发星星。",
      "飒爽龙羞豢，萧疏鹤鍊形。",
      "壁虚生地籁，斗近界天经。",
      "蝶梦春涛涌，虫疑晓日冥。",
      "云生停斝候，风入倚窗听。",
      "屈曲车连轸，腾挐簴列庭。",
      "恋乡思海岱，封爵鄙云亭。",
      "月落孙生啸，天寒屈子醒。",
      "雄姿轻虎豹，浮迹陋鸥鶄。"
    ]
  },
  {
    "id": "c16655df6752643769661b1547364c96",
    "title": "五月廿六日大寒二十二韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "地界幽都正，风传委羽来。",
      "阴机坚积冱，空窾起荒埃。",
      "炎帝辞施设，玄神擅展裁。",
      "气疑翻溟涬，势欲压恢台。",
      "北户严云结，中街宿雾霾。",
      "睫流惊炙毂，吻咽讶衔枚。",
      "野旷狐归穴，林荒雀下台。",
      "趁虚人瑟缩，走驿吏徘徊。",
      "旧箧裘频索，残炉火易灰。",
      "当阳纨扇弃，薄暮酒尊催。",
      "牛喘犹瞻月，龙藏敢挟雷。",
      "晓吟肩峭直，午睡发毰毸。",
      "絺绤聊增袭，帘帷莫浪开。",
      "鼎温延上客，灶炀集群孩。",
      "鸟认南枝宿，驼鸣北路回。",
      "泬寥河汉接，惨澹雪霜堆。",
      "重甲身僵仆，铢衣说诡诙。",
      "已知邹子的，更觉杜生哀。",
      "泽国朝曦赫，畬田溽雨催。",
      "鸿钧陶石烁，金鉴煮冰摧。",
      "旧俗惭卑窘，新闻骋博该。",
      "广寒今已到，姑射不须陪。"
    ]
  },
  {
    "id": "c16655df6752643710811b486da53edc",
    "title": "车行二十八韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "乘车古云贵，此意昔空羡。",
      "河流露枯沙，桑本接晴甸。",
      "大车蓬蓬前，小车辚辚殿。",
      "高原缩先登，却立骇所见。",
      "隆如龟戴壳，缚如蚕裹茧。",
      "效驾何昂昂，帖耳复恋恋。",
      "高冈互回伏，远树时隐见。",
      "禅趺恣掀簸，尸寝作瞑眩。",
      "初疑肝胆倾，渐觉手足颤。",
      "两耳传鸣雷，双眸瞥飞电。",
      "萦回蚁旋磨，局促虫负版。",
      "气奔惊七还，心呕复三咽。",
      "地轴从此翻，日轮肯同转。",
      "轩鞫怒交撞，戚速急欲战。",
      "马悲望云嘶，牛走见月喘。",
      "恶棰恣调伏，詈语极鄙贱。",
      "中宵不知劳，亭午辄告倦。",
      "揩摩髀消肉，舍弃足成趼。",
      "薾惭朝飧薄，重胜春酲湎。",
      "土雾散游丝，沙尘起飞面。",
      "咫尺方欲离，顷刻已莫辨。",
      "素衣缁渐化，玄发白新变。",
      "人言道途苦，我意舟楫便。",
      "雍容渐追昔，丽缛时想缅。",
      "软轮贵尊贤，下足表置传。",
      "曳柴清时羞，高盖群牧选。",
      "况兹轨辙同，及此寰宇遍。",
      "诗成记劳勷，旅次时慰唁。"
    ]
  },
  {
    "id": "c16655df675264371964bf11f2a462bd",
    "title": "鞭马图",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "生驹万里意，所向知无前。",
      "圉人忌其德，未试先加鞭。",
      "要令俯首驯，使我尝相怜。",
      "伯乐死已久，此道不复传。",
      "驾车困泥途，伏枥老岁年。",
      "所用非所养，谁能别蚩妍？",
      "画师逐时好，谓尔诚当然。",
      "披图重叹嗟，我意何由宣。"
    ]
  },
  {
    "id": "c16655df67526437fbf8440271123c90",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "好花避车尘，飞入黄河洗。",
      "河流政茫茫，一去不得底。",
      "纳污有至道，胡为爱清泚。",
      "念兹物理深，玄籥从此启。"
    ]
  },
  {
    "id": "c16655df67526437fbf84402afbb6d8f",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "飞雁翔南云，辟就端有得。",
      "旧年春风归，雪花大如席。",
      "阴阳眇难窥，造物司其职。",
      "慎勿事炎凉，来往任行役。"
    ]
  },
  {
    "id": "c16655df67526437fbf84402962f2145",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "道逢射生船，有鹤驯且臞。",
      "青丝闭其目，病翼寒萧疏。",
      "皋禽九天来，此岂真吾徒。",
      "独怜羽毛似，盘桓为长吁。"
    ]
  },
  {
    "id": "c16655df67526437fbf8440222755610",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "家奴拾枯草，走兔来相亲。",
      "生来不识兔，却立惊其神。",
      "行人笑彼拙，归来始颦呻。",
      "乃知特幸脱，未信吾奴仁。"
    ]
  },
  {
    "id": "c16655df67526437fbf84402fe9dcf33",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "白苇生寒沙，残花摇敝帚。",
      "燕都百万家，借尔作薪槱。",
      "物微生最下，功用乃堪取。",
      "大胜桃李花，矜矜斗妍丑。"
    ]
  },
  {
    "id": "c16655df67526437fbf8440287af1249",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "清夜视北斗，正色摇我前。",
      "乃知中州殊，譊譊浪谈天。",
      "召公化南国，美教来自燕。",
      "乾坤傥一致，地气何由偏。"
    ]
  },
  {
    "id": "c16655df67526437fbf844023f98ac56",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "纸鸢帖晴空，飞轮走盘线。",
      "东风恣昂藏，得意随手转。",
      "攀云政相喜，堕地忽复怨。",
      "儿童岂知此，得失终恋恋。"
    ]
  },
  {
    "id": "c16655df67526437fbf8440224db63ca",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "恶马少驾车，驽马多驾船。",
      "驾船勿戚戚，驾车何翩翩。",
      "渠命有通塞，谁能别媸妍？",
      "君看盐车下，泪陨如奔泉。"
    ]
  },
  {
    "id": "c16655df67526437fbf8440292cca40f",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "春菘种北土，三年变蔓菁。",
      "一为居养移，自觉颜无情。",
      "南山植松苗，深根定生苓。",
      "千年化瑿魄，岂比春菘荣。"
    ]
  },
  {
    "id": "c16655df67526437fbf84402d49d0e7d",
    "title": "舟中杂咏十首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "鸬鹚漾晴空，意态极楚楚。",
      "翻风苍雪回，转日烂银舞。",
      "盘旋傲孤鸿，清远敌凡羽。",
      "须臾下鱼陂，愧我觉疾去。"
    ]
  },
  {
    "id": "c16655df67526437e8dd6645792fee98",
    "title": "游长春宫分韵得莱字",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "珠宫敞殊界，积构中天台。",
      "神清历倒景，青红隐蓬莱。",
      "群山助其雄，衮衮从西来。",
      "八荒昔禹甸，为此增崔嵬。",
      "旧邑环蚁垤，清泉覆流杯。",
      "云低落日净，莽苍同飞埃。",
      "缅怀古仙伯，采芝雪毰毸。",
      "长春岂酒国，杀气为之回。",
      "天风起高寒，玉佩声徘徊。",
      "空馀水中轮，历录环春雷。",
      "之人去已久，松声有馀哀。"
    ]
  },
  {
    "id": "c16655df6752643737d33e677117ea2d",
    "title": "蒋商卿叙其先人客金陵与先子事契末章复以见属次韵",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "堂堂金陵州，草草石台路。",
      "羽书急星驰，锋车却金错。",
      "飞雪古戍基，积雪寒沙步。",
      "我舟欲轻行，我马何局顾。",
      "乃翁入门初，此夕倾盖故。",
      "寒暄谢浮语，信宿陈薄具。",
      "兹年心尚孩，维时岁云暮。",
      "艰虞脱九死，邂逅欣再遇。",
      "贞姿固青松，雅曲废朱鹭。",
      "二老古先民，百岁等童孺。",
      "微疴隔音容，钜痛割心腑。",
      "孤根擢遗肄，淳鷇悲弱羽。",
      "缅怀青毡旧，力守韦编素。",
      "伊优笑侏儒，呫哔陋章句。",
      "珥貂匪七叶，插架同四库。",
      "谈空齐谐虚，守朴燕说固。",
      "芳林极荟蔚，溟海穷混濩。",
      "乃知山中云，政异岩下趣。",
      "心声要成律，易象那可注。",
      "群贤凛无几，馀子兢自数。",
      "爱君思如泉，爱君美如瓠。",
      "愿为汪汪深，勿作翕翕附。",
      "巨构千础承，珍裘百狐聚。",
      "混世同餔糟，劳生已尝醋。",
      "整冠俨初服，拂衣谢纷务。",
      "沟断宁绘牺，户枢讵为蠹。",
      "情深尽倾倒，醉剧多谬误。",
      "忘机绝矜絜，落笔化尘腐。",
      "水深嘉鱼潜，云重樛木怒。",
      "翩翩林间鹤，栖栖井中鲋。",
      "飘零记畴昔，慷慨合和煦。",
      "辱赠难与酬，临风复成赋。"
    ]
  },
  {
    "id": "c16655df67526437d85eed1dc694ada9",
    "title": "集廉园",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "芳菲廉家园，换我尘中春。",
      "古树不受采，白云为之宾。",
      "中列万宝枝，夭娜瑶池神。",
      "背立饮清露，耿耿猩红新。",
      "幽蜂集佳吹，炯鹭摇精银。",
      "层台团松盖，其下疑有人。",
      "奕罢忽仙去，飞花点枰茵。",
      "高藤水苍佩，再摘谁为纫？",
      "濯缨及吾足，照映须眉真。",
      "暝色起孤鸟，寒光荡青蘋。",
      "信美非故居，整马来城闉。"
    ]
  },
  {
    "id": "c16655df67526437653c9aed06c55913",
    "title": "怀伯生",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "春雨消路尘，春风散林缬。",
      "荡荡长安门，客子千万辙。",
      "城阴有一士，淡食羹不啜。",
      "采彼松上露，煮石化晴雪。",
      "沈冥护真性，觞至那复说。",
      "向来舌本淡，今作耳根热。",
      "维南有樛枝，岩溜滋百结。",
      "在德良自防，居屯讵为折。",
      "念此长夜深，寒光吐残月。"
    ]
  },
  {
    "id": "c16655df67526437aef4df723f8f93ec",
    "title": "夕佳亭",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "赤云下平田，层峦紫光凝。疏钟息万籁，晴湖净奁冰。",
      "倦翮戢已栖，游云澹相承。吹箫者谁子？空林起孤灯。",
      "感彼金谷人，怪石樛寒藤。壮意耻未没，水涌风凭陵。",
      "亭亭玉浮图，百幻随废兴。振衣视天末，黯澹银河升。",
      "朝曛讵异境，气寂念始澄。"
    ]
  },
  {
    "id": "c16655df67526437312b953272590a68",
    "title": "次韵杂诗二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "少年观沧海，天涛碧因依。",
      "下有珊瑚株，红光射云辉。",
      "玩之不忍舍，歘吸双龙飞。",
      "远为尘中游，坐觉颜色违。",
      "哀哉西山士，饥食周原薇。"
    ]
  },
  {
    "id": "c16655df67526437312b95321e2a3f84",
    "title": "次韵杂诗二首",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "朝游东门曲，坏道荆棘存。累累者谁冢？举觞酹其魂。",
      "死无落魄名，生有呫喋言。所以荷蓧翁，临流漱潺湲。",
      "遗簪隐世德，忍垢躬灌园。岂忘轻肥念，苟得诚少恩。",
      "采采松上花，饥来助吾餐。"
    ]
  },
  {
    "id": "c16655df6752643731aeb8caef61bf66",
    "title": "大名刘节妇吟",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "孤鹤不累巢，离鸾不饮溪。",
      "溪明难为影，巢成谁与栖。",
      "飘飘无根云，流丽如虹蜺。",
      "下有贞松台，白日昼且凄。",
      "我思彻霄汉，冥邈不可梯。",
      "青青东园柳，子规当树啼。",
      "来者何用欢，去者日以迷。",
      "击石端出火，捣辛能作齑。",
      "妾心倘未明，请看井中泥。"
    ]
  },
  {
    "id": "c16655df675264370b6cd5ec633d02c0",
    "title": "潘孟阳上书不报归里作五咏",
    "authorName": "袁桷",
    "authorId": "c16655df675264378e2cfdc217fafe5f",
    "dynasty": "元",
    "content": [
      "贾生蕴奇略，徒步西上书。",
      "昊天有正命，伤哉杞人愚。",
      "鹏翼垂云来，魂气与之俱。",
      "鼌氏竟寂寂，主父复何如。",
      "襄阳孟处士，拂衣归故山。",
      "放浪岩壑深，流咏遗人间。",
      "举袖岩花落，击楫江鸥还。",
      "羊公何堕泪，水声日潺潺。"
    ]
  }
]