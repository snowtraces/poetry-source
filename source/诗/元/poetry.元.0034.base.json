[
  {
    "id": "c16655dfd06611586bba75e86e9bb712",
    "title": "和张善长韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "下马如虹气焰雄，惊人诗笔有谁同。",
      "银钩老字学颜体，玉振奇辞类国风。",
      "今日白衣聊养素，他年皇屋好推忠。",
      "经营江左须豪哲，占取云台第一功。"
    ]
  },
  {
    "id": "c16655dfd06611584c3730039de6f26b",
    "title": "从万松老师乞玉博山",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "吾师珍惜玉山炉，可叹雕纹朴丧初。",
      "无党无偏三足峙，不缁不磷一心虚。",
      "礼佛诵课须资汝，示众拈香正起予。",
      "对此好弹三涧雪，因风远寄万松书。"
    ]
  },
  {
    "id": "c16655dfd066115875fa09ff39eeadac",
    "title": "寄万寿润公禅师用旧韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "懒答禅师一纸书，禅师佳句古谁如。",
      "不才叹我垂垂老，美裕怜君绰绰馀。",
      "断臂志能如慧祖，点胸终不似云居。",
      "三关参到纵横处，识破黄龙脚似驴。"
    ]
  },
  {
    "id": "c16655dfd0661158eb010c8d6bf68a0e",
    "title": "寄圣安澄公禅师",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "澄公屡有寄来书，不着寒温问讯予。",
      "老柏依然笼古殿，旃檀无恙锁精庐。",
      "金鳞透网三乘外，大隐居廛千载馀。",
      "只有些儿堪恨处，向人刚觅护身符。"
    ]
  },
  {
    "id": "c16655dfd0661158f51d7dd2c34552ca",
    "title": "从龙溪乞西岩香并方",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我爱龙溪新样香，西岩风韵卒难忘。",
      "深玄欲说舌头短，妙观先通鼻孔长。",
      "秋水弹时宜受用，碧岩读处更相当。",
      "清香妙谱都拈出，莫惜十年旧药方。"
    ]
  },
  {
    "id": "c16655dfd06611589b96f8580a937d92",
    "title": "旦日遗从祖",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "尘世春风岁又迁，僚属来贺古川前。",
      "谁知万法生心上，不觉双毛落鬓边。",
      "人生能得几緉屐，文章不直一文钱。",
      "威音那畔乾坤别，且道而今是几年。"
    ]
  },
  {
    "id": "c16655dfd0661158d0ff50bdfc341444",
    "title": "寄东林",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "同参万里寄书来，盥手缄封手自开。",
      "没骨舌头我难说，无根树子若能栽。",
      "金鹏手段平翻海，任老钩竿不钓能。",
      "何日万松轩侧畔，笑谈抵掌一开怀。"
    ]
  },
  {
    "id": "c16655dfd06611586e4b181b46c52f90",
    "title": "寄景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "湛然有过必人知，笑寄龙冈自讼诗。",
      "阎浮众生苦为乐，华严皇觉药能医。",
      "十年擐甲足疾作，三月弹琴臂力衰。",
      "因病得闲闲却病，闲中虽病也便宜。"
    ]
  },
  {
    "id": "c16655dfd066115805a9ccd32f0a3373",
    "title": "再用知字韵戏景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "薄德从来总畏知，龙冈又有和来诗。",
      "机关不解活龙弄，癖疾还如死马医。",
      "大舜再逢难永诀，周公不梦觉吾衰。",
      "凤池元是夔龙宅，山鹿野麋终不宜。"
    ]
  },
  {
    "id": "c16655dfd066115823a81638430ce2b0",
    "title": "慕乐天",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "荆水浑如八节滩，玉泉佳趣类香山。",
      "韦编周易忘深意，贝叶佛经送老闲。",
      "爽我琴书池五亩，侑人诗酒竹千竿。",
      "乐天活计都相似，脂粉独嫌素与蛮。"
    ]
  },
  {
    "id": "c16655dfd0661158eec22ea5c54a45df",
    "title": "复用前韵戏呈龙冈居士兼善长诗友二首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "君有蛮儿我已知，湛然援笔上新诗。",
      "翠眉已惹禅心动，玉颊休教獭髓医。",
      "旧有药炉虽竭底，新来鼎器却扶衰。",
      "隆隆玉准能青眼，不解云霓也自宜。"
    ]
  },
  {
    "id": "c16655dfd0661158ad79ec72f46f1b92",
    "title": "用刘润之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "个中消息本忘言，一念从渠一万年。",
      "大地遍开皆是水，顽石不击固无烟。",
      "成佛莫落谢公后，建业从教祖氏先。",
      "万法悉从心地起，元来祸福不由天。"
    ]
  },
  {
    "id": "c16655dfd06611582ececa994e844ef8",
    "title": "弹琴逾时作解嘲以呈万松老师",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一曲悲风历指寒，昔年曾奉万松轩。",
      "本嫌浮脆删吟抑，为爱轩昂变撞敦。",
      "高趣酿成真有味，烦襟洗尽了无痕。",
      "禅人若道声尘妄，孤负观音正法门。"
    ]
  },
  {
    "id": "c16655dfd0661158c8f717cad8c42779",
    "title": "用曹桢韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "征南都护得旋旆，平北将军已罢师。",
      "寰海讴歌归大舜，明堂钟鼓奏咸池。",
      "咸阳父老倾心日，鲁国书生得志时。",
      "收拾琴书我归去，朝廷人物有皋夔。"
    ]
  },
  {
    "id": "c16655dfd066115899e94646fd6410e7",
    "title": "怨浩然",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "先难后易真交契，醉许醒违盖世情。",
      "玉涧白输六居士，升元乌有一先生。",
      "昔蒙佳句诚欢忭，今得芳缄且叹惊。",
      "一入侯门深似海，骚人空梦帐中声。"
    ]
  },
  {
    "id": "c16655dfd06611584967ee872a8bc050",
    "title": "又和仲文二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "仲文才笔冠人间，工部坛前第一班。",
      "世上久无孔北海，云中谁识谢东山。",
      "忘怀诗酒醒还醉，适意琴书乐且闲。",
      "野有遗贤犹未用，中书宁得不胡颜。"
    ]
  },
  {
    "id": "c16655dfd06611584967ee8721449955",
    "title": "又和仲文二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "室中忝预万松筹，脱得中间与两头。",
      "反覆人心厌殷室，咄嗟天下属宗周。",
      "直须勇退中书事，未肯荣贪留国侯。",
      "收拾纶竿与蓑笠，华亭却觅旧渔舟。"
    ]
  },
  {
    "id": "c16655dfd0661158588596a779c7b446",
    "title": "信之和余酬贾非熊三字韵见寄因再赓元韵以复之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "鴳鹑徒羡大鹏南，驽马终须后袅骖。",
      "至理犹删万归一，庸儒刚说二生三。",
      "透关活眼嫌金屑，恋土痴人宿草庵。",
      "寄与云川贤太守，洗心涤虑与君参。"
    ]
  },
  {
    "id": "c16655dfd0661158588596a7d2833522",
    "title": "信之和余酬贾非熊三字韵见寄因再赓元韵以复之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "恼人捷径起终南，虚忝沙堤相国骖。",
      "幻术莫惊殷七七，真诠谁识后三三。",
      "家邻荆水宜裁竹，缘在香山好结庵。",
      "斫断葛藤窠已后，闲家破具不须参。"
    ]
  },
  {
    "id": "c16655dfd0661158588596a791046210",
    "title": "信之和余酬贾非熊三字韵见寄因再赓元韵以复之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "鸿雁翩翩自北南，归欤何日驾归骖。",
      "潜龙在下宜初九，即鹿无虞戒六三。",
      "洛下好游白傅寺，济源重觅侍中庵。",
      "衰翁自揣何多幸，昨梦斋中得罢参。"
    ]
  },
  {
    "id": "c16655dfd0661158588596a768f29277",
    "title": "信之和余酬贾非熊三字韵见寄因再赓元韵以复之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "旧隐翳闾白霫南，故山佳处好停骖。",
      "贪嗔痴者元无一，诗酒琴之乐有三。",
      "菱芡香中横短艇，松筠声里称危庵。",
      "有人问道来相访，一碗清茶不放参。"
    ]
  },
  {
    "id": "c16655dfd066115840d6edc2e79d06db",
    "title": "用梁斗南韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "丁年学道道难成，却得中原浪播名。",
      "否德自惭调鼎鼐，微才不可典玑衡。",
      "谁知东海潜姜望，好向南阳起孔明。",
      "收拾琴书作归计，玉泉佳处老馀生。"
    ]
  },
  {
    "id": "c16655dfd06611584f8906f0f5678c97",
    "title": "赠侄正卿",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "辽室东丹九叶芳，曾陪剑佩侍明昌。",
      "学书写尽千林叶，习射能穿百步杨。",
      "兴废人间战白蚁，荣枯枕上梦黄粱。",
      "故山咫尺宜归去，莫使因循三径荒。"
    ]
  },
  {
    "id": "c16655dfd0661158199edcd99208ed64",
    "title": "寄张鸣道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "张君宗派自留侯，壮岁成名入士流。",
      "一代诗声如玉振，千钧笔力挽银钩。",
      "平山邂逅初青眼，汴水伶仃已白头。",
      "遥想荷花好时节，故人吟倚仲宣楼。"
    ]
  },
  {
    "id": "c16655dfd0661158378b1107179dfbf4",
    "title": "和赵庭玉子贽韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "万里龙庭白草秋，时时归梦旧渔舟。",
      "酌残白酒难成醉，老尽黄花无限愁。",
      "久识人心多厌政，喜逢天下已归刘。",
      "而今子入中州去，莫惜寒梅寄陇头。"
    ]
  },
  {
    "id": "c16655dfd06611584477ac0b4c461f86",
    "title": "继介丘穆景华韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "北海慵倾北海樽，予怀为向景华伸。",
      "奇才管葛堪为匹，何事唐虞不得臣。",
      "行道欲期丹凤出，忘机且与白鸥亲。",
      "龙庭万里休辞远，六出奇画正赖陈。"
    ]
  },
  {
    "id": "c16655dfd0661158a06e84d522ec019d",
    "title": "继平陶张才美韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "才美风流自一时，因风来寄湛然诗。",
      "新朝制度知将近，晚节功名未是迟。",
      "识子固为天下士，微君孰抚我民痍。",
      "援毫欲继清新句，笑我却无黄绢辞。"
    ]
  },
  {
    "id": "c16655dfd0661158f89c474d3dab4ebb",
    "title": "赠景贤玉涧鸣泉琴",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "玉泉珍惜玉泉琴，不遇高人不许心。",
      "素轸四三排碧玉，明徽六七粲黄金。",
      "临风好奏朝飞曲，对月宜弹清夜吟。",
      "赠与龙冈老居士，须教下指便知音。"
    ]
  },
  {
    "id": "c16655dfd0661158c85dbc4eb9041672",
    "title": "丙申元日为景贤寿",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙沙一住二十年，独识龙冈郑景贤。",
      "诗笔饶君甘在后，琴棋笑我强争先。",
      "冷官何啻广文乐，归计犹存谷口田。",
      "劫外壶天寿无量，请公勤叩祖师禅。"
    ]
  },
  {
    "id": "c16655dfd06611585c461d6e11274345",
    "title": "再和万寿润禅师书字韵五首忧道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不肯参禅不读书，徒喧口鼓说真如。",
      "未能即色明真色，只道无馀已有馀。",
      "法眼凋残浮海去，沩山寂寞少人居。",
      "一从三圣承当后，季世寥寥无瞎驴。"
    ]
  },
  {
    "id": "c16655dfd06611585c461d6e38cb4248",
    "title": "再和万寿润禅师书字韵五首忧道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "宝藏翻穷贝叶书，方知真理本如如。",
      "一心不动无生灭，万古长空岂欠馀。",
      "妙药更灵难忌口，长安虽贵不堪居。",
      "毛吞大海浑闲事，谁讶瓢中出白驴。"
    ]
  },
  {
    "id": "c16655dfd06611585c461d6eec0fa1e0",
    "title": "再和万寿润禅师书字韵五首忧道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "看尽人间万卷书，较量佛法总难如。",
      "本无妄疾刚寻药，幸有回波好乞馀。",
      "方丈名山真碧海，含元古殿是皇居。",
      "行人半老家何在？",
      "终日骑驴却觅驴。"
    ]
  },
  {
    "id": "c16655dfd06611585c461d6e2d39055c",
    "title": "再和万寿润禅师书字韵五首忧道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金马门前数上书，子虚新赋笑相如。",
      "万言警策才无敌，六国纵横智有馀。",
      "千里兵车讨奸宄，五更朝马候兴居。",
      "功名赚得头如雪，不悟团团如磨驴。"
    ]
  },
  {
    "id": "c16655dfd06611585c461d6e2c64c9b9",
    "title": "再和万寿润禅师书字韵五首忧道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "囊里瑶琴驾上书，个中真味更何如。",
      "伴闲美竹千竿许，养老田园二顷馀。",
      "睡起焚香诵圆觉，兴来缓轸品幽居。",
      "夕阳半下山偏好，吟入烟霞稳跨驴。"
    ]
  },
  {
    "id": "c16655dfd0661158e03b84dcb29b218d",
    "title": "送门人刘德真征蜀",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "门弟辽阳刘德真，刚直木讷近乎仁。",
      "怜君粗有才学术，师我精通天地人。",
      "今日从军征两剑，他时拥旆入三秦。",
      "三辰测验须吾子，创作天朝宝历新。"
    ]
  },
  {
    "id": "c16655dfd0661158be96563b6f868b12",
    "title": "送门人刘复亨征蜀",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "诚之识我二十年，不读经书不学禅。",
      "误尔儒冠好投笔，过人勋业好加鞭。",
      "浣花溪畔春如画，濯锦江边酒似川。",
      "壮岁从军真乐事，邓侯遗躅勉争先。"
    ]
  },
  {
    "id": "c16655dfd06611589408e35d6da08db1",
    "title": "和太原元大举韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "魏帝儿孙气似龙，而今飘泊困尘中。",
      "君游泉石初无闷，我秉钧衡未有功。",
      "元氏从来多慷慨，并门自古出英雄。",
      "李唐名相沙堤在，好与微之继旧风。"
    ]
  },
  {
    "id": "c16655dfd066115809e7117e88b084a2",
    "title": "梦中偶得",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我爱湖山好，茆斋绕涧泉。",
      "道人闲受用，不使半文钱。"
    ]
  },
  {
    "id": "c16655dfd06611583398d315992104a5",
    "title": "和房长老二绝其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "生死与涅槃，都如昨梦耳。",
      "觉后笑呵呵，无彼亦无此。"
    ]
  },
  {
    "id": "c16655dfd0661158508e52b5cb97b481",
    "title": "赠东平主事王玉",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "圣主方思治，边臣未奉行。",
      "凭君达此意，无得负苍生。"
    ]
  },
  {
    "id": "c16655dfd06611580612e08dbef36cac",
    "title": "怀亲二首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "黄沙三万里，白发一孀亲。",
      "肠断边城月，徘徊照旅人。"
    ]
  },
  {
    "id": "c16655dfd06611584b4a8e294b103278",
    "title": "和移剌继先韵二首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不事王侯懒属文，时危何处觅元勋。",
      "他年收拾琴书去，笑傲林泉我与君。"
    ]
  },
  {
    "id": "c16655dfd066115893b11e664b78c18e",
    "title": "过天宁寺用彦老韵二首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "今日从征亦偶然，天宁遐想思悬悬。",
      "贪荣不得还山去，须信衰翁未古贤。"
    ]
  },
  {
    "id": "c16655dfd066115885483f363bb51246",
    "title": "和景贤韵三首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈走笔和清篇，出示珠玑寄湛然。",
      "字古意新看不足，挑灯寒雨夜无眠。"
    ]
  },
  {
    "id": "c16655dfd066115885483f3659e55bb2",
    "title": "和景贤韵三首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "摩抚疮痍正似医，微君孰肯拯时危。",
      "万金良策悟明主，厚德深仁四海施。"
    ]
  },
  {
    "id": "c16655dfd066115837f66d736b9b8d43",
    "title": "用昭禅师韵二首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "圣德洋洋雨露零，虫鱼草木总欢荣。",
      "妖氛敛祸尧风扇，外道消声佛日明。"
    ]
  },
  {
    "id": "c16655dfd066115877d7ba0fc90daf03",
    "title": "才卿外郎五年止惠一书",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "羡人得志能如虎，笑我乏才粗效鸡。",
      "伫看天兵旋北阙，从今不用玉关泥。"
    ]
  },
  {
    "id": "c16655dfd066115809e7117e0c44b80e",
    "title": "梦中偶得",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔年钩隐索幽奇，只向纵横枝上觅。",
      "而今拍手笑呵呵，九九元来九十一。"
    ]
  },
  {
    "id": "c16655dfd06611588b1802c8619ccb9c",
    "title": "过太原南阳镇题紫薇观壁三首其三",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "三教根源本自同，愚人迷执强西东。",
      "南阳笑倒知音士，反改莲宫作道宫。"
    ]
  },
  {
    "id": "c16655dfd0661158ae2cac105ef6396f",
    "title": "和松月野衲海上人见寄二诗其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "小隐居山何太错，居廛大隐绝忧乐。",
      "山林朝市笑呵呵，为报禅人莫动着。"
    ]
  },
  {
    "id": "c16655dfd066115833981cd4c338a3c9",
    "title": "和李汉臣韵四首其三",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "云中栖隐养雄豪，我爱先生一著高。",
      "鼓腹诗鸣光圣世，雄文端可继离骚。"
    ]
  },
  {
    "id": "c16655dfd066115833981cd4092e1f90",
    "title": "和李汉臣韵四首其三",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙庭十载不知疲，自恨无才出六奇。",
      "欲著涓埃裨海岳，虚名闲誉畏人知。"
    ]
  },
  {
    "id": "c16655dfd06611587545c7b13d59dd3a",
    "title": "谢王巨川惠腊梅因用其韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "雪里冰姿破冷金，前村篱落暗香侵。",
      "令人多谢王公子，分惠幽芳寄好音。"
    ]
  },
  {
    "id": "c16655dfd0661158bf872c8bba59831f",
    "title": "和王巨川题武成王庙",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "商辛自底灭亡期，保障全空聚茧丝。",
      "谁识华山归马日，易于渭水钓鱼时。"
    ]
  },
  {
    "id": "c16655dfd0661158f048045b827b328e",
    "title": "过金山和人韵三绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金山突兀翠霞高，清赏浑如享太牢。",
      "半夜穹庐伏枕卧，乱云深处野猿号。"
    ]
  },
  {
    "id": "c16655dfd0661158f048045b2b36cfd2",
    "title": "过金山和人韵三绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金山前畔水西流，一片晴山万里秋。",
      "萝月团团上东嶂，翠屏高挂水晶毬。"
    ]
  },
  {
    "id": "c16655dfd0661158f048045b5816e3aa",
    "title": "过金山和人韵三绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金山万壑斗声清，山气空蒙弄晚晴。",
      "我爱长天汉家月，照人依旧一轮明。"
    ]
  },
  {
    "id": "c16655dfd0661158ef05e67dbf9ff7d4",
    "title": "又用韵其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不遇知音钟子期，逢人未敢理冰丝。",
      "年来忘尽悲风操，空忆伤麟叹凤时。"
    ]
  },
  {
    "id": "c16655dfd066115858b852138f499d26",
    "title": "和景贤七绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一曲悲风为子弹，穹庐聊复助清欢。",
      "自惭未尽桐君趣，老境方知道愈难。"
    ]
  },
  {
    "id": "c16655dfd066115858b85213370199e5",
    "title": "和景贤七绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙庭十载典南讹，再品朱弦韵未和。",
      "美湩千钟聊当酒，纯音三弄且充歌。"
    ]
  },
  {
    "id": "c16655dfd066115858b852139c3d7834",
    "title": "和景贤七绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "今日边城又见君，试弹流水爇梅魂。",
      "声和塞色金徽润，香散穹庐玉鼎温。"
    ]
  },
  {
    "id": "c16655dfd066115858b85213a14c3ac7",
    "title": "和景贤七绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "雅操真堪坐庙堂，积年仁义佐贤王。",
      "鸣琴谈笑泽天下，始信斯文天不亡。"
    ]
  },
  {
    "id": "c16655dfd066115858b85213d7761c05",
    "title": "和景贤七绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "桐孙元采峄阳林，万里携来表素心。",
      "聊尔赠君为土物，也教人道有知音。"
    ]
  },
  {
    "id": "c16655dfd066115858b852130660a31b",
    "title": "和景贤七绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "年来衰老四旬馀，愿与人间万事疏。",
      "惟有琴魔降不得，鸣球戛玉彻清虚。"
    ]
  },
  {
    "id": "c16655dfd066115858b8521302c28ea3",
    "title": "和景贤七绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "知音重遇已忘忧，况复边山七月秋。",
      "联句弦歌清夜乐，人生适意亦何忧。"
    ]
  },
  {
    "id": "c16655dfd0661158518e8f4bb007e15a",
    "title": "又和景贤四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "年来世事已参商，但有声尘尚未忘。",
      "若向琴中定优劣，龙冈错认老髯郎。"
    ]
  },
  {
    "id": "c16655dfd0661158518e8f4b01c73a7e",
    "title": "又和景贤四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "抚弄桐君乐自然，寥寥古意讵容传。",
      "伯牙点检真堪笑，不遇知音便绝弦。"
    ]
  },
  {
    "id": "c16655dfd0661158518e8f4b80993ab6",
    "title": "又和景贤四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "幽人寥落思无穷，付与轩昂一曲终。",
      "欲罢不能行且止，泣麟嗟凤鼓悲风。"
    ]
  },
  {
    "id": "c16655dfd0661158518e8f4b2f996466",
    "title": "又和景贤四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "接得新诗想笑谈，奇才独步斗之南。",
      "纵横风月输君手，惟有枯禅不许参。"
    ]
  },
  {
    "id": "c16655dfd0661158768bd25a376af848",
    "title": "和景贤二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "醉时还许醒时无，谚有斯言正谓予。",
      "未得素鹅白似雪，等闲难与右军书。"
    ]
  },
  {
    "id": "c16655dfd0661158768bd25ad31c4f06",
    "title": "和景贤二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈才德古来无，敏捷新诗正起予。",
      "词翰双全妙天下，银钩深似鲁公书。"
    ]
  },
  {
    "id": "c16655dfd066115870c445c7a8231c60",
    "title": "题黄梅出山图",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "佛祖不识山中主，良材可惜遭斤斧。",
      "肩担明月过前峰，一时忘却曹溪语。"
    ]
  },
  {
    "id": "c16655dfd0661158bef049db2094b26f",
    "title": "梦中赠圣安澄老",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一束三人作一团，了无前后亦无偏。",
      "几乎笑杀庞居士，拟问如何便着拳。"
    ]
  },
  {
    "id": "c16655dfd0661158045b0c5b4a1fac36",
    "title": "跋定僧岩",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "玉岩三尺碧玲珑，入定僧迷一色功。",
      "打入无明山鬼窟，不知何日透真空。"
    ]
  },
  {
    "id": "c16655dfd06611587d0eb9c6709a04a8",
    "title": "咏探春花用高冲霄韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "风拂新芳映短墙，典型依约类丁香。",
      "梅花欲谢渠先坼，消得东君为汝忙。"
    ]
  },
  {
    "id": "c16655dfd066115853ff77d54885db0b",
    "title": "寄休林老人",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "世上元无真是非，丛林禅客自多疑。",
      "此诗寄向并州去，笑倒休林老古锥。"
    ]
  },
  {
    "id": "c16655dfd066115872f6e2efc6f305b3",
    "title": "过济源登裴公亭用闲闲老人韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一抱青山插碧空，平湖春水碧溶溶。",
      "裴公亭下千竿竹，撩我诗情得得浓。"
    ]
  },
  {
    "id": "c16655dfd066115872f6e2ef55408194",
    "title": "过济源登裴公亭用闲闲老人韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "珍玉参差照底寒，闲闲佳句继香山。",
      "湛然不揆真堪笑，也敢题诗列壁间。"
    ]
  },
  {
    "id": "c16655dfd066115872f6e2efb2aa7a73",
    "title": "过济源登裴公亭用闲闲老人韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "绕垣乔木碧天参，松竹萧萧翳镜潭。",
      "他日携琴来隐此，林间乞我一禅庵。"
    ]
  },
  {
    "id": "c16655dfd066115872f6e2efbbcc2f7f",
    "title": "过济源登裴公亭用闲闲老人韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "碧湖风定水痕平，雪竹幽禽自好声。",
      "我羡清源高隐士，干戈人世不知兵。"
    ]
  },
  {
    "id": "c16655dfd0661158cc2ad7cb4cfa6364",
    "title": "再和西庵上人韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不在寻求不在参，谁分西北与东南。",
      "云川试入西庵去，三圣元来共一庵。"
    ]
  },
  {
    "id": "c16655dfd0661158907c39538b403b75",
    "title": "过济源登裴公亭",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "山接晴霄水浸空，山光滟滟水溶溶。",
      "风回一镜柔蓝浅，雨过千峰泼黛浓。"
    ]
  },
  {
    "id": "c16655dfd0661158d52c303d34507a61",
    "title": "再用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "掀髯坐语闲临水，仰面徐行饱看山。",
      "竹里忽闻春雪落，天教著我画图间。"
    ]
  },
  {
    "id": "c16655dfd0661158d52c303d4539c121",
    "title": "再用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "侍中庵底春山色，裴老亭边秋水声。",
      "修竹茂林真隐地，但期天下早休兵。"
    ]
  },
  {
    "id": "c16655dfd0661158d52c303deccba1e6",
    "title": "再用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "劫外玄机好细参，他年卜筑绕澄潭。",
      "琴书活计无多子，只与龙冈共一庵。"
    ]
  },
  {
    "id": "c16655dfd066115813242ed2cb5cc48e",
    "title": "请真老住华塔",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "华塔丛林久席虚，真公予请肯来无。",
      "湛然拙偈呈君去，便好携瓶倒上驴。"
    ]
  },
  {
    "id": "c16655dfd0661158bc7b3d3d913beb2d",
    "title": "复用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "水影连天天渺渺，山光和水水溶溶。",
      "一林修竹摇云碧，百亩凉阴蔽日浓。"
    ]
  },
  {
    "id": "c16655dfd0661158bc7b3d3db0b5b789",
    "title": "复用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "门外回环皆碧水，庭中坐卧得青山。",
      "凭栏尽日搜新句，思入烟霞缥缈间。"
    ]
  },
  {
    "id": "c16655dfd0661158bc7b3d3da61df071",
    "title": "复用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "几时投老谒同参，拟向君王乞镜潭。",
      "饭了遨游容膝处，裴公亭与侍中庵。"
    ]
  },
  {
    "id": "c16655dfd0661158bc7b3d3d3987f270",
    "title": "复用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "四海干戈尚未平，不如归隐听歌声。",
      "情知文武都无用，罢读诗书不学兵。"
    ]
  },
  {
    "id": "c16655dfd06611582cb266d840ac46aa",
    "title": "请王公住太原开化",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "大愚不了戾儿孙，开化重兴正赖君。",
      "便请踏开关捩子，何妨地炙与天薰。"
    ]
  },
  {
    "id": "c16655dfd066115869e709ce71241764",
    "title": "和薛伯通韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "黄花红叶满秋山，月浸银河夜未阑。",
      "寂寞梧桐深院落，有人何处倚阑干。"
    ]
  },
  {
    "id": "c16655dfd066115869e709ce3a51f190",
    "title": "和薛伯通韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "碧山妆点塞天秋，老尽黄花蝶也愁。",
      "拚醉东篱颠倒舞，人间富贵一何楼。"
    ]
  },
  {
    "id": "c16655dfd066115869e709ceeb847e7b",
    "title": "和薛伯通韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "衰年且喜志微伸，镜里惊看白发新。",
      "何日得游云水去，秋江鸥鹭淡相亲。"
    ]
  },
  {
    "id": "c16655dfd066115869e709cef05184e3",
    "title": "和薛伯通韵四绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "虚名羁我未能归，羞见冥冥一雁飞。",
      "拜扫松楸定何日，不堪双泪对君挥。"
    ]
  },
  {
    "id": "c16655dfd0661158e3f39c40e0996c25",
    "title": "和松菊堂主人照老见寄三诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "松菊堂中老故人，芝眉重谒我无因。",
      "林松老节应依旧，篱菊寒英又一新。"
    ]
  },
  {
    "id": "c16655dfd0661158e3f39c40d6c812b7",
    "title": "和松菊堂主人照老见寄三诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "晋阳相遇亦前因，分手归来迹已陈。",
      "松菊幽堂应冷淡，与君同话更何人。"
    ]
  },
  {
    "id": "c16655dfd0661158e3f39c40536eeb40",
    "title": "和松菊堂主人照老见寄三诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "俊老荼毗四十年，前身是我误相传。",
      "香山声价喧天下，争似衰翁不会禅。"
    ]
  },
  {
    "id": "c16655dfd0661158749e007600e3c8e2",
    "title": "西域尝新瓜",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西征军旅未还家，六月攻城汗滴沙。",
      "自愧不才还有幸，午风凉处剖新瓜。"
    ]
  },
  {
    "id": "c16655dfd0661158138f04d5b1e36c8f",
    "title": "洞山五位颂",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十月澄江彻底冰，梅花江路破瑶英。",
      "寒斋冷坐人无寐，雪映书窗一夜明。"
    ]
  },
  {
    "id": "c16655dfd0661158138f04d588f4ade7",
    "title": "洞山五位颂",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "区区游子困风尘，就路还家触处真。",
      "芳草满川桃李乱，风光全似故园春。"
    ]
  },
  {
    "id": "c16655dfd0661158138f04d5f5aa998d",
    "title": "洞山五位颂",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "石女翩翻鸟道飞，渊明琴上抚冰丝。",
      "缓歌劫外阳春曲，慢看盘中白雪词。"
    ]
  },
  {
    "id": "c16655dfd0661158138f04d5d2d3c94e",
    "title": "洞山五位颂",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "泾渭同流无间断，华夷一统太平秋。",
      "而今水陆舟车混，何碍冰人跨火牛。"
    ]
  },
  {
    "id": "c16655dfd0661158138f04d5a57fc092",
    "title": "洞山五位颂",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "水穷山尽悬涯外，海角天涯云更遮。",
      "撒手转身人不识，回途随分纳些些。"
    ]
  },
  {
    "id": "c16655dfd0661158c3042fca499ecc1d",
    "title": "天德海上人寄诗用元韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "知子无心谒五侯，浮云富贵岂能留？",
      "华亭夜静西风软，万顷沧波浸月钩。"
    ]
  },
  {
    "id": "c16655dfd0661158452bf0438b4ac2d2",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "拈花老子徒饶舌，面壁胡僧太赚人。",
      "更着洞山行过水，吾宗从此永沈沦。"
    ]
  },
  {
    "id": "c16655dfd0661158452bf04332cca934",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "百尺竿头须进步，无明鬼窟好抽身。",
      "寒灰定爆真奇味，枯木花开别是春。"
    ]
  },
  {
    "id": "c16655dfd0661158452bf04380e6eabc",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "韶老须弥论过失，庐陵来价认商量。",
      "可怜一粒灵丹药，咽下喉咙命已亡。"
    ]
  },
  {
    "id": "c16655dfd0661158452bf043033ac75c",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "白云深处有沧波，半醉微醒哭更歌。",
      "孤艇往来无系绊，阴晴天气曝渔蓑。"
    ]
  },
  {
    "id": "c16655dfd0661158452bf04303c3a9d0",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "人亡家破更何依，退步悬崖撒手时。",
      "去岁生涯无寸土，今年活计更忘锥。"
    ]
  },
  {
    "id": "c16655dfd0661158452bf0435c85a79a",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "通方大隐好居廛，手段能如火里莲。",
      "九陌香尘乌帽底，一槔春水白鸥前。"
    ]
  },
  {
    "id": "c16655dfd0661158452bf04361fdc13f",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "垂衣端拱愧佳兵，文化优游致太平。",
      "昨夜蒙蒙春雨足，松筠花草一时荣。"
    ]
  },
  {
    "id": "c16655dfd0661158452bf043d7c65029",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "雪刃森森倚碧云，佛魔凡圣总亡魂。",
      "水乾沧海鱼龙死，火烈昆冈玉石焚。"
    ]
  },
  {
    "id": "c16655dfd0661158452bf043b3f30ee3",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "寒来向火被添绵，夏月临风使扇扇。",
      "渴饮饥餐随分过，闲中打坐困时眠。"
    ]
  },
  {
    "id": "c16655dfd0661158452bf0439c08c63f",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "个个既知迦叶富，人人休怨释迦悭。",
      "破铛煮得空华实，甑里盛将铁汉餐。"
    ]
  },
  {
    "id": "c16655dfd0661158452bf04321043127",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "元知舌上无横骨，须信喉中有转关。",
      "唤鳖为龟人不肯，直教迦叶也眉攒。"
    ]
  },
  {
    "id": "c16655dfd0661158452bf0435c9876ca",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "潇湘一片芦花秋，雪浪银涛无尽头。",
      "何须渔歌发清响，鹭鸶飞出白汀洲。"
    ]
  },
  {
    "id": "c16655dfd0661158452bf043285ab0f7",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "重阳九日菊花新，妙契忘言不犯春。",
      "收得安南忧伐北，不知何日得通津。"
    ]
  },
  {
    "id": "c16655dfd0661158452bf043a1b79849",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "从来个事不囊藏，刹刹尘尘为举扬。",
      "近日令严谁敢犯，不教夺市与搀行。"
    ]
  },
  {
    "id": "c16655dfd0661158452bf043b4755009",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "鹫岭默然全是影，毗耶杜口本非真。",
      "灯笼露柱呵呵笑，误杀浮生多少人。"
    ]
  },
  {
    "id": "c16655dfd0661158452bf043de8e0b41",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "疏山住住莫葱葱，龙牙且无祖师意。",
      "须信扑牛另有方，不犯锋铓震天地。"
    ]
  },
  {
    "id": "c16655dfd0661158452bf043b51c8e39",
    "title": "太阳十六题识自宗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "破船折棹残蓑笠，石女直钩波上月。",
      "方士徒夸铁作金，道人只要金成铁。"
    ]
  },
  {
    "id": "c16655dfd0661158c16abd619926335a",
    "title": "寄白云上人用旧韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "上人别后未能参，一首新诗自北南。",
      "萧寺深沉香火冷，白云闲锁旧禅庵。"
    ]
  },
  {
    "id": "c16655dfd0661158f90c9849842d4a8f",
    "title": "武川摩诃院请",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔日南游又五春，马蹄踏遍武川尘。",
      "而今却到经行处，且与摩诃作主人。"
    ]
  },
  {
    "id": "c16655dfd0661158048970628f3e94ce",
    "title": "过平阳高庭英索诗强为一绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一川秋色满东篱，雁字行行自写悲。",
      "试问省庵何所省，黄华红叶总堪诗。"
    ]
  },
  {
    "id": "c16655dfd06611582cea76bde2cb6676",
    "title": "和房长老二绝其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "只识瓶盘不识金，瓶盘钗钏本真金。",
      "一从打破疑团后，物物头头总是心。"
    ]
  },
  {
    "id": "c16655dfd0661158e0fd2279cece2789",
    "title": "跋白乐天慵屏图",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "三杯兀兀元如道，一觉昏昏恰似真。",
      "不识香山慵睡意，知音自有个中人。"
    ]
  },
  {
    "id": "c16655dfd0661158eeed019e08bff1e2",
    "title": "和请住东堂疏韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "东堂不肯卧西堂，珍御鲜食别样装。",
      "枉费青帘三百尺，云中公子不来尝。"
    ]
  },
  {
    "id": "c16655dfd066115860f5572c8ea28f22",
    "title": "寄倪公首座",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "亨监逃海淹齑瓮，隆老成龙过禹门。",
      "独有倪公尚痴坐，几时承继万松轩。"
    ]
  },
  {
    "id": "c16655dfd066115875717a9d3baa345d",
    "title": "和吕飞卿",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一试戎衣大定初，达贤不得退闲居。",
      "盟津既渡诸侯喜，亲见王舟跃白鱼。"
    ]
  },
  {
    "id": "c16655dfd06611588b3c434f2a51fd8b",
    "title": "戏陈秀玉",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "不见桃源路渺茫，清溪招引到仙乡。",
      "湛然幸得齁齁饱，擘与些儿不肯尝。"
    ]
  },
  {
    "id": "c16655dfd0661158d55717771a260a89",
    "title": "用樗轩散人韵谢秀玉先生见惠东坡杖",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "圆方顶足法高卑，五九苍苍老节奇。",
      "一日湛然获二宝，东坡铁杖寂通诗。"
    ]
  },
  {
    "id": "c16655dfd0661158377df76cd6fb2a7b",
    "title": "继希安古诗韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "垂尽丝纶不上钩，冥鸿高举弋无由。",
      "不图垂誉流千古，安肯低眉谒五侯。"
    ]
  },
  {
    "id": "c16655dfd066115865be927d39cc3e5b",
    "title": "和非熊韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "蛮触功名未足夸，掀髯一笑付南华。",
      "他年击破疑团后，始觉从来尽眼花。"
    ]
  },
  {
    "id": "c16655dfd06611586f56836b92f0e97b",
    "title": "寄西庵上人用旧韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "别后无缘得再参，新诗重寄代和南。",
      "他年放我休官去，只向云川结小庵。"
    ]
  },
  {
    "id": "c16655dfd06611586f56836b4b0690ee",
    "title": "寄西庵上人用旧韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "功名我已让曹参，又见曹参定五南。",
      "布袜青鞋从此始，济源闻有侍中庵。"
    ]
  },
  {
    "id": "c16655dfd06611586f56836b90efb07d",
    "title": "寄西庵上人用旧韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "多幸松轩得罢参，玉泉山水胜江南。",
      "泉边便作归休计，何必香山觅旧庵。"
    ]
  },
  {
    "id": "c16655dfd06611586f56836b4483479e",
    "title": "寄西庵上人用旧韵四首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "忆昔吾师放晚参，扬兵西北击东南。",
      "一声霹雳龙飞去，尚有痴人宿草庵。"
    ]
  },
  {
    "id": "c16655dfd0661158efbc545aff8c6535",
    "title": "和韩浩然韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "标格雄雄蕴藉深，乌龙胸臆隐雷音。",
      "一双神器波及我，不负分金结义心。"
    ]
  },
  {
    "id": "c16655dfd0661158efbc545a487bfe8a",
    "title": "和韩浩然韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一曲风高奏古宫，坐䝼神物愧无功。",
      "千金厚惠将何报，鹗表殷勤效孔融。"
    ]
  },
  {
    "id": "c16655dfd066115899bdbde0aef9d10f",
    "title": "寄皓公堂头同参",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "皓公闻道住南宫，笑写新诗托去鸿。",
      "准备金桃三百颗，因风寄与老髯公。"
    ]
  },
  {
    "id": "c16655dfd06611581744a7ad6d5eba4c",
    "title": "送侄九龄行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我欲归休与愿违，而方知命正宜归。",
      "闾山自有当年月，一舸西风赋式微。"
    ]
  },
  {
    "id": "c16655dfd06611584cacf5b7978392a9",
    "title": "题庞居士阴德图",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "易易难难各一机，非难非易亦新奇。",
      "若将三句分优劣，露挂灯笼暗皱眉。"
    ]
  },
  {
    "id": "c16655dfd0661158676955166fc2ee7d",
    "title": "夜坐弹离骚",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一曲离骚一碗茶，个中真味更何加。",
      "香销烛烬穹庐冷，星斗阑干山月斜。"
    ]
  },
  {
    "id": "c16655dfd0661158657faa6e118a7d7c",
    "title": "爱栖岩弹琴声法二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "须信希声是大音，猱多则乱吟多淫。",
      "世人不识栖岩意，只爱时宜热闹琴。"
    ]
  },
  {
    "id": "c16655dfd0661158657faa6ec9a3ce80",
    "title": "爱栖岩弹琴声法二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "多著吟猱热客耳，强生取与媚俗情。",
      "纯音简易谁能识，却道岩栖无木声。"
    ]
  },
  {
    "id": "c16655dfd06611586a704189f140c1c2",
    "title": "弹秋宵步月秋夜步月二曲",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "碧玉声中步月歌，弹来弹去不嫌多。",
      "从教人笑成琴癖，老子佯呆不管他。"
    ]
  },
  {
    "id": "c16655dfd06611580f6016064ab782e2",
    "title": "弹秋思用乐天韵二绝示景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "秋思而今不入时，平和节奏苦嫌迟。",
      "香山旧谱重拈出，不问知音知不知。"
    ]
  },
  {
    "id": "c16655dfd06611580f6016063af785b7",
    "title": "弹秋思用乐天韵二绝示景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "粼粼断似乌蛇蚹，瑟瑟徽如古殿苔。",
      "玉涧鸣泉独受用，穹庐只少景贤来。"
    ]
  },
  {
    "id": "c16655dfd06611581fe2e072996935f6",
    "title": "寄甘泉禅师谢惠书",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "万松节外有孙枝，德业文章冠一时。",
      "不惜临风寄新句，知音消得湛然诗。"
    ]
  },
  {
    "id": "c16655dfd0661158586d37d96eb0a290",
    "title": "送房孙重奴行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "汝亦东丹十世孙，家亡国破一身存。",
      "而今正好行仁义，勿学轻薄辱我门。"
    ]
  },
  {
    "id": "c16655dfd06611587e07ae123f8fec65",
    "title": "乙未元日",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "劫前别有一壶天，万古长空无后先。",
      "建化门头聊尔耳，也随徒众贺新年。"
    ]
  },
  {
    "id": "c16655dfd0661158a1787a6fc3fb2e0a",
    "title": "付从究",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "旷劫茫茫困路尘，回头便是故园春。",
      "而今既遇松轩老，究取元来不死人。"
    ]
  },
  {
    "id": "c16655dfd0661158b02648f3ba65bc72",
    "title": "录寄新诗呈冲霄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "冲霄酷爱玉泉诗，愧我年来无好辞。",
      "录寄新诗三十首，莫教俗子等闲知。"
    ]
  },
  {
    "id": "c16655dfd0661158710eda17e1587c4f",
    "title": "借琴",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙冈居士本知音，参透渊明得趣心。",
      "暂借桐君休吝惜，玉泉习气未忘琴。"
    ]
  },
  {
    "id": "c16655dfd066115874129d113511b22b",
    "title": "戏景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "牧犊曾叹雉朝飞，七十无妻是以悲。",
      "何事龙冈爱弹此，欲学白傅觅杨枝。"
    ]
  },
  {
    "id": "c16655dfd06611589f302f8cfe64aee4",
    "title": "再用前韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "遏住行云不敢飞，一声还噎一声悲。",
      "蛮儿深惬龙冈意，唱得香山杨柳枝。"
    ]
  },
  {
    "id": "c16655dfd06611589f302f8cdfaf9652",
    "title": "再用前韵二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "妙舞盘中尘不飞，采莲一曲绕梁悲。",
      "慕素鲁蛮独当两，贯珠歌韵柳腰枝。"
    ]
  },
  {
    "id": "c16655dfd06611589655efafeddd5d45",
    "title": "弹广陵散",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "居士闲弹止息时，胸中郁结了无遗。",
      "乐天若得嵇生意，未肯独吟秋思诗。"
    ]
  },
  {
    "id": "c16655dfd0661158e97ed714499937e8",
    "title": "复用前韵戏呈龙冈居士兼善长诗友二首其二",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "行雨行云一夜飞，襄王从此莫含悲。",
      "蛮儿侍寝龙岗老，恰似柔稊生柳枝。"
    ]
  },
  {
    "id": "c16655dfd06611583210cdbd9073cd78",
    "title": "戏刘润之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "休嗔久假不云归，长笑还书是一痴。",
      "居士亲行万里地，政须百注杜陵诗。"
    ]
  },
  {
    "id": "c16655dfd06611581457d9b1844dc233",
    "title": "刘润之馆于忘忧门下作述怀诗有弟子二三同会食谁曾开口问先生之句余感而和之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "从来重士还相重，到底轻人却自轻。",
      "醴废翻然便归去，至今高尚穆先生。"
    ]
  },
  {
    "id": "c16655dfd06611587282cac7fe53ae53",
    "title": "刘润之作诗有厌琴之句因和之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "学士既归夫子道，吾儒宜识仲尼心。",
      "当年删出诗三百，时复弦歌不废琴。"
    ]
  },
  {
    "id": "c16655dfd06611588e70795809b4e113",
    "title": "示忘忧",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "历代兴亡数张纸，千年胜负一盘棋。",
      "因而识破人间梦，始信空门一著奇。"
    ]
  },
  {
    "id": "c16655dfd06611582777bc4e339648e5",
    "title": "和金城宝宫旭公禅师三绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "知公已得夜明符，任运腾腾无所拘。",
      "见说金城多长者，有人青眼待君无。"
    ]
  },
  {
    "id": "c16655dfd06611582777bc4e518780a6",
    "title": "和金城宝宫旭公禅师三绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "南北东西总一家，才生拟议便生瑕。",
      "人人错认髯居士，只有禅师不眼华。"
    ]
  },
  {
    "id": "c16655dfd06611582777bc4ef045d1c3",
    "title": "和金城宝宫旭公禅师三绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "旭老今年锥也无，粪堆却得旧明珠。",
      "穹庐半夜无灯烛，请尽平安一纸书。"
    ]
  },
  {
    "id": "c16655dfd066115884e2c118a1fe57ec",
    "title": "从国才索闲闲煎茶赋",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "闻君久得煎茶赋，故我先吟投李诗。",
      "为报君侯休吝惜，照人琼玖算多时。"
    ]
  },
  {
    "id": "c16655dfd0661158f95b180280cbe3d4",
    "title": "寄金城士大夫",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金城人士本多奇，何事庠宫久蔑资。",
      "周急无轻五秉粟，伤时因寄一篇诗。"
    ]
  },
  {
    "id": "c16655dfd066115858da42b0140d3438",
    "title": "请旭公禅师住应州宝宫寺疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "孙枝出入万松中，便好移来植宝宫。",
      "覆荫人天正今日，不妨鼓动劫前风。"
    ]
  },
  {
    "id": "c16655dfd066115873914c541c15a04a",
    "title": "请希庵主住晋祠奉圣寺开堂疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "晋祠山水冠人间，好请希公向此闲。",
      "饭了蒙头三觉睡，逢人休说赵州关。"
    ]
  },
  {
    "id": "c16655dfd0661158be6d84e34773ad0c",
    "title": "请学庵主住翠微山宝林寺开堂出世疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金城元有翠微山，宝刹禅林积岁闲。",
      "笑请学公来领略，一瓶游戏白云间。"
    ]
  },
  {
    "id": "c16655dfd0661158c4f83b041a5d46f7",
    "title": "请石州海秀首座住文水寿宁寺",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "闻道霖师退寿宁，秀公难弟亦难兄。",
      "新诗远寄石州去，贬起眉毛便好行。"
    ]
  },
  {
    "id": "c16655dfd06611581dd5d07de516ad4a",
    "title": "重修宣圣庙疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "精蓝道观已重新，独有庠宫尚垝垣。",
      "试问中州士君子，谁人不出仲尼门。"
    ]
  },
  {
    "id": "c16655dfd066115898a45414d196b93b",
    "title": "德兴府𡺁峪云岩寺请东林老人住持疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔日山中养圣胎，峪中松桧手亲栽。",
      "院荒松老无龙象，便请东林更一来。"
    ]
  },
  {
    "id": "c16655dfd0661158d710a52cf9f3b3eb",
    "title": "请柏岩俨公疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "良弼施宅创天宁，却请天宁旧衲僧。",
      "为报柏岩休逊让，闲中续出祖师灯。"
    ]
  },
  {
    "id": "c16655dfd0661158a2979db7a6168a29",
    "title": "邳州重修宣圣庙疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "宣尼万古帝王师，可叹荆榛没古祠。",
      "重整庠宫阐文教，颙观日月再明时。"
    ]
  },
  {
    "id": "c16655dfd066115891d71c5c13072976",
    "title": "安庆织万佛疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十方三世万如来，不犯梭头宝座开。",
      "单手元知不成拍，三台须要大家催。"
    ]
  },
  {
    "id": "c16655dfd0661158d2dd78b4b3c977d1",
    "title": "请聪公和尚住山阴县复宿山疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔日文殊曾复宿，当年聪老可重来。",
      "此山便是真佛窟，何必区区礼五台。"
    ]
  },
  {
    "id": "c16655dfd0661158177b7258a84c10bb",
    "title": "为武川摩诃院创建佛牙塔疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "佛日增辉国政和，灵牙有诏赐摩诃。",
      "因风吹火何劳力，垂手同修窣堵波。"
    ]
  },
  {
    "id": "c16655dfd0661158408134f4f1ce8083",
    "title": "和润之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "疏笋篱边正脱䙀，故山清处便宜行。",
      "镜湖他日应属我，好向湖边访四明。"
    ]
  },
  {
    "id": "c16655dfd0661158b70a8dfacf84504f",
    "title": "赠景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "茶邻药物成邪气，琴伴箫声变郑音。",
      "可惜龙冈老居士，却教邪教污真心。"
    ]
  },
  {
    "id": "c16655dfd0661158d0ff50bdf1cedd65",
    "title": "寄东林",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "东林已秀两三枝，覆荫人天正此时。",
      "贪向龙宫翻贝叶，恼人不寄玉泉诗。"
    ]
  },
  {
    "id": "c16655dfd0661158bbd2d3a9d46e2dfe",
    "title": "寄万寿润公禅师",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "林泉人笑凤凰枝，我慕林泉叹后时。",
      "盼得人来问消息，太平和尚又无诗。"
    ]
  },
  {
    "id": "c16655dfd06611582b3dc5d9c7871f45",
    "title": "寄甘泉慧公和尚",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "东林枝胜桂林枝，不惜甘泉济旱时。",
      "铁额钢头含笑面，可人能字更能诗。"
    ]
  },
  {
    "id": "c16655dfd06611585359c7e29143e78a",
    "title": "中秋召景贤饮",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "中秋北海景凄凄，好拚今宵醉似泥。",
      "快请龙冈疾过我，与君同泛玉东西。"
    ]
  },
  {
    "id": "c16655dfd0661158346f94061ef2e98b",
    "title": "遗龙冈鹿尾二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "秋水清声忽变商，龙冈曾遗二山羊。",
      "今年祗奉诗三首，为报先生鹿尾浆。"
    ]
  },
  {
    "id": "c16655dfd0661158346f9406721457a5",
    "title": "遗龙冈鹿尾二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "去岁山羊酬过价，今年鹿尾不值钱。",
      "龙冈药物都竭底，只得髯翁诗数篇。"
    ]
  },
  {
    "id": "c16655dfd0661158d2ba5ef054893ca3",
    "title": "请定公住大觉疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙龛宝藏照人寒，奥老功成住圣安。",
      "却请定公来领略，收拾香火礼旃檀。"
    ]
  },
  {
    "id": "c16655dfd0661158bb6e2366004cede7",
    "title": "和景贤赠鹿尾二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "日暮长杨猎骑归，西风弓硬马初肥。",
      "今年鹿尾休嫌少，且喜君王不合围。"
    ]
  },
  {
    "id": "c16655dfd0661158bb6e23668ace68a6",
    "title": "和景贤赠鹿尾二绝",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "禁脔酷思浓鹿汁，香蔬久厌小儿拳。",
      "龙冈采得班龙尾，一串穿来寄玉泉。"
    ]
  },
  {
    "id": "c16655dfd0661158eb78adb97431f975",
    "title": "补大藏经板疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "十年天下满兵埃，可惜经文半劫灰。",
      "欲析微尘出经卷，随缘须动世间财。"
    ]
  },
  {
    "id": "c16655dfd066115839e1d103b106b1f5",
    "title": "武川摩诃院创建瑞像殿疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "邦人创刻旃檀像，寺众新修窣堵波。",
      "两段因缘非细事，成功须仗大檀那。"
    ]
  },
  {
    "id": "c16655dfd066115822957b4ec14cc897",
    "title": "请奥公住崇寿院",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "泥湫昔日隐蛰龙，一震重新大觉宫。",
      "却请收云归旧壑，晨昏香火礼师翁。"
    ]
  },
  {
    "id": "c16655dfd0661158dac8801d886992ee",
    "title": "寄圣安澄老乞药",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "登高回首望燕山，试道新诗怨圣安。",
      "赚得护身符子去，二年不寄大还丹。"
    ]
  },
  {
    "id": "c16655dfd06611586ef54590bca66715",
    "title": "送省掾郭仲仁行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "兰省而今已预名，还乡衣锦也为荣。",
      "辽阳干事须详悉，速驾星轺上玉京。"
    ]
  },
  {
    "id": "c16655dfd0661158bfec47a3f866c1bb",
    "title": "送燕京高庆民行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "国事烦多我政忧，上章清选倅徵收。",
      "好陪刘晏勤王事，早使钱如地上流。"
    ]
  },
  {
    "id": "c16655dfd0661158163b4ce75f2b707b",
    "title": "周敬之修夫子庙",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天皇有意用吾儒，四海钦风尽读书。",
      "可爱风流贤太守，天山创起仲尼居。"
    ]
  },
  {
    "id": "c16655dfd0661158f2e176d8c690d643",
    "title": "寄万寿堂头乞湖山",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "削玉剜琼出自然，依晞岩窦吐云烟。",
      "禅师手段掀山岳，便好移来向玉泉。"
    ]
  },
  {
    "id": "c16655dfd066115844ea9c6cf0010790",
    "title": "寄东林同参",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "东林屡有寄来诗，忙里何尝报一辞。",
      "岂是玉泉生吝惜，言无滋味不宜时。"
    ]
  },
  {
    "id": "c16655dfd06611583add04b3f163f9be",
    "title": "寄简堂头",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "巨川生下此村牛，千百头中只一头。",
      "鼻孔撩天无主伴，不风流处也风流。"
    ]
  },
  {
    "id": "c16655dfd0661158dfbafc4fc02eb9dd",
    "title": "寄孔雀便面奉万松老师",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "风流彩扇出西州，寄与白莲老社头。",
      "遮日招风都不碍，休从侍者索犀牛。"
    ]
  },
  {
    "id": "c16655dfd06611587bdc12406fbc42b9",
    "title": "答倪公故人",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "玉泉回报故人书，问子参玄着意无。",
      "且趁万松炉𨫼热，疾忙索取护身符。"
    ]
  },
  {
    "id": "c16655dfd0661158de291f61e658683c",
    "title": "送王璘行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天涯九日出龙沙，冬后冬前却到家。",
      "馈运功成须报我，好游天汉上浮槎。"
    ]
  },
  {
    "id": "c16655dfd06611581a79801240a21480",
    "title": "德柔尝许作鞍玉辔且数年矣作诗以督之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "异物当时许晋卿，几年思渴动诗情。",
      "龙庭风细沙堤软，玉辔雕鞍正好行。"
    ]
  },
  {
    "id": "c16655dfd0661158d1883988021f1515",
    "title": "卜邻一绝寄郑景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙沙幽隐子真家，自拨寒泉出浅沙。",
      "我愿卜邻穹帐侧，旋分清酌煮新茶。"
    ]
  },
  {
    "id": "c16655dfd066115866ffd2a1b793b59b",
    "title": "寄岳君索玉博山",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "玉炉精巧若裁肪，寄与髯翁也不妨。",
      "古庙多年无气息，直消一炷返魂香。"
    ]
  },
  {
    "id": "c16655dfd066115875334a289461bec6",
    "title": "云中重修宣圣庙",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "槐宫悉混玉石焚，庙貌依然惟古云。",
      "须仗吾侪更修葺，休教风世丧斯文。"
    ]
  },
  {
    "id": "c16655dfd06611586c5bdeef99d67409",
    "title": "寄光祖",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "渔阳光祖冠当时，笔法词源我独知。",
      "君有家鸡君自厌，为何偏爱玉泉诗。"
    ]
  },
  {
    "id": "c16655dfd0661158cee4095f90e1d1d3",
    "title": "送德润南行",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "燕然民庶久疮痍，摩抚疮痍正此时。",
      "暴吏猾胥谄君日，开缄三复味予诗。"
    ]
  },
  {
    "id": "c16655dfd0661158ac45860dcfbd979d",
    "title": "景贤召予饮以事不果翌日予访景贤值出予开樽尽醉而归留诗戏之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昨朝命我初无兴，今日寻君不在家。",
      "不问主人都饮尽，醉吟倒载黑毡车。"
    ]
  },
  {
    "id": "c16655dfd0661158aec2614e190e6251",
    "title": "和景贤召饮韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "书满穹庐酒满樽，龙冈召我谢殷勤。",
      "琴中别有无弦曲，醉里开怀举似君。"
    ]
  },
  {
    "id": "c16655dfd0661158f8187719aca7afdf",
    "title": "丙申上元夜梦中有得",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "超佛越祖透真空，也与沩山说梦同。",
      "面貌眼睛鼻孔里，大千沙界一沤中。"
    ]
  },
  {
    "id": "c16655dfd0661158ef58e4a3b57acd5b",
    "title": "赵州柏树颂",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "古佛犹存旧道场，庭前依旧柏苍苍。",
      "莫谤诸州无此语，禅林奔走错商量。"
    ]
  },
  {
    "id": "c16655dfd06611587fe9414a2e4a03e7",
    "title": "喜和林新居落成",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "登车凭轼我怡颜，饱看和林一带山。",
      "新构幽斋堪偃息，不闲闲处得闲闲。"
    ]
  },
  {
    "id": "c16655dfd0661158009e9f38d7bf9452",
    "title": "黄龙三关颂我手何似佛手",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "称头斤两须端的，短少毫厘不可欺。",
      "函关辨认合同券，未肯轻轻放过伊。"
    ]
  },
  {
    "id": "c16655dfd0661158009e9f38ad44d908",
    "title": "黄龙三关颂我手何似佛手",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "行令如同车脚圆，你三文后我三钱。",
      "直饶道底分明是，也是当年鹦鹉禅。"
    ]
  },
  {
    "id": "c16655dfd0661158009e9f38419876c1",
    "title": "黄龙三关颂我手何似佛手",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "只打野盘无寺宿，不供糊口趁村斋。",
      "上户莫桩虚物力，僧司无得错推排。"
    ]
  },
  {
    "id": "c16655dfd06611581d0518a9b827e575",
    "title": "题新居壁",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "旧隐西山五亩宫，和林新院典刑同。",
      "此斋唤醒当年梦，白昼谁知是梦中。"
    ]
  },
  {
    "id": "c16655dfd066115851a39842552aa7d1",
    "title": "太原修夫子庙疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "并门连岁不年丰，证父攘羊礼义空。",
      "既倒狂澜扶不起，直须急手建庠宫。"
    ]
  },
  {
    "id": "c16655dfd06611586b4377f5e376a9ba",
    "title": "和林建佛寺疏",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "龙沙玄教未全行，故筑精蓝近帝城。",
      "须仗檀那垂手力，一轮佛日焕然明。"
    ]
  },
  {
    "id": "c16655dfd06611581aa50d873da6f122",
    "title": "怀亲二首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "黄犬不来愁耿耿，白云望断思依依。",
      "欲凭鳞羽传音信，海水西流雁北飞。"
    ]
  },
  {
    "id": "c16655dfd06611585ad7f70d2599b300",
    "title": "和李世荣韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "圣主题华旦，熊罴百万强。",
      "兵行从纪律，敌溃自奔忙。",
      "百谷朝沧海，群阴畏太阳。",
      "黎民欢仰德，万国喜观光。",
      "尧舜规模远，萧曹筹策长。",
      "巍然周礼乐，盛矣汉文章。",
      "神武威兼德，徽猷柔济刚。",
      "自甘头戴白，误受诏批黄。",
      "我道将兴启，吾侪有激昂。",
      "厚颜悬相印，否德忝朝纲。",
      "佐主难及圣，为臣每愿良。",
      "翠华来北阙，黄钺讨南疆。",
      "明德传双叶，宽仁洽万方。",
      "九服无不轨，四海愿来王。",
      "兵革虽开创，诗书何可忘。",
      "洪恩浮晓露，严令肃秋霜。",
      "符应千龄运，功垂万世昌。",
      "绵绵延国祚，烨烨受天祥。",
      "多士咸登用，群生无败戕。",
      "此行将告老，松菊未全荒。"
    ]
  },
  {
    "id": "c16655dfd066115806d0348f15af31d8",
    "title": "和冀先生韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "运出三爻兑，龙飞九五乾。",
      "要荒归化育，豪哲入陶甄。",
      "有幸恩涵海，无私德应天。",
      "偏师收百越，一鼓下三川。",
      "天子能身正，元戎不自贤。",
      "重光道同轨，累圣德相联。",
      "策决九重内，功归万乘权。",
      "群雄哀稽颡，多士喜摩肩。",
      "辅弼规左右，丞疑赞后前。",
      "开夷逾汉武，平叛跨周宣。",
      "冠盖通穷域，车书过古埏。",
      "览机云母障，受谏翠华軿。",
      "款塞诸蛮洞，来朝百济船。",
      "降王趋陛阙，强虏列氓编。",
      "净扫妖氛变，潜消烽火烟。",
      "词臣游馆阁，幽隐起林泉。",
      "尧舜文明盛，商姬礼乐全。",
      "九成合古奏，二雅咏新篇。",
      "世卜千百世，年斯亿万年。",
      "宗亲成蒂固，国祚等瓜绵。",
      "圣政舆人颂，天威万古传。",
      "勉旃封禅事，不用策安边。"
    ]
  },
  {
    "id": "c16655dfd0661158e1a65aaad585b421",
    "title": "和张敏之诗七十韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "壮年多轗轲，晚节叹行藏。",
      "故国颓纲秽，新朝明德香。",
      "雄材能预算，大略固难量。",
      "迭出神兵速，无敌我武扬。",
      "本图服叛逆，何止剪诪张。",
      "西讨穷于阗，东征过乐浪。",
      "彗侵天垒壁，光动太白铓。",
      "整整车徒盛，鳞鳞旗鼓望。",
      "天皇深责重，贤帅庙谟臧。",
      "江左将擒楚，河阳已灭商。",
      "英雄皆入彀，强御敢跳梁。",
      "采访轩车闹，司农官吏忙。",
      "轻徭常力足，薄赋不财伤。",
      "勋业超秦汉，规模迈帝王。",
      "流言无管蔡，奇计有平良。",
      "增葺新文物，耕耘古战场。",
      "蛟龙方奋迅，雕鹗得翱翔。",
      "偶遇风云会，争依日月光。",
      "永酬千古耻，一怒四夷攘。",
      "虎帐十年梦，龙庭几度霜。",
      "迎降初请命，出郭远相将。",
      "久敌真宜死，宽恩何敢当。",
      "赦书民有幸，歌咏寿无疆。",
      "扶杖听黄诏，称觞进白狼。",
      "散财竭库藏，拔将出戎行。",
      "殷绝仁犹在，周倾道不亡。",
      "来招燕郡内，入觐大食傍。",
      "戎服貂裘紫，星轺驳马苍。",
      "中春辞北望，初夏过西凉。",
      "瀚海汹而涌，阴山彷且徨。",
      "闲云迷去路，疏雨润行装。",
      "出处空兴叹，风光自断肠。",
      "典刑陈故事，利病上封章。",
      "天下援深溺，中州冀小康。",
      "风俗乘丧乱，筹策要优长。",
      "痼疾如神附，游魂笑鬼伥。",
      "仁术能骨肉，灵药起膏肓。",
      "避祸宜缄口，当言肯括囊。",
      "遭谗心欲剖，涉苦胆先尝。",
      "北漠绝穷域，西隅抵大洋。",
      "诗书犹不废，忠信未能忘。",
      "毡补连腮帐，绳穿朽脚床。",
      "郊行长野兴，人静若禅房。",
      "回鹘交游熟，昆仑事迹详。",
      "风烟多黯黯，云水两茫茫。",
      "灾变垂乾象，妖氛翳太阳。",
      "髯龙三岛去，玉叶一枝芳。",
      "明主初登极，愚臣敢进狂。",
      "九畴从帝锡，五事合天常。",
      "大乐陈金石，朝服具冕裳。",
      "降升分上下，进退有低昂。",
      "拓境时方急，郊天且未遑。",
      "应兵无血刃，降虏自壶浆。",
      "按堵无更肆，因敌不馈粮。",
      "宸心尊德义，圣政济柔刚。",
      "恩泽涵诸夏，威棱震八荒。",
      "势连西域重，天助北方强。",
      "举我陪三省，求贤守四方。",
      "锦衣捐毳褐，肉食弃糟糠。",
      "隐逸求新仕，流亡集故乡。",
      "百官欣戴舜，万国愿归唐。",
      "耕钓咸生遂，工商乐未央。",
      "会将封泰岳，行看建明堂。",
      "自叹才雕篆，长惭学面墙。",
      "君恩予久负，贤路我深妨。",
      "覆餗恒忧惧，持盈实恐惶。",
      "故山松径碧，旧隐菊花黄。",
      "太守方遗舄，初平政牧羊。",
      "厚颜居此位，若已纳于隍。",
      "吟啸须归去，香山老侍郎。"
    ]
  },
  {
    "id": "c16655dfd0661158e1a65aaaa90833cd",
    "title": "和张敏之诗七十韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我爱张公子，丁年密退藏。",
      "施为宜法则，议论自馨香。",
      "元气却不死，深陂岂可量。",
      "儿时供府荐，壮岁已名扬。",
      "汲汲尊尼父，堂堂类子张。",
      "迁居择邻里，濯足拣沧浪。",
      "作传编毛颖，谈玄说剑铓。",
      "奇才千古重，令问万民望。",
      "气压四明客，调穷三耳臧。",
      "典谟师我舜，雅颂起予商。",
      "绵蕞曾陈汉，仁术屡说梁。",
      "本非中酒困，长为和诗忙。",
      "道长茹连拔，时衰心独伤。",
      "篆文遒似李，隶字楷如王。",
      "青眼予能作，白眉君最良。",
      "万言陈国利，一战捷文场。",
      "出海游龙舞，腾空翥凤翔。",
      "十全君子行，一代士林光。",
      "句法吾师范，诗材我窃攘。",
      "忠心常向日，直节欲淩霜。",
      "文没岁云久，道亡天未将。",
      "狂澜时既倒，木铎子宜当。",
      "德业能纯粹，学术靡理疆。",
      "冲天憎燕雀，当路恶豺狼。",
      "绮语吟千韵，宸笔扫十行。",
      "行藏关治乱，出处卜兴亡。",
      "郡隶清河上，家居杜曲傍。",
      "登科年甫冠，修史发初苍。",
      "仙观尝新欠，宫园醉晚凉。",
      "朝天恭踧踖，退食独彷徨。",
      "得暇多休沐，游山小治装。",
      "一卮持竹叶，左手把无肠。",
      "官酒浇三斗，宫词唾百章。",
      "阮声师校尉，琴诀受嵇康。",
      "似玉风神异，如兰气味长。",
      "坦怀无戚戚，明见笑伥伥。",
      "草檄堪医疾，针诗可治肓。",
      "博闻敌武库，高价重珠囊。",
      "忧患经多故，艰难已备尝。",
      "悲歌声历历，雅调韵洋洋。",
      "造次必于是，中心何日忘。",
      "生涯两书箧，香火一禅床。",
      "海上寻徐福，壶中觅长房。",
      "流传虽若此，真伪甚难详。",
      "水国波奔激，仙乡路渺茫。",
      "孤身朝北阙，皓首叹东阳。",
      "险韵嚼佳句，残英嗅冷芳。",
      "仁人今尚在，箕子本佯狂。",
      "洪范明皇极，彝伦叙有常。",
      "百王遗礼乐，三代旧轩裳。",
      "会补南极缺，能令北斗昂。",
      "无媒言嗫嚅，失志思回遑。",
      "秋老空悲扇，天凉反卖浆。",
      "却来频渭钓，又绝在陈粮。",
      "志道衰犹梦，依仁老更刚。",
      "故家三径远，薄土一廛荒。",
      "混混常无舍，乾乾体自强。",
      "卒躬能省己，行道不逾方。",
      "宁耻身衣褐，谁嗟日食糠。",
      "起歌明月夜，舒啸白云乡。",
      "绮夏终辞汉，巢由固避唐。",
      "名极得三者，柴立机中央。",
      "荣遇传金马，题名刻玉堂。",
      "未窥君所蕴，徒见子之墙。",
      "遣欲绝形累，无贪不行妨。",
      "一瓢渠乐逸，陋巷我忧惶。",
      "牺易韦编暗，麟经古卷黄。",
      "著述遵辅嗣，去取笑公羊。",
      "再辨麟绝笔，重笺城复隍。",
      "焦桐人不识，独有蔡中郎。"
    ]
  },
  {
    "id": "c16655dfd0661158e1a65aaaeee07acb",
    "title": "和张敏之诗七十韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "唐室承平久，遗贤不遁藏。",
      "罗纨桑幄腻，饼饵麦畴香。",
      "马牧初蕃息，民编莫校量。",
      "边臣闲虎略，卫士敛鹰扬。",
      "禁苑晨钟动，梨园锦障张。",
      "披香风细细，太液水浪浪。",
      "河汉明方润，长庚淡不铓。",
      "羽旄仪两列，冠盖道相望。",
      "谏士陈休戚，廷臣论否臧。",
      "金石歌大雅，琴瑟奏清商。",
      "青鸟迷鸳瓦，乌衣绕画梁。",
      "供张官府备，殽馔大官忙。",
      "共享清时乐，殊无谤议伤。",
      "含元朝百辟，花萼宴诸王。",
      "主上贞观圣，官僚魏郑良。",
      "岁馀开武讲，春首辟文场。",
      "异宝浮淮水，馀粮朽凤翔。",
      "诸羌来入卫，百济请观光。",
      "关塞沈烽火，乡闾息寇攘。",
      "三春常若雨，六月不飞霜。",
      "圣德跻朝夕，仁心本就将。",
      "俯知人意顺，仰视帝心当。",
      "彍骑轻关内，精兵重北疆。",
      "朝廷潜巨蠹，方镇养贪狼。",
      "粉面三千辈，金钗十二行。",
      "持盈当忌满，居治不知亡。",
      "相罢曲江去，权移林甫傍。",
      "华清高屼屼，骊峤碧苍苍。",
      "金屋眠春晓，温泉浴暮凉。",
      "掖庭花烂漫，阁道路彷徨。",
      "官监金犀饰，妖姬珠玉装。",
      "危弦惊醉耳，哀调断柔肠。",
      "灯烛晖鳷鹊，丝簧沸建章。",
      "奢淫几桀纣，纯俭劣成康。",
      "击柝宫城邃，传筹禁漏长。",
      "谋欢长汲汲，沉醉若伥伥。",
      "未悟薪及爇，谁知病已肓。",
      "人横碧玉笛，腰佩绛香囊。",
      "岭表千山远，荔枝三日尝。",
      "仙衣吹渺渺，莲舸泛洋洋。",
      "力士权诚重，杨钊宠不忘。",
      "承恩趍宝座，奏事近牙床。",
      "荧惑频侵斗，秋阳弗集房。",
      "人心咸怨怒，天象不披详。",
      "易水声呜咽，燕山水郁茫。",
      "盗贼充上郡，鼙鼓起渔阳。",
      "杀气凌金阙，繁霜殒玉芳。",
      "环儿刚赐死，天子惧如狂。",
      "战士皆思变，奸臣亦易常。",
      "空闲尘羯鼓，谁舞旧霓裳。",
      "忠义心徒顺，英雄志自昂。",
      "翠华摇曳曳，鸾驭去遑遑。",
      "禁脔庖供豕，村民路进浆。",
      "隘兵蜀道险，糊口益州粮。",
      "灵武兵声振，汾阳意气刚。",
      "复收京阙克，重治寝园荒。",
      "贼势时深蹙，官军力益强。",
      "羽檄传剑阁，龙驾返南方。",
      "御府仍无酒，饥民尚啖糠。",
      "邛都求道士，蓬岛觅仙乡。",
      "符使将归汉，真妃犹忆唐。",
      "金钗分一股，钿合擘中央。",
      "挥涕春风殿，伤心秋月堂。",
      "梧桐笼院砌，桃李映宫墙。",
      "佳梦真难得，幽欢颇有妨。",
      "春宵成怨忆，秋夜愈悲惶。",
      "尚记修眉绿，犹思半额黄。",
      "强舒鸾被翠，闲杀辇车羊。",
      "陵谷俄惊海，沧浪已变隍。",
      "临风一卮酒，聊复酹三郎。"
    ]
  },
  {
    "id": "c16655dfd066115872f4c875c22ccb79",
    "title": "怀古一百韵寄张敏之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "兴亡千古事，胜负一枰棋。",
      "感恨空兴叹，悲吟乃赋诗。",
      "三皇崇道德，五帝重仁慈。",
      "礼废三王谢，权兴五伯漓。",
      "焚书嫌孔孟，峻法用高斯。",
      "政出人思乱，身亡国亦随。",
      "阿房修象魏，徐福觅灵芝。",
      "偶语真虚禁，长城信谩为。",
      "只知秦失鹿，不觉楚亡骓。",
      "约法三章日，恩垂四百基。",
      "汉兴学校启，文作典章施。",
      "黩武疲中夏，穷兵攘四夷。",
      "嗣君恩稍失，刘氏德难衰。",
      "新室虽兴难，真人已御期。",
      "魏吴将奋起，灵献自荒嬉。",
      "贼子权移汉，奸臣坞筑郿。",
      "三朝如峙鼎，四海若棼丝。",
      "才奉山阳主，已生司马师。",
      "仲谋服孟德，葛亮倍曹丕。",
      "惟晋成独统，平吴混八维。",
      "有初终鲜克，居治乱谁思。",
      "蝉鬓充兰掖，羊车绕竹岐。",
      "孙谋无远虑，神器委痴儿。",
      "国事归椒室，民饥询肉糜。",
      "为人昧菽麦，闻蟆问官私。",
      "卫瓘尝几谏，何曾已预知。",
      "五胡云扰攘，六代电奔驰。",
      "川谷流腥血，郊原厌积尸。",
      "天光分耀日，地里裂瓜时。",
      "历数当归李，驱除暂假隋。",
      "西陲开鄯善，东鄙讨高丽。",
      "鸾驾如江国，龙舟泛汴漪。",
      "锦帆遮水面，粉浪污河湄。",
      "府藏金帛积，生灵气力疲。",
      "盗贼天下起，章奏禁中欺。",
      "海内空龙战，河东有凤姿。",
      "元戎展鹰犬，颉利助熊罴。",
      "奉表遵朝命，尊王建义旗。",
      "经营于盗手，禅让托君辞。",
      "豪哲归吾彀，要荒入我羁。",
      "太宗真令主，贞观有皇规。",
      "正美开元治，俄成天宝悲。",
      "曲江还故里，林甫领台司。",
      "裂土封三国，缠头爱八姨。",
      "霓裳犹未罢，鼙鼓恨来迟。",
      "逆寇陵丹阙，君王舍翠眉。",
      "两京贼党灭，方镇重权移。",
      "朱李元堪叹，石刘亦可嗤。",
      "九州重搆乱，五代荐荒饥。",
      "辽宋分南北，翁孙讲礼仪。",
      "宣和风侈靡，教主德庸卑。",
      "背约绝邻好，兴师借寇资。",
      "悬知丧唇齿，何事撤籓篱。",
      "失地人皆怨，蒙尘悔可追。",
      "辽家遵汉制，孔教祖宣尼。",
      "焕若文章备，康哉政事熙。",
      "朝廷严衮冕，郊庙奏埙篪。",
      "校猎温驰射，行营习正奇。",
      "南州走玉帛，诸国畏鞭笞。",
      "天祚骄人上，朝鲜叛海涯。",
      "未终三百祀，不免一朝危。",
      "鸭绿金朝起，桑干玉玺遗。",
      "后辽兴大石，西域统龟兹。",
      "万里威声震，百年名教垂。",
      "武元平宋地，殷礼杂宗姬。",
      "治国崇文事，拔贤尚赋词。",
      "邦昌君洛汭，刘豫立青淄。",
      "大定民兴咏，明昌物适宜。",
      "日中须景昃，月满必光亏。",
      "肘腋独夫难，丘墟七庙隳。",
      "北朝天辅佑，南国俗疮痍。",
      "天子潜巡狩，宗臣严守陴。",
      "山西尽荆枳，河朔半豺狸。",
      "食尽谋安出，兵羸力不支。",
      "长围重数匝，久困再周期。",
      "太液生秋草，姑苏游野麋。",
      "忠臣全节死，馀众入降麾。",
      "文献生三子，东丹第八枝。",
      "虚名如画饼，遗业学为箕。",
      "自笑蓬垂鬓，谁怜雪满髭。",
      "抚膺长感慨，搔首几嗟咨。",
      "车盖知何处，衣冠问阿谁。",
      "自天明下诏，知我素通蓍。",
      "发轫装琴剑，登车执策绥。",
      "穹庐或白黑，驿骑半黄駓。",
      "肥脔白如瓠，琼浆甘似饴。",
      "天山连北府，瀚海过西伊。",
      "天马穷渤澥，神兵过月氏。",
      "感恩承圣敕，寄住到寻罳。",
      "春色多红树，秋波总绿陂。",
      "不须赊酒饮，随分有驴骑。",
      "畎亩栖禾粟，园林足果梨。",
      "舂粳光璨玉，煮饭滑流匙。",
      "圣祖方轻举，明君应乐推。",
      "龙庭陈大礼，原庙献明粢。",
      "万国朝金陛，千官列玉墀。",
      "求贤为辅弼，举我忝丞疑。",
      "才德真为慊，颠危不解持。",
      "愿从麋鹿性，岂恋凤凰池。",
      "投老谁为伴，黄山有敏之。"
    ]
  },
  {
    "id": "c16655dfd0661158953963e3100293ee",
    "title": "再和世荣二十韵寄薛玄之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "尚记承平日，为学体自强。",
      "经书兴我志，功业逼人忙。",
      "蛰窟长思震，葵心本慕阳。",
      "蛟龙初得雨，日月近依光。",
      "事主心无隐，遭时策建长。",
      "引君当正道，陈事上封章。",
      "亦既尊仁义，胡为失毅刚。",
      "箴规尽忠赤，人物敢雌黄。",
      "断似南山定，言令北斗昂。",
      "劝君师魏郑，嫉恶法张纲。",
      "青眼蒙高顾，白眉忝最良。",
      "谁知天有数，不觉汉亡疆。",
      "人笑段干木，谁师田子方。",
      "上苍垂大命，天阙册明王。",
      "殷室君虽灭，仁人道未亡。",
      "南州远烟水，北海几星霜。",
      "仁政时将治，明君国寖昌。",
      "卿云知有庆，嘉谷又呈祥。",
      "名遂宜思退，机危乃自戕。",
      "归欤今好赋，闻道故园荒。"
    ]
  },
  {
    "id": "c16655dfd066115897643f8ab2430618",
    "title": "兰仲文寄诗二十六韵勉和以谢之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我爱仲文公，敦纯有古风。",
      "科名擢乙选，制策肯宸衷。",
      "作事能谋始，为人克有终。",
      "养如邹轲气，成自仲尼镕。",
      "致主忠诚恳，容人便腹空。",
      "一朝淹骥足，百里试鸠功。",
      "牛刃聊施割，囊锥已脱锋。",
      "屯方雷雨动，泰末地天通。",
      "聚散悲欢里，兴亡梦寐中。",
      "势倾秦失鹿，奸殒鲧为熊。",
      "不学东方朔，谁徵皇甫嵩。",
      "洛阳传白傅，江夏誉黄童。",
      "上国平诸域，舆情达四聪。",
      "百司将布置，多士想登庸。",
      "未识荆州面，徒思卫玠容。",
      "中原期混一，天子访英雄。",
      "嘉运人皆幸，亨时君又逢。",
      "污俗风已变，明主德方隆。",
      "施雨皇恩布，如流直谏从。",
      "凯元咸戮力，稷契各言忠。",
      "我愧凡庸士，恩沾造化工。",
      "兵氛箕尾没，剑气斗牛冲。",
      "西华将归马，南阳莫卧龙。",
      "孝廉为选举，仁义作帡幪。",
      "历运千年合，衣冠万国同。",
      "草仪独有子，行待泰山封。"
    ]
  },
  {
    "id": "c16655dfd0661158194f22df29a78354",
    "title": "和黄华老人题献陵吴氏成趣园诗",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "雪溪词翰辉星斗，纸蠹尘蒙诗一首。",
      "湛然挥墨试续貂，嗫嚅使人难出口。",
      "丁年彭泽解官去，遨游三径真三友。",
      "悠然把菊见南山，畅饮东篱醉重九。",
      "献陵吴氏治荒园，成趣为名良可取。",
      "养高不肯事王侯，闲卧林泉了衰朽。",
      "今年扈从过秦川，可怜尚有萧条柳。",
      "归计甘输吴子先，丽词已后黄华手。",
      "知音谁听断弦琴，临风痛想纱巾酒。",
      "嗟乎世路声利人，不知曾忆渊明否？"
    ]
  },
  {
    "id": "c16655dfd06611580c4f347626a1d9ec",
    "title": "和平阳王仲祥韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "一圣扬天兵，万国皆来臣。",
      "治道尚玄默，政简民风纯。",
      "明明我嗣君，宽诏出丝纶。",
      "洪恩浃四海，圣训宜书绅。",
      "逆取乃顺守，皇威辅深仁。",
      "贪饕致天罚，长吏求良循。",
      "河表背盟约，羽檄飞边尘。",
      "圣驾亲徂征，将安亿兆人。",
      "湛然陪扈从，书剑犹随身。",
      "翠华次平水，草木咸生春。",
      "冰岩上新句，文质能彬彬。",
      "冰雪相照映，珠玉如横陈。",
      "诗笔居独步，唐都一逸民。",
      "圣政罔二三，裁物惟平均。",
      "综名必核实，求儒务求真。",
      "经术勿疏废，笔砚当可亲。",
      "伫待寰宇清，圜丘祀天神。",
      "选举再开辟，仲祥当超伦。",
      "一旦腾达时，献策宜诜诜。"
    ]
  },
  {
    "id": "c16655dfd06611587b07e7256d3a8758",
    "title": "和李世荣见寄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "云横北海西，驲骑来天际。",
      "梅轩真可人，新诗远相惠。",
      "其声若良金，其臭如芳蕙。",
      "文艳理无华，词雄言不侈。",
      "笔力似黄山，惊浪云奔势。",
      "犀象牙角新，虿蜂铓尾细。",
      "遥想醉衔杯，梅坞清阴翳。",
      "闲散玉麒麟，可得羁而系。",
      "吾子卧东山，谁治今之世。",
      "好陈十渐书，毋用六奇计。",
      "万里入龙庭，何须叹迢递。",
      "时方涉大川，舟楫须君济。"
    ]
  },
  {
    "id": "c16655dfd066115896db5a95ec5b6974",
    "title": "和移剌继先韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "泽民我愧无术略，且着诗鸿慰离索。",
      "诗书满载升金山，弦歌不辍逾松漠。",
      "世上元无真是非，安知今是而非昨。",
      "连城美玉涅不缁，百鍊真金光愈烁。",
      "已悟真如匪去来，自然胸次绝忧乐。",
      "断梦还同世事空，浮云恰似人情薄。",
      "尚记吾山旧隐居，松风萧瑟松花落。",
      "枕流漱石轻轩车，吟烟啸月甘藜藿。",
      "春山寂寂春溪深，萧条庭户堪罗雀。",
      "而今不得安疏懒，自笑绦笼困雕鹗。",
      "勉力龙庭上万言，男儿志不忘沟壑。"
    ]
  },
  {
    "id": "c16655dfd066115896db5a95e983b9c3",
    "title": "和移剌继先韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当年不肯读三略，独抱遗经伴闲索。",
      "流行坎止不尤人，自甘万里涉穷漠。",
      "富贵荣华能几时，生死都来如梦昨。",
      "千年兴废沤浮沉，百岁光阴电飞烁。",
      "常笑梁鸿歌五噫，窃学荣启弹三乐。",
      "未能仁义戢干戈，勉将敦厚惩浇薄。",
      "近有人从故隐来，黄花无恙开篱落。",
      "问渠林肉与丘糟，奚如饭麦而羹藿。",
      "人闻麋鹿满姑苏，阿瞒不复游铜雀。",
      "涂中曳尾希庄龟，江夏沉舟悲祢鹗。",
      "吾山佳处归休乎，鹿逸平林鱼纵壑。"
    ]
  },
  {
    "id": "c16655dfd066115896db5a95f710399c",
    "title": "和移剌继先韵三首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "祖道门庭元简略，儿孙草里添芒索。",
      "拟心鹞子过新罗，起念白云横大漠。",
      "迥殊四句有无中，元非三际来今昨。",
      "大海纤尘一点飞，洪炉片雪寒光烁。",
      "宁论业障本来空，半偈徒夸寂灭乐。",
      "细切清风非异事，更将明月𠜱来薄。",
      "玲珑四面亦无门，充塞十方绝壁落。",
      "罗列珍羞渠不食，痴人犹是贪藜藿。",
      "祗图龙颔摘明珠，谁知虎口存活雀。",
      "坐晚犹迷一色边，崎岖鸟道横秋鹗。",
      "可笑人间荆棘林，死者填沟空塞壑。"
    ]
  },
  {
    "id": "c16655dfd06611580b517425e198e44d",
    "title": "和裴子法韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "达磨一派未西来，无限劳生眼未开。六朝繁盛已矣耳，两晋风流安在哉！",
      "自笑中书老仆射，事佛窃仿王安石。公案翻腾旧葛藤，林泉准备闲踪迹。",
      "用之勋业垂千秋，发扬孔孟谁为俦。舍之独善乐真觉，赋诗舒笑临清流。",
      "岂止渊明慕松菊，晋室高贤十八九。君子道消小人用，贞夫远弃利名酒。",
      "苏、黄冠世能文词，裴、张二相名当时。祖道禅林恣游戏，尧风舜德甘嘘吹。",
      "达人不为造物役，打破东西与南北。毛吞巨海也寻常，出没纵横透空色。",
      "真如颇与羲易同，不动确乎无吉凶。湛然信笔书寱语，临风远寄绿野翁。",
      "赠君一句直截处，只要教君能养素。但能死生荣辱哀乐不能羁，存亡进退尽是无生路。"
    ]
  },
  {
    "id": "c16655dfd0661158c174b5f544b6f803",
    "title": "和许昌张彦升见寄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "真人休运应千载，生知神武威中邦。杜绝奇技贱异物，连城玉斗曾亲撞。",
      "兵出潼关渡天堑，翠华杂映驺虞幢。生民鼓舞叹奚后，壶浆箪食辕门降。",
      "偏师一鼓汴梁下，逻骑饮马扬子江。良臣自有魏、郑辈，死谏安用干与逢。",
      "少微昨夜照平水，清河国士真无双。壮岁游学力稽古，孜孜继晷焚兰釭。",
      "新诗寄我有深意，再三舒卷临幽窗。安得先生赞王室，委倚奚忧庶政庞。",
      "堪笑纷纷匹夫勇，徒夸巨鼎千钧扛。何日安车蒲轮诏，公入北阙，葡萄佳酝烂饮玻瓈缸。"
    ]
  },
  {
    "id": "c16655dfd0661158ac3463d5bd20ce35",
    "title": "和张敏之鸣凤曲韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "写蛟螭，咳珠玑，英姿元拣碧梧栖。彬彬文彩自光辉，有材希晋用，失志欲刘依。",
      "荐君谁肯惜吹嘘，洪才大笔识君稀。鲲游翻海震，鹏举翥天飞。",
      "问渠蟾窟攀仙桂，何似冥山破铁围。人间强认假生死，世上本无真是非。",
      "浓欢殢春梦，晚景叹残晖。梦断日沈真可笑，输却禅人向上机。",
      "遮眼开经卷，蒙头坏衲衣。息念融凡圣，无心应顺违。",
      "震风威，横担楖栗万山归。"
    ]
  },
  {
    "id": "c16655dfd06611585dd5da05385ffd9f",
    "title": "和孟驾之韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "平阳闻有邹人孙，封书上我仅万言。",
      "讨论坟典造极致，商榷古今穷深源。",
      "文章高出苏黄辈，英雄不效秦仪志。",
      "志图仁义济元元，异比无双瑚琏器。",
      "沦落尘埃德不孤，梅轩结友天一隅。",
      "我惜盐车困骐骥，腾骧未得踏亨涂。",
      "瓮牖绳枢甘俭薄，饥肠雷转充糟粕。",
      "他日佳声闻九天，富贵之来不得却。",
      "丁年黄卷乐平生，乡闾一诺千金轻。",
      "沧浪清处闲濯缨，才名高价如连城。",
      "笔下有神诗有眼，五车书史穷编简。",
      "一举高登甲乙科，曾对阊阖持手版。",
      "天兵一鼓下雎阳，旌旗整整阵堂堂。",
      "玉石俱焚君子隐，北渡来依日月光。",
      "徒步黄尘千里远，犹抱遗经究微婉。",
      "天产昂藏一丈夫，三十未遇非为晚。",
      "闻望卓冠儒林丛，灿然星宿罗心胸。",
      "驰骤大方孰并驾，绝尘奔逸其犹龙。",
      "君似昆吾玉可切，锟铻不是寻常铁。",
      "利颖神锋人未知，宝匣空闲三尺雪。",
      "何时搜出蛰龙鞭，一声霹雳轰青天。",
      "岁旱须君作霖雨，拔茅进用其茹连。",
      "天子明堂求国栋，鹏飞全藉天风送。",
      "凤池波暖百花新，咏游不作江湖梦。"
    ]
  },
  {
    "id": "c16655dfd06611587679de82d33fe40c",
    "title": "和南质张学士敏之见赠七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "桃源刘，凤楼萧，镌冰斫玉哦通宵。",
      "珠玑错落照兰室，龙蛇偃蹇蟠霜绡。",
      "和我新诗使予起，却得琼瑰酬木李。",
      "边城十载绝知音，琴断七弦鹤亦死。",
      "而今得识君恣容，胸中郁结涣然空。",
      "诗坛君可据上位，笔力我甘居下风。",
      "笔阵文场宽且绰，驰骋看君能矍铄。",
      "学海波澜千顷陂，厌饫经书烂该博。",
      "几时把手潇湘边，生涯自有壶中天。",
      "鸣榔一笑舟浮莲，沧波万里凝苍烟。"
    ]
  },
  {
    "id": "c16655dfd06611587679de82ba81bcde",
    "title": "和南质张学士敏之见赠七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "漏沈沈，竹萧萧，蒲团禅定坐终宵。",
      "古庙香炉无气息，一条白练如琼绡。",
      "性海澄澄波不起，宛似冰壶沈玉李。",
      "庸人泥教不知归，七窍凿开混沌死。",
      "虽云至道绝音容，不离幻有成真空。",
      "百尺竿头更移步，普天匝地生清风。",
      "大用全提自宽绰，禅将交锋何矍铄。",
      "醒时呼起梦中人，遍济含生其利博。",
      "本无内外与中边，踏破威音劫外天。",
      "污泥深处种青莲，升平世界沈烽烟。"
    ]
  },
  {
    "id": "c16655dfd06611587679de82edbd8ddf",
    "title": "和南质张学士敏之见赠七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "雨萧萧，风萧萧，对床谈道彻清宵。",
      "欲画太虚无面目，慎无落笔污冰绡。",
      "人间平地风波起，反笑於陵啖螬李。",
      "富贵荣华都几时，迷者孰能死前死。",
      "须弥芥子云相容，神通妙用不空空。",
      "劫火洞然渠不坏，纸鸢能御毗蓝风。",
      "龙象腾骧何绰绰，回视驽骀空矍铄。",
      "悟时一语透尘沙，安用才学恃宏博。",
      "维摩方丈傍无边，个中无碍散花天。",
      "回途稳稳步双莲，得玄鸟道横晴烟。"
    ]
  },
  {
    "id": "c16655dfd06611587679de82e57dd001",
    "title": "和南质张学士敏之见赠七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "院深深，籁萧萧，伽陀舒卷度兰宵。",
      "若解荷心系珠露，便能天外裁云绡。",
      "大觉空生一沤起，悟斯独有屏山李。",
      "穿透楞严第一机，方信庵中人不死。",
      "个里家风针不容，梦回六趣大千空。",
      "道人受用本无尽，明月薄𠜱细切风。",
      "香象朋从威绰绰，独跳狂獐空矍铄。",
      "悲心起处了无私，济度尘沙恩广博。",
      "不涉中流离两边，下无大地上无天。",
      "无人无佛台无莲，萋萋碧草生芳烟。"
    ]
  },
  {
    "id": "c16655dfd06611587679de8290c4a869",
    "title": "和南质张学士敏之见赠七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "云飘飘，水萧萧，一灯香火过闲宵。",
      "神清半夜不成梦，书帷风细扬微绡。",
      "运应昌期王者起，自愧文章输杜李。",
      "窃同居易了无生，谁羡葛洪学不死。",
      "一榻蒲团膝足容，翛然丈室塞虚空。",
      "翻腾密藏明佛日，淘汰机缘振祖风。",
      "丹凤冲霄何绰绰，失晓呆郎徒矍铄。",
      "人间取舍本千差，世路穷通如六博。",
      "幽人啸咏水云边，劫外光风自一天。",
      "闲来石上栽红莲，水无波浪火无烟。"
    ]
  },
  {
    "id": "c16655dfd06611587679de820e52ffd3",
    "title": "和南质张学士敏之见赠七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "风萧萧，雨萧萧，萧萧风雨悲凉宵。",
      "篱菊残英渍黄玉，林风脱叶飘红绡。",
      "幽人辗转凌晨起，邂逅门前逢短李。",
      "殷衰闻道有三仁，欲说九畴君不死。",
      "穹庐相结为从容，悬河雄辨能谈空。",
      "风神萧散野鹤立，照人玉树临秋风。",
      "落笔新诗一挥绰，不似武人夸矍铄。",
      "银钩笔力掩二王，照夜连城肯轻博。",
      "他年相约秋山边，秋江一派连秋天。",
      "闲听菱女歌采莲，轻舟一醉眠秋烟。"
    ]
  },
  {
    "id": "c16655dfd06611587679de825cbb618b",
    "title": "和南质张学士敏之见赠七首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "衣龙钟，鬓飘萧，穹庐停烛坐寒宵。",
      "翰林遣介赠佳句，虿芒鸟迹书生绡。",
      "既倒狂澜再扶起，昔有谪仙原姓李。",
      "今日龙庭忽见君，谁道当年太白死。",
      "文章气象难形容，腾龙翥凤游秋空。",
      "笔力万钧神鬼泣，雷轰电掣驱疾风。",
      "馀裕喜君能绰绰，鼓舞为君予矍铄。",
      "解读奇字笑扬雄，识厌张华能物博。",
      "与君握手天山边，举觞相嘱望青天。",
      "他年雅社结白莲，林泉杖屦冲云烟。"
    ]
  },
  {
    "id": "c16655dfd0661158ab22c6847dfd5208",
    "title": "和陈秀玉绵梨诗韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "石门九月西风高，绵梨万树金垂梢。",
      "清溪千里携赠我，藤筐初发香盈包。",
      "谪仙风度清溪亚，春风曾饮梨花下。",
      "不用红妆唱采莲，醉望青天歌二雅。",
      "我有斗酒清且醇，同君荐此鹅黄新。",
      "初见分香剖金卵，更看削玉飞霜鳞。",
      "缥叶紫条何足语，夜光安可同鱼目。",
      "文园尘渴政难禁，咀嚼冰雪𠜱香玉。"
    ]
  },
  {
    "id": "c16655dfd0661158d52c303d95fa910b",
    "title": "再用前韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "河源之边鸟鼠西，阴山千里号千溪。倚云天险不易过，骕骦局蹙追风蹄。",
      "签记长安五陵子，马似游龙车如水。天王赫怒山无神，一夜雄师飞过此。",
      "盘云细路松成行，出天入井实异常。王尊疾驱九折坂，此来一顾应哀惶。",
      "峥嵘突出峰峭直，山顶连天才咫尺。枫林霜叶声萧骚，一雁横空秋色寂。",
      "西望月窟九译重，嗟呼自古无英雄。出关未盈十万里，荒陬不得车书通。",
      "天兵饮马西河上，欲使西戎献驯象。旌旗蔽空尘涨天，壮士如虹气千丈。",
      "秦皇、汉武称兵穷，拍手一笑儿戏同。堑山陵海匪难事，剪斯群丑何无功。",
      "骚人羞对阴山月，壮岁星星发如雪。穹庐展转清不眠，霜匣闲杀锟铻铁。"
    ]
  },
  {
    "id": "c16655dfd0661158297f8f76524a62d8",
    "title": "复用前韵唱玄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "天涯流落从征西，寒盟辜负梅花溪。",
      "昔年学道颇得趣，鱼兔入手忘筌蹄。",
      "残编断简披庄子，日日须当诵秋水。",
      "谁知海若无津涯，河伯源流止于此。",
      "人闲酱缶纸数重，太玄强草嗤扬雄。",
      "高卧蒿莱傲唐室，清风千古独王通。",
      "曲者自曲直者直，何必区区较绳尺。",
      "一笔划断闲是非，万事都忘乐岑寂。",
      "功名半纸几字行，竞羡成绩书太常。",
      "只知牢筴飨刍豢，不思临刃心悲惶。",
      "何如打坐蒲团上，参透升平本无象。",
      "一瓶一钵更无馀，容膝禅庵仅方丈。",
      "从教人笑彻骨穷，生涯原与千圣同。",
      "鸟道虽玄功尚在，不如行取无功功。",
      "归来踏破澄潭月，大冶洪炉飞片雪。",
      "且听石女鸣巴歌，万里一团无孔铁。"
    ]
  },
  {
    "id": "c16655dfd06611581c7804ea33a68938",
    "title": "过阴山和人韵其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "阴山千里横东西，秋声浩浩鸣秋溪。猿猱鸿鹄不能过，天兵百万驰霜蹄。",
      "万顷松风落松子，郁郁苍苍映流水。天丁何事夸神威，天台、罗浮移到此。",
      "云霞掩翳山重重，峰峦突兀何雄雄。古来天险阻西域，人烟不与中原通。",
      "细路萦纡斜复直，山角摩天不盈尺。溪风萧萧溪水寒，花落空山人影寂。",
      "四十八桥横雁行，胜游奇观真非常。临高俯视千万仞，令人凛凛生恐惶。",
      "百里镜湖山顶上，旦暮云烟浮气象。山南山北多幽绝，几派飞泉练千丈。",
      "大河西注波无穷，千溪万壑皆会同。君成绮语壮奇诞，造物缩手神无功。",
      "山高四更才吐月，八月山峰半埋雪。遥思山外屯边兵，西风冷彻征衣铁。"
    ]
  },
  {
    "id": "c16655dfd0661158a62ecb4f4dbab3a1",
    "title": "过济源和香山居士韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "覃怀胜游地，济渎垂名久。",
      "忽见乐天吟，笑我输先手。",
      "丽词金玉振，老笔风雷走。",
      "乘兴试续貂，启我谈天口。",
      "平湖涌泉注，清凉莹无垢。",
      "凭槛瞰涟漪，风髯尘抖擞。",
      "龙孙十万竿，蓊翳浓阴厚。",
      "沁水济源东，天坛王屋右。",
      "秀色已可餐，何须杜康酒。",
      "步步总堪诗，佳篇如素有。",
      "赓酬淡相对，独有龙冈叟。",
      "亭上几徘徊，斜阳西入酉。",
      "晚年归意切，对此空沉首。",
      "何日遂初心，营居碧林后。"
    ]
  },
  {
    "id": "c16655dfd06611588d86a9827e67c3bf",
    "title": "用前韵送王君玉西征二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "湛然送客河中西，乘兴何妨过虎溪。",
      "清茶佳果饯行路，远胜浊酒烹驼蹄。",
      "结交须结真君子，君子之交淡如水。",
      "一从西域识君侯，倾盖交欢忘彼此。",
      "当年君卧东山重，守雌默默元知雄。",
      "五车书史岂劳力，六韬三略无不通。",
      "诗咏珠玑无价直，青囊更有琴三尺。",
      "奉命西来典重兵，不得茅斋乐真寂。",
      "鱼丽大阵兵成行，行师布置非寻常。",
      "先生应诏入西域，一军骇异皆惊惶。",
      "武皇习战昆明上，欲讨昆明致犀象。",
      "吾皇兵过海西边，气压炎刘千万丈。",
      "先生一展才略穷，百蛮冠带文轨同。",
      "威德洋洋震天下，大功不宰方为功。",
      "隐居自有东山月，风拂松花落香雪。",
      "退身参到未生前，方信秤锤原是铁。"
    ]
  },
  {
    "id": "c16655dfd06611588d86a9824ff81a54",
    "title": "用前韵送王君玉西征二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "先生应诏将征西，湛然送客涉深溪。",
      "徘徊一舍未忍去，兵车暂驻天驹蹄。",
      "犹忆今春送君子，桃李无言映流水。",
      "寒暑推迁奈老何，秋风革律重来此。",
      "关山险僻重复重，西门雪耻须豪雄。",
      "定远奇功正今日，车书混一华夷通。",
      "先生纯德如矢直，讵为直寻而枉尺。",
      "功成莫恋声利场，便好回头乐玄寂。",
      "故山旧忆松千行，奇峰怪石元异常。",
      "前日盟言犹在耳，猿鹤思怨空悲惶。",
      "我掷直钩鱼不上，须信游鳞畏龙象。",
      "冥鸿一举腾秋空，谁羡文章光万丈。",
      "道兮人作非天穷，区区何必较异同。",
      "语默行藏在乎我，退身奚论无成功。",
      "安东幸有闾山月，万顷松风万山雪。",
      "收拾琴书归去来，修心须要金成铁。"
    ]
  },
  {
    "id": "c16655dfd0661158ec7098484dedf404",
    "title": "和裴子法见寄",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "人生都几何，半被功名役。",
      "一旦燕山破，西行过千驿。",
      "颠沛不违仁，先难而后获。",
      "鹓雏捐腐鼠，乌鸢其勿吓。",
      "扈从出天山，从容游大石。",
      "琴书淡相对，尚未忘丘索。",
      "前岁入关中，戈甲充商虢。",
      "明诏典兰省，自愧承深责。",
      "秦陇成劫灰，京索空陈迹。",
      "长河尚浊流，南山自浓碧。",
      "把酒酹青天，兴亡吊今昔。",
      "长安非衣君，壮年学问积。",
      "天上玉麒麟，英才可珍惜。",
      "诗魂素月高，饮量沧海窄。",
      "清谈咳珠玉，便腹笥经籍。",
      "服君百韵诗，谢子万言策。",
      "易道已变屯，世爻当应革。",
      "淮阴正虚襟，左车宜筹画。",
      "须要莲峰手，乾坤再开辟。",
      "昂藏绿野翁，真我龙门客。"
    ]
  },
  {
    "id": "c16655dfd0661158b57f2113725c5901",
    "title": "用前韵感事二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "称斤甘荠卖京西，谁信无人采五溪。",
      "鹏异众禽全六翮，麟殊凡兽具五蹄。",
      "昔年学道宗夫子，盈科后追如流水。",
      "蛰龙犹未试风雷，萍泛蓬飘而至此。",
      "缊袍甘分百结重，不学乱世奸人雄。",
      "忘忧乐道志不二，守穷待变变则通。",
      "岁寒松柏苍苍直，摩云直待高千尺。",
      "桃李无言蹊自成，此君冷淡人何寂。",
      "生平耻与哙伍行，杜门养拙安天常。",
      "泽民致主本予志，素愿未酬予恐惶。",
      "否塞未能交下上，何日亨通变爻象。",
      "不图廊庙为三公，安得林泉参百丈。",
      "居士身穷道不穷，庸人非异是所同。",
      "笔头解作万言策，人皆笑我劳无功。",
      "流落遐荒淹岁月，赢得飘萧双鬓雪。",
      "谋生太拙君勿嗤，不如嗣宗学锻铁。"
    ]
  },
  {
    "id": "c16655dfd0661158b57f2113c4d46a1c",
    "title": "用前韵感事二首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "金乌日日东飞西，滔滔绿水流长溪。",
      "流波一去不复返，逐日恨无八骏蹄。",
      "穷理达生独孔子，叹夫逝者如斯水。",
      "岁不我与其奈何，两鬓星星尚如此！",
      "曩时凿破藩垣重，泽民济世学英雄。",
      "风云未会我何往，天地大否途难通。",
      "霜匣神剑苍龙直，切玉如泥长数尺。",
      "利器深藏人未知，丰城埋没神光寂。",
      "读书一目下数行，金石其心学正常。",
      "学术忠义两无用，道之将丧予忧惶。",
      "有意攀龙不得上，徒劳牙角拔犀象。",
      "唯思仁义济苍生，岂为珍羞列方丈。",
      "箪瓢陋巷甘孤穷，鸿鹄安与燕雀同。",
      "天与之才不与地，反令竖子成其功。",
      "安得光明依日月，功名未立头如雪。",
      "问君此错若为多，使尽二十四州铁。"
    ]
  },
  {
    "id": "c16655dfd0661158a720d1d85a4ba488",
    "title": "和景贤还书韵二首其一",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "居士今年又出关，琴书真味伴予闲。",
      "𥳑成草略初无意，语阙治择误犯颜。",
      "漆水自惭贻口实，龙冈却得破诗悭。",
      "衰翁幸乞赎前过，一炷清香论八还。"
    ]
  },
  {
    "id": "c16655dfd0661158b2e87b1acbc8acd3",
    "title": "醉义歌",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "晓来雨霁日苍凉，枕帏摇曳西风香。困眠未足正展转，儿童来报今重阳。",
      "吟儿苍苍浑塞色，容怀衮衮皆吾乡。敛衾默坐思往事，天涯三载空悲伤。",
      "正是幽人叹幽独，东邻携酒来茅屋。怜予病窜伶仃愁，自言新酿秋泉曲。",
      "凌晨未盥三两卮，旋酌连斟折栏菊。我本清癯酒户低，羁怀开拓何其速。",
      "愁肠解结千万重，高谈几笑吟秋风。遥望无何风色好，飘飘渐远尘寰中。",
      "渊明笑问斥逐事，谪仙遥指华胥宫。华胥咫尺尚未及，人间万事纷纷空。",
      "一器才空开一器，宿酲未解人先醉。携樽挈榼近花前，折花顾影聊相戏。",
      "生平岂无同道徒，海角天涯我遐弃。我爱南村农丈人，山溪幽隐潜修真。",
      "老病犹耽黑甜味，古风清远途犹迍。喧嚣避遁岩麓僻，幽闲放旷云泉滨。",
      "旋舂新黍爨香饭，一樽浊酒呼予频。欣然命驾匆匆去，漠漠霜天行古路。",
      "穿村迤逦入中门，老幼仓忙不宁处。丈人迎立瓦杯寒，老母自供山果醋。",
      "扶携齐唱雅声清，酬酢温语如甘澍。谓予绿鬓犹可需，谢渠黄发勤相谕。",
      "随分穷秋摇酒卮，席边篱畔花无数。巨觥深斝新词催，闲诗古语玄关开。",
      "开怀嘱酒谢予意，村家不弃来相陪。适遇今年东鄙阜，黍稷馨香栖畎亩。",
      "相邀斗酒不浃旬，爱君萧散真良友。我酬一语白丈人，解释羁愁感黄耇。",
      "请君举盏无言他，与君却唱醉义歌。风云不与世荣别，石火又异人生何。",
      "荣利傥来岂苟得，穷通夙定徒奔波。梁冀跋扈德何在，仲尼削迹名终多。",
      "古来此事元如是，毕竟思量何怪此。争如终日且开樽，驾酒乘杯醉乡里。",
      "醉中佳趣欲告君，至乐无形难说似。泰山载斫为深杯，长河酿酒斟酌之。",
      "迷人愁客世无数，呼来搯耳充罚卮。一杯愁思初消铄，两盏迷魂成勿药。",
      "尔后连浇三五卮，千愁万恨风蓬落。胸中渐得春气和，腮边不觉衰颜却。",
      "四时为驭驰太虚，二曜为轮辗空廓。须臾纵辔入无何，自然汝我融真乐。",
      "陶陶一任玉山颓，藉地为茵天作幕。丈人我语真非真，真兮此外何足云。",
      "丈人我语君听否，听则利名何足有？问君何事徒劬劳，此何为卑彼岂高。",
      "蜃楼日出寻变灭，云峰风起难坚牢。芥纳须弥亦闲事，谁知大海吞鸿毛。",
      "梦里蝴蝶勿云假，庄周觉亦非真者。以指喻指指成虚，马喻马兮马非马。",
      "天地犹一马，万物一指同。胡为一指分彼此，胡为一马奔西东。",
      "人之富贵我富贵，我之贫困非予穷。三界惟心更无物，世中物我成融通。",
      "君不见千年之松化仙客，节妇登山身变石。木魂石质既我同，有情于我何瑕隙。",
      "自料吾身非我身，电光兴废重相隔。农丈人千头万绪几时休，举觞酩酊忘形迹。"
    ]
  },
  {
    "id": "c16655dfd0661158bdbfa31681050ace",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "秋香真可人，不为无人改。",
      "自惭寒昔盟，东篱子空待。",
      "我独摇酒卮，不得寒英采。",
      "临风望故园，参商二十载。"
    ]
  },
  {
    "id": "c16655dfd0661158bdbfa316d615848d",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "西风残日秋，有客嗟幽独。",
      "偶尔得香醪，凄然忆霜菊。",
      "世态屡迁变，人生多返复。",
      "十年一梦中，犹未黄粱熟。"
    ]
  },
  {
    "id": "c16655dfd0661158bdbfa3164b0108ed",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "无花复无蝶，不似今秋穷。",
      "黄花岁岁别，九日年年同。",
      "我居北海南，子在西山东。",
      "公余会何日，一醉闲愁空。"
    ]
  },
  {
    "id": "c16655dfd0661158bdbfa31602edfd68",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当年别吾山，曾与黄华期。",
      "富贵非予志，卜筑临东篱。",
      "今也违初心，知我者其谁。",
      "挂冠犹未遂，寄此相思诗。"
    ]
  },
  {
    "id": "c16655dfd0661158bdbfa316b4c38ca5",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "无意恋三公，有心辞驷马。",
      "洛阳失金谷，闾山有别野。",
      "芳酒泻盈樽，秋香折盈把。",
      "沉醉卧西风，不让梨花下。"
    ]
  },
  {
    "id": "c16655dfd0661158bdbfa316ef2aa072",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "汨没红尘中，辜负黄华秋。",
      "林泉与朝市，试问孰为优。",
      "胡然久沈首，令我心悠悠。",
      "酷思山水乐，梦寐空神游。"
    ]
  },
  {
    "id": "c16655dfd0661158bdbfa316d49ff9f6",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "岁月不我与，弹指及衰年。",
      "平生谙万事，抵死参重玄。",
      "因缘不可滞，慎毋法自然。",
      "两边都不立，别有壶中天。"
    ]
  },
  {
    "id": "c16655dfd0661158bdbfa316a44a609a",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "无知岂真知，无见非真见。",
      "遮照玄纵横，机关千万变。",
      "虎口几横身，临敌经百战。",
      "三折为良医，一交学一便。"
    ]
  },
  {
    "id": "c16655dfd0661158bdbfa3168cc8fde0",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "五流分洞下，一派起湖南。",
      "春水无心碧，秋山着意岚。",
      "临济真颠汉，曹山放酒酣。",
      "许多闲伎俩，仔细好生参。"
    ]
  },
  {
    "id": "c16655dfd0661158bdbfa316b8954ead",
    "title": "次韵黄华和同年九日诗十首",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "水外犹逢水，山前更有山。",
      "元知非内外，更不在中间。",
      "测海才盈掬，窥天见一斑。",
      "枢机谩竭世，一笔请君删。"
    ]
  },
  {
    "id": "c16655dfd06611587e3662ce8a85ff3e",
    "title": "旦日示从同仍简忘忧",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔我驰星轺，驻车归化城。汝方来抠衣，从同训其名。",
      "侍予垂十年，百事无一成。律历且及半，琴道犹未精。",
      "禅书置一隅，尚未穷一经。大道若沧海，万古长澄清。",
      "酌之而不竭，注之而不盈。偃鼠得满腹，亦足饱鲲鲸。",
      "又如大圆镜，历劫长圆明。中间无影像，应物不现形。",
      "汉、胡递相照，出没能纵横。又如万钧钟，寂然藏雄声。",
      "随叩而即应，圆音自锵铿。小击而小响，大撞而大鸣。",
      "又如长明烛，积岁长荧荧。分为百千万，光明如日星。",
      "惠之而不费，是为无尽灯。日月照天下，不可语瞽盲。",
      "雷霆碎山岳，聋者未曾听。枯木元无花，却怨春不平。",
      "作偈以劝汝，可以为盘铭。"
    ]
  },
  {
    "id": "c16655dfd0661158f3a3cfadb2f10eca",
    "title": "转灯",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "安庆作戏灯，惠然来赠我。",
      "藏灯藉微明，细火薰其座。",
      "乘兹风火力，盘旋如转磨。",
      "中有角抵人，挥臂不知祸。",
      "团团十万匝，轮回莫能躲。",
      "此灯虽戏具，无果大因果。",
      "三世尘沙佛，皆如转灯过。",
      "三千大千界，成坏亦风火。",
      "所以明眼人，重道轻利货。",
      "生死比梦寐，荣华等涕唾。",
      "长行此观心，人间都看破。",
      "多少看灯人，知音无一个。"
    ]
  },
  {
    "id": "c16655dfd066115897a0ef82f38ac2d2",
    "title": "琴道喻五十韵以勉忘忧进道",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "昔我学鼓琴，豪气凌青天。",
      "轻笑此小技，何必师成连。",
      "宝架翻旧谱，对谱寻冰弦。",
      "自弹数十弄，以为无差肩。",
      "有客来劝予，因举庄生篇。",
      "时君方诵书，轮扁居其前。",
      "释椎而入请，何故读残编。",
      "上古已久矣，不得见圣贤。",
      "遗书糟粕馀，与道云泥悬。",
      "臣年七十秋，双鬓如垂绵。",
      "斫轮固小巧，巧性非方圆。",
      "心手两相应，不能语子焉。",
      "是知圣人道，安得形言诠。",
      "至今千载间，此论不可迁。",
      "琴书纸上语，妙趣焉能传？",
      "不学妄穿凿，是为谁之愆。",
      "今方谒弭君，服膺乃拳拳。",
      "相对授指诀，初请歌水仙。",
      "吟猱不逾矩，节奏能平平。",
      "起伏与神会，态状如云烟。",
      "朝夕从之游，琴事得大全。",
      "小艺尚如此，大道宁不然。",
      "当年嗜佛书，经论穷疏笺。",
      "公案助谈柄，卖弄猾头禅。",
      "一遇万松师，驽骀蒙策鞭。",
      "委身事洒扫，抠衣且三年。",
      "圆教摄万法，始觉担板偏。",
      "回视平昔学，尚未及埃涓。",
      "渐能入堂奥，稍稍穷高坚。",
      "疑团一旦碎，桶底七八穿。",
      "洪炉片雪飞，石上栽白莲。",
      "佛祖立下风，俯视威音先。",
      "忘忧西域时，师我求真筌。",
      "经今十五春，进退犹迁延。",
      "望涯自退缩，甘心嗟无缘。",
      "将求无价宝，未肯酬一钱。",
      "未启半篑土，欲酌九仞泉。",
      "美玉付良工，良工得雕镌。",
      "良金不受冶，徒费炉韝煽。",
      "闻君近好琴，停烛夜不眠。",
      "弹之未期月，曲调能相联。",
      "君初未弹时，曾不知勾蠲。",
      "学道亦如此，惟患无精专。",
      "谁无摩尼珠，谁无般若船。",
      "立志勿犹豫，叩参宜勉旃。",
      "他时大彻悟，沛然如决川。",
      "毛端吞巨海，芥子含大千。",
      "瞬息一世过，生死相萦缠。",
      "此生不得觉，旷劫徒悲煎。",
      "吾言真药石，疗子沈疴痊。"
    ]
  },
  {
    "id": "c16655dfd066115876e2b44be9c0be5f",
    "title": "勉景贤",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "既慕东坡才，当如东坡志。",
      "君才如东坡，其志未相似。",
      "诗似东坡诗，字如东坡字。",
      "胡不学东坡，且学长不死。"
    ]
  },
  {
    "id": "c16655dfd06611586dbf5cdffbdb7e6f",
    "title": "赠高善长一百韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "君本辽阳人，家居华表傍。随任来燕然，卜筑金台坊。",
      "幼蒙父兄训，读书登上庠。大义治三传，左氏为纪纲。",
      "诗书究微理，易道宗京房。吏学亦精妙，议论如馨香。",
      "行道有馀力，下笔能诗章。典雅继李杜，浮华笑陈梁。",
      "当年辟科举，郡国求圭璋。御围屡不捷，在前饶秕糠。",
      "先生乃医隐，退身慕羲皇。难素透玄旨，针砭能起僵。",
      "可并华扁迹，可联和缓芳。门生皆良医，西海高名扬。",
      "昔我知君名，方且王事忙。兵尘隔东西，忽成参与商。",
      "君初涉洛瀍，我已达燉煌。瀚海浪奔激，金山路彷徨。",
      "西游几万里，两鬓今苍苍。西方好风土，大率无蚕桑。",
      "家家植木绵，是为垄种羊。年年旱作魃，未识舞𪄲鴹。",
      "决水溉田圃，无岁无丰穰。远近无饥人，四野栖馀粮。",
      "是以农民家，处处皆池塘。飞泉绕曲水，亦可斟流觞。",
      "早春而晚秋，河中类馀杭。濯足或濯缨，肥水如沧浪。",
      "杂花间侧柏，园林如绣妆。烂醉蒲萄酒，渴饮石榴浆。",
      "随分有弦管，巷陌杂优倡。佳人多碧髯，皎皎白衣裳。",
      "市井安丘坟，畎亩连城隍。货钱无孔郭，卖饭称斤量。",
      "甘瓜如马首，大者狐可藏。采杏兼食核，餐瓜悉去瓤。",
      "西瓜大如鼎，半枚已满筐。芭榄贱如枣，可爱白沙糖。",
      "人生为口腹，何必思吾乡。一住十馀年，物我皆相忘。",
      "神祖上仙去，圣主登明堂。驲骑徵我归，忝位居岩廊。",
      "河表寒旧盟，鄜秦成战场。翠华乃南渡，鸾驭声锵锵。",
      "六军临孟津，偏师出太行。间路入斜谷，南鄙侵寿唐。",
      "犄角皆受敌，应战实未遑。一旦汴梁破，何足倚金汤。",
      "下诏求名医，先生隐药囊。驰轺来北阙，失措空仓惶。",
      "我于群鸡中，忽见孤凤凰。下马执君手，涕泪其如滂。",
      "我叹白头翁，君亦嗟髯郎。停灯话旧事，谈笑吐肺肠。",
      "酬酢觅佳句，沉思搜微茫。湛然访医药，预备庸何妨。",
      "高君略启口，确论闻未尝：「医术与治道，二者元一方。",
      "武事类药石，文事如膏粱。膏粱日日用，药石藏巾箱。",
      "一朝有急病，药石施锋铓。病愈速藏药，膏粱复如常。",
      "缓急寇难作，大剑须长枪。寇止兵弗戢，自焚必不长。",
      "发表勿攻里，治内无外伤。朝廷有内乱，安可摇边疆。",
      "疆场或警急，中变决自戕。阴病阳脉生，阳症阴脉亡。",
      "暴法譬之阴，仁政喻之阳。太平虽日久，恣暴降百殃。",
      "大乱遍天下，行仁降百祥。一君必二臣，佐使仍参详。",
      "不殊世间事，烝民无二王。国老似甘草，良将比大黄。",
      "一缓辅一急，一柔济一刚。病来不速治，安居养豺狼。",
      "疾作傥无药，遇水泛舟航。病固有寒热，药性分温凉。",
      "疗热用连糵，理寒宜桂姜。君子与小人，礼刑令相当。",
      "虚者补其嬴，实者泻其强。扶衰食枸杞，破血服槟榔。",
      "抑高举其下，天道犹弓张。损馀补不足，贫富无低昂。",
      "寒多成冷痼，热盛为疮疡。政猛民伤残，政慢贼猖狂。",
      "保生必求源，胃府为太仓。四时胃为主，端居镇中央。",
      "朝廷天下本，本固邦家昌。实实而虚虚，其谋元不臧。",
      "五行不偏胜，所以寿而康。太宗平府兵，是致威要荒。",
      "未病宜预治，未乱宜预防。贼臣弑君父，祸难生萧墙。",
      "辨之由不早，即渐成坚霜。心腹尚难治，况复及膏肓。」",
      "湛然闻此语，不觉兴胡床。谢君赠诲言，苦口如药良。",
      "问一而得二，和璧并夜光。走笔书新诗，一笑呈龙冈。"
    ]
  },
  {
    "id": "c16655dfd0661158ae9bca90b7e501c2",
    "title": "再赓仲祥韵寄之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "能谈仁义兵，经传宗素臣。",
      "字画类闲闲，句法如之纯。",
      "淡然与世疏，渭水独垂纶。",
      "蒿莱塞庭除，尘土沾衣绅。",
      "归我夫子门，三月无违仁。",
      "后生来从学，善诱能循循。",
      "颜巷不改乐，范甑长生尘。",
      "仰不愧于天，俯不怍于人。",
      "进德方乾乾，慎行而修身。",
      "旅食秦晋间，骑驴三十春。",
      "珠玉炙人口，丽藻嘉彬彬。",
      "今年又绝粮，生涯如在陈。",
      "歌咏犹不辍，真为葛天民。",
      "新诗过子卿，离骚齐灵均。",
      "亡机天壤间，举措皆天真。",
      "濯足沧浪中，鸥鹭来相亲。",
      "胸中万卷书，下笔端如神。",
      "素负经济才，人品伊皋伦。",
      "桂林只一枝，亦何惭郗诜。"
    ]
  },
  {
    "id": "c16655dfd0661158026d3b8dc1a1d53a",
    "title": "为子铸作诗三十韵",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "皇祖辽太祖，奕世功德积。",
      "弯弓三百钧，天威威万国。",
      "一旦义旗举，中原如卷席。",
      "东鄙收句丽，西南穷九译。",
      "古器获轩鼎，神宝得和璧。",
      "南陬称子孙，皇业几三百。",
      "赫赫东丹王，让位如夷伯。",
      "藏书万卷堂，丹青成画癖。",
      "四世皆太师，名德超今昔。",
      "我祖建四节，功勋冠黄閤。",
      "先考文献公，弱冠已卓立。",
      "学业饱典坟，创作乙未历。",
      "入仕三十年，庙堂为柱石。",
      "重义而疏财，后世遗清白。",
      "我受先人体，兢兢常业业。",
      "十三学诗书，二十应制策。",
      "禅理穷毕竟，方年二十七。",
      "万里渡流沙，十霜泊西域。",
      "自愧无才术，忝位人臣极。",
      "未能扶颠危，虚名徒伴食。",
      "汝方志学年，寸阴真可惜。",
      "孜孜进仁义，不可为无益。",
      "经史宜勉旃，慎毋耽博弈。",
      "深思识言行，每戒迷声色。",
      "德业时乾乾，自强当不息。",
      "幼岁侍皇储，且作春宫客。",
      "一旦冲青天，翱翔腾六翮。",
      "儒术勿疏废，祖道宜薰炙。",
      "汝父不足学，汝祖真宜式。",
      "酌酒寿汝年，五福自天锡。"
    ]
  },
  {
    "id": "c16655dfd0661158e5568bd703c88bfa",
    "title": "万寿寺创建厨室上梁文",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "抛梁东，香积移来不犯功。却笑维摩无手段，但将盂饭到尘中。"
    ]
  },
  {
    "id": "c16655dfd0661158e5568bd7b1eaec6c",
    "title": "万寿寺创建厨室上梁文",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "抛梁南，底个因缘最好参。试问助缘多少众，前三三与后三三。"
    ]
  },
  {
    "id": "c16655dfd0661158e5568bd7996ed7a0",
    "title": "万寿寺创建厨室上梁文",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "抛梁西，巧匠骑驴倒上梯。四面无门何用锁，十方没壁不须泥。"
    ]
  },
  {
    "id": "c16655dfd0661158e5568bd75152b018",
    "title": "万寿寺创建厨室上梁文",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "抛梁北，柱石宛有擎天力。欲模此样向诸方，𢠳杀僧繇描不得。"
    ]
  },
  {
    "id": "c16655dfd0661158e5568bd71665cea3",
    "title": "万寿寺创建厨室上梁文",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "抛梁上，手不伤材真大匠。虚堂穷劫镇丛林，借与儿孙为榜样。"
    ]
  },
  {
    "id": "c16655dfd0661158e5568bd72fb7c75e",
    "title": "万寿寺创建厨室上梁文",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "抛梁下，聊倩般输成大厦。朝朝香饭供诸佛，承事悉无空过者。"
    ]
  },
  {
    "id": "c16655dfd0661158c4f1ba5f042a39dd",
    "title": "云汉远寄新诗四十韵因和而谢之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "兑爻符太一，天相忝文昌。",
      "泛海难追蠡，封留欲学良。",
      "秽形伴珠玉，朽木厕松樟。",
      "直节心虽赤，衰年鬓已苍。",
      "伴食居相府，无德报君王。",
      "草甲濡春雨，葵心倾太阳。",
      "大权归禁阙，成算出岩廊。",
      "自北王师发，平南上策长。",
      "皇朝将革命，亡国自颓纲。",
      "汉水偏师渡，长河一苇航。",
      "股肱无敢惰，元首载歌康。",
      "号令传诸域，英雄守四方。",
      "大勋虽已集，遗命未尝忘。",
      "万国来驰币，诸侯敬奉璋。",
      "兆民涵舜德，百郡仰天光。",
      "大有威如吉，重乾体自强。",
      "硕贤起编户，良将出戎行。",
      "太庙陈笾豆，明堂服冕裳。",
      "宋朝微寖灭，皇嫡久成戕。",
      "政乱人思变，君愚自底亡。",
      "右师潜入剑，元子直临襄。",
      "杀气侵南斗，长庚壮玉堂。",
      "弓犹藏宝玉，剑未识干将。",
      "皇业超千古，天威耸八荒。",
      "元戎施虎略，勇士展鹰扬。",
      "武继元封迹，文联贞观芳。",
      "宫庭敢谏鼓，帷幄上书囊。",
      "伫待卿云见，行观丹凤翔。",
      "武文能迭用，威德足相当。",
      "多士思登用，遗贤肯退藏。",
      "诗书搜鸟篆，功业抑龙骧。",
      "国用恒无缺，民财苦不伤。",
      "八音歌颂雅，百戏屏优倡。",
      "圣泽传朝露，明刑肃暮霜。",
      "永垂尘劫祚，一混九州疆。",
      "重任司钧石，微才匪栋梁。",
      "思归心似醉，感愧泪如滂。",
      "严子终辞汉，黄公合隐商。",
      "穷通真有数，忧乐实难量。",
      "虽受千钟禄，何如归故乡。",
      "乙未闰月上旬日，玉泉书。"
    ]
  },
  {
    "id": "c16655dfd0661158c9b475bd8d3d1c2b",
    "title": "德新先生惠然见寄佳制二十韵和而谢之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "当年职都水，曾不入其门。",
      "德重文章杰，年高道义尊。",
      "虽闻传国士，恨不识王孙。",
      "韵语如苏武，离骚类屈原。",
      "烟霞供好句，江海入雄吞。",
      "意气轻三杰，才名冠八元。",
      "著述归至赜，议论探深源。",
      "藉藉名虽重，区区席不温。",
      "家贫谒鲁肃，国难避王敦。",
      "北鄙来云内，西边退吐蕃。",
      "勉将严韵继，不得细论文。",
      "远害虽君智，全身亦圣恩。",
      "大才宜应诏，豪气傲司阍。",
      "学识光先哲，风流遗后昆。",
      "莫寻三岛客，好谒万松轩。",
      "六度真光发，三毒妄影奔。",
      "素丝忘染习，古镜去尘昏。",
      "炉上飞寒雪，胸中洗热烦。",
      "到家浑不识，得象固忘言。",
      "心月孤圆处，澄澄泯六根。",
      "乙未闰月上休日，玉泉书。"
    ]
  },
  {
    "id": "c16655dfd0661158b4435e1530a19b66",
    "title": "子铸生朝润之以诗为寿予因继其韵以遗之",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "岩松傲岁寒，枝干腾千尺。",
      "男儿若稽古，功名垂竹帛。",
      "我祖东丹王，施仁能善积。",
      "我考文献公，清白遗四壁。",
      "盛名流万世，馨香光赫赫。",
      "余生叹不辰，西域十年客。",
      "贫困志不渝，未肯忘平昔。",
      "昔日出燕然，辰当摄提格。",
      "鹑尾得凤毛，续后予无责。",
      "汝知学不学，何啻云泥隔。",
      "为山亏一篑，龙门空点额。",
      "远袭周孔风，近追颜孟迹。",
      "优游礼乐方，造次仁义宅。",
      "继夜诵诗书，废时毋博弈。",
      "勤惰分龙猪，三十成骨骼。",
      "孜孜寝食废，安可忘朝夕。",
      "行身谨而信，于礼顺而摭。",
      "祥麟具五蹄，溟鹏全六翮。",
      "为人备五常，奚忧仕与谪。",
      "成功不自满，始知谦受益。",
      "慎毋忘此诗，吾言真药石。"
    ]
  },
  {
    "id": "c16655dfd0661158794f9ef388514763",
    "title": "示从智",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "知人者明，自知者智。",
      "仁人一言，溥哉其利。"
    ]
  },
  {
    "id": "c16655dfd066115860cf9df834ce7aa8",
    "title": "诚之索偈",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "诚之久侍万松师，何事十年下手迟。",
      "劫火光中须退步，青春宁有再来时。"
    ]
  },
  {
    "id": "c16655dfd0661158bedae6c343099061",
    "title": "遗侄淑卿香方偈",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "我有一香香，秘之不敢说。",
      "心生种种法生，心灭种种法灭。",
      "退身一念未生前，此是真香太奇绝。",
      "邪神恶鬼永沈踪，外道天魔皆胸裂。"
    ]
  },
  {
    "id": "c16655dfd066115811e91cdd0f508dca",
    "title": "过阴山和人韵（其三）",
    "authorName": "耶律楚材",
    "authorId": "c16655dfd0661158160c88652c89109d",
    "dynasty": "元",
    "content": [
      "八月阴山雪满沙，清光凝目眩生花。",
      "插天绝壁喷晴月，擎海层峦吸翠霞。",
      "松桧丛中疏畎亩，藤萝深处有人家。",
      "横空千里雄西域，江左名山不足夸。"
    ]
  },
  {
    "id": "c16655dfd07fc98a1fd684d0629b5c2b",
    "title": "题九灵山房图",
    "authorName": "爱理沙",
    "authorId": "c16655dfd07fc98ad1457b72d1457b72",
    "dynasty": "元",
    "content": [
      "梦里家山十载违，丹青咫尺是耶非？",
      "墨池新水春还满，书阁浮云晚更飞。",
      "张翰见机先引去，管宁避乱久忘归。",
      "人生若解幽栖意，处处林丘有蕨薇。"
    ]
  },
  {
    "id": "c16655dfd07fc98a2321003033a914fc",
    "title": "题前馀姚州判官叶敬常海堤遗卷",
    "authorName": "爱理沙",
    "authorId": "c16655dfd07fc98ad1457b72d1457b72",
    "dynasty": "元",
    "content": [
      "潮汐东来势蹴天，一堤横捍万家全。",
      "陵迁谷变人谁在？",
      "海晏河清事独贤。",
      "晓日山川神禹迹，秋风禾黍有虞田。",
      "河渠他日书成绩，应并宣房与代传。"
    ]
  },
  {
    "id": "c16655dfd07fc98a46ee561b1853f6e8",
    "title": "题钟秀阁",
    "authorName": "爱理沙",
    "authorId": "c16655dfd07fc98ad1457b72d1457b72",
    "dynasty": "元",
    "content": [
      "槛外澄湖平不流，窗间叠嶂屹将浮。",
      "烟霞五色锦屏晓，风月双清瑶镜秋。",
      "薝葡浓香吹法席，芙蓉凉影荡仙舟。",
      "结巢拟傍云松住，回首朝簪愧未投。"
    ]
  },
  {
    "id": "c16655dfd0c70c69657e115620ce019f",
    "title": "武陵胜集得是字",
    "authorName": "俞伯奇",
    "authorId": "c16655dfd0c70c69d1457b72d1457b72",
    "dynasty": "元",
    "content": [
      "朔风何崩腾，大雪午未止。",
      "高人乘兴来，远自数千里。",
      "解鞯敞四斋，风采照屏几。",
      "新诗一挥洒，遑惜雪到纸。",
      "僻居寡宾送，俎豆聊复尔。",
      "乐我山林友，政尔不在是。"
    ]
  },
  {
    "id": "c16655dfd25b92497732b45702ccec2d",
    "title": "高丽平州中和馆后草亭",
    "authorName": "李晏",
    "authorId": "c16655dfd25b92492cfd4560ae5e3ce4",
    "dynasty": "元",
    "content": [
      "藤花满地香仍在，松影拂云寒不收。",
      "山鸟似嫌游客到，一声啼破小亭幽。"
    ]
  },
  {
    "id": "c16655dfd25b92492572cccb300860c3",
    "title": "白云亭",
    "authorName": "李晏",
    "authorId": "c16655dfd25b92492cfd4560ae5e3ce4",
    "dynasty": "元",
    "content": [
      "白云亭上白云秋，桂棹兰桨记昔游。",
      "往事已随流水去，青山空对夕阳愁。",
      "兴亡翻手成舒卷，今古无心自去留。",
      "独倚西风一惆怅，数声柔橹下汀州。"
    ]
  },
  {
    "id": "c16655dfd31304d4cbddb815e5a2279a",
    "title": "追和文山青原诗柬陈村民寄谢禅林诸友",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "晓行金粟地，袖拂绿萝烟。",
      "水出源头活，峰回树顶圆。",
      "因君寄高兴，来此洗尘缘。",
      "唯有山中客，犹书甲子年。"
    ]
  },
  {
    "id": "c16655dfd31304d4cbddb815cad43364",
    "title": "追和文山青原诗柬陈村民寄谢禅林诸友",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "昔人吟咏处，醉草动春蛇。",
      "岩石曾为供，溪毛可荐茶。",
      "荆留千岁树，桂老九秋花。",
      "欲结渊明社，重来惠远家。"
    ]
  },
  {
    "id": "c16655dfd31304d452f708c74e537398",
    "title": "中秋对月有怀",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "凉夜金波动，秋空玉镜飞。",
      "山河移素影，霄汉出清辉。",
      "照席蟾蜍近，传书鸿雁稀。",
      "更阑犹梦见，天上看花归。"
    ]
  },
  {
    "id": "c16655dfd31304d452f708c7ee3c144f",
    "title": "中秋对月有怀",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "镜里秋容好，岩前爽气佳。",
      "素娥元有药，老桂又开花。",
      "对影心犹壮，观花鬓未华。",
      "有怀瀛海客，直欲泛灵槎。"
    ]
  },
  {
    "id": "c16655dfd31304d47aada1acd4e64bf6",
    "title": "题罗用和老人赐帛诗",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "天子嘉耆德，推恩及老成。",
      "霜纨题御赐，春彩拜亲荣。",
      "寒谷初回暖，荒城未解兵。",
      "园黄岂终隐，徵起见升平。"
    ]
  },
  {
    "id": "c16655dfd31304d435e6252e03887b7c",
    "title": "九日偕丘世杰俊宾吴文泰吴仲诚高崇德游石砻",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "苍壁泻飞瀑，虚亭看挂川。",
      "寒声洒松雪，暝色带萝烟。",
      "银汉空中落，玉虹岩际悬。",
      "壮观逢九日，与子乐盘旋。"
    ]
  },
  {
    "id": "c16655dfd31304d435e6252e9153ebfe",
    "title": "九日偕丘世杰俊宾吴文泰吴仲诚高崇德游石砻",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "登临无好句，猿鸟笑人来。",
      "良友文皆杰，诸生俊有才。",
      "起予诗迭和，迎客菊初开。",
      "乔木凋零尽，日斜孤鹤回。"
    ]
  },
  {
    "id": "c16655dfd31304d40e6304de41b78fb6",
    "title": "九日谩兴二首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "佳节动高兴，凭陵翠巘孤。",
      "山河千里异，风雨满城无。",
      "松下豺犹祭，云中雁自呼。",
      "未能酬酩酊，且复立斯须。"
    ]
  },
  {
    "id": "c16655dfd31304d40e6304de816a9384",
    "title": "九日谩兴二首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "矫矫云间鹄，悠悠溪上鸥。",
      "芦花两岸雪，枫叶一江秋。",
      "客路从飘泊，浮生任去留。",
      "几时将凤管，拂袖过瀛洲。"
    ]
  },
  {
    "id": "c16655dfd31304d42e279d974505d81f",
    "title": "题洗耳亭",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "路入青原去，停骖洗耳亭。",
      "偶闻徵隐逸，来此濯清泠。",
      "问法黄龙在，吟诗白鹤听。",
      "巢由不可见，松月满窗棂。"
    ]
  },
  {
    "id": "c16655dfd31304d4c90dee72d09b8feb",
    "title": "读书台",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "晓上读书台，台高接上台。",
      "书生灯火梦，丞相衮衣来。",
      "山色看还近，松阴扫不开。",
      "倚阑吟眺处，独鹤暮飞回。"
    ]
  },
  {
    "id": "c16655dfd31304d4fc9905f622375b43",
    "title": "白鹭洲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "吉士长怀古，来游白鹭洲。",
      "波分孤屿出，沙带一江流。",
      "渔火枫桥夜，书声竹院秋。",
      "矶头明月上，吟望意悠悠。"
    ]
  },
  {
    "id": "c16655dfd31304d44e3ac7c0065082a5",
    "title": "鲁公祠",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "鲁国祠堂在，螺川古驿东。",
      "吉人思别驾，唐史具孤忠。",
      "础润香芹雨，廊回古柏风。",
      "我来拜公像，肃肃仰冥鸿。"
    ]
  },
  {
    "id": "c16655dfd31304d496bd1aa518f9ab22",
    "title": "青螺峰",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "螺峰临北渚，千古画屏开。",
      "瞰水青涵影，浮空翠作堆。",
      "江流如变酒，山好若为杯。",
      "有客吟招隐，灵泉松下来。"
    ]
  },
  {
    "id": "c16655dfd31304d43f589f5dd4eb7abd",
    "title": "寄德安县尉刘麟纪",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "千里浔阳客，青衫泪未干。",
      "琵琶秋月白，芦荻晓霜寒。",
      "感慨悲王粲，登临忆谢安。",
      "风尘满江右，何处觅渔竿。"
    ]
  },
  {
    "id": "c16655dfd31304d4ae540c0ee45c8a26",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "江上逢花处，山阴飞雪初。",
      "人怜孤树瘦，春寄一枝疏。",
      "澹白流纤月，芳魂返太虚。",
      "遥思林下路，和靖苦吟馀。"
    ]
  },
  {
    "id": "c16655dfd31304d4ae540c0e4bd514ba",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "孤山乘兴来，晚岁入佳境。",
      "云树栖鸐翎，冰梢挂蟾影。",
      "倚看醉眼醒，梦觉吟魂冷。",
      "日夕重相思，幽怀长耿耿。"
    ]
  },
  {
    "id": "c16655dfd31304d4ae540c0ee5397f60",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "美人何契阔，一见即留情。",
      "翠袖凌风薄，琼裾曳雪轻。",
      "寒烟修竹外，流水小桥横。",
      "殊觉芳容瘦，不知华发生。"
    ]
  },
  {
    "id": "c16655dfd31304d4ae540c0e3370b110",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "长忆携壶去，西湖处士家。",
      "冻云低老树，残雪落疏花。",
      "深谷溪流远，空林石径斜。",
      "亭前放鹤处，吟思绕天涯。"
    ]
  },
  {
    "id": "c16655dfd31304d4ae540c0e3b7e65cf",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "鹤去野亭空，松门傍湖水。",
      "扫雪坐荒苔，临风嗅寒蕊。",
      "折花兴何长，得句心自喜。",
      "把酒酬诗仙，山中白云起。"
    ]
  },
  {
    "id": "c16655dfd31304d4ae540c0e689f660f",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "白云长不扫，绿萼笑相迎。",
      "倚树怀中素，携香觉太清。",
      "江南春较早，林下雪初晴。",
      "欲折无来使，凭谁寄远情。"
    ]
  },
  {
    "id": "c16655dfd31304d4ae540c0e8afee9c7",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "千里忆佳人，芳情寄来远。",
      "林杪雪华深，枝头春色浅。",
      "穿云苔径萦，傍水柴门掩。",
      "不惜山路遥，携壶临绝巘。"
    ]
  },
  {
    "id": "c16655dfd31304d4ae540c0e17fc25cb",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "绝巘路崎岖，跻攀坐来暂。",
      "树压翠岩幽，香通萝壁暗。",
      "客笑雀喧枝，樵归花插担。",
      "落日兴犹酣，停杯倚云瞰。"
    ]
  },
  {
    "id": "c16655dfd31304d4ae540c0ebb05a9ce",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "一树轻冰冻，满林疏蕊香。",
      "殷勤托花讯，惆怅惜年芳。",
      "远寺钟声寂，高楼角韵长。",
      "有怀不可见，寤寐意难忘。"
    ]
  },
  {
    "id": "c16655dfd31304d4ae540c0e749bd770",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "元猿吟庾岭，白雁过罗浮。",
      "倚竹凝朝望，看花带暮愁。",
      "丰神何洒落，贞节自清幽。",
      "酌酒芳林下，酣歌兴未休。"
    ]
  },
  {
    "id": "c16655dfd31304d4ae540c0e453f5afb",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "行行过驿亭，历历游仙洞。",
      "白鹤羽毛翻，玉龙鳞甲动。",
      "花间壶再倾，石上琴三弄。",
      "回首隔风尘，思君入清梦。"
    ]
  },
  {
    "id": "c16655dfd31304d4ae540c0e0d3987f2",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "思君在何方，昨夜花初发。",
      "渺渺树间云，娟娟枝上月。",
      "素辉寒玉肌，清气冷冰骨。",
      "应笑桃李颜，繁华觉消歇。"
    ]
  },
  {
    "id": "c16655dfd31304d4ae540c0ee9751fb8",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "粲粲仙妃降，盈盈倚靓妆。",
      "香纫青玉佩，光冷素霓裳。",
      "疏蕊欺霜白，芳心蕤蜡黄。",
      "雨馀花湿处，疑是泣英皇。"
    ]
  },
  {
    "id": "c16655dfd31304d4ae540c0eb17a6e31",
    "title": "以和靖处士疏影横斜水清浅暗香浮动月黄昏两句为韵赋诗十四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "自昔皇英去，谁招花底魂。",
      "数声云外角，一酹月中尊。",
      "雪皓山阴霁，云黄野色昏。",
      "忽传芳信至，初旭散东园。"
    ]
  },
  {
    "id": "c16655dfd31304d47b6df7ef9ddb2d0c",
    "title": "溪梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "几树临寒碧，疏疏花满溪。",
      "皱波涵影瘦，攲岸压枝低。",
      "月上推篷见，云深去棹迷。",
      "颇怀过剡曲，乘兴绕芳堤。"
    ]
  },
  {
    "id": "c16655dfd31304d45eba5b56cc11fd15",
    "title": "岭梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "岭头春意早，疏蕊腊前开。",
      "使节停云望，樵歌出洞来。",
      "穿花羸马过，抱树冷猿哀。",
      "传语罗浮客，新诗早寄回。"
    ]
  },
  {
    "id": "c16655dfd31304d493e7412b793f4c4c",
    "title": "梅林",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "寻芳临晚渡，停棹入寒林。",
      "雪里孤村近，花间一径深。",
      "隔花人唤酒，倚树客听琴。",
      "烟寺昏钟动，归来香满襟。"
    ]
  },
  {
    "id": "c16655dfd31304d455bfc825f2a7622c",
    "title": "梅洞",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "岩谷云深处，冬暄花正开。",
      "香随微雪落，讯逐早春回。",
      "白鹿衔花去，元猿抱子来。",
      "仙人招我隐，倚树独徘徊。"
    ]
  },
  {
    "id": "c16655dfd31304d4d30c0f931d2dcdf0",
    "title": "梅魂",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "缥缈烟尘外，思君不见君。",
      "神游枝上月，梦绕树间云。",
      "素顶三花聚，元精一气分。",
      "氤氲招不得，化作雪纷纷。"
    ]
  },
  {
    "id": "c16655dfd31304d470dfd571e3f2c7bd",
    "title": "梅讯",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "岁晏无消息，此时芳讯通。",
      "初传远信至，如见美人同。",
      "枝上喧林鹊，雪中来塞鸿。",
      "关山今夜梦，和月到房栊。"
    ]
  },
  {
    "id": "c16655dfd31304d417679125602d52ec",
    "title": "野梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "郊外一枝雪，村边十月春。",
      "行吟逢处士，索笑向佳人。",
      "茅屋寒烟外，板桥流水滨。",
      "欲乘芳兴去，云树隔嶙峋。"
    ]
  },
  {
    "id": "c16655dfd31304d431cd42d344512d3d",
    "title": "梅树",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "南昌千载树，屹立出凡尘。",
      "人想邑中尉，仙留世外身。",
      "清癯孤鹤骨，夭矫半龙鳞。",
      "拟挂一壶酒，倚歌招子真。"
    ]
  },
  {
    "id": "c16655dfd31304d4534767a642130ad9",
    "title": "暗牖悬蛛网",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "绮阁凝尘网，纵横缀琐扉。",
      "愁牵千缕乱，恨结一丝微。",
      "当户蟏蛸坠，穿帘熠耀飞。",
      "如何解愁绪，窗下理金徽。"
    ]
  },
  {
    "id": "c16655dfd31304d4f659b342447197ab",
    "title": "空梁落燕泥",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "空梁巢紫燕，长日落香泥。",
      "点污琴书满，飞来帘幕低。",
      "双归寻旧垒，对舞向中闺。",
      "尘迹无人扫，黄昏深院迷。"
    ]
  },
  {
    "id": "c16655dfd31304d474c17a3932795e41",
    "title": "前年过代北",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "闻渡桑干碛，前年出塞时。",
      "马行边雪远，雁过岭云迟。",
      "寒恐貂裘敝，时将鸳枕攲。",
      "关山消息断，日日望归期。"
    ]
  },
  {
    "id": "c16655dfd31304d47420912d576e595b",
    "title": "今岁往辽西",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "驱车又出塞，今岁过辽西。",
      "霜落雕弓动，云横玉帐低。",
      "征鸿音讯杳，飞蝶梦魂迷。",
      "欲寐还惊起，门前闻马嘶。"
    ]
  },
  {
    "id": "c16655dfd31304d4b436e1bd94cc8a41",
    "title": "一去无消息",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "昔别今几载，自怜桃李颜。",
      "相思万里隔，不见一书还。",
      "流水去不返，浮云那可攀。",
      "殷勤托春雁，遥寄玉连环。"
    ]
  },
  {
    "id": "c16655dfd31304d4b4add6c230d5346f",
    "title": "奉贺苏公早朝之作",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "玉笋班齐拜紫宸，金銮光动照青春。",
      "六符长见台阶正，万岁初开寿域新。",
      "隐隐晴空来凤吹，霏霏香雾绕龙鳞。",
      "彤庭锡宴承天宠，传得宫花赐近臣。"
    ]
  },
  {
    "id": "c16655dfd31304d43b3881eaca0a4844",
    "title": "奉同刘进士嗛游衡岳登祝融峰",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "丹凤飞来南斗旁，祝融灵迹在衡阳。",
      "海波浴日五峰曙，石洞栖云六月凉。",
      "虞舜南巡留瑞气，魏仙内鍊有神方。",
      "龙飞九五临宸极，将见朱陵降百祥。"
    ]
  },
  {
    "id": "c16655dfd31304d43fc53091c87bf163",
    "title": "分题得东山送赵原善之金陵",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "亭亭秀色出芙蓉，紫翠浮峦势若龙。",
      "雨过孤云来远岫，霞迎初日转高峰。",
      "烧丹未就杨仙术，著屐先追谢傅踪。",
      "早晚金陵望佳气，携书好去上东封。"
    ]
  },
  {
    "id": "c16655dfd31304d42955bfc8c68eb87a",
    "title": "题罗朝阳旸谷丹室",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "日出东窗飞彩霞，初升顶上聚三花。",
      "鼎含真火一元气，炉养仙房九转砂。",
      "沧海波中产珠树，扶桑枝上吐金芽。",
      "何时参透长生术，来访罗浮处士家。"
    ]
  },
  {
    "id": "c16655dfd31304d46685dd56a74a2134",
    "title": "同陆书隐范君平和伯长客中端午韵",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "诗怀自许吞江水，酒面犹堪晕夕阳。",
      "共欲奔驰成底事，各相慰藉是他乡。",
      "沧浪意远蘋花老，菰黍清香楚客狂。",
      "且向危楼拚一醉，竹床不记卧三湘。"
    ]
  },
  {
    "id": "c16655dfd31304d498e0b6789291f760",
    "title": "前御史杨元诚辞官归第御书山居二字赐之公卿大夫赋诗以荣其归余访旧万松山拜观宸翰及诸吟卷席间以重来休沐地真作野人居分韵得居字",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "解绶归来继二疏，赐金留得起山居。",
      "天书藻翰犹飞动，云卧松巢任卷舒。",
      "亭倚孤山初放鹤，座临西涧静观鱼。",
      "飞来灵鹫多佳气，长日相看乐有馀。"
    ]
  },
  {
    "id": "c16655dfd31304d42025f8d86b1d3a08",
    "title": "读通鉴纲目",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "书法麟经述作成，奸邪胆落鬼神惊。",
      "帝王著统三纲正，甲子编年万目明。",
      "春日丽天光炳焕，秋霜肃墅气澄清。",
      "遂令览者无遗恨，如镜悬空似水平。"
    ]
  },
  {
    "id": "c16655dfd31304d43e90b2c115597094",
    "title": "奉陪苏参政杨御史宴冷泉亭苏公有诗次韵呈上",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "涧水泠泠冰雪流，波涵瓦影一亭幽。",
      "坐临石磴瑶琴响，环绕山门玉带留。",
      "白傅风流碑尚在，苏公文采句难酬。",
      "醉来倚树漱寒碧，洞口元猿吟未休。"
    ]
  },
  {
    "id": "c16655dfd31304d4a9272f8b18b713d9",
    "title": "上苑梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "太液池边柳未芽，上林梅萼又开花。",
      "霓旌绕树龙舆过，仙仗临轩羯鼓挝。",
      "晴雪微飘丹凤阁，香风暗度玉皇家。",
      "洪钧散作人间瑞，三白交辉见岁华。"
    ]
  },
  {
    "id": "c16655dfd31304d4913d367fdf2f963a",
    "title": "玉堂梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "翰林夜直对臞仙，月上南枝香暗传。",
      "雪片飞花迎腊瑞，冰容倚树带春妍。",
      "词臣题处称魁品，学士簪来集御筵。",
      "归到琐窗清不寐，花边呵冻写鸾笺。"
    ]
  },
  {
    "id": "c16655dfd31304d4a3aeca3c9bc66cc9",
    "title": "山馆梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "客里梅花惊岁晏，几枝疏蕊澹相看。",
      "广平赋罢初归第，和靖吟馀独倚阑。",
      "帘外玲珑冰柱冻，窗前洒落雪华寒。",
      "风檐终日思君处，折寄凭谁为问安。"
    ]
  },
  {
    "id": "c16655dfd31304d43023c85033d0916c",
    "title": "林下梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "冰为肌骨玉为神，林下归来见美人。",
      "冷眼笑看千树雪，含情欲赠一枝春。",
      "花飘萝径留芳迹，诗刻苔碑生绿尘。",
      "落日孤坟吟眺苦，仙魂犹想绕湖滨。"
    ]
  },
  {
    "id": "c16655dfd31304d496f3c06f5c1a63f1",
    "title": "竹外梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "溪上看来兴潇洒，月中照见影横斜。",
      "连枝微带几点雪，隔叶初开三两花。",
      "蟾映寒光金琐碎，鸥翻晴羽翠交加。",
      "此君有约寻仙友，因过孤山处士家。"
    ]
  },
  {
    "id": "c16655dfd31304d45ad6436d4e681827",
    "title": "水驿梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "官亭芳树倚寒江，琼蕊疏疏映琐窗。",
      "停棹晚看花发少，开轩时有雁来双。",
      "一枝春到书先寄，千里使还心已降。",
      "尽日凭阑酣咏久，香浮绿萼酒盈缸。"
    ]
  },
  {
    "id": "c16655dfd31304d404cff965fa6fb69f",
    "title": "镜中梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "玉台明月出云端，照见芳姿雪色寒。",
      "影动冰轮来舞鹤，香浮银阙现飞鸾。",
      "翠蛾淡扫簪花对，素靥新匀倚树看。",
      "遥想含章檐下见，寿阳初起晓妆残。"
    ]
  },
  {
    "id": "c16655dfd31304d4e9ce9e9023dfbd0b",
    "title": "江路梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "白云浦口舣舟来，冷蕊迎人一笑开。",
      "老鹤啄冰飞不去，轻鸥带雪立相猜。",
      "歌残芳树笛初弄，兴尽中流棹又回。",
      "一带寒沙香满路，波涵月影雁声哀。"
    ]
  },
  {
    "id": "c16655dfd31304d4d6946eca54059ec5",
    "title": "溪桥梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "清溪有客偶相招，步屧微吟过画桥。",
      "花覆石阑晴雪坠，香浮冰涧冻云飘。",
      "水边人立停兰棹，树下仙迎吹玉箫。",
      "不见当年题柱者，担头折得唱归樵。"
    ]
  },
  {
    "id": "c16655dfd31304d434621d5a3e5ff762",
    "title": "月下梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "月底初开琼蕊香，枝头低转玉蟾光。",
      "当筵太白停杯问，对阙素娥涵镜妆。",
      "望断清辉楚天远，寄来绿萼陇云长。",
      "关山千里遥相忆，不觉新添两鬓霜。"
    ]
  },
  {
    "id": "c16655dfd31304d4276508623fa377a8",
    "title": "雪里梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "六出花飞春满原，孤根香动月当门。",
      "冷凝玉蕊初飞白，冻折琼枝欲断魂。",
      "授简梁园催泛蚁，停鞭庾岭倦听猿。",
      "思君不见年将暮，回首相看雪正繁。"
    ]
  },
  {
    "id": "c16655dfd31304d4825e8f7c6882b3e2",
    "title": "对梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "晴檐一笑问逋仙，青眼相看玉树前。",
      "呵笔沉吟倚东阁，停杯惜别向芳筵。",
      "素心知已长相忆，白发催人只自怜。",
      "漫写老怀惊岁暮，遥传芳讯及春先。"
    ]
  },
  {
    "id": "c16655dfd31304d4825e8f7cf0d39886",
    "title": "对梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "吟断寒檐月一枝，彩毫呵冻兴来时。",
      "折花庾岭封题后，踏雪灞桥归咏迟。",
      "铁石心肠千载赋，古今香影一联诗。",
      "高歌谁继群贤作，独对孤芳有所思。"
    ]
  },
  {
    "id": "c16655dfd31304d446b9b377729c3ac8",
    "title": "爱梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "孤山亭榭倚湖边，长日对花真可怜。",
      "照水丰姿何皎洁，隔林芳态自清妍。",
      "与花为友心偏喜，得句惊人世共传。",
      "玉色冰肌两奇绝，皎如鹤立玉阶前。"
    ]
  },
  {
    "id": "c16655dfd31304d4c24f5533291fa5eb",
    "title": "寻梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "江皋行遍陟崔嵬，忽有香从何处来。",
      "一树冲寒冰萼破，数枝迎瑞雪花开。",
      "美人既见倾怀喜，佳友相逢尽醉回。",
      "野路酣歌明月上，怜君欲去又徘徊。"
    ]
  },
  {
    "id": "c16655dfd31304d41d9bf62318e98c0d",
    "title": "落梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "何人吹彻玉参差，点点飞花入酒卮。",
      "轻拂苔阶晴雪满，斜飘芳屋白云垂。",
      "香魂此日随流水，芳讯几时来故枝。",
      "遥想绿珠堪恨处，临风疑是坠楼时。"
    ]
  },
  {
    "id": "c16655dfd31304d43a192c18a9fd559c",
    "title": "蜡梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "镜里素娥容貌改，铅华净洗试新妆。",
      "纤葩微沁蜂须蜜，疏蕊中凝凤髓香。",
      "苒苒仙姿含淡白，盈盈宫粉带轻黄。",
      "先迎蜡雪留孤迹，独倚春风压众芳。"
    ]
  },
  {
    "id": "c16655dfd31304d43a192c1812f01fb1",
    "title": "蜡梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "缇室阳回迎瑞气，疏林几树吐繁英。",
      "舞花美女微含笑，辟谷仙人太瘦生。",
      "冰雪光华应三白，肌肤绰约喜双清。",
      "残年有客重相见，缓引椒觞话旧盟。"
    ]
  },
  {
    "id": "c16655dfd31304d4815ad0f3bccd6777",
    "title": "大隐楼为妹夫罗宗信赋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "卜居栖迹在城南，朝市纷纭不肯谈。",
      "树下鹤归唯见一，花前凤舞自成三。",
      "窗含远岫明如玉，槛俯长江秀似蓝。",
      "身在耆英图画里，酡颜日日带春酣。"
    ]
  },
  {
    "id": "c16655dfd31304d4671db9fbc705ca68",
    "title": "秋篷轩为杨仲濩赋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "诗人托兴在秋篷，潇洒吟轩画舫同。",
      "江海馀情孤榻上，乾坤清气一窗中。",
      "疏帘凉洒芹池雨，曲槛香来蕙畹风。",
      "黄叶沧波垂钓处，倚看双雁上晴空。"
    ]
  },
  {
    "id": "c16655dfd31304d42bdd1ad3262c563b",
    "title": "月琴为林从吉赋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "湖亭曾听月琴弹，梦想遗音在广寒。",
      "药杵捣霜惊别鹤，桂阑拂露引孤鸾。",
      "冰弦低转临瑶席，金粟微飘满石坛。",
      "写尽凌波仙子意，清虚夜静曲声残。"
    ]
  },
  {
    "id": "c16655dfd31304d4560562c45105b709",
    "title": "齐峰楼为王思齐赋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "层楼突兀并双峰，峰近阑干秀色浓。",
      "日出青屏照帘幕，云飞画栋接芙蓉。",
      "朝光当户岚千叠，爽气浮空翠几重。",
      "醉写淋漓怀逸少，欲将豪气压元龙。"
    ]
  },
  {
    "id": "c16655dfd31304d4d6079b4d248cfcc9",
    "title": "寄刘知事弘道",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "欲折寒梅寄一枝，京华又过十年期。",
      "上林花发莺啼早，南浦云深雁过迟。",
      "卧对青藜听夜雨，坐看玉树赋春词。",
      "眼中吟友多分散，阙下故人今有谁。"
    ]
  },
  {
    "id": "c16655dfd31304d418129976796ed687",
    "title": "奉和苏参政伯修受诏奉使宣抚还赐宴宣文阁应制韵",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "凤鸣高阁御宣文，昼刻传呼天上闻。",
      "封事开函陈大典，颂声合乐奏南薰。",
      "羹调玉鼎来朝早，烛送金莲过夜分。",
      "奉使已归苏属国，麒麟画里见殊勋。"
    ]
  },
  {
    "id": "c16655dfd31304d412560d2b523cdd22",
    "title": "题李尚敬所藏乃祖秋润亭遗像卷子",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "清气满窗临碧湾，寒声泻出两厓间。",
      "露凋芳树鸿初过，月落澄波鹤不还。",
      "白发空疑柱史老，缟衣犹想谪仙闲。",
      "西风拂袖行吟处，长使诸孙忆旧欢。"
    ]
  },
  {
    "id": "c16655dfd31304d4ec9f667c86049d5b",
    "title": "城南永古庵孤峰文上人以故人禾川吴经历仲素临绝遗诗见示情不能已遂次韵以挽之",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "死去凭谁赋蓼莪，故人解剑适经过。",
      "残年古寺遗诗在，落日孤坟芳草多。",
      "勋业未成垂老尽，文章已著奈贫何。",
      "科名况有同宗弟，不与招魂效楚歌。"
    ]
  },
  {
    "id": "c16655dfd31304d406e384f9b28f7f1f",
    "title": "挽谢知州",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "五马归来临别墅，犹持风采动眉须。",
      "高年自是国遗老，直笔曾言台丈夫。",
      "健若秋鹰厉霜翮，清如寒露出冰壶。",
      "梅花原上吟魂冷，雪满空山鹤影孤。"
    ]
  },
  {
    "id": "c16655dfd31304d4333492a162e5d494",
    "title": "挽周宣慰方壶",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "仗节南征靖庾关，提兵又出讨荆蛮。",
      "酡颜鹤发雄姿老，羽扇纶巾雅量闲。",
      "梅岭云归凯初奏，柳营星坠榇空还。",
      "应怜太府朝正日，不见腰金列早班。"
    ]
  },
  {
    "id": "c16655dfd31304d4d665500aada89052",
    "title": "哭龙录事元同时权万安县尹",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "龙冈春暮别参军，驰檄南征过五云。",
      "每惜日边归进士，俄惊地下作修文。",
      "空梁落月犹疑见，寒木悲风不忍闻。",
      "梦断吟魂招未得，梅花江路雪纷纷。"
    ]
  },
  {
    "id": "c16655dfd31304d4f05cb518b6ef6885",
    "title": "挽萧推官",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "归来林下振高风，丰颊修髯见一翁。",
      "近世衣冠似公少，故家文献有谁同。",
      "凤箫声断瑶台冷，绣斧尘生蕙帐空。",
      "几叶秋风惊别鹤，满阶夜雨续吟蛩。"
    ]
  },
  {
    "id": "c16655dfd31304d478a2b6a1875a8ad6",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "粲粲萼绿华，盈盈花上露。",
      "花折露沾衣，凭谁寄情素。"
    ]
  },
  {
    "id": "c16655dfd31304d478a2b6a103cdf5b2",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "林暗曙光微，开帘散香雾。",
      "美人期不来，相思岁年暮。"
    ]
  },
  {
    "id": "c16655dfd31304d478a2b6a1d5036508",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "馥馥飘清气，霏霏点绿苔。",
      "高城残角断，吹送冷香来。"
    ]
  },
  {
    "id": "c16655dfd31304d478a2b6a16283da27",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "空山含薄暝，远树带轻烟。",
      "何处寻芳迹，钟声落照边。"
    ]
  },
  {
    "id": "c16655dfd31304d478a2b6a1b7b9077e",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "东阁赋停云，寒梢上新月。",
      "惜别花又开，关山路难越。"
    ]
  },
  {
    "id": "c16655dfd31304d478a2b6a1a2ee2217",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "南枝春意动，林杪散朝暾。",
      "无使传芳讯，看花日又昏。"
    ]
  },
  {
    "id": "c16655dfd31304d478a2b6a129eed9ff",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "微雨落寒梢，楼前绿珠坠。",
      "霏霏湿琼琚，暗滴湘娥泪。"
    ]
  },
  {
    "id": "c16655dfd31304d478a2b6a148e2e9f4",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "孤篷临暮渚，芳树倚寒江。",
      "水落碧沙浅，飞来鸥一双。"
    ]
  },
  {
    "id": "c16655dfd31304d478a2b6a1708d5001",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "臞仙在何许，晦迹隐孤山。",
      "遥想沉吟处，亭空鹤未还。"
    ]
  },
  {
    "id": "c16655dfd31304d478a2b6a171b892d2",
    "title": "以露雾风烟月晴雨江山雪为题咏梅十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "九天飞瑶华，千树洒香雪。",
      "空谷寂无人，相看两清绝。"
    ]
  },
  {
    "id": "c16655dfd31304d4585d4e3b39178bdb",
    "title": "三香山矾水仙梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "贞白谁同调，山矾与水仙。",
      "托根同草木，清浊自天然。"
    ]
  },
  {
    "id": "c16655dfd31304d438e42a97156533d9",
    "title": "三友松竹梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "苍髯拂翠羽，有意伴臞仙。",
      "共结岁寒约，村烟望水边。"
    ]
  },
  {
    "id": "c16655dfd31304d4079967153ba15522",
    "title": "三秀芝兰梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "幽兰可纫佩，紫芝曾疗饥。",
      "所以粲粲者，同行不相遗。"
    ]
  },
  {
    "id": "c16655dfd31304d4ad1cc85235192b7d",
    "title": "三白雪月梅",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "月色澹欲曙，雪华寒未消。",
      "玉人在空谷，清绝不可招。"
    ]
  },
  {
    "id": "c16655dfd31304d4c7e7618a940c9d05",
    "title": "青青水中蒲三首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "青青水中蒲，新叶净如拭。",
      "元是宝剑精，森然此留迹。"
    ]
  },
  {
    "id": "c16655dfd31304d499c0b8b8740958b8",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "孤山树下晓停骖，绿萼初开花两三。",
      "自是孤根得春早，先将芳信到江南。"
    ]
  },
  {
    "id": "c16655dfd31304d499c0b8b87fb7a2dd",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "瘴海花开雁又来，边头不见寄书回。",
      "云横东阁踌蹰久，月上南枝次第开。"
    ]
  },
  {
    "id": "c16655dfd31304d499c0b8b81234664a",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "晚来索笑向晴檐，独立黄昏半卷帘。",
      "自折芳枝嗅琼蕊，忽看高树挂银蟾。"
    ]
  },
  {
    "id": "c16655dfd31304d499c0b8b8f4187863",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "石桥流水绕柴门，岁晏相逢不尽言。",
      "放鹤亭前人一去，疏林夜月冷吟魂。"
    ]
  },
  {
    "id": "c16655dfd31304d499c0b8b8d8a5357f",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "倚竹相看翠袖寒，月中弄影见飞鸾。",
      "形容何似清癯甚，雪满空山岁又阑。"
    ]
  },
  {
    "id": "c16655dfd31304d499c0b8b80990157a",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "问讯花神谁最贤，群芳梅独在春先。",
      "清高品格花中圣，洒落丰姿鹤上仙。"
    ]
  },
  {
    "id": "c16655dfd31304d499c0b8b8ac4642ed",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "天寒倚树见佳人，屑玉餐英养性真。",
      "姑射山中明月夜，风飘仙袂净香尘。"
    ]
  },
  {
    "id": "c16655dfd31304d499c0b8b8c1ded8e4",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "乘云曾到太清家，玉树当庭飘素霞。",
      "此日归来湖上见，满林香雪散瑶华。"
    ]
  },
  {
    "id": "c16655dfd31304d499c0b8b82477d1f5",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "朝来踏雪过前林，花底谁歌白雪吟。",
      "玉女持旌双凤下，暮云深处杳难寻。"
    ]
  },
  {
    "id": "c16655dfd31304d499c0b8b800343b1d",
    "title": "梅花十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "花底群仙摇佩珰，神凝太素美清扬。",
      "春风吹梦来金鼎，夜月霏香到玉堂。"
    ]
  },
  {
    "id": "c16655dfd31304d44c05edc6bdd0721f",
    "title": "春日漫兴四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "客里惜春春又暮，无数花落绿阴生。",
      "一片溪云将雨过，几声山鸟隔烟鸣。"
    ]
  },
  {
    "id": "c16655dfd31304d44c05edc684ea3bd3",
    "title": "春日漫兴四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "不住啼鸟催人去，望断乡关何处家。",
      "三月狂风吹倒树，搅人离思是杨花。"
    ]
  },
  {
    "id": "c16655dfd31304d44c05edc60567a8d9",
    "title": "春日漫兴四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "柳花漫空正撩乱，千点万点著人衣。",
      "随波化作浮萍去，满路飘零似雪飞。"
    ]
  },
  {
    "id": "c16655dfd31304d44c05edc6a8ff105c",
    "title": "春日漫兴四首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "淡烟微茫远树低，王孙一去草萋萋。",
      "谁知客愁无处著，又听前林莺乱啼。"
    ]
  },
  {
    "id": "c16655dfd31304d469cc8e4b5efb9ea5",
    "title": "题刘子翚横溪独钓图",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "天河垂练映寒流，坐俯清泠坠玉钩。",
      "源上桃花微雨过，孤吟惊起水中鸥。"
    ]
  },
  {
    "id": "c16655dfd31304d469cc8e4b700dfa0f",
    "title": "题刘子翚横溪独钓图",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "芳洲白鹭飞来两，日射金鳞波滉瀁。",
      "芰荷香送晚风凉，一声清唱云中响。"
    ]
  },
  {
    "id": "c16655dfd31304d469cc8e4b130ee65f",
    "title": "题刘子翚横溪独钓图",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "紫鳞翻藻时冲岸，红线低垂月钩半。",
      "雁叫芦汀纶乍收，蟾流孤影来霄汉。"
    ]
  },
  {
    "id": "c16655dfd31304d469cc8e4b48b44977",
    "title": "题刘子翚横溪独钓图",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "儒林刘郎最清绝，手把丝缗歌未阕。",
      "忽见江梅数蕊开，一蓑立断寒江雪。"
    ]
  },
  {
    "id": "c16655dfd31304d45ee75e4989879e54",
    "title": "竹枝歌十首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "滟滪堆前十二滩，滩声破胆落奔湍。",
      "巴人缓步牵江去，楚客齐歌行路难。"
    ]
  },
  {
    "id": "c16655dfd31304d42aaf6c9a13a12f27",
    "title": "竹枝歌十首·其二",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "百丈牵江江岸长，生愁险处是瞿塘。",
      "猿啼三声齐堕泪，路转九回空断肠。"
    ]
  },
  {
    "id": "c16655dfd31304d45fa156415d464724",
    "title": "竹枝歌十首·其三",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "蜀江水落石槎牙，南船几日到三巴。",
      "云绕巫山不成雨，霜凋锦树胜如霞。"
    ]
  },
  {
    "id": "c16655dfd31304d445fecdad5013ec82",
    "title": "竹枝歌十首·其四",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "霜叶如花满眼飘，巴童歌驻木兰桡。",
      "水来峡口滩方急，船到夔州路更遥。"
    ]
  },
  {
    "id": "c16655dfd31304d48c005d4cc9822260",
    "title": "竹枝歌十首·其五",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "夔州日落听啼乌，乱石空围八阵图。",
      "傍渚行行访遗迹，武侯奇才天下无。"
    ]
  },
  {
    "id": "c16655dfd31304d4532c3e5cf49b8620",
    "title": "竹枝歌十首·其六",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "巫山秀色碧崔嵬，客子行舟望楚台。",
      "行云行雨几朝暮，不见台前神女来。"
    ]
  },
  {
    "id": "c16655dfd31304d41b8c4bbc335a94f3",
    "title": "竹枝歌十首·其七",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "叠嶂连云气势高，江心巨石吼洪涛。",
      "怪底终年行路者，艰危如此不辞劳。"
    ]
  },
  {
    "id": "c16655dfd31304d4b3c34e08a44e2b77",
    "title": "竹枝歌十首·其八",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "锦江一道送春来，梅花落尽桃花开。",
      "无奈客程归未得，树头树尾鸟声哀。"
    ]
  },
  {
    "id": "c16655dfd31304d456222b81d92d1d91",
    "title": "竹枝歌十首·其九",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "杜宇催归不暂休，宦情羁思两悠悠。",
      "相如此日题桥去，空遣文君吟白头。"
    ]
  },
  {
    "id": "c16655dfd31304d4a88233ce572c069a",
    "title": "竹枝歌十首·其十",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "江流锦水百花香，落日微吟近草堂。",
      "少陵心苦愁难著，望帝魂消思不忘。"
    ]
  },
  {
    "id": "c16655dfd31304d4b557ff8516c82dab",
    "title": "耕读斋为枫墅王兴定赋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "结庐枫墅上，躬稼事诗书。",
      "田有一塍在，家藏万卷馀。",
      "云中挂角诵，雨后带经锄。",
      "释耒吟风处，携壶咏月初。",
      "锄金终不顾，种玉学无虚。",
      "览帙从漂麦，观图自摘蔬。",
      "名垂贤士传，身寄野人居。",
      "岂惜田家苦，何惭儒术疏。",
      "秋声起庭树，凉气入郊墟。",
      "白酒开陶瓮，青灯照绮疏。",
      "子孙勤稼穑，诗礼重菑畬。",
      "击壤歌声作，凭轩乐自如。"
    ]
  },
  {
    "id": "c16655dfd31304d43d43f1967f5cb8f7",
    "title": "上翰林学士曼硕揭公三史二十韵",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "乾坤钟秀气，河汉见奎光。",
      "今代斯文主，名公硕德昌。",
      "总裁修国史，特命正皇纲。",
      "身在云霄上，亲依日月傍。",
      "大才司马富，直笔董狐良。",
      "运属辽金绝，统承南宋亡。",
      "权衡在掌握，正闰系纲常。",
      "前席频垂问，当廷赖主张。",
      "陶镕金在冶，追琢玉成章。",
      "中使频颁食，初筵许拜尝。",
      "八珍兼上味，九酝酌天浆。",
      "夜送金莲炬，朝回白玉堂。",
      "高怀散春旭，清气洒秋霜。",
      "天厩来龙马，金台鸣凤凰。",
      "诸生惭蹇劣，万里看翱翔。",
      "每诵高邮句，遥思翰墨场。",
      "参陪隔霄壤，感激裂肝肠。",
      "鹗荐如堪待，鸿书幸寄将。",
      "悠悠燕树远，漠漠楚云长。",
      "但愿持明鉴，高悬照八荒。"
    ]
  },
  {
    "id": "c16655dfd31304d4582fe7dee945ff3f",
    "title": "咏梅十二韵",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "积雪初开霁，微阳欲动时。",
      "美人倚芳树，佳讯到南枝。",
      "月冷琼瑶佩，春含冰玉姿。",
      "山中寻旧隐，雪后见丰仪。",
      "又是经年别，如何会面迟。",
      "轻清天所赋，贞白我能持。",
      "品出群英上，名甘处士卑。",
      "仙盟如可结，商梦不须期。",
      "岩野孤踪在，风霜两鬓垂。",
      "中心常自洁，真味少相知。",
      "落落烟尘外，飘飘云水涯。",
      "感怀时晚对，托兴咏周诗。"
    ]
  },
  {
    "id": "c16655dfd31304d4b83f1febed9fb978",
    "title": "奉贽欧阳承旨圭斋于书台杨青城宅时公来参族谱",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "衡岳降神日，玉堂承诏时。",
      "神仙见标格，鸾凤上丰姿。",
      "黼黻衮龙著，文章天马奇。",
      "日边辞玉醴，岩下采金芝。",
      "来续庐陵谱，兼题六一祠。",
      "书台见颜色，翰墨洒淋漓。",
      "云绕清湘树，心怀丹凤墀。",
      "停杯操别鹤，一雁过天涯。"
    ]
  },
  {
    "id": "c16655dfd31304d45b8cb0bd6cd4d8b3",
    "title": "奉简吉州萧进士自省",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "对策瞻龙衮，承恩拜玉墀。",
      "一枝蟾影在，八叶凤毛奇。",
      "泸水文星见，南昌化雨施。",
      "哦松来上邑，采菊向东篱。",
      "解绶归来日，掀髯舒啸时。",
      "空悬徐孺榻，长下董生帷。",
      "清节诚能守，高风自可追。",
      "才华今代重，辞翰古人期。",
      "每惜交游晚，重来会面迟。",
      "天清梅雨歇，江阔柳云垂。",
      "欲剪萧斋烛，细论彭泽诗。",
      "吟怀共倾倒，庶用慰深思。"
    ]
  },
  {
    "id": "c16655dfd31304d40fa18526bd87b0c0",
    "title": "陪吴编修子高孔掾史澄道宴岳阳楼分韵得航字",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "雁过巴陵晚，凭轩感兴长。",
      "天低入云梦，地迥接衡湘。",
      "青草迷空阔，苍梧隔杳茫。",
      "花飞天岳雨，木落洞庭霜。",
      "欲借仙槎去，犹怀广乐张。",
      "空山祠夏禹，孤屿拜英皇。",
      "迁客情无极，思君意不忘。",
      "汀兰春自绿，林橘晚初黄。",
      "风雪双蓬鬓，江湖一苇航。",
      "屈原初去国，王粲久思乡。",
      "竹简藏书壁，梅花冷玉堂。",
      "诗家传李杜，翰苑失班扬。",
      "自惜叨陪浅，深惭学识荒。",
      "登楼鸣绿绮，前席奉清觞。",
      "积雨湖光霁，微风秋气凉。",
      "罢琴吟眺处，云树暮苍苍。"
    ]
  },
  {
    "id": "c16655dfd31304d42b29d6d9cb07acd4",
    "title": "送贺元忠之曲阜学正任",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "送君之曲阜，鲁殿谒灵光。",
      "琴瑟歌清庙，衣冠拜素王。",
      "采芹临上邑，释菜得升堂。",
      "文字看科斗，箫韶鸣凤凰。",
      "吟坛常倚杏，射圃必穿杨。",
      "听雨泮池曲，舞雩沂水傍。",
      "桧围宫树暗，花覆苑苔香。",
      "东鲁诸生喜，西风一鹗翔。",
      "赠言兖州去，别意楚波长。",
      "遥望云千里，中流苇一航。",
      "游鱼迎去棹，语燕绕危樯。",
      "愿振孔林铎，时逢文运昌。"
    ]
  },
  {
    "id": "c16655dfd31304d49f655a7c15f643e5",
    "title": "平猺颂上湖广平章衮布巴勒驸马时公奉诏出征道贺二州事毕班师特授中书平章余参随麾下以功授永明簿感公之恩敬献诗以颂公之功云",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "分符督诸将，仗钺讨三危。",
      "雷动征蛮鼓，云开飞虎旗。",
      "中军号令肃，上将智谋奇。",
      "驻节舂陵境，屯兵溪洞陲。",
      "杂耕民不扰，招捕算无遗。",
      "贼有坐擒者，法犹令纵之。",
      "脱鞲放鹰隼，钻穴泣狐狸。",
      "孟获终能服，貘猺何足追。",
      "无虞旋奏凯，有旨即班师。",
      "身被黄金甲，旌扬翠羽仪。",
      "献俘来太庙，锡宴上丹墀。",
      "喜动龙颜日，恩承鸾诏时。",
      "宫袍围玉带，御酒赐金卮。",
      "公主捧觞贺，中官退食迟。",
      "衮衣资黼黻，廊庙藉纲维。",
      "开阁薇香动，垂帘花影移。",
      "朝趋虎豹阙，晚集凤凰池。",
      "边警喜宁谧，圣明于缉熙。",
      "金闺通籍早，铁券纪功宜。",
      "自愧沾微禄，今当致远辞。",
      "风鹏正南击，天马又东驰。",
      "遥望台星照，长怀江汉思。",
      "苗顽既已格，帝化自无为。",
      "愿献平猺颂，流传四海知。"
    ]
  },
  {
    "id": "c16655dfd31304d48e7ff6b0420453d0",
    "title": "陪刘先生桂隐偕刘学存谒虞学士邵庵于元妙观学士留饮王玉辉道士山房即席呈上",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "昔日临奎阁，经筵拜侍书。",
      "文章焕星斗，德望重璠玙。",
      "太傅归疏广，醇儒见仲舒。",
      "诏留遗草在，囊有赐金馀。",
      "林下耆英少，天边故旧疏。",
      "名高群玉府，身退野人居。",
      "山隐五峰秀，池涵一鉴虚。",
      "松巢归独鹤，萍水戏双鱼。",
      "每有惊人句，频辞使者车。",
      "黄花迎晚节，玉树照春初。",
      "此日陪藜杖，临风听佩琚。",
      "尊前看洒翰，香露滴秋蜍。"
    ]
  },
  {
    "id": "c16655dfd31304d493902c78765ad911",
    "title": "寿王都事南山",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "紫薇幕下神仙客，黄菊花前献寿杯。",
      "云绕南山迎瑞气，星临北斗现中台。",
      "亲陪上相参谋入，曾赞元戎奏凯回。",
      "剖决六曹简书静，扫除两广瘴烟开。",
      "座看修竹流清荫，手种高槐成大材。",
      "已见红莲出绿水，又乘骢马上霜台。",
      "紫袍凝露团花见，彩服翻霞舞袖催。",
      "看取高秋圆月夜，双飞凫舄上蓬莱。"
    ]
  },
  {
    "id": "c16655dfd31304d4e86da161577776d9",
    "title": "题吉文殷仲勖修竹亭诗",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "君子有高节，气凌青云端。",
      "开轩来舞鹤，鸣箨惊栖鸾。",
      "帘影摇翡翠，佩声戛琅玕。",
      "行吟何洒落，啸歌自盘桓。",
      "云来书台远，月照文水寒。",
      "焉得共觞咏，筠窗听清弹。"
    ]
  },
  {
    "id": "c16655dfd31304d4709bbea4c4515ebe",
    "title": "希文堂为罗宗文题",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "城南罗隐君，简默重高谊。",
      "仰希文正公，敦族轻市利。",
      "德著麦舟诗，恩垂义田记。",
      "严亲八十馀，彩服日娱戏。",
      "棣萼映春辉，友于自伦至。",
      "晚岁阅金经，颇悟仙丹秘。",
      "游神慕松乔，脱略弃尘事。",
      "昔见双珠明，今留一株桂。",
      "玉树照西园，芝兰杂芳蕙。",
      "悠悠白云飞，馥馥金粟坠。",
      "聿瞻希文堂，令人发深喟。"
    ]
  },
  {
    "id": "c16655dfd31304d4f84face8d5f669a4",
    "title": "赋明月珠奉简三衢马子善",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "明月何团团，清辉散霞绮。",
      "君如明月珠，涌出沧海里。",
      "文采照三衢，光华腾万里。",
      "煌煌海内珍，骊龙见之喜。",
      "缀冕堪凝旒，为珰可充耳。",
      "蛾眉笑相看，鱼目羞自比。",
      "景星夜荧荧，甘露朝旎旎。",
      "我歌明珠篇，蟾光浴秋水。"
    ]
  },
  {
    "id": "c16655dfd31304d4670f3dc6ff11d06b",
    "title": "分题得螺川送郡侯高志道秩满赴京",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "金螺出晴川，日照波光动。",
      "物微秀所钟，名与川增重。",
      "五马日边来，川灵应效贡。",
      "纷如浦珠还，骊龙争戏弄。",
      "咫尺涌波涛，长风一吹送。",
      "永怀朝宗心，来献河清颂。"
    ]
  },
  {
    "id": "c16655dfd31304d4dd3afabf6a56284a",
    "title": "咏诸葛武侯",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "南阳诸葛公，隆中卧不起。",
      "玄德三顾之，情好犹鱼水。",
      "鼎足势既成，出师志未已。",
      "炎灰不复燃，大星当营坠。",
      "如何建安后，正闰昧前史。",
      "紫阳举颓纲，昭烈著汉纪。",
      "君臣大义明，书法春秋比。"
    ]
  },
  {
    "id": "c16655dfd31304d4945b98dc55b08910",
    "title": "巢云",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "嵩华谪仙流，逸气凌霄汉。",
      "卷迹孤影微，成章五色烂。",
      "卧瞻蟾窟低，起舞鹤发乱。",
      "悠悠心自闲，冥冥梦初散。",
      "天孙促驾招，太白倚屏看。",
      "俯视芙蓉峰，临风洒飞翰。"
    ]
  },
  {
    "id": "c16655dfd31304d4a534494502f2b05f",
    "title": "题黎氏彬轩诗",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "晴云丽初旭，光照城南楼。",
      "楼中有隐者，黎氏儒家流。",
      "文彩绚素质，书香乐清幽。",
      "雅性敦孝友，高怀重交游。",
      "班班春彩立，馥馥秋兰抽。",
      "当窗揭吟翰，辉映珊瑚钩。"
    ]
  },
  {
    "id": "c16655dfd31304d40b306ecce248f942",
    "title": "赠五岳道士刘九皋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "翩翩鹤南飞，翼翼来青田。",
      "神闲游五岳，声清闻九天。",
      "振衣瑶台上，舞羽玉皇前。",
      "一颗还丹现，三花聚顶圆。",
      "芝坛月随步，松巢云共眠。",
      "玄都看花去，飞驾凌紫烟。"
    ]
  },
  {
    "id": "c16655dfd31304d4db154893dc6442f1",
    "title": "芦花坞诗",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "飘飘校书郎，栖迹芦花坞。",
      "孤云卧高林，双凫下清浦。",
      "玉树带蒹葭，秋光映眉宇。",
      "胸怀冰雪明，容仪鸾凤舞。",
      "昔陪青藜翁，洒翰辟玉府。",
      "佩剑出龙泉，烟尘暗中土。",
      "翩然赋归来，垂纶傍芦渚。",
      "雪花香满襟，风絮光翻羽。",
      "邀彼鹤上仙，泛我尊中醑。",
      "高歌落海蟾，长啸惊石虎。",
      "愿接卢敖游，仍呼太白侣。",
      "飞驾凌清虚，乘风过玄圃。"
    ]
  },
  {
    "id": "c16655dfd31304d4df3d6d821c178122",
    "title": "咏鲍叔牙诗",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "鲍叔相齐桓，举贤立霸功。",
      "心知管夷吾，所以常见容。",
      "一朝代齐相，烈烈营西东。",
      "遂令王纲正，列国咸服从。",
      "高谊薄云汉，羡彼双飞鸿。",
      "后来结交者，自谓胶漆同。",
      "见利竞毫发，相挤陷阱中。",
      "昔若芝与兰，今为蒿与蓬。",
      "古人不可见，邈焉想高风。"
    ]
  },
  {
    "id": "c16655dfd31304d4a3aa0671102ae080",
    "title": "澹云为湘阴罗孝子国珉赋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "悠悠江上云，霭霭云中树。",
      "历历楚天遥，思亲在何处。",
      "家住白云边，望极湘阴路。",
      "朝看云飞来，暮看云飞去。",
      "云行出有归，游子当返顾。",
      "如何骨肉恩，离别少欢聚。",
      "忧来赋停云，耿耿出情素。",
      "愿为黄鹄翔，归来慰迟暮。",
      "相看共卷舒，怡然得深趣。",
      "朗咏白云篇，乌啼残月曙。"
    ]
  },
  {
    "id": "c16655dfd31304d4f72fbbd3b1bf1e59",
    "title": "咏嬴女",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "盈盈花上月，渺渺树间云。",
      "云中弄玉管，袅袅隔花闻。",
      "中夜清声歇，碧云鸾影分。",
      "绸缪托萧史，中道哀离群。",
      "瑶台几春梦，洞房馀夕薰。",
      "遗音尚呜咽，愁绪何缤纷。",
      "凤去台空存，思君复思君。"
    ]
  },
  {
    "id": "c16655dfd31304d46ad2556fd3da66b4",
    "title": "题青文萧与靖归兴图",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "蔼蔼溪上云，苍苍镜中树。",
      "萧散林下人，行吟有佳趣。",
      "邂逅立松阴，盘桓不能去。",
      "流水长无声，仙源渺何处。",
      "拂袖归去来，南山起烟雾。"
    ]
  },
  {
    "id": "c16655dfd31304d4be72b2d00a334980",
    "title": "天台歌奉简郡庠谢广文玉成",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "峨峨天台峰，峰高几千丈。",
      "金乌浴海潮，飞出天门唱。",
      "中有绿发翁，神清气豪宕。",
      "远继太傅踪，游观赤霞障。",
      "著屐步云衢，鸣珂对天仗。",
      "翩然举飞翰，振铎螺川上。",
      "文章若有神，班马不相让。",
      "诗兴秋云高，词气春涛壮。",
      "兹辰涉大江，携诗远来访。",
      "延坐振文堂，高谈知雅量。",
      "鱼来芹泮看，鹤去梅边放。",
      "孤云起东山，式慰群生望。"
    ]
  },
  {
    "id": "c16655dfd31304d4f534741654a1794b",
    "title": "层溪钓隐为西昌郭廷辉赋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "澄江有隐士，世科冠朝端。",
      "钓月层溪上，溪清月光寒。",
      "追踪坐磻石，适意观微澜。",
      "身披孤鹤氅，手持一渔竿。",
      "鸥鹭长为伴，爵禄不可干。",
      "纵无渭川想，应作严濑看。",
      "云来青螺浦，月上金鱼滩。",
      "泠然发长啸，惊起卧龙蟠。"
    ]
  },
  {
    "id": "c16655dfd31304d462a1036fe5ccfbb9",
    "title": "咏曹娥",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "晔晔枝上花，随风早飘忽。",
      "娟娟如花颜，痛父逆潮没。",
      "哀号诉江神，焉得收父骨。",
      "临流遂自沉，死抱父尸出。",
      "海涛助声悲，山云共愁结。",
      "事在汉安年，诔成度尚笔。",
      "孝哉曹娥心，明明如皦日。"
    ]
  },
  {
    "id": "c16655dfd31304d4b08085006122d7fe",
    "title": "赠杨用良之金陵",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "泛海得骊珠，辉光比明月。",
      "剖身藏之归，持以献丹阙。",
      "终受鱼目谗，谪为金陵客。",
      "生还见妻孥，自怜无定迹。",
      "旋与亲爱辞，复作千里别。",
      "兰棹入寒烟，梅梢落晴雪。",
      "翩翩孤飞鸾，宁肯栖枳棘。",
      "冥冥海天长，遥望云中翼。"
    ]
  },
  {
    "id": "c16655dfd31304d41ace1aa63dca4a35",
    "title": "采菊",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "秋英有佳色，晚节含馀香。",
      "悠然东篱下，解佩纫芬芳。",
      "繁霜瘁百草，林木尽凋伤。",
      "白酒山中熟，归来松径荒。",
      "露冷沾襟袖，绕篱花正黄。",
      "掇英引觞酌，酣咏幽兴长。",
      "心闲得其趣，尘虑憺以忘。",
      "朝饮菊井水，夕餐菊篱英。",
      "坐看浮云净，南山晚苍苍。"
    ]
  },
  {
    "id": "c16655dfd31304d4f3407ec705436199",
    "title": "题萧氏思贤自省斋",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "城南有佳士，萧姓名思贤。",
      "好古抱英气，读书事精研。",
      "尝从龙参军，正学得师传。",
      "高谊重然诺，中心守贞坚。",
      "清论洒兰雪，隐居临市廛。",
      "屏岫列图画，大江横其前。",
      "特书自省字，高揭堂东偏。",
      "操修日无阙，三复白圭篇。",
      "朝夕净尘虑，灵台常粲然。",
      "庶几希前哲，俯仰不愧天。",
      "贤友我同里，交游三十年。",
      "徵诗到山阁，酣咏梅溪边。",
      "自省当自省，勉㫋复勉㫋。"
    ]
  },
  {
    "id": "c16655dfd31304d4e9e1962077290360",
    "title": "简彭志南",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "岁在丁丑春，东风转花柳。",
      "来从天池游，剑光动星斗。",
      "君有倜傥怀，平居敦孝友。",
      "气压波涛翻，声吹鲲鲸吼。",
      "高谊薄曾云，片言解纷纠。",
      "偶坐逢故人，倾倒接杯酒。",
      "书屋临大江，竹阴覆晴牖。",
      "畦蔬绕回塘，粳稻满南亩。",
      "甘旨奉亲馀，此乐真罕有。",
      "蹇余客平原，契阔岁年久。",
      "云树晚苍苍，思君重回首。"
    ]
  },
  {
    "id": "c16655dfd31304d40bee02084ad76bac",
    "title": "歌风台",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "白蛇断，赤龙飞。天开炎运成帝业，云卷蜚廉扬武威。",
      "威定四方归故里，酒酣击筑歌声起。山河振动气犹雄，宇宙廓清心自喜。",
      "薰弦载抚韶音希，豳雅又陈王化始。河流如带誓犹存，台前虎啸生荆杞。"
    ]
  },
  {
    "id": "c16655dfd31304d4195e304e37497d2c",
    "title": "戏马台",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "睢水东，彭城下。西风残照古台荒，楚项重瞳曾戏马。",
      "振鬣长鸣声卷河，翻身一跃光腾波。时危力尽将奈何，骓兮不逝空悲歌。",
      "九日黄花秋霜晚，长河东流去不返。遥怜霸业逐烟消，宾雁南飞楚天远。"
    ]
  },
  {
    "id": "c16655dfd31304d40722bc37b5443350",
    "title": "钓台",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "桐江上，一丝风。羊裘坐危石，轻雪落寒空。故人乘龙忽相忆，徵起终辞諌议职。",
      "夜惊星动紫微垣，晓见云归翠萝壁。振衣独立富春山，鱼鸟亦知心事闲。",
      "清风高出云台表，遗迹长留山冰间。"
    ]
  },
  {
    "id": "c16655dfd31304d40d354f3849e29bc1",
    "title": "铜雀台",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "西陵树，曾是美人歌舞处。肠断君王死别时，蛾眉憔悴分香去。",
      "奸雄心事有谁怜，残瓦空题汉代年。铜雀春深悬落日，石麟秋冷卧荒烟。",
      "邺下兴亡今又古，乌号野树猿啼雨。泉扃长夜锁幽魂，有酒谁浇台下土。"
    ]
  },
  {
    "id": "c16655dfd31304d4a766e085107361e6",
    "title": "凤凰台",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "望佳气，临高台。金乌初出海，照见凤凰来。千年王气久消歇，忽听韶音动双阙。",
      "乌衣巷口鸟鸣春，白鹭洲头潮涌月。云中天乐下瑶京，仙女乘鸾弄玉笙。",
      "歌声哕哕台前起，散作春风花满城。"
    ]
  },
  {
    "id": "c16655dfd31304d401a73f3cd836abeb",
    "title": "陪全尚书子仁冯高州子羽宴刘宏远江楼子仁大书先得月楼四字且歌以美之子羽作记俾余赋诗即席奉呈",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "昔年李谪仙，呼月醉南楼。尚书今夕宴，客有冯高州。",
      "坐邀刘颢清兴发，楼倚长江先得月。玉箫吹彻彩云留，声引凤凰来上阙。",
      "八窗玲珑风露寒，秋高银汉生微澜。团光未离沧海角，流彩已照虚檐端。",
      "尚书特笔高州记，飘飘颇有凌云气。毫翻云藻玉蜍乾，袖拂天香金粟坠。",
      "醉歌窈窕邀嫦娥，满目飞光感兴多。仙人骑鹤遥相过，玉壶潋滟摇金波。",
      "不醉如此良夜何，吁嗟不醉如此良夜何。"
    ]
  },
  {
    "id": "c16655dfd31304d4e0d354d4d3f551a2",
    "title": "辘轳",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "秋阳杲杲溪流竭，井上辘轳声不绝。银河斜转玉绳低，心苦惟忧稻田裂。",
      "边雁南来人未归，蛾眉颦蹙筋力微。绕床百丈哀音动，树搅西风梧叶飞。",
      "蟋蟀悲吟肠欲断，蒹葭露白秋将半。田家只望晚禾登，奈何今岁逢秋旱。",
      "君不见早晚班师舞干羽，皇天应降洗兵雨。"
    ]
  },
  {
    "id": "c16655dfd31304d42d5a6640ab4bc685",
    "title": "梅花月下醉歌",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "酌酒芳树下，寒光照玉壶。举觞酬明月，起舞鹤影孤。",
      "清夜恍惚逢仙姝，丰姿绰约形容癯。琇莹充耳双明珠，纤腰杂佩青珊瑚。",
      "邀我东游见麻姑，南昌仙人在坐隅。杯倾沆瀣酣芳液，连日东风吹不苏。",
      "酒醒满襟香露湿，雪花眩眼光模糊。欲与仙人借双凫，朝游罗浮暮西湖。",
      "谁能持将北斗劝，何当吸取东海枯。君不见醉倒樽前曙光白，不知此乐今有无。"
    ]
  },
  {
    "id": "c16655dfd31304d44c4fb32ede8545df",
    "title": "梅花",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "呼童扫开萝径，有客来叩柴扉。",
      "花底香云欲落，树头白鸟初飞。"
    ]
  },
  {
    "id": "c16655dfd31304d41a064aaa629f6a7e",
    "title": "圣人出",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "羲轩位皇极，如月行中天。",
      "圣圣继作则，坟曲斯流传。",
      "乾坤大一统，图书垂万年。",
      "高冈来彩凤，清庙鸣朱弦。",
      "尼父振遐躅，人文日丕宣。"
    ]
  },
  {
    "id": "c16655dfd31304d47a82f77af799ca9a",
    "title": "上之回",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "珠宫三十六，避暑之回中。",
      "地势萧关险，云气蓬莱通。",
      "回峦蔽赤日，飞瀑含清风。",
      "仙桃进王母，金芝献玉童。",
      "巡游乐无极，数幸甘泉宫。"
    ]
  },
  {
    "id": "c16655dfd31304d4d40d2c1b553b6320",
    "title": "临高台",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "崇台凌空起，登者凭雕阑。",
      "上摩黄鹄近，下见清水寒。",
      "高振飞霞佩，俯挹承露盘。",
      "云霄双阙并，基址万年安。",
      "柏梁欢宴夕，乘月骖青鸾。"
    ]
  },
  {
    "id": "c16655dfd31304d4f3c0fb2e91a0c25e",
    "title": "巫山高",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "峨峨十二峰，上有凌云梯。",
      "峰出高唐峻，云来太白低。",
      "山鸟飞不过，峡猿愁乱啼。",
      "望极魂欲断，梦中心自迷。",
      "遥怜楚台语，芳草碧萋萋。"
    ]
  },
  {
    "id": "c16655dfd31304d48ac1e99f0a6f86eb",
    "title": "远如期",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "轩辕上天去，群臣从者谁。",
      "不得攀龙驾，长思来凤仪。",
      "山头候子晋，海上逢安期。",
      "赠以五色枣，酬以九茎芝。",
      "仙人去已远，重来期此时。"
    ]
  },
  {
    "id": "c16655dfd31304d4edf3e62d8b1ac717",
    "title": "元会曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "青阳正开动，彤庭庆昌辰。",
      "霞光隐鸾驭，日色动龙鳞。",
      "蓂生一叶始，芝满九茎新。",
      "览辉下仪凤，化泰集祥麟。",
      "千官齐舞抃，天子万年春。"
    ]
  },
  {
    "id": "c16655dfd31304d424c9bf4380584947",
    "title": "校猎曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "豪鹰厉风翮，骏马腾霜蹄。",
      "长杨出旌麾，上林喧鼓鼙。",
      "飞羽云中落，骇兽草间啼。",
      "翻身射天狼，随手坠金鸡。",
      "词臣赋羽猎，侍宴明光西。"
    ]
  },
  {
    "id": "c16655dfd31304d43c75c6c2831ee657",
    "title": "戎行曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "东征度辽海，朝雨浥尘沙。",
      "珠袍黄金甲，玉辔白雪騧。",
      "前锋耀戈戟，后骑鸣鼓笳。",
      "连城不足拔，诸将毋庸夸。",
      "杀气昏海雾，军还应自嗟。"
    ]
  },
  {
    "id": "c16655dfd31304d468e33d7aa16c940e",
    "title": "送远曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "行迈何靡靡，惜别意留连。",
      "花底注瑶斝，柳阴停玉鞭。",
      "大旗悬落日，高盖凌飞烟。",
      "笳吹兹辰发，凯歌何时还。",
      "边风鸿雁来，应有捷书传。"
    ]
  },
  {
    "id": "c16655dfd31304d41497d4cffdd226fa",
    "title": "郊祀曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "圜丘报本始，黍稷荐芳馨。",
      "上帝鉴下土，兹坛朝百灵。",
      "瑶阶降甘露，璇霄罗景星。",
      "猗那协音律，于穆想仪刑。",
      "锡福思无疆，四海歌咸宁。"
    ]
  },
  {
    "id": "c16655dfd31304d439df330accd413a3",
    "title": "饮马长城窟",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "漠漠辽水云，明明关山月。",
      "迢迢万里城，历历饮马窟。",
      "有妇哭声哀，哭城城为摧。",
      "秦兵五十万，白骨雪成堆。",
      "至今窟中水，犹是当时泪。",
      "涓滴积成泉，长留在边地。",
      "前年度辽西，渴马绕城嘶。",
      "八月天已寒，雪飞沙路迷。",
      "今岁阴山道，解鞍卧沙草。",
      "魂随秋雁归，梦见家山好。",
      "早晚向临洮，朔风吹节旄。",
      "归骑大宛马，玉碗醉蒲萄。"
    ]
  },
  {
    "id": "c16655dfd31304d422de3733e5642120",
    "title": "子夜四时歌春歌",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "鸳鸯合欢夕，风动绣帷开。",
      "明月流光入，梦回心自猜。",
      "桃花开又落，不见翠鸾来。"
    ]
  },
  {
    "id": "c16655dfd31304d422de3733ec943ca6",
    "title": "子夜四时歌春歌",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "芙蓉合欢带，玉佩紫罗囊。",
      "绾作同心结，襟抱含清香。",
      "妾心莲菂苦，愁绪藕丝长。"
    ]
  },
  {
    "id": "c16655dfd31304d422de3733594fc05e",
    "title": "子夜四时歌春歌",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "珊瑚合欢枕，无寐过中宵。",
      "背壁寒灯暗，花残恨未消。",
      "凉声鸣落叶，天际雁书遥。"
    ]
  },
  {
    "id": "c16655dfd31304d422de3733f93ebd11",
    "title": "子夜四时歌春歌",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "锦绣合欢被，香篝宿火残。",
      "玉树霜华结，乌啼清夜阑。",
      "起看梅破萼，欲折寄来难。"
    ]
  },
  {
    "id": "c16655dfd31304d48a51bd870b22892b",
    "title": "出藩曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "承恩辞帝所，分封出藩陲。",
      "绶绾黄金印，旌麾翠羽旗。",
      "香凝燕寝昼，花暖凤台时。",
      "阃外恩光被，庭中淑景迟。",
      "功成如作乐，请奏南风辞。"
    ]
  },
  {
    "id": "c16655dfd31304d43952c78dadbca7b0",
    "title": "秋胡行",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "鸳鸯在芳洲，饮啄长相顾。",
      "雌留楚水湄，雄飞秦苑树。",
      "娟娟谁家女，嫁作秋胡妇。",
      "合婚才五日，夫婿离家去。",
      "五见樱桃花，思君在何处。",
      "膏沐难为容，中闺守贞素。",
      "春日载迟迟，采桑陌中路。",
      "忽逢马上郎，持金前致语。",
      "正色不可干，攀条衣湿露。",
      "采采未盈筐，蚕饥那可住。",
      "忽闻夫远归，归见相惊顾。",
      "乃是遗金者，升坐向姑诉。",
      "妾心皎如日，夫意轻如羽。",
      "鸟犹有俦匹，人岂无思虑。",
      "中流忽自沈，大节久弥著。"
    ]
  },
  {
    "id": "c16655dfd31304d4874ea365d009794a",
    "title": "相逢行",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "渭北一相逢，停鞭驻玉骢。",
      "问君家何处，云在洛城东。",
      "离家今几载，岁月如转蓬。",
      "话旧各倾倒，相看如梦中。",
      "解貂秦楼里，尽醉酬知己。",
      "秦女扬清歌，霏霏启玉齿。",
      "两脸桃花红，翠袖舞东风。",
      "斜晖转杨柳，新月上梧桐。",
      "此会良可乐，倾壶思再酌。",
      "昨日见花开，今晨惜花落。",
      "流景不再来，别离恨难裁。",
      "人生会面少，且覆手中杯。",
      "明朝又分首，上马东西去。",
      "遥望秦关云，高连渭城树。"
    ]
  },
  {
    "id": "c16655dfd31304d442f14b7c4b0906fc",
    "title": "罗敷词",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "青青陌上桑，盈盈桑下女。",
      "行行逢使君，驻马前致语。",
      "答云秦罗敷，采桑事勤苦。",
      "夫为侍中郎，久宦在公府。",
      "君意一何痴，妾身自有主。",
      "彩凤在高冈，雎鸠在中渚。",
      "物微知所托，去去莫延伫。",
      "绿叶已盈筐，蚕饥日将午。"
    ]
  },
  {
    "id": "c16655dfd31304d4373d7c362fa1a641",
    "title": "有所思",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "长门春寂寂，宫漏夜迟迟。",
      "明月流珠户，轻风开绣帷。",
      "昔承恩宠处，犹想梦来时。",
      "不见金銮幸，惟应玉箸垂。",
      "灯花明又暗，佳期杳难期。"
    ]
  },
  {
    "id": "c16655dfd31304d420c22033a14803ed",
    "title": "门有车马客行",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "门有车马客，清晨过衡门。",
      "一见知旧识，倾盖停高轩。",
      "延客中堂坐，殷勤听嘉言。",
      "问讯来何处，答云家平原。",
      "离乡三十载，丧乱今谁存。",
      "暂逢同骨肉，相见如梦魂。",
      "交欢展华宴，适兴奉清樽。",
      "冰鲙切鲜鲤，蕙肴杂芳荪。",
      "中情既相洽，密语方细论。",
      "冠冕岂不贵，簿书亦已繁。",
      "蝇营与狼顾，昧者竞驰奔。",
      "蛾以灯自灭，玉同石俱焚。",
      "人生若朝露，富贵如浮云。",
      "今我不为乐，晨兴忽已昏。",
      "持杯各倾倒，感子意弥敦。",
      "驱车出门去，林月照东园。"
    ]
  },
  {
    "id": "c16655dfd31304d455a2e45bbf3e27f1",
    "title": "战城南",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "将军初出塞，列阵龙城南。",
      "霜飞杀气肃，日落战声酣。",
      "弩彀毒流矢，锋交血染函。",
      "单于行系颈，嫖姚且停骖。",
      "凯旋何神速，破敌有兵贪。"
    ]
  },
  {
    "id": "c16655dfd31304d4530e4e355f961eae",
    "title": "入朝曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "圣作万物睹，如日天之中。",
      "玉帛来群后，车书庆大同。",
      "翔毂临驰道，鸣佩集上宫。",
      "天香满臣袖，封事达帝聪。",
      "衮职惭无补，赓歌颂成功。"
    ]
  },
  {
    "id": "c16655dfd31304d4ca6084313294f900",
    "title": "芳树",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "前庭植芳树，雨露浥华滋。",
      "下有盘根节，上有连理枝。",
      "郁郁清阴合，离离佳实垂。",
      "荣华信可爱，零落亦可悲。",
      "佳期彩云散，倚树长相思。"
    ]
  },
  {
    "id": "c16655dfd31304d41a03fc4467520d09",
    "title": "元冥曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "元冥启芳籍，化机动元英。",
      "六华凝中素，一气分太清。",
      "涵养成佳实，味之以和羹。",
      "硕果如不食，剥尽还复生。"
    ]
  },
  {
    "id": "c16655dfd31304d405fe9c9f61c94663",
    "title": "车遥遥",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "车遥遥，去何之。马萧萧，鸣深悲。路绕关山千万里，望君不见长相思。",
      "黄尘蔽日征鸿断，肝肠似割空留恋。霜雪堕指冰断须，未寄衣裘泪如线。",
      "长途豺虎方纵横，魂惊胆落伤中情。伤中情，向谁诉。",
      "百岁光阴暗中度，车遥遥何处去。"
    ]
  },
  {
    "id": "c16655dfd31304d43cc7ca811eb776c2",
    "title": "远别离",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "朔风起，鸿雁来。遥传苏武讯，直过李陵台。万里关山和月度，几行书字拂云开。",
      "群飞远浦凫鹥乱，阵落平沙鸥鹭猜。自是随阳向南去，非关避雪待春回。",
      "数声惊起闺中怨，夫在边头何日见。水长天远若为情，月下停砧泪如线。"
    ]
  },
  {
    "id": "c16655dfd31304d458df0d7ddb58e2ec",
    "title": "怨王孙",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "王孙游，憺忘归。芳草绿，落花飞。草绿花飞春又暮，忆君心绪罥斜晖。",
      "水流赴壑何时返，心逐鸿归关路远。华萼楼前白日昏，芙蓉帐里香云暖。",
      "梦见王孙雪满裘，腰间玉带珊瑚钩。金鞭断折银貂敝，昔日红颜今白头。",
      "魂一惊，泪双落。娟娟残月入房栊，淅淅凄风动帘幕。"
    ]
  },
  {
    "id": "c16655dfd31304d4ee754c58b4ab0eea",
    "title": "采莲曲",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "泛西湖，西湖五月初，盈盈绿水开红蕖。纤手双摇木兰桨，荷花荡里移轻舫。",
      "花深叶密不见人，隔花遥听菱歌唱。菱歌唱，中情自惆怅。",
      "棹绕回堤去复来，摇动露盘珠荡漾。珠荡漾，不成圆，日照芙蓉颜色鲜。",
      "娇态临风攲翠盖，新妆映水落青钿。采花休采菂，心苦谁如妾。",
      "颜红羞比花，眉翠还同叶。南风送微凉，吹香袭荷裳。",
      "折花挹荷露，惊散双鸳鸯。夫君在何处，妾心讵能忘。",
      "碧茎刺手丝不断，芳容常恐凋秋霜。谁家游荡子，调笑弄湖水。",
      "妾心自比花更清，独棹归船明月里。满身香露回中房，月挂高台鸾镜光。",
      "吴姬越女多愁思，歌绕湖波空断肠。"
    ]
  },
  {
    "id": "c16655dfd31304d43066ea4003335188",
    "title": "长安道",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "长安甲第连云起，驰道迢迢直如矢。香雾满城飞毂来，千门万户东风里。",
      "路入甘泉御气通，楼开丹凤霞光紫。玉阶朝觐响瑶珂，仙仗传呼凤辇过。",
      "柳拂龙旗露犹湿，交衢双舞鸣鸾和。上林春早啼莺乱，渭水秋深落叶多。",
      "岂知一旦繁华歇，禾黍离离将奈何。有客有客长安道，衣裘尘满愁难扫。",
      "旅怀欲寄雁不来，富贵翻怜故乡好。君不见长安道上多虎狼，常恐行人度关早。"
    ]
  },
  {
    "id": "c16655dfd31304d4669086be1034e6fc",
    "title": "芙蓉行",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "天门初曙啼早鸦，西风吹落丹霄霞。",
      "美人闲倚阑干立，锦树颁霜初见花。",
      "美人颜色花可比，岁晚见之心自喜。",
      "鸂鶒沙边云彩飞，珊瑚枝上虹光起。",
      "密叶玲珑乱翠毛，繁英灿烂裁文绮。",
      "宫女焚香别殿中，秦娥揽镜妆台里。",
      "朝来舣棹驿亭西，疑是美人隔秋水。",
      "红妆翠袖青霓裳，微笑含情启玉齿。",
      "木末霞消落日红，相思咫尺云千里。"
    ]
  },
  {
    "id": "c16655dfd31304d470416077b4f5d45b",
    "title": "桔槔行",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "八月陂塘秋欲涸，车声轧轧连村落。晚禾将槁大田枯，络纬悲鸣止还作。",
      "螮蝀垂光饮断流，蛟龙蜕骨临深壑。汗流被体足未停，辛苦救得禾田青。",
      "十日无雨穗将绝，荡荡旻天呼不听。君不见秋粮已免皇恩早，天赐丰年应更好。",
      "不用含愁怨桔槔，化机顷刻回枯槁。"
    ]
  },
  {
    "id": "c16655dfd31304d48d87c16cdddf237a",
    "title": "苦热行",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "祝融南征驭赤龙，鹑火飞燄当前锋。渴乌吸尽蓬莱水，妖虹挂在芙蓉峰。",
      "田畴枯槁泉欲竭，沙石销铄金为镕。重惜民忧鱼鼎沸，得非帝遣龙门封。",
      "云蒸谷口泽未降，虎啸岩前风不从。六合如在洪炉里，不知何处堪潜踪。",
      "呜呼山林晦迹无地容，安得天风驾我游鸿蒙。"
    ]
  },
  {
    "id": "c16655dfd31304d45765948490b27005",
    "title": "长相思",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "长相思，惜芳颜。郢树云深不可攀，三峡猿啼夕照间。",
      "瞿塘江寒水初落，巨石奔流多险艰，百丈牵江行水湾。",
      "望断征鸿过衡岳，梦随行雨来巫山。霜凋黄叶鸣络纬，夜长不眠泪潸潸。",
      "长相思，何时还。"
    ]
  },
  {
    "id": "c16655dfd31304d476dd7efe315bc030",
    "title": "杨白花",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "杨白花，白于雪，漫空撩乱飞琼屑。有美人兮将别，揽柔条兮初折。",
      "絮纷纷兮舞离筵，酌绿酒兮鸣朱弦，感中情兮惜芳年。",
      "迎章台兮舞袖，绕隋堤兮吟鞭。去金河兮几千里，揽愁绪兮绵绵。",
      "思夫君兮不息，望云鹤兮翩翩。"
    ]
  },
  {
    "id": "c16655dfd31304d4edd6c16ac016b524",
    "title": "苍龙吟",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "江潭月冷流清音。紫竹吹作苍龙吟。含商引徵曲意深。",
      "曲意深，泪沾襟。关山远，何处寻。"
    ]
  },
  {
    "id": "c16655dfd31304d47f9c8789e587f1df",
    "title": "效乐未央体咏梅二首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "六花出，一阳生。催冻木，吐寒英。栖迟谷岩里，凛如圣之清。"
    ]
  },
  {
    "id": "c16655dfd31304d47f9c8789a01a8a77",
    "title": "效乐未央体咏梅二首",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "冰注魄，雪霏香。发春意，冠年芳。元气所融结，花中之素王。"
    ]
  },
  {
    "id": "c16655dfd31304d45fa5c22979eddbe0",
    "title": "野有梅思君子也君子在野感物而托兴焉",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "野有梅，山有璞。岁将晏兮，微霰初落。我思美人，如玉追琢。",
      "山有璞，野有梅。岁云暮矣，飞雪皑皑。美人既见，我心孔谐。",
      "吁嗟美人兮，赠我以琼英。酬以佩玦，聊结中情。愿守贞白，毋渝初盟。"
    ]
  },
  {
    "id": "c16655dfd31304d4952d404f6c40c907",
    "title": "补古乐歌五首网罟",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "代结绳兮古庖牺。网罟设兮取象于离。张万目兮举维。",
      "以佃以渔兮随所施。龙马出兮河之涯。"
    ]
  },
  {
    "id": "c16655dfd31304d4952d404f1419f8b4",
    "title": "补古乐歌五首网罟",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "嶰竹生兮凤凰鸣。协阴阳兮制凤笙。筒十二兮和五声。",
      "奏云门兮天下平。帝乘龙兮游太清。"
    ]
  },
  {
    "id": "c16655dfd31304d4952d404ff52c5d81",
    "title": "补古乐歌五首网罟",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "历山之下兮河之滨。陶元气兮冶大钧。塼埏埴兮淬清泠。",
      "器不苦窳兮资吾民。元德升闻兮韶音以成。"
    ]
  },
  {
    "id": "c16655dfd31304d4952d404f9219be2f",
    "title": "补古乐歌五首网罟",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "素车白马兮来桑林。六事责已兮感天心。天心回兮霈雨霖。",
      "苏万物兮恩泽深。大濩作兮流遗音。"
    ]
  },
  {
    "id": "c16655dfd31304d4952d404f45160bcd",
    "title": "补古乐歌五首网罟",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "假神龟兮建东都。定宝鼎兮开皇图。武功成兮文德敷。",
      "白雉在庭兮凤在梧。历世历年兮垂远谟。"
    ]
  },
  {
    "id": "c16655dfd31304d44683156b4258b9ae",
    "title": "江南弄",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "春意动。池塘初解冻。花间啼鸟惊人梦。绮户微开曙色明。",
      "沉香火暖晓寒轻。夭桃半吐传芳讯，新莺百啭感中情。",
      "感中情。怜淑景。思君望断青鸾影。"
    ]
  },
  {
    "id": "c16655dfd31304d44683156b7064f246",
    "title": "江南弄",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "炎光炽，枕簟凉如水。芰荷覆沼双鸳戏。香飘水阁藕花开。",
      "帘上金钩燕子回。霄露清尘临上苑，朝云行雨过阳台。",
      "过阳台。别神女。思君心如莲菂苦。"
    ]
  },
  {
    "id": "c16655dfd31304d44683156b6b58ca04",
    "title": "江南弄",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "秋声起，庭院收残暑。凉蝉抱叶鸣疏雨。玉箫吹彻人倚楼。",
      "银汉迢迢度女牛。梧桐落翠露华冷，络纬啼寒月影流。",
      "月影流。愁无限。思君不见南飞雁。"
    ]
  },
  {
    "id": "c16655dfd31304d44683156b4e302e81",
    "title": "江南弄",
    "authorName": "周巽",
    "authorId": "c16655dfd31304d4d1457b72d1457b72",
    "dynasty": "元",
    "content": [
      "寒威薄。绣帷人未觉。啄蕊争枝喧冻雀。锦笺呵笔写回文。",
      "玉箸长垂不见君。北去马蹄冲塞雪，南来雁字隔衡云。",
      "隔衡云。消息断。思君但把梅花玩。"
    ]
  },
  {
    "id": "c16655dfd32233c64d398771c6874bd9",
    "title": "题明福法堂壁",
    "authorName": "云章真人",
    "authorId": "c16655dfd32233c6d1457b72d1457b72",
    "dynasty": "元",
    "content": [
      "一望罗浮耸万山，画图曾进悦天颜。",
      "金炉飞篆乘鸾去，玉笈翻经引鹤还。",
      "棋洞落花春寂寂，药槽流水夜潺潺。",
      "人来共道修仙易，谁肯安心学坐圜。"
    ]
  },
  {
    "id": "c16655dfd3300364d9b72677d41f6fec",
    "title": "雪后读杜诗",
    "authorName": "朱子范",
    "authorId": "c16655dfd3300364d1457b72d1457b72",
    "dynasty": "元",
    "content": [
      "十年乡国乱，几卷杜陵诗。",
      "闭户挑灯夜，深山积雪时。",
      "紫阳夸入蜀，双井喜居夔。",
      "歧路终何适，吾将有所思。"
    ]
  },
  {
    "id": "c16655dfd37827feaaec035330e05fb3",
    "title": "送姚子章之浙东帅掾",
    "authorName": "郑采",
    "authorId": "c16655dfd37827fe4476b929cf1f78fe",
    "dynasty": "元",
    "content": [
      "南纪四明雄浙左，孤城百雉接风涛。",
      "越裳客去得犀角，日本船来看宝刀。",
      "元帅旌旗开外阃，掾郎才略服诸曹。",
      "帐中羽檄何须草，政爱夔州诗法高。"
    ]
  },
  {
    "id": "c16655dfd37827fe8bd679c399493b4f",
    "title": "送果上人游雁山",
    "authorName": "郑采",
    "authorId": "c16655dfd37827fe4476b929cf1f78fe",
    "dynasty": "元",
    "content": [
      "雪消山色涨东州，最好天台雁荡游。",
      "背负青天缘鸟道，面承□雨看龙湫。",
      "深春林麓多金刹，落日江湖自白头。",
      "石上玉芝应拾得，念吾无物可销愁。"
    ]
  },
  {
    "id": "c16655dfd37827fe599e58970444925f",
    "title": "出门膏吾车",
    "authorName": "郑采",
    "authorId": "c16655dfd37827fe4476b929cf1f78fe",
    "dynasty": "元",
    "content": [
      "出门膏吾车，欲登昆仑丘。",
      "昆仑在西极，我家东海头。",
      "十步若九辍，邻巷亦阻修。",
      "况兹几万里，而乃复悠悠。",
      "但当努其力，岁晏非所忧。",
      "闻道夕可死，圣谟实吾舟。"
    ]
  },
  {
    "id": "c16655dfd37827fe300940c93cc2932b",
    "title": "去妇词",
    "authorName": "郑采",
    "authorId": "c16655dfd37827fe4476b929cf1f78fe",
    "dynasty": "元",
    "content": [
      "敝衣尚可浣，古镜尚可磨。",
      "郎心一昏蔽，反覆将奈何！",
      "缅怀初嫁时，同心指江河。",
      "江河固上流，郎恩中道休。",
      "娟娟芙蓉花，托根在芳洲。",
      "驱妾出门去，妾身将焉求。",
      "安得明月珠，置之郎心头。"
    ]
  },
  {
    "id": "c16655dfd37827fee3e5de44834dc511",
    "title": "题复古秋山对月图",
    "authorName": "郑采",
    "authorId": "c16655dfd37827fe4476b929cf1f78fe",
    "dynasty": "元",
    "content": [
      "天𡚌𡚌兮月朗朗，山■■兮水㵘㵘。",
      "木森森兮竹𥴒𥴒，势𡬜𡬜兮墨鲜鲜。"
    ]
  },
  {
    "id": "c16655dfd44c01cd7a871e9f632edf23",
    "title": "幽事",
    "authorName": "舒远",
    "authorId": "c16655dfd44c01cdd1457b72d1457b72",
    "dynasty": "元",
    "content": [
      "树绕重门尽日阴，倚风时听晚蝉吟。",
      "采松酿酒开除事，画纸围棋消遣心。",
      "亲旧殊方音邈邈，兵戈满地夜沉沉。",
      "眼前得失君休问，家住云窝深复深。"
    ]
  },
  {
    "id": "c16655dfd44c01cdf6fa698b30ec04ae",
    "title": "秋日郊行",
    "authorName": "舒远",
    "authorId": "c16655dfd44c01cdd1457b72d1457b72",
    "dynasty": "元",
    "content": [
      "阴霾扫净山历历，晴谷回转泉涓涓。",
      "群雀噪风世欲幻，一狐啸日天为旋。",
      "祥光垂情闵下土，秋色着意开平川。",
      "我老英雄一掬泪，夜深洒向虚皇前。"
    ]
  },
  {
    "id": "c16655dfd44c01cd5e88ad7539a42c0b",
    "title": "庄居述怀二绝",
    "authorName": "舒远",
    "authorId": "c16655dfd44c01cdd1457b72d1457b72",
    "dynasty": "元",
    "content": [
      "花如铺锦柳如绵，落日空山哭杜鹃。",
      "痴客不知尘世事，颠厓长伴白云眠。"
    ]
  },
  {
    "id": "c16655dfd44c01cd5e88ad75ef6f11d3",
    "title": "庄居述怀二绝",
    "authorName": "舒远",
    "authorId": "c16655dfd44c01cdd1457b72d1457b72",
    "dynasty": "元",
    "content": [
      "春山青泼雨初收，人倚衡门独自愁。",
      "路上相逢遍荆棘，酸风吹袂泪交流。"
    ]
  },
  {
    "id": "c16655dfd44c01cdb20826a970387110",
    "title": "早行和弟可庵二首",
    "authorName": "舒远",
    "authorId": "c16655dfd44c01cdd1457b72d1457b72",
    "dynasty": "元",
    "content": [
      "月落霜林乌早啼，风生驿路马频嘶。",
      "柴门犬吠天将曙，知有人家住隔溪。"
    ]
  },
  {
    "id": "c16655dfd44c01cdb20826a9162d6bdc",
    "title": "早行和弟可庵二首",
    "authorName": "舒远",
    "authorId": "c16655dfd44c01cdd1457b72d1457b72",
    "dynasty": "元",
    "content": [
      "鸡鸣野客整雕鞍，路渐分明出乱山。",
      "记得少年因中酒，一竿红日倚歌鬟。"
    ]
  },
  {
    "id": "c16655dfd47b86d7459a7dbc59d53b9b",
    "title": "上廉访司",
    "authorName": "李震器",
    "authorId": "c16655dfd47b86d7d1457b72d1457b72",
    "dynasty": "元",
    "content": [
      "心持藻鉴手持衡，明察秋毫判断平。",
      "节操风霜雪松劲，襟怀冰月驿梅清。",
      "云开雾卷星河绕，雷厉风飞海岳惊。",
      "倘为儒流坚砥柱，回澜一力赖宗盟。"
    ]
  },
  {
    "id": "c16655dfd4822cd26add716cab458653",
    "title": "题赵文敏画谢幼舆丘壑图",
    "authorName": "邓榆",
    "authorId": "c16655dfd4822cd2d1457b72d1457b72",
    "dynasty": "元",
    "content": [
      "一丘一壑绝尘坌，坐看前山出白云。",
      "可使玉堂挥翰手，却疑大小李将军。"
    ]
  },
  {
    "id": "c16655dfd4a60f7b1410ce8aa7a490d5",
    "title": "洛阳怀古",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "洛阳云树郁崔嵬，落日行人首重回。",
      "山势忽从平野断，河声偏傍故宫哀。",
      "《五噫》拟逐梁鸿去，六印休惊季子来。",
      "惆怅青槐旧时路，年年无数野棠开。"
    ]
  },
  {
    "id": "c16655dfd4a60f7ba91cfb118f09d0ce",
    "title": "过狄仁杰墓",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "牝鸡声里紫宸寒，神器都归窃弄间。",
      "一语唤回鹦鹉梦，九霄夺得凤雏还。",
      "荒坟寂寞临官道，清节孤高重泰山。",
      "为问模棱苏相国，当时相见果何颜？"
    ]
  },
  {
    "id": "c16655dfd4a60f7bf6d8c4373801e9eb",
    "title": "游裴公亭",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "裴公亭满竹林风，王屋天坛在眼中。",
      "月桂不随春共老，池波直与海相通。",
      "珍羞恐负将军腹，时雨休归社鬼功。",
      "天子仁明百灵助，连村箫鼓废年丰。"
    ]
  },
  {
    "id": "c16655dfd4a60f7beef4096326781719",
    "title": "岘山秋晚图",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "江水江花绕大堤，太平歌舞习家池。",
      "而今风景那堪画，落日空城鸟雀悲。"
    ]
  },
  {
    "id": "c16655dfd4a60f7b93fc9d13708c6bec",
    "title": "登北邙山二首",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "干戈丛里过壬辰，原上累累冢墓新。",
      "寒食清明几家哭，问来都是陈亡人。"
    ]
  },
  {
    "id": "c16655dfd4a60f7b93fc9d13c64059d8",
    "title": "登北邙山二首",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "魏家池馆姚家宅，佳卉而今采作薪。",
      "水北水南三二月，旧时多少看花人。"
    ]
  },
  {
    "id": "c16655dfd4a60f7b22f8a43c45863443",
    "title": "村居二首",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "草堂有燕贺新成，沙渚无鸥续旧盟。",
      "满径落红风扫静，一渠春碧雨添平。"
    ]
  },
  {
    "id": "c16655dfd4a60f7b22f8a43c9395358b",
    "title": "村居二首",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "春波澹澹卷寒漪，长日萧萧静竹扉。",
      "村舍蚕催桑叶大，山田鹿食麦苗稀。"
    ]
  },
  {
    "id": "c16655dfd4a60f7b1fcc15f43fadb46e",
    "title": "济渎庙祷雨感应",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "醮坛人散碧云沈，天表吾君爱物心。",
      "一雨滂𩃱三万里，成汤无用祷桑林。"
    ]
  },
  {
    "id": "c16655dfd4a60f7b6176069e47651545",
    "title": "羽林行",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "银鞍白马鸣玉珂，风花三月燕支坡。",
      "侍中女夫领军事，黄金买断青楼歌。",
      "少年羽林出名字，随从武皇偏得意。",
      "当时事少游幸多，御马御衣尝得赐。",
      "年年春水复秋山，风毛雨血金莲川。",
      "归来宴贺满宫醉，山呼摇动东南天。",
      "明昌太和承平久，北人岁献蒲萄酒。",
      "一声长啸四海空，繁华事往空回首。",
      "悬瓠月落城上墙，天子死不为降王。",
      "羽林零落只君在，白头辛苦趋路旁。",
      "腰无长剑手无鎗，欲语前事涕满裳。",
      "洛阳城下岁垂暮，秋风秋气伤金疮。",
      "龙门流出伊河水，北望临潢八千里。",
      "蔡州新起髑髅台，只合当年抱君死。",
      "君家父兄健如虎，一旦仓皇变为鼠。",
      "锦衣新贵见莫嗤，得时失时今又悲。"
    ]
  },
  {
    "id": "c16655dfd4a60f7b6fecf4aee772766c",
    "title": "老牛叹",
    "authorName": "杨果",
    "authorId": "c16655dfd4a60f7b0188e8b8e0040614",
    "dynasty": "元",
    "content": [
      "老牛带月原上耕，耕儿怒呼嗔不行。",
      "瘢疮满背股流血，力乏不胜空哀鸣。",
      "日暮归家羸欲倒，水冷萁枯豆颗少。",
      "半夜风霜彻骨寒，梦魂犹绕桃林道。",
      "服箱曾作千金犍，负重致远人所怜。",
      "而今弃掷非故主，饱食不如盗仓鼠。"
    ]
  },
  {
    "id": "c16655dfd4b4fae0fd32dfc4a6bdd82a",
    "title": "踏灾行",
    "authorName": "袁介",
    "authorId": "c16655dfd4b4fae0d1457b72d1457b72",
    "dynasty": "元",
    "content": [
      "有一老翁如病起，破衲𣰦毿瘦如鬼；",
      "晓来扶向官道傍，哀告行人乞钱米。",
      "时予奉檄离江城，邂逅一见怜其贫；",
      "倒囊赠与五升米，试问何故为穷民。",
      "老翁答言听我语，我是东乡李福五。",
      "我家无本为经商，只种官田三十亩。",
      "延祐七年三月初，卖衣买得犁与锄；",
      "朝耕暮耘受辛苦，要还私债输官租。",
      "谁知六月至七月，雨水绝无潮又竭；",
      "欲求一点半点水，却比农夫眼中血；",
      "滔滔黄浦如沟渠，农家争水如争珠；",
      "数车相接接不到，稻田一旦成沙涂。",
      "官司八月受灾状，我恐徵粮吃官棒；",
      "相随邻里去告灾，十石官粮望全放。",
      "当年隔岸分吉凶，高田尽荒低田丰；",
      "县官不见高田旱，将谓亦与低田同；",
      "文字下乡如火速，逼我将田都首伏；",
      "只因嗔我不肯首，却把我田批作熟。",
      "太平九月开旱仓，主首贫乏无可偿；",
      "男名阿孙女阿惜，逼我嫁卖陪官粮。",
      "阿孙卖与运粮户，即日不知在何处；",
      "可怜阿惜犹未笄，嫁向湖州山里去。",
      "我今年已七十奇，饥无口食寒无衣；",
      "东求西乞度残喘，无因早向黄泉归。",
      "旋言旋拭腮边泪，我忽惊惭汗沾背。",
      "老翁老翁无复言，我是今年检田吏。"
    ]
  },
  {
    "id": "c16655dfd4c00df8ed74c843d76f4266",
    "title": "无题",
    "authorName": "徐再思",
    "authorId": "c16655dfd4c00df8d1457b72d1457b72",
    "dynasty": "元",
    "content": [
      "一望二三里，烟村四五家。",
      "楼台六七座，八九十枝花。"
    ]
  },
  {
    "id": "c16655dfd5446cc47cad37858a28457c",
    "title": "竹深处诗",
    "authorName": "黄仲瑶",
    "authorId": "c16655dfd5446cc4d1457b72d1457b72",
    "dynasty": "元",
    "content": [
      "乐彼数亩园，青青万竿竹。中有读书人，开轩伴幽独。",
      "轩前轻阴扫不开，轩后繁声疑雨来。春风淡荡拂翠羽，白露泠泠生莓苔。",
      "入窗无尘从不扫，吐蓐在地琼花老。夜深对月任光微，昼永乘风觉凉好。",
      "有时早起坐石床，口中吹笙鹅管长。有时枕书卧轩中，清兴窅入蓬莱宫。",
      "蓬莱宫阙几千里，红尘不到看书几。彩鸾紫凤情翩翩，一段清光照流水。",
      "昨日我来造竹下，主人开门笑相迓。山肴满盘酒满壶，醉歌一曲为君谢。",
      "岂不见园中桃，又不见道旁柳，昔日媚春华，今日成衰朽！",
      "何如此君含彩故青青，独向轩楹托根久。劝君更种松与梅，岁寒清绝成三友。"
    ]
  },
  {
    "id": "c16655dfd65b6ab8fb96d270be0c8809",
    "title": "黄浦",
    "authorName": "顾从礼",
    "authorId": "c16655dfd65b6ab8d1457b72d1457b72",
    "dynasty": "元",
    "content": [
      "黄浦滩头微雨晴，龙华渡口晚潮生。",
      "行人夜泊应无语，试听吴歌矣乃声。"
    ]
  },
  {
    "id": "c16655dfd734a50c2957a47a09de59d8",
    "title": "初至罗浮",
    "authorName": "郑玠",
    "authorId": "c16655dfd734a50cd1457b72d1457b72",
    "dynasty": "元",
    "content": [
      "长说罗浮欲到难，清游今作字民官。",
      "分明蓬岛三山色，占得飞云六月寒。",
      "宝轴几函青贝叶，玉兰无限碧琅玕。",
      "此来更拟询遗事，记与灵踪石上看。"
    ]
  },
  {
    "id": "c16655dfd734a50cd6eec2b1787d5430",
    "title": "丹灶",
    "authorName": "郑玠",
    "authorId": "c16655dfd734a50cd1457b72d1457b72",
    "dynasty": "元",
    "content": [
      "灵迹曾传葛稚川，至今丹灶尚依然。",
      "谁云碧海三山岛，别是朱明一洞天。",
      "龙出玉京成往事，鹤来华表是何年。",
      "尘埃勿叹空回首，到得仙山亦有缘。"
    ]
  },
  {
    "id": "c16655dfd734a50c06b2b62ab020da32",
    "title": "葛仙行祠",
    "authorName": "郑玠",
    "authorId": "c16655dfd734a50cd1457b72d1457b72",
    "dynasty": "元",
    "content": [
      "身为俗吏趋行部，手爇名香祝有年。",
      "五色雀飞应荐祉，七星松古自通仙。"
    ]
  },
  {
    "id": "c16655dfd734a50c571e9b24fe9edca4",
    "title": "寄逍遥子",
    "authorName": "郑玠",
    "authorId": "c16655dfd734a50cd1457b72d1457b72",
    "dynasty": "元",
    "content": [
      "自从夫子仙山去，闻说山中分外清。",
      "半夜洞天松月白，野猿吟和读书声。"
    ]
  },
  {
    "id": "c16655dfd734a50c867e4e6cddc7d30a",
    "title": "潮阳东山",
    "authorName": "郑玠",
    "authorId": "c16655dfd734a50cd1457b72d1457b72",
    "dynasty": "元",
    "content": [
      "暮天凉雨急霏霏，十二巫峰高复低。",
      "醉魂不受风飘断，只恐行云自湿衣。"
    ]
  },
  {
    "id": "c16655dfd734a50c3c87f6721f66b900",
    "title": "观源洞",
    "authorName": "郑玠",
    "authorId": "c16655dfd734a50cd1457b72d1457b72",
    "dynasty": "元",
    "content": [
      "麻姑峰头黄鹤归，稚川灶上丹霞栖。",
      "寒猿啸木山月白，正是仙人朝斗时。",
      "壶天景象何灵杳，松门石径茸芳草。",
      "落花满院香沈沈，缘似刘郎应解到。",
      "碧溪数声连暮钟，梦回已觉松窗晓。"
    ]
  },
  {
    "id": "c16655dfd734a50cdddb70c9fb7f937a",
    "title": "白云庵",
    "authorName": "郑玠",
    "authorId": "c16655dfd734a50cd1457b72d1457b72",
    "dynasty": "元",
    "content": [
      "罗浮山头老松树，中夜长吟送风雨。",
      "病夫幽独枕书眠，静听松声默无语。",
      "壁间画像对书灯，耿耿残油下饥鼠。",
      "梦觉跏趺不成寐，要伴禅和听二鼓。"
    ]
  },
  {
    "id": "c16655dfd7637f8f7cad3785d5be92f7",
    "title": "竹深处诗",
    "authorName": "倪维哲",
    "authorId": "c16655dfd7637f8fd1457b72d1457b72",
    "dynasty": "元",
    "content": [
      "吴门烟雨掩荆扉，湘楚清兮一径微。",
      "丛覆蔽空忘昼永，凉生入夜觉寒归。",
      "王猷疏散人皆仰，刘向操持世不违。",
      "儒业已闻沾宠渥，休将宦思恋初衣。"
    ]
  },
  {
    "id": "c16655dfd775b4b25417116ae0ab82a3",
    "title": "戏题",
    "authorName": "白县尹",
    "authorId": "c16655dfd775b4b2d1457b72d1457b72",
    "dynasty": "元",
    "content": [
      "红红白白好花枝，尽被山僧折取归。",
      "只有野薇颜色浅，也来钩惹道人衣。"
    ]
  },
  {
    "id": "c16655dfd797486d2f3be33843897352",
    "title": "寄梁王",
    "authorName": "段宝",
    "authorId": "c16655dfd797486dd1457b72d8211837",
    "dynasty": "元",
    "content": [
      "烽火狼烟信不符，骊山举戏是支梧。",
      "平章枉死红罗帐，员外虚题粉壁图。",
      "凤别岐山祥兆隐，麟游郊薮瑞光无。",
      "自从界限鸿沟后，成败兴衰不属吾。"
    ]
  },
  {
    "id": "c16655dfd893cbf5e65ab6614b488ea0",
    "title": "次高原朴见寄韵",
    "authorName": "俞俊",
    "authorId": "c16655dfd893cbf5d1457b72d1457b72",
    "dynasty": "元",
    "content": [
      "年少簪花压帽檐，飞觞走斝竞春纤。",
      "空余老泪青衫湿，遮莫新愁白发添。",
      "生计有涯蚕上箔，公庭无事鸟窥帘。",
      "昔人漫说扬州鹤，自笑熊鱼岂得兼。"
    ]
  },
  {
    "id": "c16655dfd893cbf56a2ba8039ba35166",
    "title": "楚州夜泊",
    "authorName": "俞俊",
    "authorId": "c16655dfd893cbf5d1457b72d1457b72",
    "dynasty": "元",
    "content": [
      "漏鼓声频欲四更，野航灯火对愁明。",
      "城头楚语惊乡梦，船尾吴歌动客情。",
      "漠漠水云听雁度，潇潇风雨自鸡鸣。",
      "离群远道何嗟及，未必江湖老此生。"
    ]
  },
  {
    "id": "c16655dfd893cbf58db80d943abe55cd",
    "title": "次韵俞仲桓见寄",
    "authorName": "俞俊",
    "authorId": "c16655dfd893cbf5d1457b72d1457b72",
    "dynasty": "元",
    "content": [
      "白发和愁取次生，关河千里故乡情。",
      "自从秋雁南征后，日日淮边问客程。"
    ]
  },
  {
    "id": "c16655dfd915b907ad0c025976477792",
    "title": "殿试罢赋",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "玉堂松桧带晨霞，遥望宸严共拜嘉。",
      "逢掖诸生袍立鹄，未央清问墨翻鸦。",
      "扶摇九万风斯下，礼乐三千日未斜。",
      "从此君王识名姓，烟波惭愧旧渔家。"
    ]
  },
  {
    "id": "c16655dfd915b907f64002f40978ede2",
    "title": "奉旨降香天妃谢翰林诸公赠诗",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "皇帝甘泉受计时，宝奁亲授走冰夷。",
      "今朝朝著张骞出，后夜天文李合知。",
      "云绕勾吴分贝阙，春生英簜下龙墀。",
      "深惭礼乐光华外，剩得曹刘祖道诗。"
    ]
  },
  {
    "id": "c16655dfd915b90777163b9dfc0e466b",
    "title": "大都杂诗四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "抛却渔竿沧海边，拂衣来看九重天。",
      "画阑九陌桥如月，绿影千门树似烟。",
      "南国佳人王幼玉，中朝才子杜樊川。",
      "紫云楼上如渑酒，孤负东风二十年。"
    ]
  },
  {
    "id": "c16655dfd915b90777163b9da5b19fc4",
    "title": "大都杂诗四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "绣错繁华遍九衢，《上林》词赋汉西都。",
      "朱门细婢金条脱，紫禁材官玉鹿卢。",
      "万里星辰关上界，四朝冠盖翊皇图。",
      "东邻白面生纨绮，笑杀扬雄卧一区。"
    ]
  },
  {
    "id": "c16655dfd915b90777163b9d9770c09a",
    "title": "大都杂诗四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "卢沟晓月堕苍烟，十二门开日色鲜。",
      "海上神仙非弱水，人间平地有钧天。",
      "宝幢珠珞瞿昙寺，豪竹哀丝玳瑁筵。",
      "春雨如膏三万里，尽将嵩呼祝尧年。"
    ]
  },
  {
    "id": "c16655dfd915b90777163b9d545a76d5",
    "title": "大都杂诗四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "形势全燕拥地灵，梯航万国走王城。",
      "狗屠已仕明天子，牛相宁知别太平。",
      "玄武钩陈腾王气，白麟赤雁入新声。",
      "近来朝报多如雨，不见河南召贾生。"
    ]
  },
  {
    "id": "c16655dfd915b907ecfbfc5f56a81f17",
    "title": "海子",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "渡桥西望似江乡，隔岸楼台罨画妆。",
      "十顷玻瓈秋影碧，照人骑马入宫墙。"
    ]
  },
  {
    "id": "c16655dfd915b907fadd44f59f6ea4e4",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "江华江月要才情，多病堪怜马长卿。",
      "莫向都门折杨柳，帝乡春色不南行。"
    ]
  },
  {
    "id": "c16655dfd915b907fadd44f51e71d228",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "琉球真蜡接阇婆，日本辰韩秽貊倭。",
      "番船去时遗碇石，年年到处海无波。"
    ]
  },
  {
    "id": "c16655dfd915b907fadd44f5c8789f2a",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "朱张死去十年过，海寇凋零海贾多。",
      "南风六月到岸酒，花股篙丁奈乐何。"
    ]
  },
  {
    "id": "c16655dfd915b907fadd44f5061e7ab0",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "涌金门外是西湖，堤上垂杨尽姓苏。",
      "作得《吴趋》阿谁唱？",
      "小卿坟上露兰枯。"
    ]
  },
  {
    "id": "c16655dfd915b907fadd44f563e1c432",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "旧时家近黑桥街，三十馀年不往来。",
      "凭仗使君一问讯，杨梅银杏几回开。"
    ]
  },
  {
    "id": "c16655dfd915b907fadd44f54b11325d",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "闽中父老白髭须，老子风流记得无。",
      "昔日郎君骑竹马，如今使者驾轺车。"
    ]
  },
  {
    "id": "c16655dfd915b907fadd44f55c1dd0ff",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "素馨华畔十八娘，炎云瑞露酌天浆。",
      "一日供厨三百颗，使君馆券莫支羊。"
    ]
  },
  {
    "id": "c16655dfd915b907fadd44f5face1b68",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "薰陆胡椒腽肭脐，明珠象齿骇鸡犀。",
      "世间莫作珍奇看，解使英雄价尽低。"
    ]
  },
  {
    "id": "c16655dfd915b907fadd44f5e413b153",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "东海澄清南海凉，公厨海错照壶觞。",
      "郎君鲞好江珧脆，水母线明乌贼香。"
    ]
  },
  {
    "id": "c16655dfd915b907fadd44f54e13907e",
    "title": "舶上谣送伯庸以番货事奉使闽浙十首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "明年归路蹋阳和，缺胯轻衫剪越罗。",
      "春风通惠河头路，还与官家得宝歌。"
    ]
  },
  {
    "id": "c16655dfd915b9070b72e21af6b0eee8",
    "title": "送欧阳炳四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "暖翠空蒙故国山，梦中慈母美连环。",
      "文明门外春才好，百尺吴船漾绿湾。"
    ]
  },
  {
    "id": "c16655dfd915b9070b72e21af7e5ee8c",
    "title": "送欧阳炳四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "乐圣衔杯李适之，十年春梦疾如飞。",
      "苍头零落郎君小，祖帐无知上客归。"
    ]
  },
  {
    "id": "c16655dfd915b9070b72e21a97324119",
    "title": "送欧阳炳四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "曾侍先皇法从臣，故教给札纪华勋。",
      "名山久已藏名姓，莫作区区世上文。"
    ]
  },
  {
    "id": "c16655dfd915b9070b72e21a7f964649",
    "title": "送欧阳炳四首",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "去年清问下青云，曾把文章付与君。",
      "眼见皇恩绊渔隐，江湖烦报白鸥群。"
    ]
  },
  {
    "id": "c16655dfd915b9075d790aef1bff7f80",
    "title": "滦河吟",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "滦河上游陕，涓涓仅如带。",
      "偏岭下横渡，复绕行都外。",
      "颇闻会众潦，既远势滂沛。",
      "虽为禹贡道，独与东海会。",
      "乃知能自致，天壤无广大。"
    ]
  },
  {
    "id": "c16655dfd915b9075334441551d15fc9",
    "title": "山水翁",
    "authorName": "宋本",
    "authorId": "c16655dfd915b907d94e18a88edd7215",
    "dynasty": "元",
    "content": [
      "野屋不知今世，山色似含古春。",
      "岑寂浑无啼鸟，荒寒略有行人。"
    ]
  },
  {
    "id": "c16655dfd936eac07cad378560788cf8",
    "title": "竹深处诗",
    "authorName": "金灏",
    "authorId": "c16655dfd936eac0d1457b72d1457b72",
    "dynasty": "元",
    "content": [
      "碧琅玕下觅幽踪，行尽斋居路始通。",
      "烟敛月梢金琐碎，风生云干玉琤琮。",
      "秋光满座阴长合，靛色清神暑自空。",
      "净扫苍苔夜留客，解衣磅礴兴无穷。"
    ]
  },
  {
    "id": "c16655dfd93db1b172bbe37811693803",
    "title": "春草池绿波亭",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "池上新亭好，凭阑引兴长。",
      "朝晖生草色，天影落波光。",
      "雨过凫鹥乱，春明杜若香。",
      "为怀江谢趣，清梦绕西堂。"
    ]
  },
  {
    "id": "c16655dfd93db1b1eefcd2f30b3888ab",
    "title": "题林屋佳城图",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "太湖湖上黄公墓，画得图成慰所思。",
      "林屋天寒龙起夜，水晶宫白月来时。",
      "山山暑雨黄梅熟，树树风霜橘子垂。",
      "遗训不忘乡井念，望云应废《蓼莪》诗。"
    ]
  },
  {
    "id": "c16655dfd93db1b1e5aa223dd50c1285",
    "title": "和九成韵寄玉山主人二首",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "我爱虎头公子贤，高怀历历泻长川。",
      "酒樽花底分秋露，茶灶竹间生白烟。",
      "日落渔庄听雨坐，风微草阁看云眠。",
      "西凉进士曾留别，应说相逢十日前。"
    ]
  },
  {
    "id": "c16655dfd93db1b1e5aa223dbe6946db",
    "title": "和九成韵寄玉山主人二首",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "玉山之堂风日好，高居共喜值清时。",
      "紫箫度曲频行酒，彩扇分题即赋诗。",
      "溪树积阴疑雨过，水花流影若云移。",
      "白头有约渔庄上，我亦归休理钓丝。"
    ]
  },
  {
    "id": "c16655dfd93db1b11264b55fcf81291a",
    "title": "题秋林才子图次玉山韵",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "石岭西来竹屋幽，蹇驴归去晚山稠。",
      "溪头霜叶似花落，天外白云如水流。"
    ]
  },
  {
    "id": "c16655dfd93db1b11391a0bc160461e9",
    "title": "题风雨归舟图",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "西风木落九江秋，黄鹤矶头是旧游。",
      "忆得向年风雨里，青山无数逐归舟。"
    ]
  },
  {
    "id": "c16655dfd93db1b11639499fb1dde307",
    "title": "题芙蓉画屏二首",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "太液池头月色凉，夜深天上按《霓裳》。",
      "西风吹醒游仙梦，尚带清秋玉露香。"
    ]
  },
  {
    "id": "c16655dfd93db1b11639499f70ea857a",
    "title": "题芙蓉画屏二首",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "沈水烟消启绿窗，凉秋又见木蕖双。",
      "日斜睡起银屏里，应是相思到曲江。"
    ]
  },
  {
    "id": "c16655dfd93db1b14058de82e91e1e06",
    "title": "梅花灯",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "五出玲珑四面分，一枝挑月照黄昏。",
      "归来踏遍横斜影，吹落东风不见痕。"
    ]
  },
  {
    "id": "c16655dfd93db1b18ac534c097a3ada7",
    "title": "月漉漉送瞿慧夫之堜川",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "月漉漉，在娄水，老蟾千年浸不死。容花已萎春蕙芳，弦望茫茫运天髓。",
      "月漉漉，在堜水，桂影无烟玉如洗。一天清吹凉参差，琉璃碧破飞鱼起。",
      "我家月明沧海曲，渔歌不惊鸥梦熟。脱巾醉卧竹叶舟，白头浪起高于屋。",
      "送君行，月漉漉。"
    ]
  },
  {
    "id": "c16655dfd93db1b11135796bc87e6988",
    "title": "折杨柳",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "折杨柳，烦纤手。金黄细缕牵春愁，送客年年汴河口。",
      "汴水明，杨柳青。此时伤心无限情，同心结就孤舟行。",
      "折杨柳，君知否？有书莫寄双鲤鱼，一度春风一回首。"
    ]
  },
  {
    "id": "c16655dfd93db1b1c0a635f6888841b1",
    "title": "城上乌",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "城上乌，啼攫攫。朝啼城南头，暮啼城北角。昨日妻别夫，今日母忆儿。",
      "乌啼乌啼心愈悲，征人去兮归不归？乌啼乌啼知为谁！"
    ]
  },
  {
    "id": "c16655dfd93db1b177086115e637b587",
    "title": "送李公质之扬州",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "海风吹秋秋无痕，秋风洒落秋无魂。",
      "楼船万斛戛明月，怒涛驾空相吐吞。",
      "陇西才人天上客，古剑飞花溜新白。",
      "腰缠十万何足云，载诗未许扬州鹤。",
      "扬州琼花天下无，为我贳酒提胡卢。",
      "醉来莫问江南侣，豪气逼人真丈夫。"
    ]
  },
  {
    "id": "c16655dfd93db1b1e6911a0f09d53d09",
    "title": "澹香亭",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "澹香亭前春可招，雪花千树开璚瑶。",
      "溶溶夜色照寒影，二月东风吹不消。",
      "昆山仙人天上客，烂醉花阴坐瑶席。",
      "仙姝采香云满衣，酒醒但觉春无迹。",
      "人生欢乐苦不多，百岁流光若掷梭。",
      "古来荣达已尘土，对此不饮将如何！"
    ]
  },
  {
    "id": "c16655dfd93db1b14e6ce93ea3b73ee6",
    "title": "白云海歌",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "白云深，白云深，白云深处元无心。",
      "眼空瑶海一万里，山光不动秋阴阴。",
      "虚白英英启扃牖，袖拂天开落星斗。",
      "尽随玉气化为龙，不逐西风变苍狗。",
      "道人高居白云里，九重丹书徵不起。",
      "三生石上话因缘，春梦梨花隔秋水。",
      "风尘眯目横干戈，龙吞虎噬奈尔何。",
      "断蛇神器未出匣，海宇无复春光和。",
      "世事纷纷为落絮，百岁流光水东注。",
      "白云与我有深期，我亦相依白云住。"
    ]
  },
  {
    "id": "c16655dfd93db1b1ebd5a1c3875430ce",
    "title": "虎丘燕集送□□□之秣陵分赋吴王城",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "吴王城据东南雄，夫椒一战成厥功。钃镂夜泣伍员死，黄池之会城池空。",
      "城池空，越师袭，宫前草露沾衣湿。烟花遗堞黯离愁，三江潮来若山立。",
      "君不见城上蒿，碧如染，兔穴狐踪遍荒甸。渔歌落日破湖烟，鸱夷荡舟迷潋滟。",
      "前年送客阊门西，杨柳青青官马嘶。今年送子出城去，接天芳树春迷迷。",
      "霜台故人俱豸首，尺简谁能问山薮。簿书丛里看峥嵘，归来共醉吴中酒。"
    ]
  },
  {
    "id": "c16655dfd93db1b12ba4f6eed48afe7a",
    "title": "公无渡河",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "公无渡河，河水弥弥。腥风怪雨卷空来，浊浪掀舟雪山起。",
      "妾力挽公不我止，公既渡之竟如是。泪可竭，情可灭，河水东流何日歇？"
    ]
  },
  {
    "id": "c16655dfd93db1b12481d7c49b787eb0",
    "title": "行路难",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "行路难，历九土，猛虎当途狼在坞。满目莽苍荆菅深，猎者谁为施弶弩。",
      "行路难，渡江河，其中岂无蛟与鼍。行舟往往看风色，如山大浪扬惊波。",
      "水陆之险尚可平，人心对面干戈横。浮云变态在焂忽，阴矢设毒无猜惊。",
      "君不见史伯鱼，处世以直诚非愚，西边鹊噪东啼乌。",
      "行路难，堪嗟吁！"
    ]
  },
  {
    "id": "c16655dfd93db1b1305ecd06f9f1b2ad",
    "title": "乌夜啼",
    "authorName": "文质",
    "authorId": "c16655dfd93db1b1d1457b72d1457b72",
    "dynasty": "元",
    "content": [
      "乌夜啼，江月皎皎流寒辉。去年养子丛木底，今年九子俱不归。",
      "夜夜啼，声惨悽，网罗天地难高飞。反哺之恩竟寂寞，风巢冷落秋烟稀。",
      "乌夜啼，啼相思。"
    ]
  },
  {
    "id": "c16655dfd95568a96b91b36662f7912c",
    "title": "乱后谒母墓",
    "authorName": "郭道卿",
    "authorId": "c16655dfd95568a9d1457b72d1457b72",
    "dynasty": "元",
    "content": [
      "欲从泉下拜遗音，乱草及春零露侵。",
      "一抔荒山终岁土，百年贫子此生心。",
      "悲风动树嗟无死，高屺望云冻不沈。",
      "自是儒生多积戾，墓前带甲未全禁。"
    ]
  },
  {
    "id": "c16655dfda480f89dfac103a31b53777",
    "title": "春夜吹笛词三首",
    "authorName": "程一宁",
    "authorId": "c16655dfda480f89d1457b72d1457b72",
    "dynasty": "元",
    "content": [
      "兰径香销玉辇踪，梨花不忍负春风。",
      "绿窗深琐无人见，自碾朱砂养守宫。"
    ]
  },
  {
    "id": "c16655dfda480f89dfac103a83ce68c4",
    "title": "春夜吹笛词三首",
    "authorName": "程一宁",
    "authorId": "c16655dfda480f89d1457b72d1457b72",
    "dynasty": "元",
    "content": [
      "淡月轻寒透碧纱，窗屏睡梦听啼鸦。",
      "春风不管愁深浅，日日开门扫落花。"
    ]
  },
  {
    "id": "c16655dfda480f89b42fa0a52a23c792",
    "title": "惜春词",
    "authorName": "程一宁",
    "authorId": "c16655dfda480f89d1457b72d1457b72",
    "dynasty": "元",
    "content": [
      "春光欲去疾如梭，冷落长门苔藓多。",
      "懒上妆台脂盖蠹，承恩难比雪儿多。"
    ]
  },
  {
    "id": "c16655dfda98dea2ecb18ecdbe6d1055",
    "title": "病中寄兄弟",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "苦热已无计，那堪与病俱。",
      "过从无好客，遣兴有新书。",
      "世事炎凉态，人生骨肉躯。",
      "何当寄伯仲，相与问何如？"
    ]
  },
  {
    "id": "c16655dfda98dea2eea15ef26ecb01d7",
    "title": "黟坑桥亭次以文韵二首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "擢笔题高柱，披襟挹好风。",
      "剖瓜苏渴客，采药识仙翁。",
      "飞鸟连云白，幽花点水红。",
      "相从问归路，疑误入崆峒。"
    ]
  },
  {
    "id": "c16655dfda98dea2eea15ef26bd017a1",
    "title": "黟坑桥亭次以文韵二首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "结屋依山麓，衣冠尚古风。",
      "醉人千日酒，扶杖百年翁。",
      "云起山松绿，风回野烧红。",
      "谁云避世者，犹自在崆峒。"
    ]
  },
  {
    "id": "c16655dfda98dea2aaad0b79b219b535",
    "title": "题天目山",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "势压东南万象低，溟蒙空翠望中迷。",
      "龙飞凤舞川原秀，地下天高日月齐。",
      "武肃百年钟霸气，文忠千古欠留题。",
      "客来欲问青云路，凿破崚嶒便作梯。"
    ]
  },
  {
    "id": "c16655dfda98dea2cfcc09b51bfd0344",
    "title": "婺源胡氏屏山楼",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "楼外青山列翠屏，矮窗放入眼增明。",
      "丹青花草春描画，水墨林泉秋写成。",
      "变化四时无俗韵，登临千古有馀清。",
      "高人对此不容语，独倚阑干看晚晴。"
    ]
  },
  {
    "id": "c16655dfda98dea2d2c5f6e50ea801a1",
    "title": "白岳",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "名冠江南第一山，乾坤故设石门关。",
      "重重烟树微茫里，簇簇峰峦缥缈间。",
      "五夜松声惊鹤梦，半龛灯影伴人闲。",
      "忽闻环佩珊珊度，知是神仙月下还。"
    ]
  },
  {
    "id": "c16655dfda98dea28efa4758b56bace8",
    "title": "师山书楼成唐长孺先生赋诗见寄次韵",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "居山日夕见山容，环堵萧然一亩宫。",
      "我喜烟云来几上，人看楼阁出空中。",
      "夜深月色偏明朗，晓起岚光更郁葱。",
      "若比羊裘轩上景，临江惟欠一丝风。"
    ]
  },
  {
    "id": "c16655dfda98dea2da14eb694a34cc68",
    "title": "次韵述怀",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "家住江南黄叶村，绳枢瓮牖席为门。",
      "自罹盗贼人传死，重见交游我幸存。",
      "焦土更无遗简策，供厨惟有旧匏尊。",
      "黄巾迎拜何为者，自愧疏庸不足论。"
    ]
  },
  {
    "id": "c16655dfda98dea24ad2a0dca0acbbc3",
    "title": "八月十四夜玩月岑山次鲍伯原韵",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "夜深云散碧天开，月影沈沈入酒杯。",
      "风露半天成颢气，干戈满目起尘埃。",
      "分明沧海浮双岛，隐约严滩见两台。",
      "今日有怀须尽兴，明朝无雨约重来。"
    ]
  },
  {
    "id": "c16655dfda98dea2943299b71ba95796",
    "title": "游覆船山宿草堂",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "眠云石下屋三间，瀑布当檐坐卧看。",
      "怪底岩前龙忽起，夜来风雨不胜寒。"
    ]
  },
  {
    "id": "c16655dfda98dea21e42e07dd7793969",
    "title": "登师山诸生有书二首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "城上钟声度远溪，扶桑破曙海云低。",
      "披衣欲起还敧枕，山下晨鸡四面啼。"
    ]
  },
  {
    "id": "c16655dfda98dea21e42e07dffcf5d40",
    "title": "登师山诸生有书二首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "山前村落乱高低，云意模糊远近迷。",
      "万叠峰峦如画展，黄山正在小楼西。"
    ]
  },
  {
    "id": "c16655dfda98dea25f533f63295e8cc4",
    "title": "覆船山樵歌",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "路入黄茅剑断蛇，疏篱石磡野人家。",
      "山深地冷春难老，五月岩前见落花。"
    ]
  },
  {
    "id": "c16655dfda98dea25f533f636f191dd7",
    "title": "覆船山樵歌",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "历尽崎岖上碧岑，高山流水似鸣琴。",
      "何须水乐寻幽洞，自有岩前太古音。"
    ]
  },
  {
    "id": "c16655dfda98dea25f533f63ecaa0ede",
    "title": "覆船山樵歌",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "常忆当年武肃王，金婆店里月华光。",
      "山中十月桃应熟，未荐仙人不敢尝。"
    ]
  },
  {
    "id": "c16655dfda98dea2529a7dd7f74e104c",
    "title": "元宵诗用仲安韵五首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "对簇鳌山十万人，皇都今夕几分春。",
      "六街三市浑如昼，寄语金吾莫夜巡。"
    ]
  },
  {
    "id": "c16655dfda98dea2529a7dd7226d8c68",
    "title": "元宵诗用仲安韵五首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "神前儿女舞妖娆，社下游人弄管箫。",
      "到处人家说元夕，不知元夕是今宵。"
    ]
  },
  {
    "id": "c16655dfda98dea2529a7dd783c922ec",
    "title": "元宵诗用仲安韵五首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "赏罢花灯步月归，自将拄杖扣柴扉。",
      "回头形影惊相吊，但觉从前百事非。"
    ]
  },
  {
    "id": "c16655dfda98dea2529a7dd7dc1126f6",
    "title": "元宵诗用仲安韵五首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "天下承平近百年，歌姬舞女出朝鲜。",
      "燕山两度逢元夕，不见都人事管弦。"
    ]
  },
  {
    "id": "c16655dfda98dea2529a7dd759190d52",
    "title": "元宵诗用仲安韵五首",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "市上灯张玉井莲，门前箫鼓更喧天。",
      "先生懒向儿童语，闭户高居但欲眠。"
    ]
  },
  {
    "id": "c16655dfda98dea27b2357b206e089bd",
    "title": "题洪氏舫轩",
    "authorName": "郑玉",
    "authorId": "c16655dfda98dea2a51fb97583adc922",
    "dynasty": "元",
    "content": [
      "山人爱舟屋亦舟，山中便作沧海游。",
      "何须风帆冒险远，东西南北穷遐陬。",
      "向来此是荆棘地，今日遂作江湖秋。",
      "门前岚雾霭苍翠，浑疑江上烟波浮。",
      "云旋日动屋移影，舟行岸转曲江头。",
      "主人自是济川手，坐令涉险如安流。",
      "复有佳客天下士，作记写出清绝幽。",
      "王先生诗继二雅，五字万里争追求。",
      "徐公翰墨妙当世，夜深光彩射斗牛。",
      "世间尤物自足贵，安用航海珠玉谋。",
      "谁当共此乐朝夕，窗外忘机两白鸥。"
    ]
  },
  {
    "id": "c16655dfda9cbb9d6c2a49fd761ab5d0",
    "title": "缝衣领诗",
    "authorName": "刘翠翠",
    "authorId": "c16655dfda9cbb9dd1457b72d1457b72",
    "dynasty": "元",
    "content": [
      "一自乡关动战锋，旧愁新恨几重重。",
      "肠虽已断情难断，生不相从死亦从。",
      "长使德言藏破镜，终教子建赋游龙。",
      "绿珠碧玉心中事，今日谁知也到侬。"
    ]
  },
  {
    "id": "c16655dfda9cbb9d2a73da6cd4825fe4",
    "title": "和金生",
    "authorName": "刘翠翠",
    "authorId": "c16655dfda9cbb9dd1457b72d1457b72",
    "dynasty": "元",
    "content": [
      "平生每恨祝英台，怀抱何为不早开？",
      "我愿东君勤用意，早移花树向阳栽。"
    ]
  },
  {
    "id": "c16655dfdb1cf6a8453810d0b7101463",
    "title": "怀友",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "作客黄山下，思君汉水滨。",
      "愁牵清夜梦，吟瘦老夫身。",
      "漂泊谁知我，交游独此人。",
      "春来寻小艇，江上问通津。"
    ]
  },
  {
    "id": "c16655dfdb1cf6a86d91d22da2574bbc",
    "title": "夜半舟发丹阳",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "舟子贪风顺，开帆半夜行。",
      "天寒四野静，水白大星明。",
      "长铗归何日，浮萍笑此生。",
      "柁楼眠不稳，起坐待鸡鸣。"
    ]
  },
  {
    "id": "c16655dfdb1cf6a828cbeb1288938aed",
    "title": "城西虎跑寺",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "石势虎蹲伏，山形龙屈盘。",
      "寺开唐殿阁，坟掩宋衣冠。",
      "幽涧泉声细，斜阳塔影寒。",
      "近城多战鼓，栖息此中安。"
    ]
  },
  {
    "id": "c16655dfdb1cf6a8fd35bd43dbbc8b9a",
    "title": "赠章以元昆仲",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "相见谈经史，江楼坐夜阑。",
      "风声吹屋响，灯影照人寒。",
      "俗薄交游尽，时危出处难。",
      "衰年逢二妙，亦得闷怀宽。"
    ]
  },
  {
    "id": "c16655dfdb1cf6a88a7a786bb01ba5db",
    "title": "入山",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "入山惊道险，上岭觉天低。",
      "日碍危峰过，云依翠壁栖。",
      "幽花如血染，怪鸟学儿啼。",
      "避世须来此，桃源路已迷。"
    ]
  },
  {
    "id": "c16655dfdb1cf6a8f8a71718c245903f",
    "title": "新岁忆曾子白",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "经月愁闻雨，新年苦忆君。",
      "青华为客久，白发著书勤。",
      "酒共邻僧饮，蔬从野老分。",
      "何时共登眺，整屐待晴云。"
    ]
  },
  {
    "id": "c16655dfdb1cf6a86aa8aede283488c3",
    "title": "病中遣怀二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "卧病玄冬半，羁栖碧海边。",
      "风尘方满野，戎马已经年。",
      "下邑供军食，何时发漕船。",
      "薄才无寸补，自合赋归田。"
    ]
  },
  {
    "id": "c16655dfdb1cf6a86aa8aedea770b2bf",
    "title": "病中遣怀二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "生理居官废，空闻禄代耕。",
      "仆嫌裘褐敝，妻笑甑尘生。",
      "欲去乾坤窄，无成岁月更。",
      "故人清要地，应解树勋名。"
    ]
  },
  {
    "id": "c16655dfdb1cf6a8de855a617c97c1e0",
    "title": "重登近山楼",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "羁旅归来日，危楼得再登。",
      "山如前岁好，云向小窗凝。",
      "种术看今长，藏书比旧增。",
      "题诗成感慨，老我愧何能。"
    ]
  },
  {
    "id": "c16655dfdb1cf6a86be66411c55b9d9b",
    "title": "客黄山",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "自到黄山十馀日，终日饱饭只昏昏。",
      "谁家捣练不停杵，俗吏抱书长在门。",
      "天寒鸿雁满南国，岁晚梅花开故园。",
      "客里谩将诗慰藉，遣怀不用酒盈樽。"
    ]
  },
  {
    "id": "c16655dfdb1cf6a82a78770d93b3c1f4",
    "title": "送郑汝玉归莆关",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "莆关深入海东南，日出先看曙色酣。",
      "李愿归耕盘谷土，杜陵思乐百花潭。",
      "到家三月山矾白，入馔千林竹笋甘。",
      "愧我天涯尚羁旅，乡愁因尔不能堪。"
    ]
  },
  {
    "id": "c16655dfdb1cf6a8c5fd5226e2233b12",
    "title": "落日",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "秋郊惨淡落日微，西风萧萧吹客衣。",
      "残霞红叶自相映，独鹤孤鸿何处归。",
      "中州尘暗鼓鼙急，沧海浪高舟楫稀。",
      "回首东山月未上，怪看星影弄辉辉。"
    ]
  },
  {
    "id": "c16655dfdb1cf6a83fcede1dbefc2d38",
    "title": "三月十三日钱成夫寿旦诸公会饮城南文秀园",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "城南园馆小桥东，柳树青青花树红。",
      "此日杯盘追胜事，一时冠盖集群公。",
      "美姬舞罢歌《金缕》，醉客归迟并玉骢。",
      "莫遣春光空老去，明朝欢会更须同。"
    ]
  },
  {
    "id": "c16655dfdb1cf6a82df98226eb215a28",
    "title": "寄顾仲明教授",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "长忆青华翠色寒，北窗对酒几同看。",
      "鼎煎浦口罾鱼白，盘簇檐头树果丹。",
      "来往正期娱晚景，乱离俄叹失清欢。",
      "故乡回首江山异，落日闽南独倚阑。"
    ]
  },
  {
    "id": "c16655dfdb1cf6a876be1af4c2d7c1aa",
    "title": "谢戴文瑰佥院惠草帽",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "细结夫须染色新，使君持赠意偏真。",
      "玉川便易煎茶帽，元亮还抛漉酒巾。",
      "影堕水波浮晚照，黑遮霜鬓隔秋尘。",
      "深惭欲报无琼玖，感戴宁忘拂拭频。"
    ]
  },
  {
    "id": "c16655dfdb1cf6a8910f7047be82f095",
    "title": "羁思十首次谢纯然韵",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "霜风吹帽发全枯，多病兼愁懒步趋。",
      "身寄他乡年又尽，吟看衰草日将晡。",
      "故园消息沈天表，旧日交游隔海隅。",
      "只有浊醪堪遣兴，拟从邻舍典罗襦。"
    ]
  },
  {
    "id": "c16655dfdb1cf6a8910f704759b6426a",
    "title": "羁思十首次谢纯然韵",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "夜中见月浑忘寐，晓起看山只独吟。",
      "那得文章垂不朽，已知衰老故相侵。",
      "天寒大泽龙蛇蛰，岁晚荒郊雨雪深。",
      "有客可人吾邑子，往来时得一开襟。"
    ]
  },
  {
    "id": "c16655dfdb1cf6a8910f70475c41301d",
    "title": "羁思十首次谢纯然韵",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "淮西盗贼成群起，攻夺城池杀害多。",
      "保障谁能为尹铎，折冲未见有廉颇。",
      "南来羽檄时时急，北向官军日日过。",
      "贾谊治安空有策，九重深远欲如何？"
    ]
  },
  {
    "id": "c16655dfdb1cf6a8910f704724fd0302",
    "title": "羁思十首次谢纯然韵",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "落木飞鸿冬月暮，短衣乌帽五湖滨。",
      "思亲夜夜生归梦，作客年年笑此身。",
      "犬吠竞猜南越雪，莺啼未听上林春。",
      "世间谁是知音者？",
      "青眼相看只故人。"
    ]
  },
  {
    "id": "c16655dfdb1cf6a8832f1143fe72e175",
    "title": "游灵山寺",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "旧闻海上有神山，今见楼台岛屿间。",
      "鳌背千年开佛国，鲸波十里隔人寰。",
      "风吹僧影浮杯渡，云送龙身听法还。",
      "避世拟从支遁隐，尘簪吾已久投闲。"
    ]
  },
  {
    "id": "c16655dfdb1cf6a880b1c1a8897f9971",
    "title": "寓鹿城东山下",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "大隐从来居市城，幽栖借得草堂清。",
      "鸟啼花雨疏疏落，鹿卧岩云细细生。",
      "石眼汲泉煎翠茗，竹根锄土种黄精。",
      "艰危随处安生理，何必青门学邵平。"
    ]
  },
  {
    "id": "c16655dfdb1cf6a85d715c09d8a6a942",
    "title": "冬日夜梦中得句因续成之",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "今日冬至阳始回，客中无赖废持杯。",
      "乾坤万里风尘满，南北何时道路开。",
      "白发频添随绣线，壮心都冷类葭灰。",
      "中兴早看云台筑，老去何妨卧草莱。"
    ]
  },
  {
    "id": "c16655dfdb1cf6a89d4681cda5e00105",
    "title": "客南塘作二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "春来日日起西风，吹送浮云过海东。",
      "花落名园荒草满，燕归华屋故巢空。",
      "陶潜解印闲居久，王粲登楼作赋工。",
      "旧日交游多白首，时时相见慰途穷。"
    ]
  },
  {
    "id": "c16655dfdb1cf6a89d4681cdf4059254",
    "title": "客南塘作二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "江头无计问归舟，抱病羁栖古寺幽。",
      "风雨莺花成寂寞，干戈诗酒废赓酬。",
      "衰年白日愁边度，故国青山梦里游。",
      "见说王师向淮甸，早须传檄定南州。"
    ]
  },
  {
    "id": "c16655dfdb1cf6a84473a3f75c6831e6",
    "title": "思亲词",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "泪滴东瓯水，思亲欲见难。",
      "水流终有尽，儿泪几时干。"
    ]
  },
  {
    "id": "c16655dfdb1cf6a8fbedc91c506221ef",
    "title": "送兴童都事还京",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "日照离筵酒，风吹去客舟。",
      "不如东海水，相送到神州。"
    ]
  },
  {
    "id": "c16655dfdb1cf6a8968128ac0eba3fc5",
    "title": "题子昂折枝竹",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "帝子啼痕湿，湘江暮雨寒。",
      "绝怜樵采后，留得一枝看。"
    ]
  },
  {
    "id": "c16655dfdb1cf6a836948108c650e4aa",
    "title": "红叶",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "片片染秋霜，枝枝映夕阳。",
      "纵饶红胜锦，只是恼愁肠。"
    ]
  },
  {
    "id": "c16655dfdb1cf6a8d2faa77a2afb2c90",
    "title": "题画二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "茅舍雪初消，幽窗夜方静。",
      "美人期不来，月照梅花影。"
    ]
  },
  {
    "id": "c16655dfdb1cf6a8d2faa77a0a753b01",
    "title": "题画二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "愁来生白发，问尔复何愁？",
      "应被春光恼，多情雪满头。"
    ]
  },
  {
    "id": "c16655dfdb1cf6a828bd98f95f275659",
    "title": "禽名诗",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "游子归心切，提壶看落红。",
      "告天天不语，愁杀白头翁。"
    ]
  },
  {
    "id": "c16655dfdb1cf6a85926826c7b53d8b1",
    "title": "绝句二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "地湿泉流础，庭虚石卧云。",
      "井阑行小蚁，蛛网挂飞蚊。"
    ]
  },
  {
    "id": "c16655dfdb1cf6a85926826cfecdd177",
    "title": "绝句二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "云合虹腰断，风回两脚斜。",
      "浅滩屯宿鹭，高树竞栖鸦。"
    ]
  },
  {
    "id": "c16655dfdb1cf6a8825217aa037279b8",
    "title": "药名诗",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "丈夫怀远志，儿女苦参商。",
      "过海防风浪，何当归故乡。"
    ]
  },
  {
    "id": "c16655dfdb1cf6a8667ffab5ba0a8f5d",
    "title": "题菘菜图",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "栗里园荒旧日归，手栽菘菜雨根肥。",
      "只今客里看图画，惆怅红尘满目飞。"
    ]
  },
  {
    "id": "c16655dfdb1cf6a8bca31353814295aa",
    "title": "芦沟晓月图",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "芦沟桥西车马多，山头白日照清波。",
      "毡庐亦有江南妇，愁听金人出塞歌。"
    ]
  },
  {
    "id": "c16655dfdb1cf6a835e4dcd9094ee16d",
    "title": "题花竹翎毛二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "梨花沐雨带娇羞，独立枝间一鸟幽。",
      "若遣美人初睡起，定应无处着春愁。"
    ]
  },
  {
    "id": "c16655dfdb1cf6a835e4dcd9011f0562",
    "title": "题花竹翎毛二首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "乾坤寥落岁将阑，竹叶梅花独好看。",
      "可惜幽禽栖不稳，霜风日暮羽毛寒。"
    ]
  },
  {
    "id": "c16655dfdb1cf6a883a8f176497a6281",
    "title": "久雨",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "新年新雨连残腊，一月浑无一日晴。",
      "晓起莺声都寂寞，寒深柳眼未分明。"
    ]
  },
  {
    "id": "c16655dfdb1cf6a8be1dea254a9a2dbf",
    "title": "即事漫题五首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "年年花发可怜春，今年见花愁杀人。",
      "不是风光近来别，只缘兵战此时频。"
    ]
  },
  {
    "id": "c16655dfdb1cf6a8be1dea25cab8f4bb",
    "title": "即事漫题五首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "老翁忆子哭声哀，妇怨征夫去不回。",
      "前日山中新战死，昨宵梦里见归来。"
    ]
  },
  {
    "id": "c16655dfdb1cf6a8be1dea25c7e50aa2",
    "title": "即事漫题五首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "悍吏登门横索钱，人家供给正忧煎。",
      "官粮预借三年后，军食尤居两税先。"
    ]
  },
  {
    "id": "c16655dfdb1cf6a8be1dea2599c458f4",
    "title": "即事漫题五首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "农父江边立荷戈，无人南亩种嘉禾。",
      "今年妻子愁饥死，活到明年更奈何。"
    ]
  },
  {
    "id": "c16655dfdb1cf6a8be1dea25d5ff9a9d",
    "title": "即事漫题五首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "江海波涛日日生，山林豺虎复纵横。",
      "老夫僻在深村住，恰似春蚕茧里行。"
    ]
  },
  {
    "id": "c16655dfdb1cf6a8f6a85b78c3b1a2a5",
    "title": "藏春亭",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "细听流莺宛转歌，对花不饮奈春何。",
      "日斜醉卧阶前草，不觉沾衣柳絮多。"
    ]
  },
  {
    "id": "c16655dfdb1cf6a88e20fe9f372c706b",
    "title": "丁酉岁述怀一百韵",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "屯蹇悲吾道，萧条客异乡。",
      "谋疏多迕俗，性直遂逢殃。",
      "鸷鸟缠罗网，翘材受斧斨。",
      "世无知己者，谁识此心臧。",
      "怅望天同远，忧来水共长。",
      "百年千变态，一日九回肠。",
      "忆昔年华壮，居贫学业荒。",
      "读书惭老大，操笔欲颠僵。",
      "发愤光阴逝，研思寝食忘。",
      "雨天灯火夜，冬晓鬓毛霜。",
      "书字蝇头缀，歌诗玉韵锵。",
      "心怀冰檗苦，佩结茝兰芳。",
      "兔笑株傍守，蛙怜井底藏。",
      "拂衣迷道路，仗剑远游方。",
      "景趣多佳丽，江湖信渺茫。",
      "吴瓯秋浪白，淮楚暮云黄。",
      "野寺金铺屋，楼船锦系樯。",
      "台荒麋引子，丘暝虎成行。",
      "瞻眺穷幽胜，交游得俊良。",
      "迹虽萍梗泛，名藉藻词扬。",
      "古道槐花发，清秋桂子香。",
      "梯高云路迥，殿广月华凉。",
      "追逐英髦后，跻攀翰墨场。",
      "偶然收鄙野，亦得步康庄。",
      "上国春光早，明时帝运昌。",
      "皇居城万雉，禁苑柳千章。",
      "对策披阊阖，陈忠补衮裳。",
      "胪传天咫尺，鹏化海汪洋。",
      "玉陛联班序，琼林被宠光。",
      "花簪红映帽，酒赐绿浮觞。",
      "草色沾零露，葵心映太阳。",
      "委身从此始，忧国未渠央。",
      "造化功深厚，云霄志激昂。",
      "初非縻好爵，亦足慰高堂。",
      "奉命为民牧，宣威到海旁。",
      "鄮乡传载籍，藩阃重金汤。",
      "江抱孤城转，山含远树苍。",
      "天高连太白，日出上扶桑。",
      "土俗何多讼，编氓半是商。",
      "由来难抚字，况复际劻勷。",
      "早出星当户，宵回月满墙。",
      "勤劳非敢惮，倚仗最难量。",
      "僧舍屯戈甲，田家出糗粮。",
      "但闻施棰楚，不顾乏糟糠。",
      "南北修途梗，沧溟巨舰航。",
      "贵人纷往返，终岁费迎将。",
      "分省官曹盛，行台纪律张。",
      "联翩骢马至，络绎使车煌。",
      "孰问疮痍苦，惟耽燕乐抢。",
      "幽花笼绮席，疏柳媚红妆。",
      "下箸万钱费，挥金一笑偿。",
      "珍珠兼水陆，容冶陋姬姜。",
      "风靡瞻仪表，波颓缺礼防。",
      "近人跳鼠獭，当道舞豺狼。",
      "争诧堆金坞，宁闻返象床。",
      "纷纷慕膻蚁，衮衮转丸蜣。",
      "谗构蝇栖棘，吞图雀捕螂。",
      "负荆廉蔺远，刎颈耳馀猖。",
      "清白甘饥饿，轻肥恣陆梁。",
      "滑稽吾独拙，枘凿众胥戕。",
      "鲸困遭蝼蚁，鸱翔逐凤皇。",
      "无聊悰戚戚，欲去瞽伥伥。",
      "公冶羁縻鲁，灵均放逐湘。",
      "一身奚足恤，万事总堪伤。",
      "粤自群凶起，于今七载强。",
      "衅端萌汝颍，滋蔓匝荆襄。",
      "处处蜂屯盛，时时豕突狂。",
      "食人肝作脯，掠野犬驱䍧。",
      "雾翳车尘暗，雷轰炮石磅。",
      "绛巾明爝火，白骨积崇冈。",
      "天狗昏腾喙，搀抢晓吐芒。",
      "黍田荒出草，蒿树大如杨。",
      "天府惟吴会，王州说建康。",
      "粟储供海漕，柏列凛台纲。",
      "陷没俄相继，分崩遂莫当。",
      "重臣谁抗节，方伯罕勤王。",
      "将帅推门阀，谋谟出庙廊。",
      "捷音空陆续，贼势愈跳踉。",
      "夜静吹笳急，霜寒击鼓镗。",
      "徒羹黔首肉，讵斧赤眉吭。",
      "险叹连城失，全怜壮士亡。",
      "关河天漠漠，江汉水汤汤。",
      "海卒乘文鹢，苗军跨骕骦。",
      "立功期克复，畜锐尚彷徨。",
      "疾养终成痼，医招不疗疡。",
      "民生遂涂炭，泉冽浸苞稂。",
      "厄运丁阳九，何时见一匡。",
      "淳庞怀昊顼，揖让想虞唐。",
      "俯仰穷今昔，讴吟发慨慷。",
      "乾坤旋磨古，岁月逝波忙。",
      "露白寒蛩泣，秋高客雁翔。",
      "盛时愁易集，遁世困何妨。",
      "骏足悲槽枥，珍禽谢稻粱。",
      "塞翁徒失马，臧谷总亡羊。",
      "脱略千钧重，消磨百鍊刚。",
      "闷凭诗暂遣，病倚药频尝。",
      "闲散思投绂，韬潜贵括囊。",
      "陶公能委运，梅尉早知彰。",
      "故土多薇蕨，春江有鲤鲂。",
      "归欤理蓑笠，从此钓沧浪。"
    ]
  },
  {
    "id": "c16655dfdb1cf6a8ed97c35575eafab3",
    "title": "同诸友游宴丰山",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "新岁多幽兴，清游出县城。",
      "故人留款曲，好友复逢迎。",
      "整屐当清晓，登山寄远情。",
      "岚光寒不起，树色寂无声。",
      "徙倚岩边憩，逶迤谷底行。",
      "路蹊穷屈折，峰顶上峥嵘。",
      "俯瞰沧溟阔，浑疑地轴倾。",
      "天光连浩淼，海气变阴晴。",
      "沙鸟双双白，风帆叶叶轻。",
      "波澜看浩荡，岛屿见分明。",
      "宇宙真无极，虚浮叹此生。",
      "似堪扳若木，可拟即蓬瀛。",
      "眺望移时立，稽留半日程。",
      "那知身是客，但觉思逾清。",
      "古寺藏深竹，禅窗荫白柽。",
      "倦依林樾坐，静听鼓钟鸣。",
      "高论穷千古，弹棋谩一枰。",
      "旋呼茶满碗，剩出酒盈罂。",
      "珍重开华席，频烦劝兕觥。",
      "嘉蔬烹笋韭，异味杂螺蛏。",
      "浩饮俱勍敌，沈酣及老成。",
      "狂吟惊虎豹，至乐谢竽笙。",
      "忽返青林兴，其如白日征。",
      "扶携重举盏，真率遂班荆。",
      "自笑何为者，空传漫浪名。",
      "梗萍惭独客，冠盖动群英。",
      "胜赏□堪纪，高怀孰与并。",
      "明朝归北郭，回首暮云平。"
    ]
  },
  {
    "id": "c16655dfdb1cf6a857419c7377001d0d",
    "title": "扫室",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "日日扫居室，既扫尘复生。",
      "性癖颇爱净，去尘心乃清。",
      "居间虽少事，处世岂无营。",
      "弱子在襁褓，几时堪使令。",
      "蹉跎叹光景，困守限户庭。",
      "非无四方志，边隅未休兵。",
      "遥闻官军出，尽毁徐州城。",
      "朱门与碧牖，回首成榛荆。",
      "江淮及闽越，寇盗之所经。",
      "人民苟全活，奔走不得宁。",
      "眷兹蓬庐下，栖迟聊慰情。",
      "但当勤洒扫，读书饱藜羹。",
      "万事委天运，何必求荣名。"
    ]
  },
  {
    "id": "c16655dfdb1cf6a80f0d43ef0431269d",
    "title": "晚归",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "西崦日初没，远树生夕阴。",
      "晚步草露湿，独归松径深。",
      "入室载言笑，稚子牵衣襟。",
      "尊中有浊醪，可以酌复斟。",
      "坐来窗牖白，佳月出东林。",
      "幽情寄觞咏，适意忘华簪。",
      "自得间居理，宁忧外患侵。"
    ]
  },
  {
    "id": "c16655dfdb1cf6a8c0f18ffd1725f126",
    "title": "迁居",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "迁居城南村，幽情意所适。",
      "室庐颇虚敞，结构自畴昔。",
      "倒桧护周垣，修竹荫奇石。",
      "涓涓井泉清，霭霭檐云白。",
      "去郭二三里，迥与嚣尘隔。",
      "于兹载寝兴，朝暮靡所迫。",
      "读书南窗下，奉食老亲侧。",
      "褰裾戏童稚，煮茗待宾客。",
      "身闲贫亦佳，机忘心已寂。",
      "旋种园中蔬，春叶庶堪摘。",
      "时危幸安处，生理宁复识。",
      "虽非旷达夫，玩世聊自得。"
    ]
  },
  {
    "id": "c16655dfdb1cf6a8364a602a3c09f165",
    "title": "泊馆头步",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "朝发芳林岭，夜依馆头泊。",
      "厌兹跋涉劳，怀哉田园乐。",
      "生理苦艰难，归耕叹悠邈。",
      "贫窭何足忧，甘旨焉所托。",
      "栖栖道路中，素心负丘壑。",
      "行年三十馀，齿牙半摇落。",
      "良由筋骨疲，岂但质衰弱。",
      "忧思耿不寐，起观众星白。",
      "群鸡鸣江皋，已复戒行客。"
    ]
  },
  {
    "id": "c16655dfdb1cf6a8ba4653f1a4b50743",
    "title": "岁首自广陵入高邮舟中作",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "北风吹湖水，远行当岁徂。",
      "孤舟无同人，相依唯仆夫。",
      "遥睇高邮城，仿佛十里馀。",
      "落日去地远，飞雁与云俱。",
      "悠悠思故乡，邈在天南隅。",
      "慈亲倚门望，我身犹道途。",
      "羁旅岂足恤，但念骨肉疏。",
      "何当脱行路，归卧山中庐。"
    ]
  },
  {
    "id": "c16655dfdb1cf6a88c486aded41f8d22",
    "title": "近山轩燕集",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "幽轩近青山，层檐荫高木。兹晨天气佳，凉雨破袢燠。",
      "鸣蝉度新声，丛蕙散馀馥。几席具陈列，笾豆进殽蓛。",
      "故人吴中归，举酒喜相属。微酣各忘形，起坐命棋局。",
      "好乐初匪荒，笑语胜丝竹。人生百年内，光景犹转毂。",
      "况当艰虞际，欢会情愈笃。酒阑复何言，长歌《紫芝曲》。"
    ]
  },
  {
    "id": "c16655dfdb1cf6a8e80f1092d0cf1d00",
    "title": "过冯公岭",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "绝壁倚霄汉，千峰势如驰。",
      "何年五丁士，凿石连天梯。",
      "萦纡不可上，仿佛登峨眉。",
      "白石啮我足，霜风吹我衣。",
      "前途政迢递，我已筋力疲。",
      "寒花道傍开，幽鸟林间啼。",
      "彷徨俯自慰，少憩日已西。",
      "浮生浪奔走，困踣胡尔为。",
      "他年履坦道，慎勿忘崄巇。"
    ]
  },
  {
    "id": "c16655dfdb1cf6a83376cbf7fee8f712",
    "title": "送陆有章分题得巽山",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "巽山如层台，积翠俯城郭。",
      "古木秀松槠，玄鸟隐楼阁。",
      "雨散飞素云，风静语丹鹤。",
      "游人日跻攀，杖屦相绎络。",
      "陆郎吴中来，雅志好丘壑。",
      "哦诗松间题，携酒石上酌。",
      "我性亦爱山，方期结幽约。",
      "兹焉送子去，登陟惨不乐。",
      "远别已伤怀，真境况寥落。",
      "伫立睇大江，孤舟入冥邈。"
    ]
  },
  {
    "id": "c16655dfdb1cf6a807a24df4b5e4d7a1",
    "title": "留别诸友分韵得日字",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "寒色满大江，北风吹落日。",
      "停舟别诸彦，中怀抱湮郁。",
      "夤缘结金兰，深固比胶漆。",
      "佳会不可常，岁晏政寥慄。",
      "居者成淹留，行者念家室。",
      "分携在俄顷，东西永相失。",
      "俯视流波去，仰看飞鸟疾。",
      "人生如浮萍，乾坤渺萧瑟。"
    ]
  },
  {
    "id": "c16655dfdb1cf6a868e55717286a3fe3",
    "title": "感兴七首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "唐虞邈以远，禹汤亦悠悠。",
      "周辙一东狩，王纲遂漂流。",
      "春秋更五霸，日日寻戈矛。",
      "陵夷逮七国，斯民益无聊。",
      "战血满沟堑，杀星入云霄。",
      "商君佐嬴秦，变法开田畴。",
      "积强至六世，虎视吞诸侯。",
      "宰割天下地，郡县罗九州。",
      "焚香任法律，儒士咸虔刘。",
      "汉皇起丰沛，三尺诛民雠。",
      "开基四百年，烈烈壮鸿猷。",
      "惜哉英明主，不学遗远谋。",
      "一时侩狗徒，赞业非伊周。",
      "遂使皇王政，废堕不复修。",
      "此机一以失，馀恨空千秋。"
    ]
  },
  {
    "id": "c16655dfdb1cf6a868e55717b1671a56",
    "title": "感兴七首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "青山或可移，白石尚可转。",
      "志士怀苦心，九死不愿返。",
      "首阳饿仁贤，至今激贪懦。",
      "汩罗沈楚累，千载悲忠蹇。",
      "人生谁不死，身没名贵显。",
      "胡为草玄人，美新思苟免。"
    ]
  },
  {
    "id": "c16655dfdb1cf6a868e55717ef5ebb22",
    "title": "感兴七首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "豪家列华第，被金饭珠玉。",
      "茅屋耕田夫，衣食常不足。",
      "均为羲皇民，胡焉异荣辱。",
      "远怀雍熙世，宁复有兹俗。",
      "谁与开井田，吾思食其肉。"
    ]
  },
  {
    "id": "c16655dfdb1cf6a868e5571759b1dbdb",
    "title": "感兴七首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "缥缈浮图宫，俨若王者居。",
      "列徒二三千，僮仆数百馀。",
      "饱食被纨素，安坐谈空虚。",
      "秋来入租税，鞭朴耕田夫。",
      "不恤终岁苦，徵求尽锱铢。",
      "野人不敢怒，泣涕长欷歔。"
    ]
  },
  {
    "id": "c16655dfdb1cf6a868e55717f29baf94",
    "title": "感兴七首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "客从北方来，少年美容颜。",
      "绣衣白玉带，骏马黄金鞍。",
      "捧鞭揖豪右，意气轻丘山。",
      "自云金张冑，祖父皆朱幡。",
      "不用识文字，二十为高官。",
      "市人共咨嗟，夹道纷骈观。",
      "如何穷巷士，埋首书卷间。",
      "年年去射策，临老犹儒冠。"
    ]
  },
  {
    "id": "c16655dfdb1cf6a868e557170edd2732",
    "title": "感兴七首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "步出城门道，忽见群车驰。车中何所有？文贝光陆离。",
      "美娃载后乘，销金灿裳衣。问之何如人？云是官满归。",
      "闻者交叹息，清名复奚为。"
    ]
  },
  {
    "id": "c16655dfdb1cf6a868e5571760ffb0bc",
    "title": "感兴七首",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "悲风西北来，树木声萧萧。",
      "蟋蟀鸣四壁，鸿雁飞层霄。",
      "时光忽已异，四序如更徭。",
      "人生无百年，转瞩朱颜凋。",
      "胡不崇明德，早使勋业昭。",
      "空悲千载下，身死名寂寥。"
    ]
  },
  {
    "id": "c16655dfdb1cf6a8adf4e2353d996bc4",
    "title": "青田山房为刘养愚赋",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "幽幽青田山，积翠高千寻。",
      "大溪经其南，白云在山阴。",
      "下有隐者居，卜筑邃以深。",
      "开门面石壁，结构依松林。",
      "墙古薜荔长，砌闲苔藓侵。",
      "檐间戏驯鹿，户外鸣幽禽。",
      "花卉春佳冶，竹木夏萧森。",
      "秋宵月照牖，冬晨雪明岑。",
      "尘坌讵能到，车马绝过临。",
      "其中何所有，乃有书与琴。",
      "逍遥足忘世，俯仰可娱心。",
      "酒熟聊自醉，兴来时独吟。",
      "永谢城市喧，何用怀缨簪。"
    ]
  },
  {
    "id": "c16655dfdb1cf6a8e98327d5e1e0af8e",
    "title": "征妇怨",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "征夫出门时，征妇泪垂垂。",
      "把酒劝夫饮，执手问归期。",
      "归期今已过，更无消息归。",
      "朝朝倚楼望，只见雁南飞。"
    ]
  },
  {
    "id": "c16655dfdb1cf6a8a265645bb43dd56c",
    "title": "落梅曲",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "梅花开满枝，无奈晓风吹。",
      "风吹花落尽，争似未开时。",
      "花开终有落，非关晓风恶。",
      "愁杀爱花人，城头复吹角。"
    ]
  },
  {
    "id": "c16655dfdb1cf6a8ec39e1c8c354e01a",
    "title": "商妇吟",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "嫁夫嫁商贾，重利不重恩。",
      "三年南海去，寄信无回言。",
      "妾身为妇人，不敢出闺门。",
      "缝衣待君返，请君看泪痕。"
    ]
  },
  {
    "id": "c16655dfdb1cf6a80d3809fb712dadec",
    "title": "惩愆",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "生晚搆屯蹇，性直离祸尤。",
      "禄仕以为养，反贻父母忧。",
      "一身被兹累，惩愆岂无由。",
      "末才任冗职，奔走内恒羞。",
      "斯民困疮痏，鞭挞忍诛求。",
      "缓刑志抚字，厉节怀清修。",
      "独醒众所忌，谗搆生戈矛。",
      "夐然空屋中，经月成淹留。",
      "潜栖绝内外，孤坐自吟讴。",
      "朝看白日出，夜睹明星流。",
      "西风木叶下，四壁蛩声愁。",
      "感兹时物变，萧条悲素秋。",
      "念昔贤与哲，艰危尚拘幽。",
      "夏台曾困汤，羑里乃縻周。",
      "屈平忠见放，杨肸贤而囚。",
      "缧绁苟非罪，于人吾何雠。",
      "知几昧前训，省躬思远猷。",
      "安得委天运，吾道方悠悠。"
    ]
  },
  {
    "id": "c16655dfdb1cf6a81d4830b65aa2e409",
    "title": "发嵊县",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "行役苦昼热，戒程当夜阑。",
      "睡觉呼仆夫，出门路漫漫。",
      "明月照人影，疏星挂树间。",
      "流萤点衣袂，零露湿巾冠。",
      "朝远剡溪水，俄入新昌山。",
      "属兹干戈际，愈觉行路难。",
      "愧无经世资，何以济险艰。",
      "悒悒抱远思，绵绵起忧端。",
      "东方忽已白，林鸟鸣间关。",
      "前瞻石岭峻，喟然发长叹。"
    ]
  },
  {
    "id": "c16655dfdb1cf6a81f68a8c8f8b54c9d",
    "title": "过广福寺石屏山房怀曾子白修撰陈伯清侍讲",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "游行滞春雨，憩息依禅林。",
      "寺门闭寥阒，崖石耸嵚崟。",
      "幽禽飞复止，修竹何森森。",
      "赏寂屏尘虑，观空起遐心。",
      "分榻坐云影，巡廊步晚阴。",
      "缅怀玉堂彦，曾此共登临。",
      "惆怅抚遗迹，石径苍苔深。"
    ]
  },
  {
    "id": "c16655dfdb1cf6a8dfba75e61baa9bff",
    "title": "观湖",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "胜日携佳友，出郊眺长湖。",
      "积波何微茫，巨浪争奔趋。",
      "隐耳惊万雷，喧空撼千夫。",
      "上下宇宙混，东西垠堮无。",
      "皛淼浸百里，仿佛吞三吴。",
      "坤舆坼不合，鳌极倾莫扶。",
      "晶光浴秋日，簸弄琉璃珠。",
      "蜿蜒吴中山，黛色青模糊。",
      "夫椒据其左，林屋在南隅。",
      "风前渔舸并，烟际归帆孤。",
      "幽浦出菱芡，浅渚生葭芦。",
      "濯濯见白鸟，泛泛浮青凫。",
      "双眸劳应接，宿酲为之苏。",
      "倚树兴不浅，哦诗神欲徂。",
      "念昔天地辟，水府开玄都。",
      "禹功定震泽，周官书具区。",
      "于今几千载，灌浸无时枯。",
      "吴越争战地，废兴等摴蒲。",
      "嗟我与诸君，胜览得自娱。",
      "不须感今古，临风且倾壶。"
    ]
  },
  {
    "id": "c16655dfdb1cf6a84917a224949d443d",
    "title": "种橦花",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "炎方有橦树，衣被代蚕桑。",
      "舍西得闲园，种之漫成行。",
      "苗生初夏时，料理晨夕忙。",
      "挥锄向烈日，洒汗成流浆。",
      "培根浇灌频，高者三尺强。",
      "鲜鲜绿叶茂，灿灿金英黄。",
      "结实吐秋茧，皎洁如雪霜。",
      "及时以收敛，采采动盈筐。",
      "缉治入机杼，裁剪为衣裳。",
      "御寒类挟纩，老稚免凄凉。",
      "豪家植花卉，纷纷被垣墙。",
      "于世竟何补，争先玩芬芳。",
      "弃取何相异，感物增惋伤。"
    ]
  },
  {
    "id": "c16655dfdb1cf6a8ea3970a3e9778fde",
    "title": "山中读书图",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "远山如蓝近山绿，前门苍松后门竹。",
      "幽人读书栖石根，有客拿舟访溪曲。",
      "白云冉冉落虚窗，清风泠泠散飞瀑。",
      "林泉深处隔红尘，便欲相依结茅屋。"
    ]
  },
  {
    "id": "c16655dfdb1cf6a87ce1088565a712f7",
    "title": "白头吟",
    "authorName": "陈高",
    "authorId": "c16655dfdb1cf6a8dfd7468aa223c6b3",
    "dynasty": "元",
    "content": [
      "试听《白头吟》，慢饮尊中酒。古来悲白头，人情苦难久。",
      "结发为夫妻，百年期白首。容颜衰落相弃捐，何况君臣与朋友。",
      "汉高宽大主，萧何开国功。谗言一以入，几死天狱中。",
      "陈馀与张耳，刎颈同生死。一朝争相印，雠雠世无比。",
      "周文吕望不再见，管鲍结交宁复闻。玄德孔明若鱼水，胶漆孰如雷与陈。",
      "斯人自此一以少，今世求之更无有。谈笑寻戈矛，那能托身后。",
      "听我歌，歌《白头》。劝君饮，君莫愁。日月有时而剥蚀，世态谁能终不易。"
    ]
  },
  {
    "id": "c16655dfdb318d7107fa6b037fdeb633",
    "title": "送杨好古浙东宪掾",
    "authorName": "汪用敬",
    "authorId": "c16655dfdb318d71d1457b72d1457b72",
    "dynasty": "元",
    "content": [
      "逸思飘飖迥不羁，青年高步际明时。",
      "黄堂雅望推三语，乌府先声重四知。",
      "石室岚烟凝紫翠，兰溪梅雨涨涟漪。",
      "公馀定遂登临兴，好寄新吟慰所思。"
    ]
  },
  {
    "id": "c16655dfdb35c50216a7af29b2a44de0",
    "title": "悼吴氏",
    "authorName": "汪子才",
    "authorId": "c16655dfdb35c502d1457b72d1457b72",
    "dynasty": "元",
    "content": [
      "犀心兔颖屡通津，未识嫦娥一面新。",
      "兴尽故园梅已谢，情留别坞杏初春。",
      "将身轻许志虽失，在耳不忘言可遵。",
      "生死幽冥千古恨，临风披阅为伤情。"
    ]
  },
  {
    "id": "c16655dfdb9ada808791d733d0b72111",
    "title": "次韵酬高应文",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "曾向天涯钓六鳌，引帆风紧隔银涛。",
      "江山有恨英雄老，天地无情雨露高。",
      "七国游谈厌犀首，十年奔走叹狐毛。",
      "争如蓑笠秋江上，自鲙鲈鱼买浊醪。"
    ]
  },
  {
    "id": "c16655dfdb9ada80bbf443f59cc1e436",
    "title": "和李别驾赏牡丹",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "绛罗密幄护风沙，莫遣牛酥污落花。",
      "蝶梦不知春已暮，鹤翎还似暖生霞。",
      "诗成金字怀仙客，手印红脂出内家。",
      "独羡沉香李供奉，清平一曲度韶华。"
    ]
  },
  {
    "id": "c16655dfdb9ada80be0a9485d6add495",
    "title": "吴中会宋行之库使时贡金北土",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "楼船晓泊苏台下，官舍梅花暖欲开。",
      "千里关河同客思，一川风雨送离杯。",
      "黄金压马日边去，绿树迎人天际来。",
      "后夜思君望天北，使星应合近三台。"
    ]
  },
  {
    "id": "c16655dfdb9ada8013e50f1c6709a1fd",
    "title": "同月彦明省郎",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "摇落关河万木空，征途日暮感飘蓬。",
      "天寒为客吴江上，夜雨读书山寺中。",
      "伯乐何时过冀北，扬雄谩自赋河东。",
      "黄尘冉冉貂裘老，殊愧南邻桑苎翁。"
    ]
  },
  {
    "id": "c16655dfdb9ada809f3416e997e127cf",
    "title": "送朱子昭赴都",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "西陵潮落船初发，念子辞家去觅官。",
      "直欲持书上光范，不妨卖药过邯郸。",
      "黄河雪消水乱走，紫禁花浓春尚寒。",
      "如此江山足行乐，莫将尘土污儒冠。"
    ]
  },
  {
    "id": "c16655dfdb9ada80cecbc42e4b9d820f",
    "title": "和赵承旨题岳王墓韵",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "莫向宗周叹黍离，英雄生死系安危。",
      "内廷不下班师诏，朔漠全归大将旗。",
      "父子一门甘仗节，山河万里竟分支。",
      "孤臣犹有埋身地，二帝游魂更可悲。"
    ]
  },
  {
    "id": "c16655dfdb9ada809cbf984f48776401",
    "title": "寄屠彦德并简倪元镇二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "水驿灯明渐掩扉，雨中何处暮山微。",
      "萧萧落木征帆过，漠漠长河一雁归。",
      "岁晚仲宣犹在旅，年来伯玉自知非。",
      "久𢬵华发添青镜，未许淄尘上素衣。"
    ]
  },
  {
    "id": "c16655dfdb9ada809cbf984fd973624c",
    "title": "寄屠彦德并简倪元镇二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "故人今作祇陁客，想见天寒尚倚楼。",
      "江海暮云多旧友，关河夜雨有孤舟。",
      "桓荣学业仍稽古，李广才名未得侯。",
      "何似云林倪处士，焚香清坐澹忘忧。"
    ]
  },
  {
    "id": "c16655dfdb9ada804426608f3ed35dc7",
    "title": "积雨书怀",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "晓来深院生寒思，五月江城尚裌衣。",
      "新水池塘鱼暗长，湿云楼阁燕低飞。",
      "飘零王粲辞家久，牢落潘郎感发稀。",
      "却笑炎威都洗尽，夜凉疏雨乱萤微。"
    ]
  },
  {
    "id": "c16655dfdb9ada805e5a8097b7616bda",
    "title": "送苏伯修参政之京兆尹任三首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "日月垂光照海滨，东南声教属儒臣。",
      "九天雨露金瓯重，万里山河玉烛新。",
      "田野年丰多贡赋，江湖秋静息风尘。",
      "此行宣室须前席，剩有嘉谟为上陈。"
    ]
  },
  {
    "id": "c16655dfdb9ada805e5a8097f4e5be7e",
    "title": "送苏伯修参政之京兆尹任三首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "上苑东风珂佩鸣，宫莺初啭隔花声。",
      "天清北口烟尘净，云去西山雨雪晴。",
      "畿甸居民瞻奉使，衣冠国子拜先生。",
      "汉家张赵何须数，待看皋夔致太平。"
    ]
  },
  {
    "id": "c16655dfdb9ada805e5a80972d148465",
    "title": "送苏伯修参政之京兆尹任三首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "天上神仙白玉京，烟花缭绕凤凰城。",
      "端门日上红云动，太液春寒绿水生。",
      "封事晓当香案奏，奎星夜接泰阶明。",
      "更看鼎鼐功成后，绿野堂深遂素情。"
    ]
  },
  {
    "id": "c16655dfdb9ada80114fcc5d7c4ad372",
    "title": "丁酉二月二日访仲仁仲远仲刚贤昆季别后赋诗以谢",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "隐君家在越江边，烟雨江村绕舜田。",
      "玉树郎君宜采服，紫荆兄弟正青年。",
      "山云晓闇读书屋，湖水春明载酒船。",
      "何日重来伏龙下，参同契里问神仙。"
    ]
  },
  {
    "id": "c16655dfdb9ada80c8d4e2aa5f9f04ea",
    "title": "子素先生客夏盖湖上欲往见而未能因赋诗用简仲远徵君同发一笑",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "夏盖山前湖水平，杨梅欲熟雨冥冥。",
      "吴门乱后逢梅福，辽海来时识管宁。",
      "野雾连村迷豹隐，江风吹浪送鱼腥。",
      "伯阳旧有参同契，好共云孙讲《易经》。"
    ]
  },
  {
    "id": "c16655dfdb9ada80ff992808f36edc3e",
    "title": "开元人物图",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "忆昔开元有道时，官僚济济盛威仪。",
      "楼通华萼诸王过，仗入芙蓉百辟随。",
      "回首渔阳急鼙鼓，伤心剑阁驻旌旗。",
      "曲江废苑重归日，旧日宫奴鬓亦丝。"
    ]
  },
  {
    "id": "c16655dfdb9ada809016b3db3e869ff7",
    "title": "过达天山别驾所居",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "暨阳别驾真清官，弹琴诵书民自安。",
      "幽居恰近范蠡宅，官舍政俯西施滩。",
      "水声入林竹根冷，山云落几香炉寒。",
      "有客打门求妙墨，家僮莫放砚池乾。"
    ]
  },
  {
    "id": "c16655dfdb9ada80f1201d7b6d749f7d",
    "title": "寄月彦明省郎二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "十五明星近紫宫，熏炉香里佩玲珑。",
      "省郎趋幕皆时彦，元帅临边暂总戎。",
      "黄阁风云盖盛世，苍生霖雨望群公。",
      "当年礼乐三千字，今日须看及物功。"
    ]
  },
  {
    "id": "c16655dfdb9ada80f1201d7b405e04e8",
    "title": "寄月彦明省郎二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "处士祠边梅已放，遥知载酒到岩阿。",
      "西山烟霭连朝好，南省官曹暇日多。",
      "词客锦笺题水调，佳人翠袖拂云和。",
      "马蹄归踏黄昏月，一路清香送玉珂。"
    ]
  },
  {
    "id": "c16655dfdb9ada80a8af998c77472485",
    "title": "石门山",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "舣舟悬砭入苍扉，满地秋云冷湿衣。",
      "万古石门扃不合，半空瀑布雪常飞。",
      "猿收松子和烟落，鹤伴琴童带月归。",
      "独有谢公诗句好，至今山色纪馀辉。"
    ]
  },
  {
    "id": "c16655dfdb9ada80873b03bf392b84c3",
    "title": "题孟宗振惠麓小隐",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "汴水东边杨柳花，春风散入五侯家。",
      "繁华一去江南远，闲汲山泉自煮茶。"
    ]
  },
  {
    "id": "c16655dfdb9ada808616491a76c32f1e",
    "title": "题柯敬仲竹石",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "珊瑚树倚碧琅玕，曾入西清画里看。",
      "今日五云仙阁远，梦回烟雨楚江寒。"
    ]
  },
  {
    "id": "c16655dfdb9ada8008108acc8b4fc616",
    "title": "暮春即事",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "杨柳楼前白鼻騧，金鞍被了唤名娃。",
      "重帘深处无风雨，肯信春寒瘦杏花。"
    ]
  },
  {
    "id": "c16655dfdb9ada806f7f67e1e49cb5cc",
    "title": "喜晴",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "刺桐花开山雨晴，绿树上有黄鹂鸣。",
      "杖藜出门看山色，恰见小池新水生。"
    ]
  },
  {
    "id": "c16655dfdb9ada8077d86f29a7683ccc",
    "title": "题青山白云图",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "昨夜山中宿雨晴，白云绿树最分明。",
      "茅堂早起无他事，去看溪南新水生。"
    ]
  },
  {
    "id": "c16655dfdb9ada8066a2a78146612547",
    "title": "送张从善",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "四海张公子，才华重缙绅。",
      "早从枢府辟，已践属车尘。",
      "通籍联清禁，严更列近臣。",
      "周庐金帐晓，岩室玉墀春。",
      "马湩挏官酒，熊胹少府珍。",
      "青冥多雨露，黄道焕星辰。",
      "往事疑皆梦，浮名笑此身。",
      "冯唐虽磊落，颜驷竟逡巡。",
      "岁月黄尘老，关河白发新。",
      "还家见江总，举事识陈遵。",
      "春水桃花鳜，西风笠泽莼。",
      "扁舟五湖客，阳羡一归人。",
      "我惜交游晚，相期意气真。",
      "冥鸿何杳杳，斥鴳自踆踆。",
      "斜日横江路，寒云隔水滨。",
      "何时谋一壑，卜筑愿相亲。"
    ]
  },
  {
    "id": "c16655dfdb9ada8051663800186c6d90",
    "title": "宿先公房晓起偶成",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "晓雨池上来，微风动寒绿。",
      "幽人睡初起，开窗见修竹。",
      "西山带层云，隐隐出林木。",
      "境寂尘自空，虑澹趣常足。",
      "独坐无晤言，流泉下深谷。"
    ]
  },
  {
    "id": "c16655dfdb9ada8095e6be10e5684032",
    "title": "题兰",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "美人在空谷，娟娟抱幽芳。",
      "长林自荆棘，安能敝馨芗。",
      "借君水苍玉，与我纫佩纕。",
      "愿结善人交，岁晚无相忘。"
    ]
  },
  {
    "id": "c16655dfdb9ada80fed0939e785dba62",
    "title": "夏夜独坐简胡无逸二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "夜静坐前轩，明月方皎皎。",
      "大火既西行，凉风在木杪。",
      "庭际促织鸣，凉露下芳草。",
      "缅怀羁旅人，重感岁时老。",
      "安得跻空同，一问广成道。"
    ]
  },
  {
    "id": "c16655dfdb9ada80fed0939e94c79fe5",
    "title": "夏夜独坐简胡无逸二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "夜久群动息，境寂无炎蒸。",
      "凉飙散浮云，惟见河汉明。",
      "缅怀尘纷劳，喜际夜气清。",
      "安得舍所趋，白日澹无营。",
      "仰看斗柄移，耿耿低玉绳。",
      "天运亦有常，吾生何时宁！"
    ]
  },
  {
    "id": "c16655dfdb9ada8043d2ba10c21e4442",
    "title": "赋幽慵斋",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "闭门春草长，荒庭积雨馀。",
      "青苔无人扫，永日谢轩车。",
      "清风忽南来，吹堕几上书。",
      "梦觉闻啼鸟，云山满吾庐。",
      "安得嵇中散，尊酒相与娱。"
    ]
  },
  {
    "id": "c16655dfdb9ada80471a96af56a3e6a3",
    "title": "杨季常约至山中既而不果因以诗寄三首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "仙人海上来，驾言游苍冥。",
      "乃逢浮丘伯，驻之紫霞城。",
      "凤凰不可招，梧桐何青青。",
      "焉知碧山月，期子待吹笙。"
    ]
  },
  {
    "id": "c16655dfdb9ada80471a96af023f479b",
    "title": "杨季常约至山中既而不果因以诗寄三首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "天寒木叶下，短景凄其清。幽居有所思，振衣临《黄庭》。",
      "仰观冥鸿飞，竟与浮云迎。怅望不可见，空山暮雨生。"
    ]
  },
  {
    "id": "c16655dfdb9ada80471a96af7dfa6469",
    "title": "杨季常约至山中既而不果因以诗寄三首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "秋菊有馀色，可以慰幽情。",
      "岂无一樽酒，泛此黄金英。",
      "美人久不来，岁晏霜露零。",
      "坐感芳草歇，佳期怅未能。"
    ]
  },
  {
    "id": "c16655dfdb9ada8046a16b4a846fe169",
    "title": "王节妇诗",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "清清慈溪水，蘋藻被涯涘。",
      "昔年修妇职，采撷荐明祀。",
      "殷勤执豆笾，斋肃事君子。",
      "一朝双鸳鸯，别离隔生死。",
      "死者无还期，生者当同归。",
      "奈何姑嫜老，重以膝下儿。",
      "升堂奉甘脆，篝灯训书诗。",
      "庶以未亡人，慰彼泉下思。",
      "溪水彼可竭，妾身不改节。",
      "溪水有停污，妾心但明洁。",
      "荧荧瑶台镜，玄发今已雪。",
      "孤鸾虽不舞，寒影自澄澈。",
      "溪水常流东，馀波总相从。",
      "结发为夫妇，永别何由逢！",
      "青山有玄寂，百岁须当同。",
      "愿言合欢树，化作垄上松。",
      "茑萝更缠绵，相依无终穷。"
    ]
  },
  {
    "id": "c16655dfdb9ada80445d1d08d173a0ff",
    "title": "昭君出塞图",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "竟宁阏氏出塞城，鼙婆声断凄龙庭。边云竟与汉月隔，野草空作春风青。",
      "汉庭公卿无远举，却使娇姿嫁□□。岂知刘白与杨樊，复把丹青罔人主。",
      "当时国计不足论，佳人失节尤可叹。一从雕陶莫皋立，回首不念稽侯栅。",
      "纲常紊乱乃至此，千载玉颜犹可耻。蛾眉傥不嫁单于，灭火安知非此水。",
      "良工妙画不必观，勿因一女讥汉元。宫闱制驭苟失道，肘腋变起非一端。",
      "君不见玉环自被胡雏污，岂是丹青解相误。"
    ]
  },
  {
    "id": "c16655dfdb9ada80b9e798d86f8a368b",
    "title": "题支离叟",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "钱塘门里支离叟，短发萧疏色黧垢。",
      "雪霜岁晚结轮囷，风雨年深增老丑。",
      "挫箴糊繲总无能，欲与冥灵齐上寿。",
      "天公怒此怪且懒，敕遣灵官下搜取。",
      "勾娄吉利忽飞来，虎倒龙颠尽灰朽。",
      "女萝飘腾白鹤去，琥珀迸裂青羊走。",
      "繁阴已逐谢仙车，枯干徒存韦偃手。",
      "迩来好事犹痛惜，叹息形模无复有。",
      "宁知百年皆梦幻，静看万变互纷糅。",
      "荣枯相寻无已时，成坏有数原非偶。",
      "南山谁信梓化特，昆仑俄惊柳生肘。",
      "朝菌何曾阅晦朔，棫朴那知避薪槱。",
      "全躯孰似栎社树，絜之百围今在否？",
      "人生根蒂不可牢，况为草木计近久。",
      "野客空叹倚江楠，老奴谩泣琅琊柳。",
      "寒烟落日西湖边，衰草荒庐园数亩。",
      "不见当时铁门限，春蚓秋蛇徒蚴蟉。",
      "玄云飞尽墨池空，直寄亭前谁酹酒。"
    ]
  },
  {
    "id": "c16655dfdb9ada80503c6f89842cd5ce",
    "title": "题画",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "秋山积雨清浮埃，晓日照耀金银开。",
      "草堂阴深冷竹树，石梁滑澾攲莓苔。",
      "千峰苍翠净如拭，白云不放枫叶赤。",
      "何人艇子出清江，水落山高如赤壁。",
      "昨夜天寒霜露零，山人不归猿鹤惊。",
      "孤松三径依旧在，僮仆正迟陶渊明。"
    ]
  },
  {
    "id": "c16655dfdb9ada8043f0faa9fbebaa08",
    "title": "题画龙",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "何人咒缩昆明水，一夜溪边红叶起。",
      "银河卷上洞庭峰，橘树寒烟秋色里。",
      "恍如陵阳窦子明，又疑句曲茅初成。",
      "淋漓元气无青冥，马发摇动天瓢倾。",
      "乾坤万里苏旱暍，草木无言生意悦。",
      "归来高卧碧潭云，独抱神珠弄明月。"
    ]
  },
  {
    "id": "c16655dfdb9ada8061a9437f655a697c",
    "title": "西湖葛岭玛瑙寺僧芳洲有古琴二一名石上枯一名蕤宾铁为赋诗二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "葛仙岭上瞿昙宫，老僧雪眉覆双瞳。奇琴久蓄款识古，云是零陵水边石上之枯桐。",
      "忆昔蛟龙宅其涘，霹雳斩龙树亦死。道人作琴傍水弹，几夜湘江泣帝子。",
      "迩来居我玛瑙坡，声价压倒伽陀罗。嵇心羊体妙相得，有耳不听西湖歌。",
      "松窗茶屋梦初醒，别鹤凄凄怨烟岭。隔水逋仙夜不眠，听尽梅花山月影。"
    ]
  },
  {
    "id": "c16655dfdb9ada8061a9437ffbe32005",
    "title": "西湖葛岭玛瑙寺僧芳洲有古琴二一名石上枯一名蕤宾铁为赋诗二首",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "师琴名以蕤宾铁，岂是七丝专一律。古来声律商与宫，一百四十四调终于一。",
      "又闻古铁能解音，何况圣人所作之雅琴。琵琶才闻铁自跃，万物岂不通琴心。",
      "忆昔重华为民鼓，拂拂薰风吹下土。九官佩玉和铿锵，凤凰来仪百兽舞。",
      "无情相感若有情，蜀山欲破铜先鸣。从今却笑陶渊明，胡为不取弦中声。",
      "禅关万竹净尘垢，月出西湖照窗牖。此时请师为鼓一再行，试听还有铁声否？"
    ]
  },
  {
    "id": "c16655dfdb9ada80d5f7245af77aca80",
    "title": "题画虎",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "秦宫紫玉忽变神，似来浔阳访石人。",
      "黄公赤刀制不得，吼怒惊倒裴将军。",
      "固知两胁横乙骨，莫令双耳多生缺。",
      "黄芦风紧杀气寒，啸声撼动秋山月。",
      "山空月冷不可留，人间苛政皆尔俦。",
      "踟蹰亦欲渡河去，刘昆宋均今有否？"
    ]
  },
  {
    "id": "c16655dfdb9ada805c49ae265686b39b",
    "title": "题萧翼赚兰亭图",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "客舟夜渡中泠水，空山不见羲之鬼。",
      "骊珠飞去龙亦惊，月落空梁僧独起。",
      "银钩茧纸归长安，蓬莱宫里人争看。",
      "一朝风雨暗园寝，玉柙捶碎昭陵寒。",
      "龙眠画手元晖笔，当时曾笑萧郎失。",
      "至今二子亦何在，久与兰亭共芜没。",
      "人生万事空浮沤，走舸复壁皆堪羞。",
      "不如煮茗卧禅榻，笑看门外长江流。"
    ]
  },
  {
    "id": "c16655dfdb9ada80ca2c81c875d204b0",
    "title": "白纻篇送顾仲明",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "吴中二八深闺女，生来不学唱《金缕》。纤纤素手青灯前，织得寒机成白纻。",
      "裁缝熨贴为君衣，春天衣著生光辉。明珠为珰璧为佩，同此素色无相违。",
      "一朝送君江上别，岁晚关河积风雪。生知白纻不胜寒，但喜君身常皎洁。",
      "君不见东邻少妇织锦工，织作步障围春风。春风一去花草歇，金谷寒蛩怨秋月。",
      "何如洁白长相守，尊中有酒为君寿。人生温饱不足多，莫羡东家着绮罗。"
    ]
  },
  {
    "id": "c16655dfdb9ada80b46098c8951aca97",
    "title": "采莲曲送越中吴本中",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "越江芙蓉开若云，越中儿女红襦新。",
      "年年采莲江浦口，扁舟遥唱江南春。",
      "凝情倚棹送行客，折得芙蓉赠行色。",
      "南风吹作满袖香，令人别后长相忆。",
      "君心如花不污泥，亭亭洁立当清漪。",
      "花容不逐秋风老，知君交态无荣衰。",
      "人生百年几回别，莫惜芳菲为君折。",
      "芙蓉落尽秋江空，千里相思共明月。"
    ]
  },
  {
    "id": "c16655dfdb9ada80f15d8024d16a4850",
    "title": "送徐方舟之岳阳",
    "authorName": "高明",
    "authorId": "c16655dfdb9ada80d1457b72d1457b72",
    "dynasty": "元",
    "content": [
      "布帆高挂发吴歌，巴陵到时秋思多。",
      "凉风渐落君山木，明月正满洞庭波。",
      "丈夫壮游有如此，人生清事能几何？",
      "想见题诗搜景物，夜深风雨泣湘娥。"
    ]
  },
  {
    "id": "c16655dfdbd60db9bf2baff6e618b33e",
    "title": "海青马生肝",
    "authorName": "陈伯通",
    "authorId": "c16655dfdbd60db9d1457b72d1457b72",
    "dynasty": "元",
    "content": [
      "金符飞下渥洼龙，鞭影轻抟六翮风。",
      "耳窍风声闻斗蚁，眼花云影疾惊鸿。",
      "未容骏骨辽东老，已得英名冀北空。",
      "一缕红尘江汉捷，天庭不为荔支红。",
      "催荐厨中语未阑，控拳豪客簇雕盘。",
      "翠翻云叶并刀乱，冰透霜花楚玉寒。",
      "一吮味甘牙齿滑，十分香彻鼻头酸。",
      "梦魂不到鲈鱼鲙，醉眼江湖特地宽。",
      "惊呼乳盎意匆匆，便觉馀香鼻观通。",
      "露滴冰盘蓝玉软，风生霜刃碧囊空。",
      "舞娃惊溅罗衣绿，酒客潜消醉脸红。",
      "若使昔人知此意，羊头烂熟不成功。"
    ]
  },
  {
    "id": "c16655dfdbdea607f7778a6d35375385",
    "title": "辞荐",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "平生疏懒性，发赤向人前。",
      "岂识为官贵，那贪处士贤。",
      "慈亲俱老大，稚子始狂颠。",
      "此日能完聚，称觞赖圣年。"
    ]
  },
  {
    "id": "c16655dfdbdea60789c247861d0020fc",
    "title": "我醉",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "我醉焉知老，人扶不论家。",
      "鹤衫飘月练，乌帽堕风纱。",
      "是处相逢笑，醒来更自夸。",
      "神仙岂无有，死后上烟霞。"
    ]
  },
  {
    "id": "c16655dfdbdea607ab7426f54332570d",
    "title": "饮酒",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "野人早起懒梳头，遥见青帘一日休。",
      "席破贪书曾废食，鸡鸣趋利得无羞。",
      "况兼老病将为鬼，那更居浮强作囚。",
      "但愿尊罍容我了，乌鸢蝼蚁任渠谋。"
    ]
  },
  {
    "id": "c16655dfdbdea6078cb716999a46e760",
    "title": "方镜二首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "凿地作方池，背带千花草。",
      "万磨愈不情，一照一回老。"
    ]
  },
  {
    "id": "c16655dfdbdea6078cb716995ae5f0b5",
    "title": "方镜二首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "十八事舅姑，机杼任蓬首。",
      "照面不照心，照心妾不丑。"
    ]
  },
  {
    "id": "c16655dfdbdea607696b98864fdd9bc0",
    "title": "雨中睡起",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "闭门连日雨霏霏，一醉谁忧生事微。",
      "睡起不知风色暮，北窗花气湿人衣。"
    ]
  },
  {
    "id": "c16655dfdbdea607902a3ab5ba3ee2c2",
    "title": "书怀",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "野性长便云水居，城中有屋不如无。",
      "悭时因记人来往，多少红尘污白须。"
    ]
  },
  {
    "id": "c16655dfdbdea6075cc2b870bacf5a45",
    "title": "寄畅淳甫",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "思君不见费人思，何日人思能已时。",
      "又见鸾坡三月柳，数枝浓绿自丝丝。"
    ]
  },
  {
    "id": "c16655dfdbdea607e832892e5eac2181",
    "title": "燕都杂题三首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "画屏谁画一风帆，阻隔千山与万岩。",
      "不护楼头些子雨，使人春尽怯春衫。"
    ]
  },
  {
    "id": "c16655dfdbdea607e832892e89f6cc75",
    "title": "燕都杂题三首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "一夜春阴彻晓寒，玉山无奈酒杯乾。",
      "青娥知有愁多少，狼藉妆奁懒对看。"
    ]
  },
  {
    "id": "c16655dfdbdea607e832892e804d4a1b",
    "title": "燕都杂题三首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "花市东边柳市西，矮堂一笑百金挥。",
      "如今踪迹无寻处，谷雨绵山燕子飞。"
    ]
  },
  {
    "id": "c16655dfdbdea6071376e58631fc8bca",
    "title": "绝句",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "出门何路觅亡羊，日日红尘枉了忙。",
      "唤杀东斋赵夫子，不来看菊过重阳。"
    ]
  },
  {
    "id": "c16655dfdbdea6071dd0e649cab598b4",
    "title": "对酒",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "古人不我俟，不共此酒醇。",
      "此酒复易尽，不能俟后人。",
      "并世有不察，毕代若为亲。",
      "茫茫宇宙间，此抱难具陈。",
      "惟应空中月，分留大江滨。"
    ]
  },
  {
    "id": "c16655dfdbdea60771275be410ba424c",
    "title": "招贾元播马德昌饮",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "积雨释炎热，凉飙变清商。",
      "薄帷纳朝景，倏尔颓西厢。",
      "念我二三子，不来复一觞。",
      "言笑吐兰菊，芬芳粲中堂。",
      "仰慕不昨日，忽别若殊方。",
      "况各迫桑榆，何以永夕光。"
    ]
  },
  {
    "id": "c16655dfdbdea607b25cef4774d96f9f",
    "title": "感兴四首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "大宝隐于石，哲匠莫覈真。",
      "猛虎走四野，尺草岂蔽身。",
      "昧者虎不见，投石安足珍。",
      "所以卞和泣，千载共沾巾。"
    ]
  },
  {
    "id": "c16655dfdbdea607b25cef4717576704",
    "title": "感兴四首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "饮酒莫啜醨，结交当求知。",
      "论人先论行，相马不相皮。",
      "一谄余何敢，三谗亲亦疑。",
      "投身入屠钓，犹胜坐书痴。"
    ]
  },
  {
    "id": "c16655dfdbdea607b25cef47d5d344d9",
    "title": "感兴四首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "人皆欲富贵，我岂愿贫贱。",
      "青云一差池，如药弗瞑眩。",
      "幼学苦不多，夜思曾得半。",
      "今也发尽白，梳头雪满面。",
      "长恐愧乡闾，一朝死愚懦。"
    ]
  },
  {
    "id": "c16655dfdbdea607b25cef473d30737f",
    "title": "感兴四首",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "渥洼骐骥儿，自有绝尘足。",
      "锦张过都门，飞采射众目。",
      "叹彼辕下姿，亦非驽骀物。",
      "世乏伯乐俦，谁识千金骨？",
      "所以荷蓑士，烟水日沦没。"
    ]
  },
  {
    "id": "c16655dfdbdea60715cfe630a73e1439",
    "title": "招畅纯甫饮",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "地白雪方作，城乌夜始啼。",
      "风枝久不定，达曙未能栖。",
      "长安多逆旅，客意势连鸡。",
      "岂不怀其宝，念子寒与饥。",
      "我瓮酒初熟，葡萄涨玻瓈。",
      "野老日无事，出望几千回。",
      "如何不见来，覆此红螺杯。"
    ]
  },
  {
    "id": "c16655dfdbdea607b803a3e6c3267187",
    "title": "老病",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "老病积渐来，筋力日觉堕。",
      "南园一步地，杖藜不能过。",
      "阶前宿雨晴，屋角红日大。",
      "不是卖花声，晓梦谁惊破？"
    ]
  },
  {
    "id": "c16655dfdbdea607b6cae172d54bb488",
    "title": "暮吟",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "独老朝朝出，或醉暮未归。",
      "高树挂新月，山妻候柴扉。",
      "饮伴更相送，欲辞意难违。",
      "感此乡曲情，泪下忽沾衣。"
    ]
  },
  {
    "id": "c16655dfdbdea60741e1d993a74d421a",
    "title": "野性",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "野性等麋鹿，长林足游盘。",
      "焉知廊庙器，峨峨巍其冠。",
      "有时一壶酒，花下自成欢。",
      "妻孥尽辛勤，生理固其然。",
      "我今虽白发，敢不思古贤。"
    ]
  },
  {
    "id": "c16655dfdbdea6079dc3cb2dc7b3b85c",
    "title": "击缶",
    "authorName": "何失",
    "authorId": "c16655dfdbdea607d1457b72d1457b72",
    "dynasty": "元",
    "content": [
      "不爱种松树，以我非长年。",
      "不爱种竹竿，以我无闲缘。",
      "所爱一杯酒，吟咏诗百篇。",
      "酒能陶我性，诗能俟采官。",
      "得达至尊听，可使黎庶欢。",
      "诗还开国初，政似结绳前。",
      "委事一二人，削此机务烦。",
      "万一洪荒地，无人拾马鞭。"
    ]
  },
  {
    "id": "c16655dfdbe8c55b09ddb21be54e0c57",
    "title": "怀刘京叔",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "奕世金兰契，于今只有君。",
      "英才殊落落，馀子漫纷纷。",
      "一别几春草，相思空暮云。",
      "何时展良觌，把酒共论文。"
    ]
  },
  {
    "id": "c16655dfdbe8c55bffe735e85dd7c52a",
    "title": "宿云台观",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "趋程疲永路，记宿喜琳宫。",
      "莲岳三峰对，松林一径通。",
      "地偏残暑失，境静俗尘空。",
      "入夜清诗梦，山泉落枕中。"
    ]
  },
  {
    "id": "c16655dfdbe8c55ba7f3500a36aef1ef",
    "title": "中条阻雨",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "行李淹蒲坂，归期念晋州。",
      "高风千叶下，寒雨一山秋。",
      "涧响频惊梦，虫声乱入愁。",
      "酒醒孤馆里，心折大刀头。"
    ]
  },
  {
    "id": "c16655dfdbe8c55bccf09d08790fcfa8",
    "title": "初秋雨后",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "积雨荡烦暑，回风吹早凉。",
      "老苔翻旧碧，病叶堕新黄。",
      "久客应吾道，浮生半异乡。",
      "黑貂浑弊尽，愁看一开箱。"
    ]
  },
  {
    "id": "c16655dfdbe8c55b27b8c300ea5e4251",
    "title": "雁",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "北塞迎霜雪，西风送羽翰。",
      "数行天澹澹，万里路漫漫。",
      "日落秋声急，江空暮影寒。",
      "故人书断绝，矫首望云端。"
    ]
  },
  {
    "id": "c16655dfdbe8c55b67e3fc968175f9d2",
    "title": "幽居有感",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "闲居仍地僻，门闭草莱深。",
      "车马无还往，诗书有讨寻。",
      "严霜催岁晚，破屋觉寒侵。",
      "计拙烦亲旧，谁能数赐金。"
    ]
  },
  {
    "id": "c16655dfdbe8c55b20dae9e9abdf1629",
    "title": "除夜",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "三十七年过，劳生强半休。",
      "此心空耿耿，吾道每悠悠。",
      "感物百忧集，思亲双泪流。",
      "春风添一岁，又是五更头。"
    ]
  },
  {
    "id": "c16655dfdbe8c55bc2d141991622bffa",
    "title": "送李郭二子还乡",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "丧乱身为客，淹留泪满衣。",
      "亦知生处乐，未卜有年归。",
      "祖帐临寒水，仙舟漾夕晖。",
      "春来一相送，肠断故山薇。"
    ]
  },
  {
    "id": "c16655dfdbe8c55bdf4adc5ce5ed2822",
    "title": "中书耶律公挽词",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "虎啸龙兴际，乘时自有人。",
      "风云开惨淡，天地入经纶。",
      "忽报台星坼，仍传薤露新。",
      "斯民感无极，洒泪叫苍旻。"
    ]
  },
  {
    "id": "c16655dfdbe8c55bfae62938d2d8efc9",
    "title": "应州庙学释奠",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "夜色斋厨肃，秋风殿宇清。",
      "右文遭圣代，备礼引诸生。",
      "牢醴严三献，豆笾陈两楹。",
      "祭馀同饮福，旭日树头明。"
    ]
  },
  {
    "id": "c16655dfdbe8c55b7e912be8c5f46d55",
    "title": "送李端卿东行",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "故人有所适，驱马出东城。",
      "红树添秋色，青山满去程。",
      "曾为同省掾，偏怆远离情。",
      "别后能相忆，因风为寄声。"
    ]
  },
  {
    "id": "c16655dfdbe8c55bebef16cb2375281f",
    "title": "寄元遗山",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "诗到夔州老更工，只今人仰少陵翁。",
      "自怜奕世通家旧，不得论文一笑同。",
      "草绿平原愁落日，雁飞寒水怨秋风。",
      "黄金鑛里相思泪，几堕凭高北望中。"
    ]
  },
  {
    "id": "c16655dfdbe8c55babfcdde5afdfea0a",
    "title": "秋日怀李仁卿",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "独倚斜阳百尺楼，故人千里思悠悠。",
      "陶唐祠下烟光晚，姑射峰前雁影秋。",
      "尊酒几时同李白，云山多处是并州。",
      "临风惆怅无人会，一曲商歌写暮愁。"
    ]
  },
  {
    "id": "c16655dfdbe8c55b2d7cfe99ed679f33",
    "title": "麻信之为寿",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "中州人物一元龙，卓荦英才磈磊胸。",
      "浊酒数杯遗世虑，清诗千首傲侯封。",
      "诸郎照眼三株树，旧业关心五老峰。",
      "头白他年赋归去，彩衣扶杖看从容。"
    ]
  },
  {
    "id": "c16655dfdbe8c55b74a456d114f91f97",
    "title": "送王仲通",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "从事西游五见春，翩翩书记日争新。",
      "怀乡不作《登楼赋》，佐府真为入幕宾。",
      "世事忽惊翻手雨，马蹄又踏化衣尘。",
      "古来燕赵多豪杰，定有飞书荐鹗人。"
    ]
  },
  {
    "id": "c16655dfdbe8c55b0f343d81bda7882b",
    "title": "上巳日感怀",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "旧游桃李涴丘尘，十六年悲客里春。",
      "浮白可能浇磈磊，踏青聊且慰酸辛。",
      "兰亭修禊人何在？",
      "庾信伤心赋又新。",
      "芳草唤愁花溅泪，东风回首一沾巾。"
    ]
  },
  {
    "id": "c16655dfdbe8c55b4af4a6a7d9489481",
    "title": "白菊",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "数枝的皪照秋清，何物为花乃宁馨。",
      "玉骨冰肌夸皎洁，风珰月佩想娉婷。",
      "霜迎叶上迷青女，露下篱边泣素灵。",
      "见说寒英能愈疾，拟开三径著茅亭。"
    ]
  },
  {
    "id": "c16655dfdbe8c55b36948108e43f394a",
    "title": "红叶",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "枝上萎黄惨未干，严霜一夕总成丹。",
      "色烘晓日燕脂暖，影濯秋江蜀锦寒。",
      "南雁数声催晼晚，西风几度见凋残。",
      "横山楼下梨千树，每忆童年九日看。"
    ]
  },
  {
    "id": "c16655dfdbe8c55b2d6f925c67da19ee",
    "title": "北宫",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "光泰门边避暑宫，翠华南去几年中。",
      "干戈浩荡人情变，池岛荒芜树影空。",
      "鱼藻有基埋宿草，广寒无殿贮凉风。",
      "登临欲问前朝事，红日西沈碧水东。"
    ]
  },
  {
    "id": "c16655dfdbe8c55ba9121487ebdfc126",
    "title": "寄乡中故人",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "十年梦绕故山薇，世事悠悠与愿违。",
      "华表未成辽鹤语，青冥空羡塞鸿归。",
      "云横北岭迷乡眼，尘满西风涴客衣。",
      "为报吾州旧亲识，短书相慰莫令稀。"
    ]
  },
  {
    "id": "c16655dfdbe8c55b9a40721ba844fe64",
    "title": "子猷访戴图",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "兴尽空回雪夜舟，访人虚语亦悠悠。",
      "须知汾水多奇士，岂独王家一子猷。"
    ]
  },
  {
    "id": "c16655dfdbe8c55bf82e89b275399b1e",
    "title": "梅影",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "隔窗浑似李夫人，江月多情为返魂。",
      "宛是依依旧颜色，向人憔悴立黄昏。"
    ]
  },
  {
    "id": "c16655dfdbe8c55b6a20e5f44604cdb2",
    "title": "秋夜",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "寂寂江城夜向阑，西风吹雁叫云端。",
      "一声远过南楼去，月满碧天秋水寒。"
    ]
  },
  {
    "id": "c16655dfdbe8c55b919f8c5b4988597b",
    "title": "临潼温泉",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "琢玉为池浴太真，芙蓉花暖水生春。",
      "谁知寂寞千秋后，留与行人洗路尘。"
    ]
  },
  {
    "id": "c16655dfdbe8c55b3480a510a53f96cb",
    "title": "长安早发",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "行李匆匆浐水头，雨馀凉气动新秋。",
      "五更马上还家梦，先逐西风到晋州。"
    ]
  },
  {
    "id": "c16655dfdbe8c55bdcf34f63eb21bd6b",
    "title": "秋夜闻笛",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "云净寒空月满楼，何人横玉叶清秋。",
      "《梁州》才罢《伊州》起，不尽关山此夜愁。"
    ]
  },
  {
    "id": "c16655dfdbe8c55b0b51141bdb73987c",
    "title": "废宫",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "断砖残础碎盘花，辇路荒凉蔓草遮。",
      "玉殿朱楼俱不见，坏墙嶾嶙绕人家。"
    ]
  },
  {
    "id": "c16655dfdbe8c55bbbdb14c026a8b5ac",
    "title": "过茹越岭有感",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "山川良是昔人非，北望松楸泪满衣。",
      "三十馀年成底事，全家南渡一身归。"
    ]
  },
  {
    "id": "c16655dfdbe8c55b8535192aed4ae1c2",
    "title": "蒲津晚渡",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "黄河城下水沄沄，船去船来几夕曛。",
      "老尽津头垂钓客，柳阴相对白鸥群。"
    ]
  },
  {
    "id": "c16655dfdbe8c55b919b8c110e783be5",
    "title": "送梁仲文",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "圣人既已没，圣道遂不传。",
      "异端壅正途，榛塞逾千年。",
      "大儒起相承，辟之斯廓然。",
      "濂溪回北流，伊洛开洪源。",
      "学者有适从，披云见青天。",
      "我生虽多难，闻道早有缘。",
      "中岁苦病目，不得深穷研。",
      "梁君河东秀，意气凌孤骞。",
      "探道得奥阃，辩说如河悬。",
      "所知非苟知，而亦允蹈焉。",
      "出入口耳者，彼我奚足言。",
      "却来自秦京，过我汾水边。",
      "未几复言别，长途北之燕。",
      "行看奋六翮，高举凌云烟。",
      "功成名遂后，归老河之湍。",
      "相从讲圣学，与子长周旋。"
    ]
  },
  {
    "id": "c16655dfdbe8c55ba94aa3a690899ee6",
    "title": "变白头吟",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "梧桐不独老，鸳鸯亦双死。静女怀真心，循夫正如此。",
      "奈何及末流，不知再醮羞。中路多反目，几人能白头。",
      "君不见会稽愚妇轻负薪，不肯终身事买臣。一朝归佩太守印，悔望车尘那敢近。",
      "人生赋命自不齐，贫贱富贵各有时。随鸡逐狗听所适，世事悠悠争得知。"
    ]
  },
  {
    "id": "c16655dfdbe8c55b652a0e255ef578fe",
    "title": "闲中作",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "雄鸡啼一声，惊起五更睡。",
      "出门何扰扰，竞逐名与利。",
      "冥冥车马尘，白日暗城市。",
      "萧条蓬蒿居，独有羲皇地。",
      "高情杳秋云，静性凝止水。",
      "俯仰天地间，澹然无一事。"
    ]
  },
  {
    "id": "c16655dfdbe8c55b45c4d042d720f17e",
    "title": "感寓二首",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "中林有幽兰，罗生杂众草。",
      "地僻人不知，芬芳空自好。",
      "严霜凋古木，岁晚难独保。",
      "愿充君子佩，探撷尚未早。",
      "安得清风来，吹香出林表。"
    ]
  },
  {
    "id": "c16655dfdbe8c55b45c4d042c04e6431",
    "title": "感寓二首",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "高林夹金井，修竹连清池。",
      "梧叶既薿薿，竹实亦累累。",
      "可栖复可食，凤鸟来何时？",
      "重华不得见，韶乐何能为。",
      "日暮空叹息，萧瑟寒风吹。"
    ]
  },
  {
    "id": "c16655dfdbe8c55bcbc344f2f2255a44",
    "title": "东坡赤壁图",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "先生矫矫人中龙，京尘千丈不可容。",
      "五年一梦落江海，翩然野鹤开囚笼。",
      "雪堂闭户读书史，兴来飘然弄云水。",
      "黄泥坂下醉三更，赤壁矶头航一苇。",
      "明月清风共一江，迈往之气无由降。",
      "酒酣作赋记清赏，袖有巨笔如长杠。",
      "一朝骑鲸寻李白，人间俯仰成今昔。",
      "续弦无处觅鸾胶，见画思公空叹息。"
    ]
  },
  {
    "id": "c16655dfdbe8c55b15d497fa24c391c7",
    "title": "风雪障面图",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "顽云暗空雪正飞，老木僵折溪流澌。",
      "弊裘羸马奈寒子，便面障风何所之。",
      "仆夫徒行亦良苦，吻噤不语心应语。",
      "人生受冻分岂无，但愿不作君家奴。"
    ]
  },
  {
    "id": "c16655dfdbe8c55bb99160fa017bad6e",
    "title": "秋日杂诗",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "山中有佳人，《考槃》歌在涧。别来今几时，岁月忽已晏。",
      "相思不得书，矫首望飞雁。"
    ]
  },
  {
    "id": "c16655dfdbe8c55b3570edf81284874b",
    "title": "秋风亭故基",
    "authorName": "曹之谦",
    "authorId": "c16655dfdbe8c55bd1457b72d1457b72",
    "dynasty": "元",
    "content": [
      "危亭冠雉堞，飞构何崔嵬。",
      "一夕堕劫火，变化成烟灰。",
      "颓基翳蓬蒿，坏道封莓苔。",
      "萧条古城上，空有秋风来。"
    ]
  },
  {
    "id": "c16655dfdc251405adffc3242bc6db7d",
    "title": "过吴江",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "第四桥下风水恶，千斛舟中心骨惊。",
      "蛟龙有时就庙食，鸿雁每岁不南征。",
      "松江太湖会合地，暮雨寒涛交战声。",
      "独客倚篷归叹息，崎岖世路何由平！"
    ]
  },
  {
    "id": "c16655dfdc2514050685867cdd8d2eb5",
    "title": "游虎丘次仲举韵",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "虎丘虎踞仍龙蟠，出郭先见翠巑岏。",
      "金玉黄炉灰劫远，旃檀古林风雨寒。",
      "僧来引绠动春涧，人醉拂花眠石坛。",
      "为语金坡王学士，巨然曾画此山看。"
    ]
  },
  {
    "id": "c16655dfdc2514059e9b3e6a8ed64c95",
    "title": "梧桐月",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "琪树西风露井傍，镜寒移影度银床。",
      "凤枝清切元疑昼，鹤梦凄凉不待霜。",
      "点笔诗人题夜绿，知更宫女怨秋黄。",
      "莫教一叶轻摇落，珍重千门被耿光。"
    ]
  },
  {
    "id": "c16655dfdc251405f06f6c5b442c8ddd",
    "title": "学士山怀古",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "枕湖列层岑，葱郁聚云族。",
      "出郭才三里，方舟渐通麓。",
      "曾邀昔贤赏，名胜皆可录。",
      "双峰夹亭榭，崇阜富杉竹。",
      "我家世结邻，数椽依古木。",
      "怀钦索遗址，半与松根伏。",
      "碑缺篆无存，揣文须穆卜。",
      "坡仙岂遂往，或寓幽人屋。",
      "据梧缅高风，秋阴吹肃肃。"
    ]
  },
  {
    "id": "c16655dfdc251405f3926292eb31826e",
    "title": "游子吟",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "母爱儿，比瑶草，百花□头春浩浩，结绿悬黎总非宝。",
      "朝居目前暮怀抱，顷刻相违作忧恼。儿兮劝尔无出游，忍令母心日夜忧。",
      "纫衣一针一度钩，针线不比心绸缪。儿嬉斗草拈春缕，绿缛青葱不堪数。",
      "楚人只解歌王孙，萋萋乃有子母恩。徂徕松，淇园竹，人生长生胜他木，千年万年春草绿。"
    ]
  },
  {
    "id": "c16655dfdc25140577c51951d9cc87e0",
    "title": "虎丘三首郑君明德偕廉夫伯雨诸公同赋次东坡先生韵",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "篙师郭西门，矫首霞外岭。",
      "森秀未及探，荒苔吊秋井。",
      "剑精沉夜白，漆炬翳馀耿。",
      "嗟哉龙虎威，零落等虫黾。",
      "一峰直海涌，破地出魁矿。",
      "流观劈坼状，仿佛神工猛。",
      "授此窟室雄，能无霸图骋。",
      "让王东采药，为态本栖哽。",
      "焉知牧野捷，吴业就已顷。",
      "风尘阅成败，宗社属衰冷。",
      "不遣忠勇臣，相符带河永。",
      "词场亦何为，发嘅当晚景。",
      "高贤惜地灵，倦鹤顾山影。",
      "愿买阳羡田，早从居吴请。"
    ]
  },
  {
    "id": "c16655dfdc25140577c51951db6fc825",
    "title": "虎丘三首郑君明德偕廉夫伯雨诸公同赋次东坡先生韵",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "客游九龙冈，道出白虎岭。",
      "拄杖谙独登，煎茶汲僧井。",
      "歌客寡俦匹，历览思弥耿。",
      "昆礏抵乌鹊，燕金掷蛙黾。",
      "差将第一义，喻彼山下矿。",
      "坡公诗家豪，性具佛勇猛。",
      "山川与笔力，神鬼助奔骋。",
      "搜冥百怪穷，吊冢孤鹤哽。",
      "宁容沟浍雨，汪洋敌千顷。",
      "情深事偶从，魂在骨未冷。",
      "寒泉兼古木，笼络归隽永。",
      "盘陀延小酌，反照藉馀景。",
      "誓须浮海航，回望孤塔影。",
      "名不系除书，山林恣参请。"
    ]
  },
  {
    "id": "c16655dfdc25140577c51951e0722d52",
    "title": "虎丘三首郑君明德偕廉夫伯雨诸公同赋次东坡先生韵",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "昔游第一峰，遍数东南岭。",
      "传闻吴阖闾，曾照山上井。",
      "谁期此一杯，玉雁閟孤耿。",
      "夫差小儿态，踊跃类蛙黾。",
      "眼看双龙剑，迹寄山石矿。",
      "再鼓气已衰，功亏前王猛。",
      "成名乞敌竖，车辙断遐骋。",
      "青青土中血，似托仙题哽。",
      "中原泣诸姬，大业弃俄顷。",
      "青荧溪泉动，蔽翳山木冷。",
      "往事何足谈，飘花日初永。",
      "湛卢有馀辉，中夜凌倒景。",
      "好奇谁往候，微月照人影。",
      "正恐化蜿蜒，飞扬讵容请。"
    ]
  },
  {
    "id": "c16655dfdc251405c29f5a10becd9939",
    "title": "勉学诗",
    "authorName": "陈谦",
    "authorId": "c16655dfdc25140570222949980ecd05",
    "dynasty": "元",
    "content": [
      "黄河西北来，云是昆仑丘。",
      "经行非一山，回薄半九州。",
      "上有不测源，下有无尽流。",
      "万化同此机，不知几春秋。",
      "分明天地心，不为浅狭谋。",
      "痴人用小计，颠倒若无求。",
      "安得申韩氏，化为古伊周。"
    ]
  },
  {
    "id": "c16655dfdc912ea22c5e5b0cbc47e2fd",
    "title": "春日田园杂兴",
    "authorName": "了慧",
    "authorId": "c16655dfdc912ea2d1457b72d1457b72",
    "dynasty": "元",
    "content": [
      "平畴水绕径微分，小圃云深景不繁。",
      "此处农桑虽是僻，多情莺燕不嫌村。",
      "倦眠芳草闲黄犊，静对幽花倒绿尊。",
      "见说弓旌方四出，欲更名姓掩衡门。"
    ]
  },
  {
    "id": "c16655dfdcb1f106ecccc5e55d71dfc8",
    "title": "露坐",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "虚庭坐凉夕，宵永觉衣薄。",
      "犬吠古塔铃，乌啼野城柝。",
      "感旧心孔哀，怀人兴殊恶。",
      "仰视斗杓倾，西林月初落。"
    ]
  },
  {
    "id": "c16655dfdcb1f106670e195062ea2f18",
    "title": "既白水轩",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "水轩如笠大，聊作一枝栖。",
      "晚饭长腰米，朝盘短股齑。",
      "江湖双短鬓，日月两醯鸡。",
      "徙倚郊原望，王孙草又迷。"
    ]
  },
  {
    "id": "c16655dfdcb1f10665b50a4c24bd59ca",
    "title": "月下怀友",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "秋庭夜泬寥，云影绝纤毫。",
      "月转青霄迥，星临紫极高。",
      "蚁醅金错落，凤吹《郁轮袍》。",
      "不举山阴棹，空孤一世豪。"
    ]
  },
  {
    "id": "c16655dfdcb1f106bc5c682ceaefb54b",
    "title": "则明游馀杭三桥步回过余草堂赋此谢之",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "秋日三桥步，行舟野色新。",
      "乱山围草市，荒埭接江津。",
      "杉竹通蛮獠，麇麋贩猎人。",
      "欲将金粟酒，为子拂征尘。"
    ]
  },
  {
    "id": "c16655dfdcb1f106f609ebfe15d813eb",
    "title": "池亭雅集得回字",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "池阁清泠晓四开，风泉满院殷轻雷。",
      "谢家草色侵衣上，司马琴声到幕回。",
      "琼树亚枝飞鹤子，红梁雕甲腻蠡杯。",
      "诸郎醉墨淋漓甚，未绝风流宋玉才。"
    ]
  },
  {
    "id": "c16655dfdcb1f106a6a4f9614d53da80",
    "title": "暮春鹤亭谩兴",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "绿树轩窗鹫子过，清阴密覆小坡陀。",
      "笙调凤咮新簧涩，础润龟趺宿雨多。",
      "落絮游丝空散漫，野情幽思欲如何。",
      "日长倦倚乌皮几，闲染霜毫试衍波。"
    ]
  },
  {
    "id": "c16655dfdcb1f106f450522ff964e04c",
    "title": "登苏台怀古",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "三月长洲花乱开，酒酣移客一登台。",
      "绕城山色临吴会，满地溪声走越来。",
      "北阙天高星使下，西陵日落钓船回。",
      "独怜泰伯荒祠在，烟雨金铺长绿苔。"
    ]
  },
  {
    "id": "c16655dfdcb1f10689ae3c7bdab79916",
    "title": "赋带露樱桃",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "万绿丛中缀木难，折来灵液尚漙漙。",
      "玉纤香剥鸡头软，仙掌寒分鹤顶丹。",
      "天酒淋漓樊子醉，月盘璨璀汉臣看。",
      "不妨更渍蔷薇水，润我谈玄舌本乾。"
    ]
  },
  {
    "id": "c16655dfdcb1f106121f5c04f5045762",
    "title": "浈阳峡山飞来寺",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "峡山山上飞来寺，绀阁层层树里开。",
      "僧璧不随猿女化，梵钟曾逐蜃楼回。",
      "万松夹道时闻雨，众壑奔流夜殷雷。",
      "犹有昔贤珠玉在，断碑剥落委莓苔。"
    ]
  },
  {
    "id": "c16655dfdcb1f1060ab31ec74f65b32b",
    "title": "越楼观灯",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "午夜冰轮烂不收，又看春色满南州。",
      "沉香火底鳌山柱，翠幕星前羯鼓楼。",
      "小队《天魔》花作阵，初筵云醴玉为舟。",
      "要知此景非人世，何必罗公作幻游。"
    ]
  },
  {
    "id": "c16655dfdcb1f106ae70c7e897d3e06a",
    "title": "番禺谩兴",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "炎方吊古易兴衰，知是昆明几劫灰。",
      "黄木湾围南海庙，白云山拥粤王台。",
      "百年此地衣冠尽，五月南风舶艑来。",
      "游览尚馀高兴在，匆匆莫遣二毛催。"
    ]
  },
  {
    "id": "c16655dfdcb1f106ae70c7e83e9f55cc",
    "title": "番禺谩兴",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "莫言南海是天涯，远客何妨岁月赊。",
      "岂谓居夷忘故土，直须浮海上灵槎。",
      "药洲日卧仙羊去，蕃塔风高铁凤斜。",
      "白首飘零谁慰藉，几回松菊梦还家。"
    ]
  },
  {
    "id": "c16655dfdcb1f10687930b9176acd1ca",
    "title": "粤王台怀古",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "神剑当时断白蛇，华夷悉入卯金家。",
      "徒怜南海居蛙坎，未识中原制犬牙。",
      "献璧称藩真得计，橐金满载已堪嗟。",
      "荆榛满目荒台下，独倚东风听暮笳。"
    ]
  },
  {
    "id": "c16655dfdcb1f106350a55927e271e96",
    "title": "舟中望庐山",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "庐山昔在图中见，落星渚前今始逢。",
      "云岭半藏红叶寺，霜风遥递翠微钟。",
      "龙君或居彭蠡泽，仙人爱住香炉峰。",
      "双凫之舄傥可借，飞入前头听玉淙。"
    ]
  },
  {
    "id": "c16655dfdcb1f106541356f0fa618c00",
    "title": "太湖晚泊",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "震泽三万六千顷，日月出没波涛中。",
      "冰壶寒浸林屋洞，青壁下嵌冯夷宫。",
      "霜林人家橘子熟，晚饭柁楼菰米红。",
      "羽仙黄鹤时相过，知是银河一窍通。"
    ]
  },
  {
    "id": "c16655dfdcb1f1068f9837f70265f21d",
    "title": "月下独酌闻桂香",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "今宵风月尽清酣，碧海寒光万丈涵。",
      "天上散花香第一，尊前舞袖影成三。",
      "方诸玉露清于醥，崖蜜金橙小胜柑。",
      "老兴此时原不浅，高歌犹忆《望江南》。"
    ]
  },
  {
    "id": "c16655dfdcb1f1061c8c7d82bd788f23",
    "title": "七月十五夜对月分得楼字",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "东池月满重开席，不减当年庾亮楼。",
      "每谓人生须纵饮，固知物色总难留。",
      "萤光过幔还星散，云气行天似水流。",
      "高兴无穷秋满眼，山阴何处有行舟。"
    ]
  },
  {
    "id": "c16655dfdcb1f106ff48a1c16dd447b8",
    "title": "咏菩提叶灯",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "宝林萎叶堕天风，一落人间便不同。",
      "云镜荧煌开月匣，并刀裁剪费春工。",
      "星攒蜩翼冰绡薄，华拥虾须玉栅红。",
      "从此可传无尽燄，五湖今有水晶宫。"
    ]
  },
  {
    "id": "c16655dfdcb1f10623e946a847d3d934",
    "title": "南归遣怀",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "海南每忆越王楼，可奈乡关万里愁。",
      "对客花前椰子酒，看山马上木绵裘。",
      "羁縻此日生还喜，准拟归耕老去休。",
      "愧我无家怜晚岁，卜邻终在瀼西头。"
    ]
  },
  {
    "id": "c16655dfdcb1f106522753546dd63206",
    "title": "归来",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "徒步归来海上城，荆榛满路不堪行。",
      "问人倏忽更贫富，访友凄凉半死生。",
      "乌宝无神悲积帑，青松有泪对空茔。",
      "逆流一片门前水，犹对青山落日明。"
    ]
  },
  {
    "id": "c16655dfdcb1f1062e7388c784571639",
    "title": "南归海上访友",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "北风吹雁渡江烟，访旧东吴晚泊船。",
      "野水似龙争入海，大星如月独当天。",
      "羌村梦寐青灯下，蜀道间关白发年。",
      "兵革漂流无倚著，眇余何处赋归田。"
    ]
  },
  {
    "id": "c16655dfdcb1f1065053016f9413eee1",
    "title": "访成真观有感",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "暮年重访成真观，不见秋云竹外楼。",
      "枸杞经春皆化犬，朱藤历岁总如虬。",
      "种桃道士凭虚去，采若骚人汗漫游。",
      "见说蓬莱又清浅，拟将黄鹤问丹丘。"
    ]
  },
  {
    "id": "c16655dfdcb1f10685fa6edd30058c3d",
    "title": "访偶武孟篬筤轩时武孟制满求仕",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "旧草溪东十里馀，小桃源上见郊居。",
      "落红石径和云扫，新绿瓜畦趁雨锄。",
      "池上此君宜对酒，门前长者屡回车。",
      "此中未让商山老，见说王褒有荐书。"
    ]
  },
  {
    "id": "c16655dfdcb1f106f0ac5f7b4e7f1bec",
    "title": "仲春雨后生寒有怀篬筤室",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "东冈二月草芊绵，淰淰寒云雨后天。",
      "杨柳三眠风作恶，樱桃半开春可怜。",
      "诗域日荒抛砚石，醉乡时与打𦨻船。",
      "清游每忆篬筤室，何日重来看碧鲜。"
    ]
  },
  {
    "id": "c16655dfdcb1f1066bfd05e75b2d3e82",
    "title": "访友",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "先生家住正阳门，绕屋松声日夜闻。",
      "大药总消头上雪，小山长带洞中云。",
      "已知济物宜终庆，况是清时属右文。",
      "却叹吾诗与君画，海门风月拟平分。"
    ]
  },
  {
    "id": "c16655dfdcb1f106bca3b29cb764d6d2",
    "title": "寄怀茜川基古石二首北山翁也",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "身闲无事且婆娑，转眼流年一掷梭。",
      "牢落诗怀三月过，颠狂风信五更多。",
      "潮来海市鱼论斗，柳暗江林鸟弄歌。",
      "颇讶寥寥无信使，题诗为问近如何？"
    ]
  },
  {
    "id": "c16655dfdcb1f106a5c8ed34d2659eb4",
    "title": "九月晦访声远留题",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "海门潮上水如烟，贺老重维载酒船。",
      "喜见云山开雪壁，幸因郎囝鼓冰弦。",
      "应门童子清于鹤，捣药灵禽半是仙。",
      "岁晚卜邻应有约，几时行李到梅边。"
    ]
  },
  {
    "id": "c16655dfdcb1f10600d98951ae1ca86c",
    "title": "九日雨中杂兴",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "霜降海门天气肃，无边落木总缤纷。",
      "鸥眠夜渡芙蓉雨，雁落秋田䆉稏云。",
      "未有诗篇酬令节，只将茗碗对炉薰。",
      "月中桂子飘人世，时有天香隔幔闻。"
    ]
  },
  {
    "id": "c16655dfdcb1f1060ede6317fea8b2bc",
    "title": "寒食谩兴书所见二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "杨柳东风日夜颠，杏桃无语不成妍。",
      "水流竟没鸥边石，雨重浑迷卵色天。",
      "节序匆匆无可那，物情汹汹最堪怜。",
      "荒村阒寂无鸡犬，何处人来扫墓田。"
    ]
  },
  {
    "id": "c16655dfdcb1f1060ede6317364d0513",
    "title": "寒食谩兴书所见二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "三月三日雨初晴，清旦梳头坐草亭。",
      "一陂草色为谁绿？",
      "千树柳条无赖青。",
      "忧患未平心耿耿，衰迟那遣鬓星星。",
      "林鸠底事频呼妇，强聒春愁苦厌听。"
    ]
  },
  {
    "id": "c16655dfdcb1f106d538d4182b7adb79",
    "title": "期友不至",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "长日闲吟步紫苔，流光转眼熟黄梅。",
      "雄风豪雨将春去，浊垢深泥少客来。",
      "老柘叶稀愁茧瘦，草田水漫厌鹃催。",
      "题诗问讯王文学，怀抱何时一笑开。"
    ]
  },
  {
    "id": "c16655dfdcb1f1067185625991ee98b3",
    "title": "风雨连日闭户默坐怀思可知忽翠涛轩以笋蔬之惠走笔答之",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "春事都随逝水东，不堪日夜雨兼风。",
      "龙归海浦沈云墨，鸟啄樱桃落子红。",
      "老境讵言诗有债，醉乡谁谓酒无功。",
      "鲑蔬向赖西邻笋，瓷缶时将五尺僮。"
    ]
  },
  {
    "id": "c16655dfdcb1f106217cb10e139ae547",
    "title": "仿李商隐一首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "花落铜盘蜡炬融，逶迤春色照芙蓉。",
      "当筵行酒金钗侧，隔座吹笙绣幕重。",
      "已有鸾刀飞鲙缕，未须翠釜出驼峰。",
      "夜深环佩云中过，宛在瑶台月下逢。"
    ]
  },
  {
    "id": "c16655dfdcb1f106633128c0c8f40726",
    "title": "登淀山寺",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "一上湖南淀山寺，寺门高开秋树颠。",
      "下界云烟惟一气，八方楼阁驻诸天。",
      "无风灵籁时生壑，深夜神龙或起渊。",
      "我独题诗此临眺，寥寥宇宙几千年。"
    ]
  },
  {
    "id": "c16655dfdcb1f106d9b4943e08b2b71b",
    "title": "送姚子华浙东帅府掾",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "掾郎辟举南州掾，炳炳才名早岁收。",
      "幕府简书闲白昼，戟门旌旆卷高秋。",
      "花开拟上瀛洲看，酒熟频为鉴曲游。",
      "北来或有双鱼使，烦寄新诗写我忧。"
    ]
  },
  {
    "id": "c16655dfdcb1f106ce9a2b3eb8e377dc",
    "title": "题杜少陵行春图",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "牢落出同谷，凄凉赋七歌。",
      "日斜驴背上，白发似诗多。"
    ]
  },
  {
    "id": "c16655dfdcb1f106e2bead68390551da",
    "title": "杂诗五首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "三月南江渡，行春属晚晴。",
      "留连花下䑽，酾酒待潮生。"
    ]
  },
  {
    "id": "c16655dfdcb1f106e2bead683ee22597",
    "title": "杂诗五首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "开船收雨色，新水达春江。",
      "鸂𪄠元无侣，雎鸠自一双。"
    ]
  },
  {
    "id": "c16655dfdcb1f106e2bead6833c19b7f",
    "title": "杂诗五首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "青天归雁喜，密树坐莺深。",
      "落日春愁里，怀人浩荡心。"
    ]
  },
  {
    "id": "c16655dfdcb1f106e2bead68a1558376",
    "title": "杂诗五首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "城门踏青草，城下杨花度。",
      "荒垄无耕人，三月输官赋。"
    ]
  },
  {
    "id": "c16655dfdcb1f106e2bead68c4e8bdb9",
    "title": "杂诗五首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "近江乔木里，彊半棣华栽。",
      "叶覆青青蔓，相沿别树开。"
    ]
  },
  {
    "id": "c16655dfdcb1f106769ff3b517174ad2",
    "title": "江水辞送友人之龙江二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "江水一百里，南风一日程。",
      "飞华多意绪，相逐柁楼行。"
    ]
  },
  {
    "id": "c16655dfdcb1f106769ff3b5c608dc22",
    "title": "江水辞送友人之龙江二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "江水五百里，上有兰与芷。",
      "采之遗所思，含情似江水。"
    ]
  },
  {
    "id": "c16655dfdcb1f1068ce1dfad918bb17a",
    "title": "采莲曲和铁厓先生二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "刺船水中央，拢船乘晚凉。",
      "近番滩上过，叶里好鸳鸯。"
    ]
  },
  {
    "id": "c16655dfdcb1f1068ce1dfadd2b7c8d5",
    "title": "采莲曲和铁厓先生二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "盈盈藕上花，采采堕清泪。",
      "愿将心中丝，系君双玉佩。"
    ]
  },
  {
    "id": "c16655dfdcb1f106b0737f3c565201f8",
    "title": "大庾岭留题二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "晨兴散策云封寺，岩岫天开紫翠图。",
      "一水南来分百粤，大江东下入三吴。"
    ]
  },
  {
    "id": "c16655dfdcb1f106b0737f3c908b8342",
    "title": "大庾岭留题二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "霜旭开晴晓出关，冲寒驴子猬攒攒。",
      "西风百里南雄道，绿树丹枫满意看。"
    ]
  },
  {
    "id": "c16655dfdcb1f10683d33048fbc6002e",
    "title": "南行舟中三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "春开冬开岩下花，朝虚暮虚溪里家。",
      "白帽渔郎衫色瘦，青裙樵女髻鬟丫。"
    ]
  },
  {
    "id": "c16655dfdcb1f10683d330480e2be3a6",
    "title": "南行舟中三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "荔枝花发暗蛮村，孔雀惊寒减翠纹。",
      "也有北人开眼处，碧山无数插红云。"
    ]
  },
  {
    "id": "c16655dfdcb1f10683d330483bc05d5e",
    "title": "南行舟中三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "小舫行无车马喧，短桡轻桨破江烟。",
      "无由远逐轩皇驾，素瑟重听五十弦。"
    ]
  },
  {
    "id": "c16655dfdcb1f106d6bc20385d89f287",
    "title": "南海口号六首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "象郡大藩当百粤，羊城方面镇南州。",
      "环山雉堞云霞晓，落日旌旗海峤秋。"
    ]
  },
  {
    "id": "c16655dfdcb1f106d6bc203812419f27",
    "title": "南海口号六首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "荒服未尝沾政化，岛衣今始识衣冠。",
      "船来争市龙鱼鲊，客至先需荔子盘。"
    ]
  },
  {
    "id": "c16655dfdcb1f106d6bc2038477a5439",
    "title": "南海口号六首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "谁家女儿高髻妆，行春踏花屐齿香。",
      "留客不将茶当酒，铜盘蒌叶进槟榔。"
    ]
  },
  {
    "id": "c16655dfdcb1f106d6bc20381d365e7b",
    "title": "南海口号六首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "看春客里逢元夕，大市小市烧灯红。",
      "女郎手鼓如杯大，半夜答歌明月中。"
    ]
  },
  {
    "id": "c16655dfdcb1f106d6bc203884849e08",
    "title": "南海口号六首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "炎方物色异东吴，桂蠹椰浆代酪奴。",
      "十月暖寒开小阁，张灯团坐打边炉。"
    ]
  },
  {
    "id": "c16655dfdcb1f106d6bc2038e5b70423",
    "title": "南海口号六首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "儋万夷人不着衣，缬花藜布满身围。",
      "轻舟似叶争飘海，载得槟榔换米归。"
    ]
  },
  {
    "id": "c16655dfdcb1f1063c7fe8320afc62bd",
    "title": "诃林光孝寺方丈",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "斜日荒凉噪乳鸦，菩提新叶小于茶。",
      "石廊久雨无人到，落尽闲庭诃子华。"
    ]
  },
  {
    "id": "c16655dfdcb1f106737bac6c3f8025ec",
    "title": "小孤山夜泊",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "彭浪矶头江水深，小孤祠前风满林。",
      "秋山青青秋月白，霜里吹箫龙夜吟。"
    ]
  },
  {
    "id": "c16655dfdcb1f10646c0f3273a26a6c6",
    "title": "游白云诸山三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "半空苍翠薄层崖，万木森森碍日车。",
      "八十老禅延客坐，九龙井上试新茶。"
    ]
  },
  {
    "id": "c16655dfdcb1f10646c0f327f79ef916",
    "title": "游白云诸山三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "后岩岩上看飞泉，蒲涧曾闻降五仙。",
      "黄竹断碑前代烬，禹粮尧韭昔人传。"
    ]
  },
  {
    "id": "c16655dfdcb1f10646c0f32713c07af1",
    "title": "游白云诸山三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "瑶草春深白鹿眠，丹霞楼阁翠生烟。",
      "偶来石上寻棋局，犹恐归时不记年。"
    ]
  },
  {
    "id": "c16655dfdcb1f1063f1b8d9d72f35985",
    "title": "洪武辛亥南归重度梅关二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "去年窜逐下南溟，万里归来鬓已星。",
      "望入西州天一发，香炉长绕九江青。"
    ]
  },
  {
    "id": "c16655dfdcb1f1063f1b8d9d53318e33",
    "title": "洪武辛亥南归重度梅关二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "归路篮舆鹤背轻，保昌东下过长亭。",
      "今朝又向梅关度，此是江南第一程。"
    ]
  },
  {
    "id": "c16655dfdcb1f1064be3b1ec92e1465c",
    "title": "送人之潮兼简乡友",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "瘴雨蛮风晚更寒，揭扬山色满征鞍。",
      "临行谩写相思句，好与东吴故旧看。"
    ]
  },
  {
    "id": "c16655dfdcb1f106095eb19e6a9b2e10",
    "title": "题墨梅图",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "凌霄峰顶雪初干，暖逼繁枝玉作团。",
      "三尺溪藤散香影，绛纱笼烛夜深看。"
    ]
  },
  {
    "id": "c16655dfdcb1f106bafd9fa120a3d248",
    "title": "秋江晚霁图",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "长天敛尽落霞红，草屋炊烟野渡东。",
      "一带寒沙秋水白，荻花吹老鲤鱼风。"
    ]
  },
  {
    "id": "c16655dfdcb1f106100451a314303425",
    "title": "三江祠戏赠二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "三江口头日欲晡，三江女儿自当垆。",
      "今朝南浦送郎去，望断东风樯上乌。"
    ]
  },
  {
    "id": "c16655dfdcb1f106100451a31d2f3836",
    "title": "三江祠戏赠二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "樯头五两逐风轻，听得吴歌惨别情。",
      "一片刘家河上月，照郎直到定辽城。"
    ]
  },
  {
    "id": "c16655dfdcb1f1068cc7915f7bce0537",
    "title": "漫兴三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "寂寂高门大道边，东风愁锁绿杨烟。",
      "大儿已入滇池戍，嫠妇空耕陇上田。"
    ]
  },
  {
    "id": "c16655dfdcb1f1068cc7915f9befcae3",
    "title": "漫兴三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "赭服从戎万里行，风餐水宿事宵征。",
      "金沙江绕乌蛮砦，越巂山连孟获城。"
    ]
  },
  {
    "id": "c16655dfdcb1f1068cc7915f19474827",
    "title": "漫兴三首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "雨馀江色碧浮空，一发青山落照中。",
      "去棹休歌《桃叶渡》，行人愁杀柳花风。"
    ]
  },
  {
    "id": "c16655dfdcb1f1068359cd70d70c7070",
    "title": "觅菊花二绝句",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "已过秋风九日秋，篬筤池上若为游。",
      "似闻嘉菊黄于鹄，乞我双栽照白头。"
    ]
  },
  {
    "id": "c16655dfdcb1f1068359cd701e203f21",
    "title": "觅菊花二绝句",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "洲上黄花满意开，倩人更为觅奇栽。",
      "小桃源里秋如水，分取清香一半来。"
    ]
  },
  {
    "id": "c16655dfdcb1f10632c31a993783bda2",
    "title": "题翠涛轩为则铭作",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "七尺乌藤手自操，鲤鱼风起月轮高。",
      "带将一个城南树，五贾冈头看翠涛。"
    ]
  },
  {
    "id": "c16655dfdcb1f106b5a36bf579305121",
    "title": "题吹笙仙女二图",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "森森羽节导云軿，鸾背微闻缥缈笙。",
      "小队《霓裳》多似雨，众中谁是董双成？"
    ]
  },
  {
    "id": "c16655dfdcb1f106b5a36bf56d683b26",
    "title": "题吹笙仙女二图",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "鳌背三峰水殿虚，天香吹满六铢衣。",
      "青禽忽报麻姑信，独是吹笙月下归。"
    ]
  },
  {
    "id": "c16655dfdcb1f1066a20e5f43de59430",
    "title": "秋夜",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "砌草虫吟四壁静，檐竹摇灯动秋影。",
      "老来无梦到阳台，开门月在青松顶。"
    ]
  },
  {
    "id": "c16655dfdcb1f10600261e6a07aafa68",
    "title": "送瞿惠夫青龙镇学官二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "山雨萧萧夜转多，思君别后定如何？",
      "帷犀怪底时时动，池上东风生绿波。"
    ]
  },
  {
    "id": "c16655dfdcb1f10600261e6a6f53ba6a",
    "title": "送瞿惠夫青龙镇学官二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "云影垂江护晏阴，题诗东阁晓寒侵。",
      "便须骑马迎君去，街上青泥三尺深。"
    ]
  },
  {
    "id": "c16655dfdcb1f106446c229bfd20cd31",
    "title": "觅菊",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "秋潮横挟风雨颠，洲上空闻有菊田。",
      "香色于人既无有，物情在我敢求全。",
      "颇怜尘世光阴迅，似觉人间雨露偏。",
      "白发满头难讳老，苍颜对客强为妍。",
      "岂惟酒向邻家得，自是杯从旧日传。",
      "陶宰不妨多种秫，杜陵且莫叹无钱。",
      "青天雁影西风外，红树秋声落照边。",
      "见说南庄饶物色，少分清艳到樽前。"
    ]
  },
  {
    "id": "c16655dfdcb1f1061853a4bf66a6ffbd",
    "title": "五月廿八日重过翠涛轩清坐终日薄暮而归赋此盖书所见也翠涛为竹而得名余不能无辞矣",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "幽人爱竹不吃笋，养得修篁个个长。",
      "五月六月雨不落，千枝万枝风自凉。",
      "苍雪逼人时展簟，翠涛惊梦午移床。",
      "涓涓清润乌皮几，楚楚高搀薜荔墙。",
      "密影扫阶敷琐碎，馀音拂水度笙簧。",
      "孙枝迸地浑疑占，老节凌云色更苍。",
      "三径旋开真得计，七贤避世故佯狂。",
      "因怀梅友称三绝，却笑荷花似六郎。",
      "白鹤归时云动荡，青鸾啸处夜微茫。",
      "对之可使食无肉，衰矣空惭鬓有霜。",
      "隐几无心开卷帙，卷帘随意炷炉香。",
      "日中见斗瞻霄汉，月下吹箫引凤凰。",
      "物外襟怀差可共，闲中滋味淡相忘。",
      "不寻酒伴鸡豚社，误落诗名锦绣坊。",
      "时复开樽排匼匝，每怜学子走𨃘蹡。",
      "兴来坐久无聊赖，老去频过也不妨。",
      "他日成材惟汗简，于今触目尽琳琅。",
      "振衣散策归来后，江路迢迢又夕阳。"
    ]
  },
  {
    "id": "c16655dfdcb1f106babc4c0baf3209ce",
    "title": "秋晓",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "鸡号天未明，柝静四邻寂。",
      "疏星如联珠，残月悬毁璧。",
      "风清鹤在林，露重水成滴。",
      "危坐绝百非，嗒然丧形质。",
      "大明启东方，云霞半空赤。"
    ]
  },
  {
    "id": "c16655dfdcb1f1061ab0fa2a1e79a51f",
    "title": "安庆",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "市楼突兀凌波起，楼上女儿未梳洗。",
      "短篷初泊酒家门，新酿玉壶香十里。",
      "买鱼沽酒挂蒲帆，九月淮村风日美。",
      "回头遥望大龙山，翠屏灭没寒烟紫。"
    ]
  },
  {
    "id": "c16655dfdcb1f106789af7b6b4e4a979",
    "title": "暮春感怀",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "春雨屋上鸣，流泉竹间泻。",
      "清晨望原隰，新绿或可藉。",
      "维时春夏交，节序惊代谢。",
      "悠悠念陈迹，默默观蠹化。",
      "人生夫如可，胡不税尘驾。"
    ]
  },
  {
    "id": "c16655dfdcb1f1061d2ef5eea656f74c",
    "title": "洪武庚申夏四月登玉山顶时雅上人适迁华藏于塔院历览终日而返是夕宿友人家灯前闻雨援笔有赋",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "晓出城西门，荡漾官河艇。",
      "朝光散晴旭，露气拥高迥。",
      "潮上洲渚没，棹发六飞骋。",
      "前岑献奇状，心目快引领。",
      "青山如故人，登陟在俄顷。",
      "嗟哉二三子，怜我足力逞。",
      "舍舟入苍翠，一径林木静。",
      "阴藓护危栈，古藤落眢井。",
      "映带列桧杉，青黄熟梅杏。",
      "古师安禅处，神物伏精猛。",
      "山灵诡异工，幻迹一扫屏。",
      "孤塔灰劫馀，傲兀立峰顶。",
      "后岩古华藏，稍复毗卢境。",
      "泛观盛衰际，何物得修永。",
      "道人出迎客，一笑具羞茗。",
      "清谈竟终日，毛骨洒然冷。",
      "群鸟亦知还，微阳下西岭。",
      "遄归弗成寐，张灯酌楠瘿。",
      "急雨何方来，清声杂蛙黾。",
      "鄙言讵成章，聊假管城颖。"
    ]
  },
  {
    "id": "c16655dfdcb1f106e219d46b778cbaf3",
    "title": "田居书怀",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "僻居娄西村，岁月嗟屡过。",
      "桑麻八口家，仅示免饥饿。",
      "公田倩牛耕，痴儿固慵惰。",
      "虽乏甘脆供，所赖出舂磨。",
      "前荣荫高榆，后坡竹千个。",
      "薰风飒然来，自足偿高卧。",
      "念无谢傅才，甘受娄公唾。"
    ]
  },
  {
    "id": "c16655dfdcb1f106e7838a35015d7dcf",
    "title": "十六夜对月",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "月夕浮云变苍狗，无术因之彻其蔀。海风今夜东南来，尽卷飞埃绝纤垢。",
      "碧天万里开冰壶，清光落我持杯手。宿羽联翩翻露巢，寒兔迷离捣霜臼。",
      "嘉宾况尔平生欢，如此良宵宁可负。邻家曲生好风味，三百青钱呼一斗。",
      "桂香正熟菊未莏，莼羹烂煮橙可剖。清樽倒射白兽光，绿波荡摇金虬走。",
      "老侬断荤不止酒，喜客和月吞入口。兴酣且致舋舋谈，歌成自答呜呜缶。",
      "百年此乐能几何？瓢空更起谋诸妇。身间无事古所贵，有客无酒时则不。",
      "但愿月光长入杯，岁岁年年为君寿。明朝更上文笔峰，探支西风作重九。"
    ]
  },
  {
    "id": "c16655dfdcb1f106b5988c00a9e04a4c",
    "title": "谢惠菜",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "江乡正月尾，菜薹味胜肉。",
      "茎同牛乳腴，叶映翠钗绿。",
      "每辱邻家赠，颇慰老夫腹。",
      "囊中留百钱，一日买一束。"
    ]
  },
  {
    "id": "c16655dfdcb1f106ff83a4921e74ba61",
    "title": "寓言二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "苦瓠若悬瘿，宜瓢亦宜笙。",
      "笙将用合雅，瓢以供酌烹。",
      "吾为苦瓢谋，任力不任声。",
      "荐劳铏鼎间，自足资养生。",
      "物贱终反贵，吹万岂其情。"
    ]
  },
  {
    "id": "c16655dfdcb1f106ff83a492452443b8",
    "title": "寓言二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "少学老无成，所守但糟粕。",
      "譬如福与市，涉海求灵药。",
      "岂不望三山，风至辄引却。",
      "岁阑坐穷陋，青灯映疏箔。",
      "虽微白足禅，自置丹霞缚。",
      "贱贫吾所安，饮水差足乐。",
      "邻家日椎牛，不似西邻礿。"
    ]
  },
  {
    "id": "c16655dfdcb1f106bd64a83959e4dfff",
    "title": "和烹箨龙诗韵",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "雷公传令风火急，鞭起雨工头戢戢。",
      "泥蟠骨蜕未能飞，野人争奋长劖入。",
      "狞须逆鳞不复畏，斯须唯闻釜中泣。",
      "金杯苦酒五色光，玉版云腴乳花湿。",
      "长房见之发长叹，曲生一笑恣鲸吸。",
      "灵物变化不可常，骈玉森森作人立。"
    ]
  },
  {
    "id": "c16655dfdcb1f106a7297ead0e98f254",
    "title": "白纸扇歌",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "我昔舟泊江西湄，推冰看捣万楮皮。江神相过色惨怆，波工自诧手不龟。",
      "怀金问价云满箧，霜纨失素无晶辉。廿年归来存百一，制成团扇真绝奇。",
      "红炉百炼太古雪，紫筼三尺盘屈铁。银潢影射秋鉴光，玉虹冷贯青天月。",
      "昏目摩挲惊老丑，动摇清风生腋肘。高堂昼把蝇蚋空，魑魅潜藏飞电走。",
      "岂不闻蕺姥不识王右军，茂弘曾障元规尘。谢公高风固足尚，班女箧笥空悲呻。",
      "乌飞兔掷急于箭，商飙奄忽号枯林。呜呼盛衰天地无古今，炎凉不易君子心。"
    ]
  },
  {
    "id": "c16655dfdcb1f106a65c51946303e5a9",
    "title": "题子昂画马图卷",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "灵物降精生倔奇，贡来自是千里驹。",
      "天闲潇潇风满旗，立仗不受黄金羁。",
      "吴兴写生世所稀，春雷挟之上天飞。"
    ]
  },
  {
    "id": "c16655dfdcb1f106f8c44ecd597b6dae",
    "title": "巨浸诗",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "庚午七月之初吉，断虹挟雨蔽西日。石尤声撼天为昏，飓母驱车走沙石。",
      "鲸跳鲲掷地轴翻，阳烁阴凝鬼神泣。银涛驾空山岳摧，转眼奔流浸扉壁。",
      "三江弥漫灭无口，孤城漭漭天一碧。衰年疲薾动兢畏，变貌斋心戒夕惕。",
      "忆昔前年大鱼入，三洲漂荡海水立。近者侧闻复罹此，海湾流尸头濈濈。",
      "岸塌沙沈绝往来，塍断瀼深苗不实。呜呼，上天震怒岂无由，谁其尸之复谁诘？"
    ]
  },
  {
    "id": "c16655dfdcb1f1063cd8e3b30cf1a6f1",
    "title": "东溟生诗为顾某赋",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "东溟之生何所闻，抱艺学古以事亲。",
      "翛然一室东海村，市尘不到绝垢氛。",
      "坐见三洲渺无垠，一碧万里玻瓈盆。",
      "雪涛银屋相吐吞，烂霞浴出扶桑暾。",
      "是时幽人侍晏温，菽水之乐乐天真。",
      "兴来挥扫水墨浑，下笔惨淡愁鬼神。",
      "居然耕凿生意存，经营态度回阳春。",
      "百年缣素琴断纹，挦标装潢称绝伦。",
      "由其天机出清新，能事逸发皆可人。",
      "素昧平生笑语亲，一日索书来叩门。",
      "嗟余耳聩目力昏，那能复作寒螀呻。",
      "霜风搜林叶缤纷，寒菊艳艳东篱根。",
      "姑致是事且勿论，与子倒尽花前樽。"
    ]
  },
  {
    "id": "c16655dfdcb1f1060e99f827f06ba6a5",
    "title": "题黄鹤山樵画匡山读书图",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "黄鹤山人美如玉，长年爱山看不足。",
      "醉拈秃笔扫秋光，割截匡山云一幅。",
      "诗豪每忆青莲仙，结巢读书长醉眠。",
      "我欲因之揽秀色，双凫飞堕香炉前。"
    ]
  },
  {
    "id": "c16655dfdcb1f106453810d077f28545",
    "title": "怀友",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "□夏夜景静，斋阁临前池。",
      "当檐素月流，举扇凉飔吹。",
      "参差丹棘花，婀娜红莲枝。",
      "玉人美无度，耿耿劳我思。"
    ]
  },
  {
    "id": "c16655dfdcb1f106ddf3c0ddb3caf770",
    "title": "蹋鞠篇和铁厓先生二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "江南稚女颜色新，百花楼前蹋绣轮，红蕖小袜不动尘。",
      "不动尘，放娇态。微风来，舞裙带。"
    ]
  },
  {
    "id": "c16655dfdcb1f106ddf3c0ddd2c7cd89",
    "title": "蹋鞠篇和铁厓先生二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "芙蓉小鞠蹋晓风，金璧步摇声丁冬，绣衫窄窄交斜红。",
      "交斜红，露玉腕。挥紫绵，浥香汗。"
    ]
  },
  {
    "id": "c16655dfdcb1f106e3a9e19359d5aeb0",
    "title": "晚归书事六言二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "访旧五溪薄暮，沙长归路迢遥。",
      "虚市人家烧烛，流水孤村断桥。",
      "一个残僧待渡，数声短笛归樵。",
      "闪闪昏鸦啼后，江风又落寒潮。"
    ]
  },
  {
    "id": "c16655dfdcb1f106e3a9e1933e3c6044",
    "title": "晚归书事六言二首",
    "authorName": "吕诚",
    "authorId": "c16655dfdcb1f106d1457b72d1457b72",
    "dynasty": "元",
    "content": [
      "渔榜溪翁罢钓，邮铃稚子传书。",
      "暝烟寒雪欲落，腊柳半黄未舒。",
      "云叶落随去雁，浪花泼刺跳鱼。",
      "一段诗情画意，潇然风景愁余。"
    ]
  },
  {
    "id": "c16655dfdcb9c46c94f4ce7848d8dfca",
    "title": "晓行途中书事",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "冥发昧所适，东西觉惘然。",
      "门敲村店酒，钟落客津船。",
      "猿叫荒山月，鸡号墟里烟。",
      "回思在家日，日晏尚高眠。"
    ]
  },
  {
    "id": "c16655dfdcb9c46c28ace5b294258986",
    "title": "读杜拾遗老瓦盆戏作",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "此翁坦率性，长享瓮头春。",
      "觞客终颓玉，倾人懒注银。",
      "干戈尘世泪，风月草堂身。",
      "赖尔有苏郑，情亲不厌贫。"
    ]
  },
  {
    "id": "c16655dfdcb9c46c0c1de82941ba6998",
    "title": "独立",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "雨后衡门立，郊坰晚气清。",
      "鸭头流水净，鱼尾断霞赪。",
      "并舍开新酿，平畴饷晚耕。",
      "微吟扶楖栗，信步自闲行。"
    ]
  },
  {
    "id": "c16655dfdcb9c46cff3a0cb1bf049771",
    "title": "少睡",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "少睡多宵坐，占星看碧虚。",
      "病根常捡点，客气久消除。",
      "清有焚香癖，臞因服药疏。",
      "眼前书未读，肘后看方书。"
    ]
  },
  {
    "id": "c16655dfdcb9c46c55a90a9d60ae6a5d",
    "title": "郊行",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "天亦自多事，一春劳应酬。",
      "哺雏冲雨燕，唤妇出林鸠。",
      "有累俱关抱，无生始断愁。",
      "忽逢林下士，羞默但低头。"
    ]
  },
  {
    "id": "c16655dfdcb9c46c0f7c3d3b5de7f01d",
    "title": "龙华上人馈白粲",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "报道龙华老，驱车入市回。",
      "如何迫岁出，端为馈年来。",
      "香钵停留供，朱门迤逦开。",
      "也应怜范叔，莫遣甑生埃。"
    ]
  },
  {
    "id": "c16655dfdcb9c46c5e0018ed4f95f0c2",
    "title": "览镜戏作",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "涂抹东西遍，床头膏沐香。",
      "恐为嗔老物，不敢近新妆。",
      "翻覆百年态，凄凉数寸光。",
      "道心无老少，憔悴亦何伤。"
    ]
  },
  {
    "id": "c16655dfdcb9c46c2039cdbd1a874f7e",
    "title": "述近怀示诸庚老",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "与君同甲子，霜鬓白于银。",
      "朋旧归新鬼，乾坤信老身。",
      "干戈犹未替，盘盏幸相亲。",
      "句法如江鲍，如何救得贫。"
    ]
  },
  {
    "id": "c16655dfdcb9c46c96f635b855268175",
    "title": "癸巳新春作",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "盗贼生涯困，回头尽战尘。",
      "春来长是病，老去不如人。",
      "屋小香常集，杯深酒尚醇。",
      "何时洗兵甲，同作太平民。"
    ]
  },
  {
    "id": "c16655dfdcb9c46cbfa4b46cd8fe1f6c",
    "title": "寄潘茂",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "别后听鸣舻，君曾有夙期。",
      "如何三阅月，不寄一联诗。",
      "独立海山对，相思沙鸟知。",
      "端能乘兴否，一苇谅非迟。"
    ]
  },
  {
    "id": "c16655dfdcb9c46c7e6dbbbbadd8a368",
    "title": "寿峰玩月",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "素娥准敕六丁擎，下照尘寰似水晶。",
      "河汉无云天万里，溪山不夜月三更。",
      "蓬莱弱水何曾隔，玉宇琼楼无此明。",
      "今夜寿峰峰绝顶，与君端坐细推评。"
    ]
  },
  {
    "id": "c16655dfdcb9c46c9c211df8572a6609",
    "title": "秋声",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "悚动西南底不平，触于金石碎鏦铮。",
      "气回海岛波涛势，令压边庭人马声。",
      "胆薄生僧窗纸擘，梦回错认枕棱惊。",
      "壮怀何事销磨尽，宋玉中年白发生。"
    ]
  },
  {
    "id": "c16655dfdcb9c46c51acec4ead870883",
    "title": "客中遇寒食二首",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "长到清明寒食时，客怀如梦复如痴。",
      "庭空月淡梨花少，爨冷烟寒麦饭迟。",
      "阻隔家山常入梦，挨排节物可无诗。",
      "暮年自是难为别，非为栖身近子规。"
    ]
  },
  {
    "id": "c16655dfdcb9c46c51acec4e54936974",
    "title": "客中遇寒食二首",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "桑柘村村已禁烟，萧条井邑傍山前。",
      "了无诗酒空三月，如此时光又一年。",
      "对景莺花如寄尔，见人儿女倍潸然。",
      "业儒不及为农好，麦已登场蚕又眠。"
    ]
  },
  {
    "id": "c16655dfdcb9c46c9d1112f5ea61ca90",
    "title": "蒲萄",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "走架龙须弱不支，炎天待月立多时。",
      "醍醐纵美输清滑，璎珞虽圆让陆离。",
      "珍异曾夸太冲赋，累垂已入退之诗。",
      "当年若得传方法，博取凉州亦一奇。"
    ]
  },
  {
    "id": "c16655dfdcb9c46c0db4e383ad4a6558",
    "title": "仙邑馆所归溪行书触目",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "杏花深处酒堪赊，来访渔翁溪友家。",
      "短堑插篱防鹿豕，小舟牵网截鱼虾。",
      "乡村畜牧连荒野，墟落人烟阁浅沙。",
      "自是升平生聚久，女郎共唱《后庭花》。"
    ]
  },
  {
    "id": "c16655dfdcb9c46c1f16d643b8e7e48a",
    "title": "春半采花",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "芳菲着雨便成苔，问讯东君几日回。",
      "闰月不曾花下去，今朝偶到树边来。",
      "几何间阔莺偏老，如此生疏蝶也猜。",
      "流水时光容易过，举头枝上已青梅。"
    ]
  },
  {
    "id": "c16655dfdcb9c46c5984f2959cd194b5",
    "title": "菜羹",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "雨后过畦嫩甲长，士夫此味未能忘。",
      "筠笼采撷朝餔供，土锉烹熬雨露香。",
      "盐豉匀调仍点露，香粳细捣旋加姜。",
      "老饕赋好人争诵，唤醒欧生为洗狂。"
    ]
  },
  {
    "id": "c16655dfdcb9c46c30848f23c47574b2",
    "title": "春晚郊行书所见",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "柳下经行不碍□，莎平草软绿陂斜。",
      "雨馀溪涧浅深岸，门外野棠红白花。",
      "隔水明边知晚照，倚山尽处是谁家？",
      "随他亭馆春皆好，拟看东邻果下车。"
    ]
  },
  {
    "id": "c16655dfdcb9c46c03c6e8b70c6f8158",
    "title": "种竹",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "移得霜根趁雨栽，墙阴踏破一方苔。",
      "甫能引汝清风到，未暇招渠俗子来。",
      "猿讶便当书案立，鹤知早避钓船回。",
      "不妨更了岁寒计，早晚栽松兼种梅。"
    ]
  },
  {
    "id": "c16655dfdcb9c46c3c141b76834d1b45",
    "title": "首夏偶成",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "春光恰好便分违，一眺园林绿正肥。",
      "幽草早关牌印出，浮花远卸辔衔归。",
      "蛙王踞坐楚歌发，蝶使行成汉骑围。",
      "快入时妆佻闼子，也将絺绤换春衣。"
    ]
  },
  {
    "id": "c16655dfdcb9c46c9fb5f53c2333932f",
    "title": "牡丹",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "国色酣朝酒，天香散晓风。",
      "荒村蜂与蝶，老死菜花丛。"
    ]
  },
  {
    "id": "c16655dfdcb9c46c493506fbff5c4fff",
    "title": "书画扇",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "世上无名鸟，人间绝色花。",
      "始知天地阔，未尽入唐家。"
    ]
  },
  {
    "id": "c16655dfdcb9c46c659ae3f1888987d9",
    "title": "夜坐偶书",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "灯晦客无寐，床空夜不眠。",
      "凄凉心下事，月到小窗前。"
    ]
  },
  {
    "id": "c16655dfdcb9c46ced74c84376702b9a",
    "title": "无题",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "二八当筵舞《柘枝》，东涂西抹赛新奇。",
      "而今粉暗胭脂冷，懒去翻腾十样眉。"
    ]
  },
  {
    "id": "c16655dfdcb9c46cf7bbedec87c65023",
    "title": "田舍曲",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "杏花开后雨如烟，燕子来时水满川。",
      "眉雪老翁刍一束，省犁扶犊出新田。"
    ]
  },
  {
    "id": "c16655dfdcb9c46c0df988fe6ee55cb1",
    "title": "明皇太真避暑安乐图",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "已剖冰盆金粟瓜，旋调雪水试凉茶。",
      "宫娃未解君恩暖，尚引青罂汲井花。"
    ]
  },
  {
    "id": "c16655dfdcb9c46c8026f6c1b97fb2bf",
    "title": "周广文溥别莆且半载地远不及奉状□□□自杭简莆诸老离索之怀见于言外次韵奉谢聊发千里一笑",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "轩渠许序索诗催，别后东园不寄来。",
      "几度将心付潮去，夜深和月又飞来。"
    ]
  },
  {
    "id": "c16655dfdcb9c46c1c4e1b88e4373327",
    "title": "寒食途中书事",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "去年召募赴霞城，尘暗貔貅百万兵。",
      "又是去年去时节，数声啼鸟断人行。"
    ]
  },
  {
    "id": "c16655dfdcb9c46c938bfbfa31b64482",
    "title": "二月梅花",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "夺得冰姿过岁华，远离尘垢迥堪夸。",
      "即今年少多脂粉，只恐春光不称花。"
    ]
  },
  {
    "id": "c16655dfdcb9c46cfa6a5c8e8ae0d053",
    "title": "幽居二首",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "柴门掩断径生苔，坐阅东君几往回。",
      "看尽床书无客到，残花风送过墙来。"
    ]
  },
  {
    "id": "c16655dfdcb9c46cfa6a5c8e5cf40e2a",
    "title": "幽居二首",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "投老安闲世味疏，深深水竹葺幽居。",
      "床头昨夜风吹落，多是经年未报书。"
    ]
  },
  {
    "id": "c16655dfdcb9c46c458ac1c2f2e2f38b",
    "title": "春晴",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "鹧鸪声歇日曈昽，山谷溪桥暖信通。",
      "花柳村村自生意，青鞋布袜逐春风。"
    ]
  },
  {
    "id": "c16655dfdcb9c46c8a81b74874b852e4",
    "title": "至正庚子十一月二十七日梦中作",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "烟波荡荡寄闲身，筐筥携归色似银。",
      "莫笑江湖钓竿子，担头挂得两全鳞。"
    ]
  },
  {
    "id": "c16655dfdcb9c46c7f6bcfe3a0853f85",
    "title": "闰八月郡庠小集呈高一初广文并会间诸老",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "今年中秋月，不见白玉盘。",
      "天公莫省事，留待闰月看。",
      "邂逅至此夕，万里云漫漫。",
      "孀娥为谁怨，不肯骖素鸾。",
      "尊酒兴不尽，聊借今日欢。",
      "庭前桂花开，更觉酒量宽。",
      "随寓皆可乐，何必游广寒。",
      "相从君子堂，馀庆由衣冠。",
      "当时金谷园，徒起长恨端。",
      "丁宁坐中客，慎勿嫌冷官。",
      "东篱菊渐黄，尚可供游观。"
    ]
  },
  {
    "id": "c16655dfdcb9c46c1203249560713593",
    "title": "闻清漳近信",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "龙逃海水热，简书亦足畏。",
      "蹇蹇皆王臣，或有独劳悴。",
      "有司输军储，风䑺往供馈。",
      "朔风卷欃枪，愿散旄头彗。",
      "苍生岂不困，督责太烦碎。",
      "侧闻良家子，坑堑纷填弃。",
      "坐视若不闻，勇壮失赑屃。",
      "毋负朝廷恩，泥沙倾廪饩。",
      "猖獗迫河隍，踟蹰果何迟。",
      "堠鼓日夜鸣，击鲜交劳吏。",
      "燕寝尚宵衣，健儿独搴帜。",
      "圣祖仁立国，垂统千万祀。",
      "方隅有窃发，敢不趋父事。",
      "宜推子弟恩，疾痛䏒膺臂。",
      "奈何当此时，反若秦越视。",
      "太平日已久，凶恶无噍类。",
      "富庶非不多，休祯靡不至。",
      "何当秽浊清，凯奏欢童稚。",
      "使我闽囝翁，翘首瞻佳气。"
    ]
  },
  {
    "id": "c16655dfdcb9c46ceec6764e425d1749",
    "title": "贫甚食草具作",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "赤苋赤如脂，苦荬甘如饴。",
      "盘登恶草具，味等薇与芝。",
      "贤哲逝已远，昧昧余所思。",
      "伊人既忘世，此外皆若遗。",
      "粱肉世岂乏，饱死黄吻儿。",
      "千金渥洼种，岁晚鸣枯萁。",
      "尚馀耽书癖，不与尘土缁。",
      "此乐岂在外，箪瓢犹山雌。",
      "蹇劣安所性，所恨生清时。"
    ]
  },
  {
    "id": "c16655dfdcb9c46c6743820ace89b36b",
    "title": "癸酉闰三月十六日仙邑馆所儿子琦入梦怅然不怿后八日自解",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "人生寿几何，过若飞鸟速。",
      "讵云垂老日，欠汝泪一掬。",
      "弃来将一期，触感常在目。",
      "夜梦或见之，恍若牛舐犊。",
      "回头语钟琰，此子岂不蓄。",
      "得非爱惑聪，戏我如蕉鹿。",
      "吾年在桑榆，期汝犹丝竹。",
      "胡为舍我逝，世事如水覆。",
      "嗟哉六如身，悟道讲已熟。",
      "莫将恩爱刀，更刻风中烛。"
    ]
  },
  {
    "id": "c16655dfdcb9c46c537e481751c85fe3",
    "title": "送林景惠和兴化教谕三首",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "华星何历历，际此时休明。",
      "向来章甫冠，太平皆长缨。",
      "某也收科第，濯濯邦国桢。",
      "某也受书礼，拟作观光行。",
      "侬亦清浪儿，岁月徒峥嵘。",
      "寿陵欲进步，蹇涩路不平。",
      "岂不念憔悴，借誉无公卿。",
      "逝将买一廛，空谷为耕氓。",
      "歌声出金石，聊以陶吾情。"
    ]
  },
  {
    "id": "c16655dfdcb9c46c537e48178b557425",
    "title": "送林景惠和兴化教谕三首",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "朝游夹漈山，漈水何涟漪。",
      "暮登石门山，山石亦差差。",
      "水石太古色，山人去何之。",
      "君今游此山，为予访颓基。",
      "多谢吹藜翁，七略今有归。",
      "矧兹十室邑，文献犹庶几。",
      "君子乐育才，薪槱理不遗。",
      "白袍久延伫，雪立风披披。",
      "喣之以惠风，畅若春阳熙。",
      "前程虽云迈，来者犹可期。"
    ]
  },
  {
    "id": "c16655dfdcb9c46c537e481752b7d138",
    "title": "送林景惠和兴化教谕三首",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "昔我侍吾翁，设教山水乡。",
      "抠衣琴册暇，问礼俎豆行。",
      "在寝皆渊骞，籍湜走以僵。",
      "五年饱藜苋，粗粝甘我肠。",
      "别我事瓦解，改邑从新冈。",
      "蓁荆暗丹雘，岿然鲁灵光。",
      "回首三十年，追忆成荒唐。",
      "独有溪水声，弦诵犹琅琅。"
    ]
  },
  {
    "id": "c16655dfdcb9c46ce69f6ecb400d2dbe",
    "title": "枕簟入林僻",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "朱夏困蒸郁，城市多淫哇。闲招啸云侣，来食山中霞。",
      "山中有何好？泉石端可嘉。清溜接笕筒，火种怜菑畬。",
      "枯松偃涧壑，赤日流丹砂。茂林无珍禽，眢井空欢蛙。",
      "桃笙寄惫懑，菊枕便昏花。烦襟顿消释，密荫争交加。",
      "羲皇有神交，蘧庐等仙家。久坐令人健，微吟到日斜。",
      "浮云沧海狗，歧路常山蛇。祥飙偶披拂，哀音馀掺挝。",
      "山深民多醇，邻酒亦易赊。去去下岩扃，归途暝栖鸦。"
    ]
  },
  {
    "id": "c16655dfdcb9c46c7bbfb6e1041ed6cb",
    "title": "尝新橄榄",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "橄榄如佳士，外圆内实刚。",
      "为味苦且涩，其气清以芳。",
      "侑酒解酒毒，投茶助茶香。",
      "得盐即回味，消食尤奇方。",
      "宫商舌底发，星宿胸中藏。",
      "虽云白露降，气味更老苍。",
      "山林假岁月，颜色饶风霜。",
      "以兹调众口，谁敢轻颉颃。",
      "作此橄榄诗，远继葑菲章。",
      "大器当晚成，斯言君勿忘。"
    ]
  },
  {
    "id": "c16655dfdcb9c46c9e68f53e1dad6b0e",
    "title": "拟古呈贺郡公",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "乔林巢独鹤，自爱经几秋。",
      "戛然伸其喙，众鸟噤不啾。",
      "饥啄玉山禾，渴饮清渭流。",
      "岂不念饥渴，芳洁慎所求。",
      "翘首仰云衢，亦有健翼游。",
      "云衢非吾事，所性林泉幽。",
      "林泉有何乐，鸡鹜相与俦。",
      "贼粮固其性，耿介难自谋。",
      "鸡肥鹤日瘠，谩自高一头。",
      "况又去其半，半载不见酬。",
      "众禽𧦠然笑，饿死予尔羞。",
      "饿死则犹闲，未死将谁尤。"
    ]
  },
  {
    "id": "c16655dfdcb9c46c6469bdaefb0b5a87",
    "title": "续聂夷中伤田家",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "贸贸丘麦秀，蠕蠕吴蚕生。",
      "微行执懿筐，亦既受厥明。",
      "上焉给王赋，下焉纾官征。",
      "岂为饥寒念，所念疮痏平。",
      "哀哀生理窄，了了无馀赢。",
      "恻怛夷中诗，万古田舍情。"
    ]
  },
  {
    "id": "c16655dfdcb9c46c2b6f85255b1a9835",
    "title": "读涑水司马公和金陵王半山烘虱",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "文人语多工，徽纆自绳纠。啮虫至么么，谓可悬户牖。",
      "胡为大车轴，贯心竟何有。御寇近道翁，纵此澜翻口。",
      "景略疏救时，袖此无用手。挂名青史中，遗笑传不朽。",
      "后世为美谈，姓字记谁某。二公廊庙资，力可扶宇宙。",
      "如何唱酬间，爬剔便絮垢。仁义虱其官，有益国家不？",
      "三叹《商君书》，掩卷重搔首。"
    ]
  },
  {
    "id": "c16655dfdcb9c46c3654a8e53164c874",
    "title": "初冬述怀十四韵戏简周介福陈仲敷二先生",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "颛顼方用事，威节何辛酸。",
      "百卉无遗秀，千林变成丹。",
      "阴风日凄厉，梯此长恨端。",
      "妖艳不可极，予生尚多艰。",
      "寒炉守煤烬，枯条满青山。",
      "乾釜忆瀺灂，甘井生波澜。",
      "新霜骨髓痛，永夜衾裯单。",
      "病马闻饥嘶，阴猿听号寒。",
      "起坐复■𤶬，有酒难为欢。",
      "愁如匪浣衣，何时思一浣。",
      "弃置儿女悲，壮志生羽翰。",
      "况当警寇盗，戒备严乡关。",
      "愿请受长缨，殄彼为民残。",
      "天乎矜其能，夕死意所安。"
    ]
  },
  {
    "id": "c16655dfdcb9c46c114e71677a6cce39",
    "title": "题圣墩妃宫湄洲屿",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "我昔缆舟谒江干，曾觌帝子琼华颜。",
      "云涛激射雷电汹，殿阁硉兀鱼龙间。",
      "此洲仙岛谁所构，面势轩豁规层澜。",
      "壶山峙秀倒影入，乾坤摆脱呈倪端。",
      "粉墙丹桂辉掩映，华表耸突过飞峦。",
      "湘君小水幻灵骨，虞帝迹远何由攀。",
      "银楼玉阁足官府，忠孝许入巫咸班。",
      "帝怜遐陬杂鲸鳄，柄授水府司人寰。",
      "五云殿邃严侍卫，仙衣发驾朝天关。",
      "危樯出火海浪破，神鬼役使忘险艰。",
      "灵旗毵㲚广乐振，长风万里翔孔鸾。",
      "平洲远屿天所划，古庙不独夸黄湾。",
      "至人何心恋桑梓，如水在地行曲盘。",
      "升阶再拜荐脯藻，不以菲薄羞儒酸。",
      "日谈书史得少暇，石桥潜度凭雕阑。",
      "诗成不觉肝胆醒，松桧蓊荟鸣玦环。",
      "骑鲸散发出长啸，追逐缥渺乘风还。"
    ]
  },
  {
    "id": "c16655dfdcb9c46c1a38cc6f3219667b",
    "title": "书夏政斋欠伸背面美人图",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "䰀鬌高髻宫样妆，天风飘飘云锦裳。",
      "心华未肯开桃李，纵有粉黛难辉光。",
      "怪渠何事长背面，百岁风花能几见。",
      "云收雨散易伤神，齐鲁姬姜颜色变。",
      "当时画史笔亦神，风流酝藉作欠伸。",
      "丹青意在毫素外，纵使貌得非天人。",
      "可怜前代汗青史，薄命佳人类如此。",
      "几多宠极爱歇时，失意长门暗宫里。",
      "老人耳冷不欲闻，世人儿子徒缤纷。",
      "摩挲喜见法眼净，为君起炷炉中熏。"
    ]
  },
  {
    "id": "c16655dfdcb9c46c13052c9069f1d5ec",
    "title": "饭牛歌",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "牛吒吒，蹄趵趵，枯萁啮尽芳草绿。",
      "自晡薄夜不满腹，撷菜作糜豆作粥。",
      "饲饥饮渴两已足，脱纼解衔就茅屋。",
      "不愁饥肠雷辘辘，风檐独抱牛衣宿。",
      "丁男长大牛有犊，明年添种南山曲。"
    ]
  },
  {
    "id": "c16655dfdcb9c46cf1474b759a655b6c",
    "title": "煮土茶歌",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "论茶自古称壑源，品水无出中泠泉。",
      "莆中苦茶出土产，乡味自汲井水煎。",
      "器新火活清味永，且从平地休登仙。",
      "王侯第宅斗绝品，揣分不到山翁前。",
      "临风一啜心自省，此意莫与他人传。"
    ]
  },
  {
    "id": "c16655dfdcb9c46cff51561547fc48b2",
    "title": "癸酉六月十四日臂痛不自聊戏作短句",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "卿不见将军力挽十石弓，勇没矢筈寒气隆。又不见翰林醉挥数寸管，敕赐宫袍天色晚。",
      "古人文武具全材，但见伎俩忘形骸。君看朱亥椎晋鄙，袖千钧铁何伟哉。",
      "诗翁不复作是梦，磨墨研丹足吾用。晴窗卷手不停披，涂窜典谟笺雅颂。",
      "天公何事不见怜，坐失肩背生忧煎。顽然自觉不属体，纵有杯杓令谁传。",
      "诸君莫笑老无力，他日为郎能执戟。"
    ]
  },
  {
    "id": "c16655dfdcb9c46cbcbe037a139c2b53",
    "title": "春寒无炭",
    "authorName": "洪希文",
    "authorId": "c16655dfdcb9c46c1cecc7a76a5889bb",
    "dynasty": "元",
    "content": [
      "古人坐客寒无毡，我今为客寒无烟。东风兼领玄冥权，今年春寒过去年。",
      "梅子含酸实未坚，荠麦虽茂胎未全。海棠羞涩开紫绵，山南山北无杜鹃。",
      "诗翁缩颈耸两肩，玄龟守壳冻不前。吟成呵砚冰尚坚，毛颖蹇涩非张颠。",
      "唤起石鼎句再联，倚墙道士鼻息喧。此时得酒真解仙，博取一醉真可怜。",
      "君不见云安斗水直万钱，杜陵虽老性命悬，画灰对雪思悄然。",
      "忍寒披絮夜不眠，牛头何日双锦缠。"
    ]
  },
  {
    "id": "c16655dfdcba3f71481a9d98719807a7",
    "title": "晋祠三首",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "掌文握瑞既符天，宗子维城足尚贤。",
      "功在生灵报君父，礼宜尸祝配山川。",
      "群云色映三农壤，时雨神通万斛泉。",
      "幸与诸公谒祠下，令人长叹酂桐编。"
    ]
  },
  {
    "id": "c16655dfdcba3f71481a9d983b83a037",
    "title": "晋祠三首",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "泉溜琮琤玉冻香，稻塍历落卦齐疆。",
      "山头云气结媒雨，木杪风声凛孕霜。",
      "神瀵有灵凝沆瀣，客缨无垢得沧浪。",
      "不须对境谈今古，聊咏新诗送夕阳。"
    ]
  },
  {
    "id": "c16655dfdcba3f71481a9d9855d58f86",
    "title": "晋祠三首",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "天泓雪霤荫寒松，圣母祠前可鉴容。",
      "水利万家丰稻亩，山灵千古壮桐封。",
      "司炎政虐连云稼，使宪情深望雨农。",
      "一洒甘霖遍寰宇，泉关呼起抱珠龙。"
    ]
  },
  {
    "id": "c16655dfdcba3f71561b38b36aad8170",
    "title": "题周公益墨迹",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "今观益公帖，老气肃锋铓。",
      "孙氏青毡永，宜开宝墨堂。"
    ]
  },
  {
    "id": "c16655dfdcba3f71240e60d8304465ab",
    "title": "题公益答孙鲁斋帖",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "丞相裁诗答布衣，殷勤辞翰总珠玑。",
      "秋风吹落苍松树，二百年来此道非。"
    ]
  },
  {
    "id": "c16655dfdcba3f719cd127f20409f602",
    "title": "范坟诗",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "忠文峨眉英，始也迹甚微。",
      "堂堂薛简肃，旟隼西南飞。",
      "其人古廉守，肯持蒟酱归。",
      "所得一伟人，天下大布衣。",
      "引以宾王家，光映春官闱。",
      "昭陵宋仁主，前星久无辉。",
      "犯讳言所难，雷电每霁威。",
      "雄哉鍊石手，妙补天巍巍。",
      "丞相江南来，云掩扶桑晖。",
      "旧德陈苦辞，往往阨谤讥。",
      "诸贤抗章疏，弱卒攻坚围。",
      "公力斡禹鼎，正气砰黄扉。",
      "荆舒愤至骨，斥语笔自挥。",
      "赠之以蕙兰，何往无芳菲。",
      "时公与司马，声谐玉琴徽。",
      "解冠挂神武，甘老西山薇。",
      "九宇日瞀瞀，赤子将畴依。",
      "两公幸无恙，起拯或庶几。",
      "嗣君元祐初，痛洗前人非。",
      "民望属司马，欲遁天为鞿。",
      "帝命起公卧，门久车马騑。",
      "君实了吾事，此外何所希。",
      "清风溢寰海，不啻严陵矶。",
      "公既晚家许，道德人所腓。",
      "襄城下封竁，汝颍皆京圻。",
      "我来访遗垄，名姓存依稀。",
      "来仍散兵烬，雨雪无留霏。",
      "公名在天下，岂逐薤露晞。",
      "谁能禁耕牧，盛事乘薪机。",
      "吾力不足振，感叹徒歔欷。"
    ]
  },
  {
    "id": "c16655dfdcba3f7147aa0b4a38958e4c",
    "title": "御宿行",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "苍茫帝星移紫微，露寒金屋人依依。",
      "梦断瑶池宴王母，地上麒麟鞭不走。",
      "山灵诃护魑魅中，何罪取憎逆旅翁。",
      "神龙脱渊命如蚁，老妪眼明龙得水。",
      "醉轰恶少慰君归，归来宫柳回春熙。",
      "仲舒三策贱于草，明日黄金赐山媪。"
    ]
  },
  {
    "id": "c16655dfdcba3f71e1c546803bbb209f",
    "title": "阅故唐宫",
    "authorName": "孛术鲁翀",
    "authorId": "c16655dfdcba3f719956656405311655",
    "dynasty": "元",
    "content": [
      "锦帆走灭淮海波，虬髯起操汤武戈。",
      "荡民疮痏六朝下，天开百二秦山河。",
      "我来傍徨旧宫土，细麦繁花忽谁主？",
      "终南王气三百年，仙李春风一千古。",
      "春风吹梦天茫茫，玉楼金殿春云香。",
      "开元舞马散冥寞，纥干冻雀含悲凉。",
      "世态苍黄几烟雾，秦汉英灵不知处。",
      "昆仑河脉自西来，湘浦雁行今北去。"
    ]
  },
  {
    "id": "c16655dfdd0ba82d9203b03895b64fdc",
    "title": "题灯花",
    "authorName": "郑奎妻",
    "authorId": "c16655dfdd0ba82db49c63fab49c63fa",
    "dynasty": "元",
    "content": [
      "粲烂灯花向夜开，盈盈金粟坠银台。",
      "梨园料想无他事，只是良人自远来。"
    ]
  },
  {
    "id": "c16655dfdd0ba82d509ee2cd09a777e2",
    "title": "掬水月在手",
    "authorName": "郑奎妻",
    "authorId": "c16655dfdd0ba82db49c63fab49c63fa",
    "dynasty": "元",
    "content": [
      "银塘水满蟾光吐，嫦娥夜夜冯夷府。荡漾明珠若可扪，分明兔影如堪数。",
      "美人自挹濯春葱，忽讶冰轮在掌中。女伴临流笑相语，指尖擎出广寒宫。"
    ]
  },
  {
    "id": "c16655dfdd0ba82d702228f03450f5a5",
    "title": "惜花春起早",
    "authorName": "郑奎妻",
    "authorId": "c16655dfdd0ba82db49c63fab49c63fa",
    "dynasty": "元",
    "content": [
      "胭脂晓破湘桃萼，露重荼䕷香雪落。媚紫浓遮刺绣窗，娇红斜映秋千索。",
      "辘轳惊梦急起来，梳云云暇临䊋台。笑呼侍女秉明烛，先照海棠开未开。"
    ]
  },
  {
    "id": "c16655dfdd0ba82d390be4c43a06eeef",
    "title": "爱月夜眠迟",
    "authorName": "郑奎妻",
    "authorId": "c16655dfdd0ba82db49c63fab49c63fa",
    "dynasty": "元",
    "content": [
      "香肌半亸金钗卸，寂寂重门深锁夜。素魄初离碧海端，清光已透珠帘罅。",
      "徘徊不语倚阑干，斗转参横风露寒。小娃低语唤归寝，犹过蔷薇架后看。"
    ]
  },
  {
    "id": "c16655dfdd1afa780c8f566d2b3b0126",
    "title": "静安八咏录五赤乌碑",
    "authorName": "唐奎",
    "authorId": "c16655dfdd1afa78d1457b72d1457b72",
    "dynasty": "元",
    "content": [
      "河水初润瓠子决，东吴沪渎复漫泄。",
      "重玄不见赤乌碑，怅惘波臣心欲折。",
      "玄龟抃舞苍龙飞，江头落日枫林稀。",
      "谁云杜公两石在，安知陵谷千年非。"
    ]
  },
  {
    "id": "c16655dfdd1afa780c8f566dcad5bdd3",
    "title": "静安八咏录五赤乌碑",
    "authorName": "唐奎",
    "authorId": "c16655dfdd1afa78d1457b72d1457b72",
    "dynasty": "元",
    "content": [
      "祯明老桧高百尺，十亩苍寒浸苔石。",
      "虬枝偃如东向松，霜皮惨若西来柏。",
      "金陵王气当时夸，落日江村啼乱鸦。",
      "璧月满天清夜静，玉箫吹落后庭花。"
    ]
  },
  {
    "id": "c16655dfdd1afa780c8f566d6e57b666",
    "title": "静安八咏录五赤乌碑",
    "authorName": "唐奎",
    "authorId": "c16655dfdd1afa78d1457b72d1457b72",
    "dynasty": "元",
    "content": [
      "谁云俨师示化所，馀香未绝天花雨。",
      "痴禅狡狯悉共知，嚼碎红须化龙舞。",
      "痴禅化去虾亦存，至今法门无尽灯。",
      "风雨几度惊山灵，庭前柏树犹青青。"
    ]
  },
  {
    "id": "c16655dfdd1afa780c8f566d39c8f879",
    "title": "静安八咏录五赤乌碑",
    "authorName": "唐奎",
    "authorId": "c16655dfdd1afa78d1457b72d1457b72",
    "dynasty": "元",
    "content": [
      "师遗台石苍苔厚，兔葵燕麦生禅肘。",
      "当时公享七十年，石丈人中谁肯首？",
      "我来作志写长文，可叹昔人谀墓金。",
      "自喜文章如谢脁，涅槃重问远公林。"
    ]
  },
  {
    "id": "c16655dfdd1afa780c8f566d63cd81b4",
    "title": "静安八咏录五赤乌碑",
    "authorName": "唐奎",
    "authorId": "c16655dfdd1afa78d1457b72d1457b72",
    "dynasty": "元",
    "content": [
      "吴淞江上袁公垒，千年何处寻遗址。",
      "石犀半落江水中，秋老芦花三十里。",
      "五百马尘今尚飞，啾啾赤子将安归？",
      "月明古堞急鼓鼙，孤臣有泪空沾衣。"
    ]
  },
  {
    "id": "c16655dfdd1afa780c8f566de543905f",
    "title": "静安八咏录五赤乌碑",
    "authorName": "唐奎",
    "authorId": "c16655dfdd1afa78d1457b72d1457b72",
    "dynasty": "元",
    "content": [
      "耶城东来芦子渡，万顷芦花失江路。",
      "明月清秋作雪飞，村中不见将军墓。",
      "只今海内风尘昏，移家来就渔樵伦。",
      "处处桑麻有闲地，纷纷桃李傍公门。"
    ]
  },
  {
    "id": "c16655dfdd2abf87f1e3e842e61fa457",
    "title": "至顺四年四月九日同王叔能柳道传钱翼之胡古愚游天平山次古愚韵",
    "authorName": "干文传",
    "authorId": "c16655dfdd2abf87fb60d411ee8374ec",
    "dynasty": "元",
    "content": [
      "苍壁屯云戟卫森，白云入户衮衣临。",
      "千章乔木只如故，一尺流泉不在深。",
      "剩有桑麻居杜曲，岂无觞咏集山阴。",
      "登高却省曾游处，短发搔馀不耐簪。"
    ]
  },
  {
    "id": "c16655dfdd2abf8756de2ccbdd71a571",
    "title": "题水村图",
    "authorName": "干文传",
    "authorId": "c16655dfdd2abf87fb60d411ee8374ec",
    "dynasty": "元",
    "content": [
      "桑梓未能志楚甸，琴书已久住吴门。",
      "悠悠江海风烟隔，知是夕阳何处村？"
    ]
  },
  {
    "id": "c16655dfdd2abf87fdabcf9745aa37b3",
    "title": "敬题范文正公所书伯夷颂卷尾",
    "authorName": "干文传",
    "authorId": "c16655dfdd2abf87fb60d411ee8374ec",
    "dynasty": "元",
    "content": [
      "孤竹身为百世师，范公手染退之辞。",
      "不知青社挥毫日，得似天章论道时。"
    ]
  },
  {
    "id": "c16655dfdd2abf87ca7c3b559309eaa0",
    "title": "自天平游灵岩次胡古愚韵",
    "authorName": "干文传",
    "authorId": "c16655dfdd2abf87fb60d411ee8374ec",
    "dynasty": "元",
    "content": [
      "两峰阊门西，突兀俯众丘。",
      "昔年歌舞地，潺湲水空流。",
      "岿然白云祠，祀事久益修。",
      "尚书献纳后，聊复吴中游。",
      "东阳二佳士，并驱驷玉虬。",
      "相从泉石间，共赏花竹幽。",
      "振步极玄览，万象输吟眸。",
      "笑语落空谷，转觉吾生浮。",
      "登高固能赋，一洗千古愁。",
      "日暮微风发，山气凉如秋。",
      "老禅亦好事，款曲邀人留。",
      "清泉出岩窦，浊醪过墙头。",
      "吾曹亦何幸，去去同仙舟。"
    ]
  },
  {
    "id": "c16655dfdd2abf872858095d60e54b09",
    "title": "自灵岩登天平山次柳道传韵",
    "authorName": "干文传",
    "authorId": "c16655dfdd2abf87fb60d411ee8374ec",
    "dynasty": "元",
    "content": [
      "范公命世才，志欲清禹甸。",
      "高名冠礼闱，直道行谏院。",
      "气节凛霜柏，精神烂岩电。",
      "常怀天下忧，每恨党锢传。",
      "买田赡贫族，貤恩贲幽竁。",
      "致君岂无术，不采羞自荐。",
      "身未安朝廷，勋已树方面。",
      "稍亏一篑成，俄感两楹奠。",
      "相业贻后昆，源深流益衍。",
      "峨峨天平山，先茔神所恋。",
      "灵斿溯天风，□捷百夫牵。",
      "堂高庙貌尊，寺近法轮转。",
      "帘静香更清，庭幽香逾茜。",
      "侯邦秩春祀，辟户丹青绚。",
      "系牲有丰碑，孰敢易以面。",
      "忠孝结人心，异代民不倦。",
      "兹游及初夏，乔木鸟声啭。",
      "遗搆指吴宫，往事鄙勾践。",
      "至今十载后，红膏汗苍巘。",
      "青松自高卧，日出露光泫。",
      "衣从空翠沾，杯带流霞咽。",
      "溪声碎珠玉，势若疾飞霰。",
      "肩舆去如飞，侧径不容眄。",
      "人归华表鹤，石化洞中燕。",
      "惟有白云居，不知陵谷变。",
      "一亭俯流泉，颇觉游览便。",
      "龙门快先登，卓笔喜遥见。",
      "山形如罘罳，回合护台殿。",
      "一宿赞公房，莲花催晓箭。",
      "芳题勒岩壁，清饮却歌扇。",
      "平生子长游，奚暇论封禅。",
      "纪行诗固奇，属和语多谚。",
      "真同雩咏归，宁狂不为狷。",
      "识琴谁似邕，知玉莫如卞。"
    ]
  },
  {
    "id": "c16655dfdd6a07485e40e5575290f8f4",
    "title": "绝笔诗",
    "authorName": "顺帝宫人",
    "authorId": "c16655dfdd6a0748d1457b72d1457b72",
    "dynasty": "元",
    "content": [
      "君王慧性被奸迷，妾曾三谏触闱墀。",
      "不能死守身先遁，致令钟移社稷墟。"
    ]
  },
  {
    "id": "c16655dfdd99b7012d741043e8281757",
    "title": "游虎丘",
    "authorName": "瞻",
    "authorId": "c16655dfdd99b701d1457b72d1457b72",
    "dynasty": "元",
    "content": [
      "城里看山看不足，花时雪后每来游。",
      "洗空尘土惟池水，磨尽英雄是石头。",
      "此日凭栏闻楚雁，何人掘冢得吴钩。",
      "东风又绿苍崖树，檀板娥笙醉未休。"
    ]
  },
  {
    "id": "c16655dfddc61a5ce61485621297d631",
    "title": "分韵赋雪得雨字",
    "authorName": "赵沨",
    "authorId": "c16655dfddc61a5cd1457b72d1457b72",
    "dynasty": "元",
    "content": [
      "造物固多才，中有无尽字。",
      "大儿拟圭璧，小儿比盐絮。",
      "后人例蹈袭，弥复入窘步。",
      "聚星号令严，亦自警未悟。",
      "谁有五色笔，绘此天地素。",
      "好语觅不来，更待偶然遇。"
    ]
  },
  {
    "id": "c16655dfddc61a5cebc21365905c4780",
    "title": "黄山道中",
    "authorName": "赵沨",
    "authorId": "c16655dfddc61a5cd1457b72d1457b72",
    "dynasty": "元",
    "content": [
      "小谷城荒路屈蟠，石根寒碧涨秋湾。",
      "千章秀木黄公庙，一点飞云白塔山。",
      "好景落谁诗句里，蹇驴驼我画图间。",
      "膏肓泉石真吾事，莫厌乘闲数往还。"
    ]
  },
  {
    "id": "c16655dfde34d845deff1d9e24120dca",
    "title": "寄方韶父先生",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "牢落《江南赋》，知音寄渺茫。",
      "鹿麋行处有，芝草梦中香。",
      "遥兴沧溟阔，悲歌白发长。",
      "平生今古泪，滴破绿萝裳。"
    ]
  },
  {
    "id": "c16655dfde34d845d19ce70a25464eb8",
    "title": "寄友人",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "怜君山水意，局促守柴扉。",
      "故里悲秋草，凉风满褐衣。",
      "沧洲斜日晚，白社几人归。",
      "寂寞分遥念，天寒木叶稀。"
    ]
  },
  {
    "id": "c16655dfde34d84586e84a5fd99710ac",
    "title": "凭轩",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "信有儒冠误，凭轩意欲迷。",
      "山深风雨恶，天阔羽毛低。",
      "他日开炎瘴，连城送鼓鼙。",
      "荷殳吾愧尔，未敢叹涂泥。"
    ]
  },
  {
    "id": "c16655dfde34d84529400650582a5284",
    "title": "雨二首",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "兀坐九十日，雨声殊未收。",
      "花时翻益睡，茅屋不禁愁。",
      "生事吾何望，春寒晚故留。",
      "江波青满眼，万里付双鸥。"
    ]
  },
  {
    "id": "c16655dfde34d84529400650abe810be",
    "title": "雨二首",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "泥潦今如此，出门知路难。",
      "蓬蒿春自长，桃李梦曾看。",
      "未觉龙公倦，谁怜燕子寒？",
      "青灯耿萧瑟，千载入忧端。"
    ]
  },
  {
    "id": "c16655dfde34d8452a80dcb839b3e69f",
    "title": "风雨",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "风雨忽如此，闭门方昼眠。",
      "故应为计拙，可复要人怜。",
      "灯火羌村路，桑麻杜曲田。",
      "悠悠今视昔，把卷一茫然。"
    ]
  },
  {
    "id": "c16655dfde34d845674a81459d3e2437",
    "title": "秋怀二首",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "天末云犹去，山中岁欲徂。",
      "周流吾道在，叹息古人无。",
      "野鹊疑秋树，新驹怯暝途。",
      "苍茫念同志，微薄忝为儒。"
    ]
  },
  {
    "id": "c16655dfde34d845674a8145fb9dfb91",
    "title": "秋怀二首",
    "authorName": "黄溍",
    "authorId": "c16655dfde34d845d1457b72d1457b72",
    "dynasty": "元",
    "content": [
      "稍稍秋河落，娟娟宿露微。",
      "天清江不息，野迥树相依。",
      "回首狂歌数，惊心昨梦非。",
      "流萤无思极，巧入绛帷飞。"
    ]
  }
]