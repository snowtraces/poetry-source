[
  {
    "id": "c16655df3d3bc3e19955143e616e8507",
    "title": "纪梦",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "夜炉翳红金，玉虫堕玄煤。",
      "嗒然据槁梧，一适何悠哉。",
      "冷风渺真趣，宝界开玻瓈。",
      "仿佛蓬与瀛，珠宫映瑶台。",
      "飞檐翼丹碧，复砌明角圭。",
      "仙姝粲华星，靓服纷素霓。",
      "双吹紫鸾笙，劝我白玉杯。",
      "为我洗尘秽，层襟雪崔嵬。",
      "空明溯高寒，云影相徘徊。",
      "清诗吐奇怪，可讽不可题。",
      "觉来已忘言，月在枝南梅。"
    ]
  },
  {
    "id": "c16655df3d3bc3e117caa60b0e796076",
    "title": "游山寺",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "空林净如扫，石径穿岭细。",
      "绀庐出深树，飞湍下云际。",
      "偶逢赤髭侣，嘱我听真谛。",
      "菘肥斋钵丰，樾古佛灯翳。",
      "周檐棘篱短，野枳香入袂。",
      "夕磬两三声，半岩花雨霁。"
    ]
  },
  {
    "id": "c16655df3d3bc3e1a6ce00bbf4de89db",
    "title": "客中赠别",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "雪晴水生波，有客系游鹢。",
      "语离江上亭，亭宇虚且寂。",
      "老柏瘦入节，色古根似石。",
      "微阳丽木末，春意动寒碧。",
      "莫嫌市酒薄，赠子秦人策。",
      "去去勖自将，子身贵圭璧。"
    ]
  },
  {
    "id": "c16655df3d3bc3e1ffbf2872ea6beef2",
    "title": "濯足",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "投迹处田野，野僧日相亲。",
      "昼棋松下石，夜榻山中云。",
      "流水何处鸣，涧芳漱馀春。",
      "濯足坐芳涧，浩歌复谁闻。"
    ]
  },
  {
    "id": "c16655df3d3bc3e19b55c9c8d96ec9c7",
    "title": "溪之滨",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "小雨净川绿，玩心鸥鸟群。",
      "拂藓憩幽磴，松花点衣巾。",
      "禅扃杳何处，疏磬时远闻。",
      "青烟湿山道，牛羊下斜曛。"
    ]
  },
  {
    "id": "c16655df3d3bc3e18401242ae5dc7547",
    "title": "九日偕友登东岩定香寺",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "兹岩何穹窿，迥出尘壤隘。",
      "当时补天馀，偶堕灵鳌背。",
      "神丁挟奇功，塞此沧溟汇。",
      "翠涛化千峰，尚作掀舞态。",
      "色连空宇高，气薄坤舆大。",
      "绀庐切层云，粲然金银界。",
      "犹封开辟土，迂旷无斩薙。",
      "至今绝顶泉，下迸万丈内。",
      "阴阳互轇轕，造化自根蒂。",
      "崖壁凿灵境，洞壑橐寒濑。",
      "旁开一罅峡，天影落青黛。",
      "阴风洒晴雪，夏练结幽晦。",
      "石门耸峨峨，屹若剑门势。",
      "在昔乾符间，绿林肆凶厉。",
      "托兹保遗黎，残石犹纪载。",
      "凭高达遐观，访古起馀嘅。",
      "荡胸泻河汉，散发沐沆瀣。",
      "烦襟忽如遗，举步寄一快。",
      "携朋作重九，秋高崖菊细。",
      "浊醪艳华觞，浩唱发雄迈。",
      "反身下天磴，百盘经险怪。",
      "目眩神萧森，冷风荡归袂。",
      "人生谅逍遥，岁月岂予贷。",
      "吁嗟谢公屐，去此遗胜概。",
      "回首山苍苍，夕钟渺云际。"
    ]
  },
  {
    "id": "c16655df3d3bc3e127d8544dcbda5ed1",
    "title": "山中云",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "空山有白云，雅与高人约。",
      "卷舒本何心，乃似悦遐瞩。",
      "色幽淡山翠，意远度溪绿。",
      "日暮久徘徊，前村雨应落。"
    ]
  },
  {
    "id": "c16655df3d3bc3e19aa79266cd10fdd7",
    "title": "次韵幽居",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "晨兴启衡门，见此溪南山。",
      "山光入溪绿，水底明青鬟。",
      "熙熙自渔樵，清歌时往还。",
      "莞尔发永晤，寘我丹青间。"
    ]
  },
  {
    "id": "c16655df3d3bc3e1eeebbc54cf6220d9",
    "title": "西山书馆植菊为邻豕所践",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "耽书息世虑，种菊祛俗尘。",
      "闲携手中书，往访西家邻。",
      "雨露分寸苗，书暇策我勤。",
      "无何彼艾豭，纵逸戕其真。",
      "怀哉楚屈平，憔悴穷夕曛。",
      "荣枯固有数，怅然念芳芬。",
      "信知洛中花，乃坏逸骥群。",
      "宁如拥肿樗，不夭匠石斤。",
      "挟策嗟自误，亡羊监前因。",
      "所贵本根在，生意喜复信。",
      "岁晚同襟期，而我及数君。",
      "采芝岂辞汉，种桃非逃秦。",
      "摘英泛浊醪，孰非东篱人。"
    ]
  },
  {
    "id": "c16655df3d3bc3e1914465c3d93c4fbe",
    "title": "清溪深",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "连娟数里洲，翠筱何森森。",
      "微风动枯箨，谡谡鸣空林。",
      "雨散幽猿啼，野树烟沈沈。",
      "薄暮有遥棹，欸乃清溪深。"
    ]
  },
  {
    "id": "c16655df3d3bc3e19718bfecd35a2560",
    "title": "相逢吟",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "客从郢中来，抗志青云表。",
      "持螯共拍浮，江远孤舟小。",
      "寒夜潮气白，楚树晴乌早。",
      "酒阑起推篷，落月在西岛。"
    ]
  },
  {
    "id": "c16655df3d3bc3e1bc5d081ee56a823f",
    "title": "读张巡传",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "我怀张睢阳，厉节刚不吐。",
      "妖氛暗宇县，奋迅提虎旅。",
      "凭城怒裂眦，忠勇激肺腑。",
      "擐甲四百战，奇计不可数。",
      "江淮卒保障，藉此奠唐土。",
      "可怜将孤军，机势已莫御。",
      "食尽兵亦穷，爱妾入鼎釜。",
      "雷南空桓桓，馀勇不可贾。",
      "身城遂俱亡，大义著君父。",
      "人孰不能守，公守以死拒。",
      "人孰不有死，公死乃其所。",
      "繁霜表贞松，迅水知砥柱。",
      "当时偷生辈，淟涊犹妾妇。",
      "青灯抚遗编，英气凛千古。"
    ]
  },
  {
    "id": "c16655df3d3bc3e1a0b1997708296715",
    "title": "明妃曲",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "逝水无回波，去箭无返筈。",
      "十载昭阳春，万里龙荒月。",
      "风沙满宫衣，惨淡馀香歇。",
      "哀弦湿丝泪，泪尽弦亦绝。",
      "寄语汉飞将，此计诚太拙。",
      "蛾眉岂长好，不久为枯骨。"
    ]
  },
  {
    "id": "c16655df3d3bc3e1f6a56136e697d1e7",
    "title": "高邮府神游台",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "淮南古奇胜，弥茫云水丽。",
      "邮城枕其中，喧喧拥阛阓。",
      "壮览城之皋，飞台翼云际。",
      "滟滟白银盆，沈沈水晶界。",
      "玩心神明表，引兴天地外。",
      "把酒一凭阑，天风落襟袂。",
      "怀哉淮海翁，落日为三酹。"
    ]
  },
  {
    "id": "c16655df3d3bc3e19312e5fccf40a054",
    "title": "呈伯长袁学士",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "玉堂中有真仙人，锦衣剪制五彩云。",
      "瀛州高处睨八极，奎躔光气胸中文。",
      "挥毫对客惊风雨，词翰风流迈前古。",
      "榻前草制回天颜，夜归长照金莲炬。",
      "龙门宾客何缤纷，一经品藻生阳春。",
      "斯文之寄盖有在，孰不奋励激陶钧。",
      "蹇余鄙陋真无似，家在江南万山底。",
      "石盆钻木不能穿，半世吟哦事芝髓。",
      "可怜岁月空骎骎，高山流水无知音。",
      "黄河泰岳何高深，见公不负平生心。"
    ]
  },
  {
    "id": "c16655df3d3bc3e12c09a5e9347a4cb6",
    "title": "徐仲晦作书惠水墨梅图有和靖题纪岁月绢素蠹败馀字不存作诗归之",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "溪藤捣霜寒夺目，硬黄瘦字疏相续。",
      "墨花出袖吐春妍，一片玲珑水苍玉。",
      "分明寄我孤山图，上有岁月书林逋。",
      "古丹漫漫篆窠暗，败素飒飒形神枯。",
      "西泠桥畔黄昏景，船头鹤梦风吹醒。",
      "一从马鬣锁荒寒，万古人间几香影。",
      "苦吟老尽诗坛豪，穷愁到我心徒劳。",
      "还君此画三太息，雪晴月映横窗梢。"
    ]
  },
  {
    "id": "c16655df3d3bc3e16b2b45c3dcf1e2b0",
    "title": "羸骥行",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "高秋吹霜沙草衰，駉駉牧野无龙媒。伶俜羸骥空伏枥，长秸短豆随驽骀。",
      "筋耸脽高眼如井，月冷沙空徒顾影。飒辣长嘶万里心，雄姿困顿无由骋。",
      "乃知天闲十二屯如云，龙膺豹股八尺身。蹴翻青云振绿发，金羁照耀皇都春。",
      "朝辞天山暮碣石，飞电流云迈无迹。风吹欲轧拳毛騧，意气能倾照夜白。",
      "短衣奚官霜虬须，圉养刍粟多遗馀。绝怜羸骥不满腹，剪刷犹可同驰驱。",
      "我欲进之嗟远道，神全形枯难自好。按图举世识骊黄，怀哉骏骨秋风老。"
    ]
  },
  {
    "id": "c16655df3d3bc3e1604b0e5ff4260c28",
    "title": "惠山寺九龙峰下酌泉",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "惠山郁律九龙峰，磅礡大地包鸿蒙。",
      "划然一夕震风雨，欲启灵境昭神功。",
      "六丁行空怒鞭斥，电火摇光飞霹雳。",
      "一声槌破老云根，嵌洞中开迸寒液。",
      "道人甃玉深护藏，镜涵万古凝秋光。",
      "陆翁甄品亲试尝，翠浪煮出松风香。",
      "我来山下讨幽境，自挈瓶罂汲清冷。",
      "味如甘雪冻齿牙，绀碧光中敲凤饼。",
      "昏尘涤尽清净观，心源点透诗中禅。",
      "亟呼陶泓挟玄玉，挥洒字字泉声寒。",
      "投闲半日聊此驻，孤棹明朝又东去。",
      "红尘人世几浮云，钟鼓空山自朝暮。"
    ]
  },
  {
    "id": "c16655df3d3bc3e14a5dccda68f517d7",
    "title": "次韵徐景端席上",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "洞庭霜橘包黄银，海边丹荔输闽珍。",
      "高堂开筵荐华俎，风味隽美怀芳新。",
      "蒸花厌玉饤鹅炙，雕盆犀箸行鲜鳞。",
      "纷纷歌管奏名妓，秩秩簪履罗佳宾。",
      "芳尊细酌绿琬琰，宝罽共拥红麒麟。",
      "烧残绛烛转留客，疑有四角生车轮。",
      "书生商歌风雨室，此志郁郁何由伸。",
      "短衣穿肘不掩胫，五穷相与为雷陈。",
      "青阳开动生意达，短翅亦拟凌空云。",
      "豫章远志各有适，黄钟瓦缶俱陶钧。",
      "且安粗粝盘涧滨，未厌紫豉羹吴莼。"
    ]
  },
  {
    "id": "c16655df3d3bc3e1f28197384be80239",
    "title": "赠雷紫崖高士曾筑室于华山",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "紫崖高人头欲雪，神清貌古髯过膝。",
      "秃蛟入砚生云烟，叱咤风雷鬼神泣。",
      "清霄幽梦回瑶坛，鼎中龙虎催九还。",
      "飘然晞发太华顶，醉睨海浪天风寒。",
      "朅来访我苍溪浒，白石清泉不堪煮。",
      "共谭世事两茫然，竹屋青灯夜深雨。"
    ]
  },
  {
    "id": "c16655df3d3bc3e148a32d73b347fe94",
    "title": "牧羝行",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "朔风吹沙浩漫漫，冷光射目愁云昏。",
      "茫茫大漠亘万古，何处有路通中原。",
      "群羝牧老草枯死，倚节自誓无生还。",
      "餐毡啮雪气自倍，婉娈儿女怀饥寒。",
      "夜长空望汉月白，几度吊影怜羁单。",
      "已将傲兀压忧患，独仗大义排坚顽。",
      "此生自信羝不乳，岂意雁足传间关。",
      "归来属国岂不厚，区区一饭皆君恩。"
    ]
  },
  {
    "id": "c16655df3d3bc3e17ec3e82505d649d3",
    "title": "鸿门宴",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "项王高宴鸿门北，风云奔走天为黑。",
      "椎牛刺豹酒三行，谈笑戈矛生顷刻。",
      "岂知天命非人谋，玉玦三提事何益。",
      "兴亡楚汉两干将，开辟乾坤双白璧。",
      "喑呜漫说万人敌，隆准天人竟谁识。",
      "玉斗声中霸业空，乌江江水还流东。"
    ]
  },
  {
    "id": "c16655df3d3bc3e17a20226f08b1ae18",
    "title": "纪信叹",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "沛中龙奋芒砀云，咸阳楚炬三月焚。",
      "两雄角起鹿在野，三户有楚无强秦。",
      "貔貅百万纷如雪，戈矛尽染英雄血。",
      "旗旄晓蔽天河云，兵尘夜暗中原月。",
      "荥阳数载战不休，重围食尽汉亦忧。",
      "将军诈帝出降楚，脱帝虎口真良筹。",
      "无何诸将已平楚，事定论功裂茅土。",
      "独无旌美到将军，不得褒名纪盟府。",
      "男儿死节志已酬，瞑目地下夫何求。",
      "吁嗟功怨俱悠悠，汉廷雍齿还封侯。"
    ]
  },
  {
    "id": "c16655df3d3bc3e1216887420a501f7e",
    "title": "赤壁泛舟",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "赤壁之山何崚嶒，下有江水何清泠。天空月出夜寥泬，玻瓈万顷涵秋冰。",
      "为问黄州雪堂老，迁官何如谪官好。酒酣携客夜挐舟，忧患都将谈笑了。",
      "划然长啸来天风，神游八极世虑空。但见横江秋露白，错落低垂斗柄红，举袂欲挹浮丘公。",
      "洞箫声断潜蛟舞，月下清尊贮千古。老瞒当日困周郎，十万楼船斗貔虎。",
      "烟销水冷沈戈矛，空馀野燐寒沙头。江山牢落满陈迹，追忆往事怀风流。",
      "胜游到我知几度，感昔视今犹旦暮。乾坤何事老英雄，滚滚长江自东去。"
    ]
  },
  {
    "id": "c16655df3d3bc3e1d1aac8f483bfdf57",
    "title": "赠笔工王子玉兼能书",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "兰陵有客髯如戟，吴霜满鬓秋萧瑟。",
      "广寒偷拔老兔毫，归寓管城汤沐邑。",
      "兴来忽驾钱唐舟，惠然访我苍山陬。",
      "酒酣作字大如斗，玄云落纸香浮浮。",
      "我惭识字先白首，故砚磨穿笔如帚。",
      "与君邂逅两忘年，暮雨江湖一樽酒。"
    ]
  },
  {
    "id": "c16655df3d3bc3e11484d19f5f2bd41a",
    "title": "赠画牛褚冰壑",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "魁形硕骨高崚嶒，弭角垂耳行凌兢。",
      "蹇余已向田间老，一见此图知画好。",
      "春郊雨后烟草肥，吴犍十角相追随。",
      "前行过浦一回顾，后行觳𣫎不敢渡。",
      "牧儿笑怒急掉鞭，茧栗劣黠冲争先。",
      "蓑衣不脱春烟暖，一笛斜阳牛背稳。",
      "虽然此笔全于天，安能为我耕砚田。",
      "我今身似扶犁者，此景此牛何必写。",
      "好从天厩图骅骝，气厉八极凌高秋。"
    ]
  },
  {
    "id": "c16655df3d3bc3e1171492a66094bdc1",
    "title": "子陵钓图",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "东都热官手可炙，吴侬面似秋江色。",
      "平生落拓一羊裘，七叶貂蝉不堪易。",
      "功臣尽在云台中，丹青化作灰尘空。",
      "先生遗貌乃在此，钓竿尚袅桐江风。",
      "悠悠世事江云白，过眼轻帆自朝夕。",
      "人间万古仰孤风，天上有星犹是客。"
    ]
  },
  {
    "id": "c16655df3d3bc3e1244827e638b4bc1a",
    "title": "清溪张归云不嗜酒肉工诗安贫所作少年行因次其韵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "五陵年少风流客，花间开宴春壶碧。豹胎熊掌罗玳筵，犀箸逡巡万钱值。",
      "绮罗吹香围肉屏，枨枨银甲喧瑶筝。高烧红蜡作长夜，白日过眼如流星。",
      "可怜气岸如山阜，雨散云飘不能久。繁华富贵惣如梦，昨日朱颜今白首。",
      "争如芝田野老衣悬鹑，饥撷芝术餐。芳年新诗日富不厌贫，谓有尧舜为吾君。",
      "少无逸乐老无戚，尺泽自可潜幽鳞。谁知清溪有鹤不可驯，白云浩荡青林春。"
    ]
  },
  {
    "id": "c16655df3d3bc3e1fd41d2446772990b",
    "title": "次韵张刚父观物轩",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "观物之变观化原，游物之初游于天。",
      "万象起灭随飞烟，守之惟一天乃全。",
      "秋风叶落春花妍，盛衰老壮人皆然。",
      "潜机剥复相回旋，至理妙契言难传。",
      "张君目击道所存，身具太极谁参玄。",
      "返君观物观诸心，我心外物安能迁。",
      "鹤长凫短随所便，莫问漆园齐物篇。"
    ]
  },
  {
    "id": "c16655df3d3bc3e1c51481c4f1e96348",
    "title": "次韵褚仲明苦热行",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "烛龙衔火飞南陆，万叠云峰天地窄。鲸波沸海泣阳侯，涸尽泉源铄金石。",
      "人间何处逃隆暑，细葛如裘汗如雨。苍生堕此深甑中，救暍何时命如缕。",
      "我欲太华峰头酌琼液，醉卧青瑶啸松月。明星邀我玉井旁，共折芙蓉弄香雪。",
      "扶摇直上九万里，高揖卢敖太空里。手攀斗柄睨尘寰，濯足银河弄秋水。"
    ]
  },
  {
    "id": "c16655df3d3bc3e145eab8b679f70320",
    "title": "锦鸡",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "巴山灵鸟初离群，葳蕤丽组云锦文。",
      "羽翎新刷爪距利，采色胜似沙头鸳。",
      "晴暾入户烂相射，嗉中有物垂红碧。",
      "绶光若若花盘绦，出示山童有矜色。",
      "文章固足媒尔身，雕笼拘絷还悲辛。",
      "区区啄饮岂不厚，情深野树溪云春。"
    ]
  },
  {
    "id": "c16655df3d3bc3e16771de2c5a4fb10a",
    "title": "焦山寺",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "赤霞夜出扶桑东，海云卷浪凌虚空。",
      "刚风浩浩吹不去，崔嵬化作青莲宫。",
      "万衲月寒清梵寂，四面沈沈皆海色。",
      "钟声不许到人间，自送潮音落寒碧。"
    ]
  },
  {
    "id": "c16655df3d3bc3e1fd8eea7a4bf4e9f2",
    "title": "八咏楼",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "金华尽是神仙府，群玉峰高青可数。",
      "绛气光腾宝婺躔，婺女从来司此土。",
      "峨峨飞观矗云巅，幡幢香霭罗真侣。",
      "穷高更上沈郎楼，万象凭栏一挥麈。",
      "双溪上溯银河流，卷地寒波翠蛟舞。",
      "诗人去后景物闲，山月溪风自宾主。",
      "当时八咏画图间，翠琰娟娟群凤翥。",
      "高秋落木天地宽，独酬清樽慨千古。",
      "浮云世事两悠悠，突兀空楼老风雨。"
    ]
  },
  {
    "id": "c16655df3d3bc3e13a136b85882427ed",
    "title": "次韵岳宰",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "旧交落落十八九，万事从渠屈伸肘。",
      "东华尘土少年忧，岁月无情一回首。",
      "岳君气爽太华秋，不随王粲悲登楼。",
      "熙朝已具清庙器，吾道岂复归山丘。",
      "文章谁道同刍狗，还有问奇人载酒。",
      "清谈洒洒秋茎露，饱食官羊宁有数。",
      "旧家桃李春漫漫，流芳枝叶才堪看。",
      "江梅自分托岁寒，一枝远寄怀清欢。"
    ]
  },
  {
    "id": "c16655df3d3bc3e1016947872631f9fe",
    "title": "次韵邵本初",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "词源倒峡惊涛吼，不羡当年燕许手。",
      "快意闲观未见书，约客满浮无事酒。",
      "骊珠光迸锦蘘裂，一生不掉仪秦舌。",
      "有时一舸访逋梅，梨云梦觉西湖月。",
      "有时歌骚湘雨霁，采得秋兰纫为佩。",
      "归来溪上赋闲居，不着闲愁生感慨。",
      "丈夫出处何可测，量材定有古玉尺。",
      "近闻黑廌上霜台，暂作红莲幕中客。"
    ]
  },
  {
    "id": "c16655df3d3bc3e1d4b8b97ee64efae3",
    "title": "次韵友人",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "忆曾共醉高阳池，银毫翻墨摛乌丝。",
      "江鸿海燕忽相背，几度夜雪山阴时。",
      "东华尘土黑貂敝，南楼月好思元规。",
      "十年始赴鸡黍约，春雨剪韭供新炊。",
      "青灯对坐落寒烬，夜谈亹亹真忘疲。",
      "天根妙意秘莫写，心薄万古含清辉。",
      "通家交好固不远，从容砚席还追随。",
      "划来健句脱秋隼，清似菡萏开秋陂。",
      "翩翩瘦字老蛟舞，入妙信划沙中锥。",
      "手弦绿绮不可和，楚天目尽孤云归。"
    ]
  },
  {
    "id": "c16655df3d3bc3e171db0d9108797f9e",
    "title": "舟行阻潮",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "江流浩浩吞长天，打篷巨浪翻银山。",
      "篙师维舟不敢发，东望微茫尽溟渤。",
      "荒村古渡生客愁，丹枫落叶秋飕飕。",
      "夜半西风卷江雨，咿轧数声闻过橹。",
      "风收雨霁晨气清，金乌荡漾波间明。",
      "舟人欢呼指归路，十幅蒲帆顺风去。"
    ]
  },
  {
    "id": "c16655df3d3bc3e16394a16d18086a42",
    "title": "和万象庵枯木竹韵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "物生宇内有万殊，本之一气随盈虚。",
      "木兮竹兮岂同类，吾自丧吾渠忘渠。",
      "神全形枯真散木，束翠棱棱一丛竹。",
      "岂其无用全天年，犹有琅玕在其腹。",
      "苍苔蚀尽风雨根，岂愿斫削为牺尊。",
      "岁寒相与数君子，满目桃李争新春。"
    ]
  },
  {
    "id": "c16655df3d3bc3e1360ff063191ad9f2",
    "title": "寒碧轩",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "钟山𥥆深仙所宅，道人栖真外形迹。",
      "一粟中间世界藏，心自宽闲轩自窄。",
      "默然宴坐守玄牝，清梦都无室生白。",
      "古胸元自贮冰雪，幽兴时能寄云石。",
      "烂柯仙去石枰空，野鹤翩跹松露滴。",
      "人间酷暑到无处，一一琅玕照瑶席。",
      "快意萧萧风雨寂，寒倚晴空数峰碧。"
    ]
  },
  {
    "id": "c16655df3d3bc3e1ee754c586723824d",
    "title": "采莲曲",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "越溪女郎十五六，翠绾香云双凤蹙。",
      "嫣然一笑似花妍，艳试新妆照湖绿。",
      "罗衣露浥红芳秋，少年陌上情绸缪。",
      "兰桡容与隔花语，惊散鸳鸯生晚愁。",
      "莲花莫折茎有刺，藕丝易断针难度。",
      "清歌一曲入湖烟，空载香风满船去。"
    ]
  },
  {
    "id": "c16655df3d3bc3e1b9af3fd5b6704860",
    "title": "西瓜",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "当年传种非东陵，蒲萄石榴来与并。",
      "碧壶深贮白沆瀣，霜刃冻割黄水晶。",
      "豪家宴客侯鲭列，浊酒鲸吞嫌内热。",
      "此时专席荐冰盆，分与风前满襟雪。"
    ]
  },
  {
    "id": "c16655df3d3bc3e172b54414426b2dad",
    "title": "次韵谢益洲贺生孙",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "清标壶冰炯人目，惠然共剪西窗烛。",
      "酒酣慷慨意气倾，且羡阶庭有兰玉。",
      "阿翁堂上白发新，自意培塿无凤麟。",
      "娱情聊尔慰款款，流庆未必夸诜诜。",
      "君家珠树春风里，联芳竞赏无凡子。",
      "宁家宅相魏家儿，换叶移根愿同此。"
    ]
  },
  {
    "id": "c16655df3d3bc3e1474058135073d295",
    "title": "春夜诸弟邀饮因观海棠",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "东风花谷纷红紫，九陌轮蹄隘香雾。",
      "风流炫耀花中仙，万斛胭脂滴红露。",
      "天然富贵出幽姿，一顾倾城谁敢妒。",
      "摇摇风雪未轻飘，缈缈彩云飞不去。",
      "传觞花底溜红光，银烛烧张最高处。",
      "团圞燕乐怡天伦，共忆儿嬉有真趣。",
      "安得花前再少年，捶鼓插花穷胜事。",
      "百年光景难把玩，天马途深感迟暮。",
      "人生流坎委大化，纵尔浩歌吾起舞。",
      "高堂饮散夜沈沈，社雨阁寒春欲曙。"
    ]
  },
  {
    "id": "c16655df3d3bc3e11d7074db9c6c56b9",
    "title": "欧阳公虽不到杭而惠勤师思之因所居有涌泉出因名之曰六一泉",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "欧公天人世无匹，六物之中目为一。",
      "孤山山下西湖西，飞梦逍遥绕云石。",
      "凿开瑶窟迸银泉，水镜胸中湛虚白。",
      "是心洞洞何所容，内照此泉皆外物。",
      "坡翁好事镌苍珉，醉墨雄翻扛鼎笔。",
      "至今草木馀清辉，冠剑一时随戏剧。",
      "两翁神与造化游，鞭驾风霆挥八极。",
      "垂光后世几千年，名不可磨泉不竭。"
    ]
  },
  {
    "id": "c16655df3d3bc3e1e404f75424ab4745",
    "title": "夜泊吴江",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "弥茫巨浸无坤轴，溶溶一镜天东北。",
      "两虹渴饮驾空来，千寻横截玻瓈碧。",
      "啮堤骇浪飞晴雨，晦冥白昼蛟鼍舞。",
      "万家灯火水晶宫，令肃貔貅夜挝鼓。",
      "斗柄衔城湖月白，清愁恼我江南客。",
      "安得风流张志和，共醉渔舟擪长笛。"
    ]
  },
  {
    "id": "c16655df3d3bc3e10d10cfa4fad8f3d2",
    "title": "王张二提举携酒驿亭饯别因次同舟李彦谦韵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "立马沙头一壶酒，故人饯客官河道。",
      "水蒲芽白沙柳青，东风点拂春多少。",
      "春波浩荡快杨舲，满目好山青不了。",
      "人生漫浪如浮萍，世味苦辛如食蓼。",
      "天游笑我外形骸，俗眼从渠分丑好。",
      "秋毫太山两不足，箕斗虚名我何有。",
      "人间汨汨声利场，昨日少年今白首。",
      "繁华万事风雨歇，曲树深池几芳草。",
      "凄凉旧燕语乌衣，飘零老鹤归华表。",
      "忆曾高楼夜呼酒，剪烛听歌声缥缈。",
      "酒酣耳热捐宝钗，客主相欢意倾倒。",
      "只今憔悴酒徒散，桃花已笑刘郎老。",
      "胸中耿耿尚如昨，濯足新丰歌浩浩。",
      "揽衣中夜起徘徊，抚剑灯前感冲抱。",
      "参横天外落霜鸿，一声画角秦淮晓。"
    ]
  },
  {
    "id": "c16655df3d3bc3e1d21c2b4523933f9d",
    "title": "雪轩高士以白纻制服作歌戏赠",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "经冰纬玉纷纵横，三盥寒露方织成。",
      "晓机裂下不敢玩，一道雪瀑来中庭。",
      "天然精洁不可涴，犀熏麝染惭吴绫。",
      "制成素服轻于雪，雅称仙官锵佩玦。",
      "星斗离离夜插椽，高兴飘飘白银阙。",
      "乘风便鞚紫鸾车，琼箫吹落蓬莱月。"
    ]
  },
  {
    "id": "c16655df3d3bc3e12c5c62ead26f9203",
    "title": "梦访苍山道士醉卧不起坐听铁冠散人鼓琴觉后属成",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "道人醉卧呼不起，春风吹花满乌几。",
      "铁冠散人石作肠，一曲泠泠写流水。",
      "曲终意远流水长，幽襟炯炯含秋霜。",
      "一声野鹤不知处，云霓明灭山苍苍。"
    ]
  },
  {
    "id": "c16655df3d3bc3e12b68b42eb5dced04",
    "title": "金山龙游寺",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "金山突兀摩青冥，六鳌驾海来蓬瀛。",
      "风涛卷雪撼不动，中流涌出毗耶城。",
      "山僧眼底乾坤阔，俯瞰朝暾乘落月。",
      "钟声薄暮来蜃楼，灯影晴霄入蛟窟。",
      "马衔韬怪苍龙蹲，听法卧护孤云根。",
      "参旗历落倚阑楯，金碧照耀沧海门。",
      "天光万顷涵虚碧，扁舟独舣玻瓈国。",
      "六朝兴废几英雄，往事云浮江露白。",
      "穷高一览双眼明，天风洒我毛骨清。",
      "淮山数点不可写，矫首九万抟风鹏。"
    ]
  },
  {
    "id": "c16655df3d3bc3e1a3d16b3439e7fc16",
    "title": "甓社湖",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "碧天如幕沈云影，飞廉不怒银涛静。",
      "骊龙正睡贝宫寒，一镜光凝青黛冷。",
      "数声渔笛来何处，白鸟双双忽飞度。",
      "夜深明月生孤篷，人在广寒卧风露。"
    ]
  },
  {
    "id": "c16655df3d3bc3e14989b33f339d8132",
    "title": "八里庄渡淮入黄河水浑不可饮过徐入清河水方澄洁信笔闲记",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "河流汩汩如泾水，浊浪崩腾疾驰驶。",
      "一石中胶数斗泥，舟客居民皆饮此。",
      "黄河不复行故道，下注清淮通海涘。",
      "十人度索上一洪，寸寸强弓挽难起。",
      "屹然趺坐如僧禅，日与篙师同愠喜。",
      "青山一发认邳州，萧条暮上鱼豚市。",
      "酒边一笑我何为，独冒惊涛行万里。",
      "争如林下混渔樵，俯仰啸歌行复止。",
      "回头寄语北山云，征尘待向风泉洗。"
    ]
  },
  {
    "id": "c16655df3d3bc3e16bccc51bd8312650",
    "title": "徐州暮泊风雨骤至",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "清河绿涨琉璃堆，黄河浊浪排空来。",
      "两流合一混泾渭，喷薄东注无时回。",
      "孤城迤逦枕其左，昼夜怒激声喧豗。",
      "人烟蚁集一鬨市，夕阳孤塔空崔嵬。",
      "客舟簇簇闹河浒，极目但见烟中桅。",
      "黄垆呼酒足自慰，愁城顿破红颜开。",
      "须臾笑电急驱雨，神物变幻令人猜。",
      "狂飙扬沙昏白昼，黑云卷地翻风雷。"
    ]
  },
  {
    "id": "c16655df3d3bc3e141a6bc9c97b92cf0",
    "title": "鸡鸣台",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "横空阵气长云黑，戈鋋照耀旌旗色。",
      "龙跳虎跃神鬼愁，楚汉存亡一丝隔。",
      "相持两地皆雄据，楚力疑非汉能拒。",
      "瑞启炎图硭砀云，悲歌霸业乌江路。",
      "空馀故垒传遗迹，离合山河几勍敌。",
      "战尘吹尽水东流，落日沙场春草碧。"
    ]
  },
  {
    "id": "c16655df3d3bc3e196c3d616446444dc",
    "title": "鲁桥",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "泗河汩汩流青铜，鲁桥突兀横长虹。",
      "惊波荡潏石斗怒，石门空洞如㢮弓。",
      "风霜剥蚀势欲压，乱石齿齿填深洪。",
      "南连淮楚九地厚，东导齐鲁群流通。",
      "征商贸易百货阜，来帆去棹纷奔冲。",
      "车轮彭鍧铎声急，马蹄蹴跃尘影红。",
      "我游天京偶经此，一见淳俗真尧封。",
      "扁舟胶涸守连日，欲去未去心忡忡。",
      "嗟予行役浪自苦，飒飒吟鬓将秋蓬。",
      "摩挲残碣讨遗迹，搔首蹢躅斜阳中。",
      "衔杯一洗胸芥蒂，浩歌目送吴天鸿。"
    ]
  },
  {
    "id": "c16655df3d3bc3e11ce3d950e64a91ba",
    "title": "谪仙楼",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "大罗仙人李太白，秋水疏莲浮玉色。",
      "一来金马玉堂中，诗酒猖狂天子客。",
      "飘飘豪气秋风起，登楼曾醉山东市。",
      "放浪形骸宫锦袍，荣华富贵东流水。",
      "酒酣挥洒翻河笔，险语能令神鬼泣。",
      "至今光焰照尘寰，一字堪偿双白璧。",
      "我来怀古空悽怆，风月千年尚无恙。",
      "何时相见昆仑丘，汗漫从游九天上。"
    ]
  },
  {
    "id": "c16655df3d3bc3e19b21ef64dbc8dd3d",
    "title": "济南原上",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "朔河春透冰未裂，黄芦伐尽洲渚阔。",
      "荒祠老栋压欲颓，古树无枝枯复活。",
      "长嘶飞骑抹流云，草舍微茫聚疏樾。",
      "夕阳返景低黄埃，漠漠平沙浩如雪。"
    ]
  },
  {
    "id": "c16655df3d3bc3e1813914f0e0ccfaab",
    "title": "原上",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "风卷长河雨声歇，掠面惊沙草如雪。",
      "乱山青尽天茫茫，万里孤云没飞鹘。",
      "啼乌城上行人稀，白杨萧萧冢累累。",
      "目断清明原上路，日暮纸钱撩乱飞。"
    ]
  },
  {
    "id": "c16655df3d3bc3e1e4eb8a1ebe526ed0",
    "title": "冠州",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "临津冲要环墟市，横桥断岸人如蚁。",
      "车声轧轧风蓬蓬，道上黄尘半空起。",
      "御河柳色如蓝绿，翻翻酒旆风高矗。",
      "归马声喧烟火深，落日孤城催暮角。"
    ]
  },
  {
    "id": "c16655df3d3bc3e1a9764aa5a1cf8d6f",
    "title": "呈赵子昂学士",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "篷莱仙人似松雪，曾向天潢溯银阙。",
      "天孙为制紫绮裘，五色云边佩明月。",
      "近闻承诏白玉堂，词头夜夜风雨忙。",
      "一挥九制夜未艾，金莲分赐宫壶香。",
      "淋漓妙墨蛟螭走，世有钟王皆敛手。",
      "偶然醉帖落人间，只字珍藏抵琼玖。",
      "我家浙水苍山东，闭门偃卧甘诗穷。",
      "瓣香未展师道敬，携琴暂出杉萝中。",
      "问公何日作霖雨，只把文章事明主。",
      "愿恢斯道泽斯民，奕奕光华照千古。"
    ]
  },
  {
    "id": "c16655df3d3bc3e121b89da71c71d1aa",
    "title": "赵子华乃蹶弛之士齿新气锐痛饮豪吟座中未有出其右者",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "赵君胸吐虹五色，饮酒哦诗世无敌。",
      "夜寒濯发当银潢，酒星飞入锦绣肠。",
      "眼花耳热忘尔汝，笔阵如云来黩武。",
      "百番玉版连秋霜，空中错落天葩香。",
      "千奇百怪驱风雨，露泄玄机鬼神语。",
      "须臾收敛寂无哗，依然醉碗翻流霞。"
    ]
  },
  {
    "id": "c16655df3d3bc3e15f7acfd6dde68abe",
    "title": "元正观朝贺",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "斗杓半夜回天东，人间凤历开华风。",
      "联镳飞盖拥千骑，家家银烛摇春红。",
      "金门玉漏声初歇，已闻晓钥开阊阖。",
      "圣人端拱九天上，殿前晓仗催班列。",
      "曈曈瑞日红云开，太液春生万寿杯。",
      "龙旗微动曙烟暖，山呼虎拜声如雷。",
      "乾坤千载开元会，太和气象唐虞世。",
      "千官宴罢带花回，十二天街喧鼓吹。"
    ]
  },
  {
    "id": "c16655df3d3bc3e1a4bdbf05bcd5281a",
    "title": "庞眉黄冠方外奇士也携山水图求售知余不纳必欲求诗",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "铁冠鹤骨玄都仙，清晨过我谈重玄。",
      "手中衡霍堕尘几，缟素飒飒开风烟。",
      "正嫌客舍如舟窄，挂壁恐渠冲破屋。",
      "急教童子卷还师，始觉眼前无突兀。"
    ]
  },
  {
    "id": "c16655df3d3bc3e1863725da8a23f5b1",
    "title": "呈虞伯生修撰",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "青城仙人清且都，眸炯岩电胸冰壶。",
      "锦裳照耀青霞裾，水玉作佩联明珠。",
      "驭风来直承明庐，赞述大道光唐虞。",
      "朝阳孤凤鸣高梧，冀北骐骥空群驽。",
      "蹇余濩落山泽𦡱，抱瓮汲涧浇畦蔬。",
      "远游非涉声利途，愿谒国士开榛芜。",
      "顾公磊落世所无，文章价重真璠玙。",
      "木天咫尺何时居，家声自是行秘书。"
    ]
  },
  {
    "id": "c16655df3d3bc3e163b6947f9deec6ee",
    "title": "客枕",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "寒更四点鸡未号，行人道上声嘈嘈。",
      "骏风惨慄寒赑屃，长河争渡冰坚牢。",
      "霜花著面肤欲裂，虬髯棱棱冻欲折。",
      "征车卷地声如雷，橐驼吼落燕山月。"
    ]
  },
  {
    "id": "c16655df3d3bc3e1f97250eef0a5a193",
    "title": "蒲萄酒",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "翠虬夭矫飞不去，颔下明珠脱寒露。",
      "累累千斛昼夜舂，列瓮满浸秋泉红。",
      "数宵酝月清光转，秾腴芳髓蒸霞暖。",
      "酒成快泻宫壶香，春风吹冻玻瓈光。",
      "甘逾瑞露浓欺乳，曲生风味难通谱。",
      "纵教典却鹔鹴裘，不将一斗博凉州。"
    ]
  },
  {
    "id": "c16655df3d3bc3e134caa58f155d7734",
    "title": "子昂学士为余作此山二字并作诗见畀其诗云青青云外山炯炯松下石顾此山中人风神照松色又云爽气在襟袖清风拂丝桐悠悠适天趣宴坐心融融书此以谢",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "一丘合老渔樵席，诗声误落燕台侧。",
      "夤缘得见玉堂人，面带九霄风露色。",
      "夜光烂烂明月章，惠然堕我云山旁。",
      "临风讽咏松色句，草木往往回春光。",
      "松根老屋此山字，娟娟宝墨浮寒翠。",
      "行人屋外屡徘徊，日落山空有虹气。",
      "晨窗梦觉秋意清，三盥菊露呼陶泓。",
      "开襟感激浩难写，万古不尽山青青。"
    ]
  },
  {
    "id": "c16655df3d3bc3e18d20988c807c2572",
    "title": "古琴漆有蛇蚹纹者材之良也道友携一琴甚古谓是零陵湘石枯桐斫成索价三百缗无偿之者戏作湘桐吟",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "黄钟沈声喧瓦缶，良材入爨知多少。谁裁鸣凤千年枝，蛇蚹龙纹巧蟠纽。",
      "泽坚古漆光不磨，徽弦不具含云和。已无伯牙之手子期耳，三叹如此湘桐何。"
    ]
  },
  {
    "id": "c16655df3d3bc3e1cc3a46f157f70bd1",
    "title": "夏日访黄府尹席上次黄德厚韵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "畏途漫漫正烦热，故人一见忙解榻。",
      "竹根冻绳汲寒泉，一室空明意清豁。",
      "夜凉华月流素光，忻然狎客飞琼觞。",
      "千篇已羡奴岛可，五咏未许馀山王。",
      "绮筵秩秩罗珍具，蔗浆碗冷芙蓉露。",
      "浩歌夜久兴徘徊，残蟾西没斜河曙。"
    ]
  },
  {
    "id": "c16655df3d3bc3e15523d69f4c827540",
    "title": "军中乐",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "甲光半夜开金鳞，旄头射落天边云。征鼙声冷沙塞月，朔风马上驱妖氛。",
      "归来天幕宴平楚，貔貅列瓮燔豹麇。虎皮裹戈马在牧，将军好武亦好文。",
      "诗成顷刻手自写，草书敏妙疑通神。文锋快剑斫长阵，笔力巨弩回千钧。",
      "酒酣作乐两耳热，对客谈笑如春温。笑余早亦学书剑，一镜白发俄纷纷。",
      "袖中空有清河颂，愿借彩笔挥写呈吾君。"
    ]
  },
  {
    "id": "c16655df3d3bc3e11bdc4c8c811bc2a0",
    "title": "冯潜夫归蜀有作歌以相其行者因借韵为饯",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "霜横空兮气凝肃，风惊沙兮声簌簌。送游子兮西还，膏吾车兮渡泸曲。",
      "子之家兮岷峨，西行万里兮居将卜。蜀道难兮猿攀，缘峡水怒兮龙喷薄。",
      "顾万钟兮焉求安，一瓢兮自乐。田宽闲兮涧阿，山窈深兮盘谷。",
      "钓清溪兮友吾鸥，歌白石兮饭吾犊。食无鱼兮不如归，返屠羊兮分自足。",
      "嗟岁年兮迟暮，念众芳兮摇落。嗟聚散兮须臾，将气谊兮永托。",
      "歌击节兮尽欢，属离觞兮更酌。渺余怀兮何言，溯孤云兮寥廓。"
    ]
  },
  {
    "id": "c16655df3d3bc3e1592c5cd9423c03ac",
    "title": "长城",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "长城峨峨起洮水，盘踞蜿蜒九千里。朔云浩浩天茫茫，悲笳落日腥风起。",
      "犹传鬼神风雨夕，知是当时苦苛役。征人白骨掩寒沙，化作年年春草碧。",
      "祖龙为谋真过计，自成限域非天意。力穷城杵怨声沈，祸起萧墙险难恃。",
      "岂知一朝貔虎来关东，咸阳宫殿三月红。"
    ]
  },
  {
    "id": "c16655df3d3bc3e14626df2b367ca481",
    "title": "吴僧能诗自号心听必欲求证为著转语庄子至人之息以踵众人之息以喉",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "吾闻至人踵息不以喉，师今心听欲废耳。师能借听役以心，心我都忘听何起。",
      "说空已是自缠缚，只此了然皆具足。不如无听亦无心，渴则饮茶饥食粥。"
    ]
  },
  {
    "id": "c16655df3d3bc3e14e2e115a1d194b37",
    "title": "余昔年邂逅登山东卢长卿之门遂联辔游京师真所谓倾盖如故者也别六年重过其庐则已为他人屠沽肆矣因诘邻翁乃知以穷徙他所遂往访之缱绻话旧成短歌以勉之",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "君才英妙如终童，豪气傲兀山之东。",
      "观光曾共游京国，重来风雨非旧宅。",
      "休言煮字不疗饥，煮愁那得愁熟时。",
      "王家纸尾一十万，罗胸撑肠五千卷。",
      "读书写字虽两途，时来喝采皆枭卢。",
      "丈夫穷达固难必，谁肯低头老蓬荜。",
      "不妨起舞夜闻鸡，赵尧何止居刀笔。"
    ]
  },
  {
    "id": "c16655df3d3bc3e15e6244b0fddf614e",
    "title": "次韵白石庵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "空山白石何嶙峋，石根有水流苍云。",
      "岩花泫露照初日，野鸟交戛青林春。",
      "飞楼隐隐出林杪，闭门芝术生奇芬。",
      "道人宴坐百念寂，睨视外物皆浮尘。",
      "吾观万法了一电，何暇究意追途津。",
      "欣然默会如有得，起试凤饼𤓉枯薪。",
      "拍阑一笑碧霞外，清风为我吹嚣氛。",
      "听师清谈洗净业，眷我皓首穷玄文。",
      "忽惊秀句写山色，紫翠满几争披纷。",
      "松声万壑不可和，试携绿绮当晴曛。"
    ]
  },
  {
    "id": "c16655df3d3bc3e1de389a03e07bcf5f",
    "title": "呈袁伯长学士",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "直庐高寒插穹窿，日高槐翠深重重，仙人傲兀瀛与蓬。",
      "紫霞飞佩裳芙蓉，澄澄秋水炯两瞳。峥嵘气挟太华峰，冰悬雪跨磊磈胸。",
      "直攀斗柄𣂏天浆，手提文印六一翁。姓氏藉藉传儿童，银河倒泻淬笔锋。",
      "清文五纬丽太空，讲论六籍恢深洪。皇猷黼黻天开容，老余宾客曾登龙，反观礼乐拜下风。",
      "赋归偃卧苍山中，十年云树吟江东。重寻故武来观光，瓣香御袖怀冲冲。",
      "苦吟依旧号秋虫，黑貂敝尽心徒雄。遗音谁取爨下桐，散樗濩落甘长终。",
      "公司文苑声赫隆，芒端寒燠参化工。庇寒更愿苏瘝恫，勿负四海斯文宗。"
    ]
  },
  {
    "id": "c16655df3d3bc3e19aca88904cebcb3d",
    "title": "寄赵秋水提点",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "神仙谪世自奇绝，误读黄庭俱浪说。",
      "银潢秋水淡精神，绛雪玄霜老风骨。",
      "寰区腥腐那敢供，若木可攀芝可掇。",
      "有时宴坐意逍遥，万象达观无起灭。",
      "我惭短褐老京尘，忆曾携手都门别。",
      "玉书煜煜青霞囊，直上仙都锵佩玦。",
      "天风吹老碧莲秋，高啸鼎湖峰顶月。",
      "白云来去本无心，老鹤孤鶱瀛海阔。",
      "朅来十载喜相逢，笑我红尘早华发。",
      "苍精含景紫芒寒，落麈玄谈洒松雪。",
      "蓬莱茗碗和香啜，芙蓉露冷秋云滑。"
    ]
  },
  {
    "id": "c16655df3d3bc3e1743a4f87dd64437a",
    "title": "次韵冯仲远听邻舟孟监州琵琶",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "江州司马真愁绝，浔阳夜醉黄芦月。琵琶拨动儿女情，泪湿青衫写凄切。",
      "汉东杰客老监州，云梦胸中吐奇崛。春风斗酒忽邂逅，暮雨扁舟谈激烈。",
      "酒酣古调手自传，鹍弦撼动龙香拨。抑扬按节气雄放，清度回飙激林樾。",
      "迢迢诉尽出关情，汉宫往事孤鸿灭。黄云万里绝音尘，马上谁能记呜咽。",
      "新声洗尽《郁轮袍》，清和扣舷歌间发。曲终一笑两茫然，江水泠泠满襟雪。"
    ]
  },
  {
    "id": "c16655df3d3bc3e145d94f7c8b8661ab",
    "title": "次韵济翁叔并谢诸公",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "一尊俯仰乾坤阔，何处蓬莱白银阙。",
      "百川东去无回波，白日人间事如织。",
      "安能久挽林下鞅，要挹终南嵩华碧。",
      "壮游直上黄金台，赫弈光华弥上国。",
      "三年客梦天之北，梅花万里关山月。",
      "对酒亦有新丰歌，题名未问游岩宅。",
      "吟裾不曳王公门，禁林曾谒文章伯。",
      "满襟逸兴征鸿高，过眼浮荣流电疾。",
      "云山恋恋未忘情，岁月悠悠易成昔。",
      "酸风已破黑貂裘，晴湾又割沙鸥席。",
      "陪翁夜话不忍眠，银烛花残仍见跋。",
      "诸公忽畀金薤章，十袭九缇良足惜。",
      "老韩险语轧霄峥，大陆雄文妙英发。",
      "剡溪玉板洒乌丸，句中风露含秋色。",
      "方今妙选需贤才，遗韵重宣机籁寂。",
      "青云当赋杏园诗，白首毋寻草玄笔。"
    ]
  },
  {
    "id": "c16655df3d3bc3e1770ae734afd6d96e",
    "title": "甓社湖冻合舟胶不行借陈彦谦韵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "天风吹涛搅琼汁，崩腾一夜坚如石。",
      "白银色界曙光寒，粼粼失却玻璃碧。",
      "篙师竞击声礌硠，千捶撼动鲛人室。",
      "孤篷正似莲叶舟，安得乘风从太乙。"
    ]
  },
  {
    "id": "c16655df3d3bc3e17d9751d1bb2d1e02",
    "title": "呈闲闲宗师吴公",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "上界仙官紫宸客，朱颜雪额双瞳碧。",
      "超然心与造化游，回头风雨人间窄。",
      "金函玉印来帝傍，赞书屡下紫泥香。",
      "珠裳宝璐映星月，苍精含景生寒芒。",
      "年光老我红尘里，遥睇蓬莱隔弱水。",
      "金丹何日乞刀圭，聊跨白鸿三万里。"
    ]
  },
  {
    "id": "c16655df3d3bc3e1117023539708bdbb",
    "title": "朋旧有以前韵和者再韵答之",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "观光荦荦京华客，十千沽酒春壶碧。",
      "酒酣濯足新丰歌，眼底嵩华沧溟窄。",
      "欣然一笑来我傍，共谈诗传春风香。",
      "兴豪磊落出奇语，骊珠落袖摇光芒。",
      "不须偃蹇衡门里，气概匣中三尺水。",
      "名驹未肯伏盐车，会见权奇日千里。"
    ]
  },
  {
    "id": "c16655df3d3bc3e1bcb764fba1eb300d",
    "title": "贺欧阳公除翰林学士",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "高寒禁署含冰玉，瀛洲老仙岩电目。",
      "袍锦团团紫凤花，帽光隐隐青螺粟。",
      "丝纶夜半催宣布，香艳宫壶新雨露。",
      "砚池一滴紫毫春，滂霈恩波遍寰宇。"
    ]
  },
  {
    "id": "c16655df3d3bc3e10226e31ae60cbc3a",
    "title": "呈揭曼硕监丞",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "玉皇案吏来青冥，夜捧紫诏飞云軿。",
      "天章绚烂五就采，光气直向奎躔明。",
      "雄才独擅燕许手，照世奕弈垂高名。",
      "大篇舂容金玉振，醉墨光怪云烟生。",
      "门人执笔漱芳润，变化总作中朝英。",
      "嗟余观光老宾客，瓣香仰止怀生平。",
      "焦桐倘许奏流水，古意或可追䪫韺。",
      "顾公风谊薄霄汉，邂逅定见双瞳青。",
      "西清邃阁不可近，何日暂借蓬瀛登。"
    ]
  },
  {
    "id": "c16655df3d3bc3e1b046526804ec2e46",
    "title": "次韵湖亭秋望",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "红衣老尽玻瓈国，孤屿人烟落秋色。",
      "豆花过雨水风凉，落日残蝉疏树碧。",
      "雁天绀滑秋云净，玉函炯炯开寒镜。",
      "蟾枝香冷酒微醒，长笛一声无尽兴。"
    ]
  },
  {
    "id": "c16655df3d3bc3e13fd4c66a03a77b01",
    "title": "冷泉亭",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "昔人来自天竺国，缥缈孤云伴飞锡。",
      "天风吹落凝不去，化作奇峰耸空碧。",
      "至今裂峡馀云髓，桂冷松香流未已。",
      "翠光围住玉壶秋，不放晴雷度山趾。",
      "道人宴坐无生灭，炯炯层胸照冰雪。",
      "夜深出定汲清泠，寒猿啼断西岩月。"
    ]
  },
  {
    "id": "c16655df3d3bc3e142955f4b451b6c58",
    "title": "次韵程渠南春日",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "阿咸归叩山中扉，袖出巨轴当春辉。",
      "粲然光态转流丽，妒妇谁敢憎蛾眉。",
      "雄辞奇险神鬼愕，瘦字光怪蛟蛇飞。",
      "多君书暇追胜集，意气豪爽惊愚痴。",
      "前川花柳寓真乐，心契往古夫何疑。",
      "哀余亦有风雩兴，兀坐一室嗟奚为。",
      "诵君妙句音何希，白社今见元微之。"
    ]
  },
  {
    "id": "c16655df3d3bc3e113ec9fa6932f4923",
    "title": "题潘好古诗卷",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "繄古道之久混兮，谓渭浊而泾清。耳所适以是悦兮，纷瓦釜兮雷鸣。",
      "岂大雅之不作兮，由世尚之所徵。何独子之好古兮，得非姱节而特行。",
      "念朱弦之既绝兮，岂鸾胶之足凭。谅吾朴之弗凿兮，又何恤乎亏成。",
      "振寥寥之孤响兮，嗟彼聋俗。而畴顾当郑卫之声哇兮，乃独唱乎咸濩。",
      "惟心游于太古兮，发冲泊之天趣。将抱瑟而从之兮，爰写余之中素。",
      "伫落月之遗音兮，渺松风于秋曙。"
    ]
  },
  {
    "id": "c16655df3d3bc3e116ef8aafc36674ec",
    "title": "徐雪楼贫乐亭",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "双溪之流兮何沄沄，溪之山兮何嶙峋。亭之筑兮溪之滨，趾白石兮颠苍云。",
      "榱甍张兮壮且文，孰贻名兮匪宾。世所乐兮崇货珍，子乃反是兮乐以贫。",
      "子之场兮有菌，子之甑兮无尘。虽偈偈均约素兮能不汨乎物迁，岂好修以矫行兮余疑信之未分。",
      "子绳其枢兮衡其门，酌溪渌兮毋甘而尊。頫潜鱼兮仰飞鸢，妙化机兮道所存。",
      "目击心会兮奚托于言，将忘物我兮内适以真。溯悠悠于千载兮颜哉何人。"
    ]
  },
  {
    "id": "c16655df3d3bc3e10b8f2966b74e8541",
    "title": "和樵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "山深兮林密，石耸兮径微。薪之兮樵之，冒岚雨兮跻欹危。",
      "木臃肿兮难伐，仰难挽兮乔枝。俯榛棘兮离离，刺吾手兮勾吾衣。",
      "憩佳荫兮太息，睇白云兮自怡。顾人生兮良勤，维富贵兮多违。",
      "龟曳尾兮斯乐，鹤断胫兮则悲。聊徜徉兮委顺，我忘世兮世宁我知。",
      "日云夕兮凄烟霏，啸山鬼兮号狐狸。归兮归兮毋迟迟，余需子兮溪之湄。"
    ]
  },
  {
    "id": "c16655df3d3bc3e11a8d1a367c8e1625",
    "title": "栖碧",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "此山山人乐乎栖碧之趣，乃为歌曰：红尘扰扰兮毋将车。",
      "白云邃幽兮山之隅。地偏兮心远，爰处兮爰居。种菊兮满径，植梅兮绕庐。",
      "竹娟娟兮堂下，草蔚蔚兮庭除。操风瓢兮酌春酒，蹑露履兮锄秋蔬。",
      "涉芳洲兮采杜若，汲清泉兮瀹云腴。听松声兮宴坐，和樵歌兮啸舒。",
      "外视兮不足，内乐兮有馀。彼失此得兮何异于梦鹿，朝三暮四兮奚取乎。",
      "诈狙穷兮未必非，达亲兮亦或为疏。樗臃肿兮全天年，骥权奇兮困驰驱。",
      "客有过余而和之曰：维子之乐兮固放情于丘壑，逢时之清兮胡不徼世之名誉。",
      "既隐居以求志，何语怪而言迂。不若忘言以栖碧，吾将从子兮维吾驹。"
    ]
  },
  {
    "id": "c16655df3d3bc3e173a290b831f163dc",
    "title": "题张子敬墨竹图",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "翠琳琅兮楚楚，风萧萧兮在户。运滴水于毫端兮，散淇澳之烟雨。"
    ]
  },
  {
    "id": "c16655df3d3bc3e1628f396a477be28e",
    "title": "题施德趣怪松图",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "奋苍髯于绝壁兮，倚天骨之峥嵘。偃高高之绝素兮，俄飒飒其风生。",
      "势摧减而凭陵兮，吾恐雷雨之昼冥。"
    ]
  },
  {
    "id": "c16655df3d3bc3e1a6943932af1c4d3d",
    "title": "浙江观潮",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "钱塘江上风飕飕，谁驱逆水回西流。海门山色暗蛾绿，翕忽澒洞惊吴艘。",
      "飞廉贾勇咄神变，倒掀沧溟跃天半。阗阗霹雳驾群龙，高击琼崖卷冰岸。",
      "初疑大鲸嘘浪来瀛洲，银山雪屋烂不收。又疑当时捍筑射强弩，至今水战酣貔貅。",
      "溪盈壑满留不住，怒无泄处潜回去。乘除消长无停机，断送人间几朝暮。",
      "吴侬何事观不休，落日沧波万古愁。汀蘋沙雁年年秋，海云一抹天尽头。"
    ]
  },
  {
    "id": "c16655df3d3bc3e10c324176e4dd618d",
    "title": "次春日即事韵",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "吴蚕欲老畴未秧，拍堤野水回横塘。",
      "淡烟疏树绿阴薄，落花飞絮白日长。",
      "寒具油乾过冷节，匆匆芳事归鶗鴂。",
      "枕书睡足午窗明，雪乳浮浮翻兔褐。"
    ]
  },
  {
    "id": "c16655df3d3bc3e197b77aea9ec8b7ae",
    "title": "淮东早发",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "扁舟早发淮东城，城头急鼓催残更。",
      "水田漠漠白雁落，老树惨惨群乌惊。",
      "箵翁笱妇溢群蚁，重湖卷葑联云平。",
      "青旗茅屋竞呼酒，老我一醉消春酲。"
    ]
  },
  {
    "id": "c16655df3d3bc3e1332595aff8b5be80",
    "title": "听泉席上赋荼䕷",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "修条盘出笼春碧，满架花开春院寂。",
      "青蛟脱骨翠波寒，玉练摇光绀云密。",
      "东风清润晓阑深，襟袖飘飘兰麝湿。",
      "典型元在酒杯中，摇碎琼蕤和露吸。"
    ]
  },
  {
    "id": "c16655df3d3bc3e11fab0862c78d3483",
    "title": "题程南渠诗卷",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "前年挟策登燕台，豹关天北高崔嵬。",
      "九衢冠剑拥红雾，四时鼓吹酣晴雷。",
      "今年归踏苍山雪，白云与我情相悦。",
      "穷檐扫轨澹无营，饭牛依旧柴门月。",
      "美人久别心所怀，屐齿不印山中苔。",
      "划然奚囊随棐几，五色照我双眉开。",
      "千林摇落嗟岁晚，大雅寥寥国风远。",
      "骊黄色外得骅骝，盆盎丛中出圭瓒。",
      "银钩翠薤相屈盘，清辉薄我襟袖寒。",
      "修鲸勇掣海涛紧，锦段未许轻卷还。",
      "怀哉吾道随舒卷，八风低翅从渠短。",
      "何时握手话雄襟，为碾春云翻雪碗。"
    ]
  },
  {
    "id": "c16655df3d3bc3e10e24c79a5250ca9f",
    "title": "桃源图",
    "authorName": "周权",
    "authorId": "c16655df3d3bc3e1d1457b72d1457b72",
    "dynasty": "元",
    "content": [
      "千重万重莲瓣山，小天包在山中间。",
      "神椎凿门石扇裂，冷香迸出桃花湾。",
      "渔郎寻春踏溪尾，撞入桃花小天里。",
      "荒村人家无几家，五百年来孙换子。",
      "不邑不城无忧乡，驾云为屋霞为墙。",
      "丹鸡叫烟桂岩冷，白牛耕雨芝田香。",
      "眼中惊见尘中客，持酒争来问乡国。",
      "鹿走荒山西复东，龙渡长江又南北。",
      "听阑此语意猖狂，月明假榻松间房。",
      "明朝出山重回首，山迷水乱云茫茫。",
      "武陵太守意未省，强要寻源造灵境。",
      "若使灵境长可通，淳俗定变浇漓风。"
    ]
  },
  {
    "id": "c16655df3dfcd9ab05e504f2b534598f",
    "title": "送徐子贵南恩州学正",
    "authorName": "陈颖庆",
    "authorId": "c16655df3dfcd9abd1457b72d1457b72",
    "dynasty": "元",
    "content": [
      "笔床茶灶米家船，去结香芹碧藻缘。",
      "高士旧闻人下榻，冷官谁谓客无毡。",
      "诗成蜃气楼台外，目送鸢飞潦雾边。",
      "往事沙虫堪一慨，海灵山下浪浮天。"
    ]
  },
  {
    "id": "c16655df3dfcd9ab54ba5f1999dd39f7",
    "title": "舟宿武山是夕风雨骤发余襄公候潮处也",
    "authorName": "陈颖庆",
    "authorId": "c16655df3dfcd9abd1457b72d1457b72",
    "dynasty": "元",
    "content": [
      "海门鲸浸浪掀天，点点归帆贾客船。",
      "怪石中流成虎踞，腥风半夜起龙眠。",
      "神仙弱水知何许，天地无情任可怜。",
      "惟有朝昏潮信在，武陵遗迹尚依然。"
    ]
  },
  {
    "id": "c16655df3e0f5b2bad252e6b12b10864",
    "title": "李翰林墓",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "嗜酒傲明时，何因贺监知。",
      "承恩金马诏，失意玉环词。",
      "名与三闾并，身将四皓期。",
      "匡山有书读，应亦叹归迟。"
    ]
  },
  {
    "id": "c16655df3e0f5b2bad252e6b981d4b92",
    "title": "李翰林墓",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "一骑紫鲸去，空掩谢山茔。",
      "落月今谁吊，长庚夜自明。",
      "乾坤沈秀气，江水带哀声。",
      "天上多宫府，文章不可轻。"
    ]
  },
  {
    "id": "c16655df3e0f5b2b112eb7bd78a366f9",
    "title": "月上人还西湖",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "南峰归度夏，旧业在烟霏。",
      "半夜闻清磬，一灯明翠微。",
      "云萝寻寺远，猿狖见人稀。",
      "想到经行处，天花绕锡飞。"
    ]
  },
  {
    "id": "c16655df3e0f5b2b1896308a0ede96fa",
    "title": "答王子长",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "病后得书频，情知未立身。",
      "孤灯风雨夜，两处别离人。",
      "乙鸟归来社，辛夷开过春。",
      "如逢元白问，莫说为诗贫。"
    ]
  },
  {
    "id": "c16655df3e0f5b2be50158f97cf1d974",
    "title": "南峰宴坐僧",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "空岩槁木形，入定掩松扃。",
      "鹊供衔来果，猿看诵罢经。",
      "云霞埋衲重，苔藓上鞋青。",
      "只有樵人识，曾因采茯苓。"
    ]
  },
  {
    "id": "c16655df3e0f5b2bb8096a24da375b7c",
    "title": "别惠上人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "秋归虎溪月，携锡入云松。",
      "又向深山住，还闻古寺钟。",
      "出生供野鸟，持咒伏潭龙。",
      "好去东林下，吟看五老峰。"
    ]
  },
  {
    "id": "c16655df3e0f5b2bd3fec27eb23ea4d6",
    "title": "铜陵五松山中",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "樵声闻远林，流水隔云深。",
      "茅屋在何处，桃花无路寻。",
      "身黄松上鼠，头白竹间禽。",
      "应有仙家住，避秦来至今。"
    ]
  },
  {
    "id": "c16655df3e0f5b2bab9371136ccf6f97",
    "title": "山中书事",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "学道志云霄，自然尘念抛。",
      "雨宽琴上线，风响树间瓢。",
      "果熟供猿食，松高任鹤巢。",
      "看他陈处士，终被华山招。"
    ]
  },
  {
    "id": "c16655df3e0f5b2b9676dde0b72f23ba",
    "title": "华盖峰逸人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "十步九岩壑，结茅无四邻。",
      "山中春雨过，水上落花新。",
      "采药逢毛女，焚香对羽人。",
      "时携一瓢酒，醉著去朝真。"
    ]
  },
  {
    "id": "c16655df3e0f5b2b1c532d5ea4c6805c",
    "title": "寄王子长",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "薄宦仍依楚，长闻傍酒垆。",
      "客愁三月尽，春梦五更初。",
      "吟卷看花掩，行床并竹铺。",
      "江湖有佳句，知我每相于。"
    ]
  },
  {
    "id": "c16655df3e0f5b2b4c51b7a70ca5e68b",
    "title": "赠皖山道士",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "世人曾不识，头带树皮冠。",
      "闲种药来卖，醉将琴去弹。",
      "鹤衔仙果下，猿窃玉书看。",
      "莫服丹砂好，恐师生羽翰。"
    ]
  },
  {
    "id": "c16655df3e0f5b2b1c619047c369c3f8",
    "title": "送谢士良之江东",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "谢安游赏去，别酒惜临分。",
      "万里甘为客，三春苦送君。",
      "风帆攲逆水，江树入空云。",
      "若过青山下，须题李白坟。"
    ]
  },
  {
    "id": "c16655df3e0f5b2ba9856c4b55cdc25d",
    "title": "送僧还天目",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "瓶锡乱峰西，藤萝昼掩扉。",
      "山藏翠微寺，僧向白云归。",
      "梵寂风沉磬，禅深雪到衣。",
      "想曾行道处，猿鸟共忘机。"
    ]
  },
  {
    "id": "c16655df3e0f5b2bd5157e275cd3db91",
    "title": "寄郴阳廖有大",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "远宦身安不，题书泪几行。",
      "千山万水路，一日九回肠。",
      "鶗鴂怀春语，蘼芜入梦香。",
      "王孙归未得，归得早还乡。"
    ]
  },
  {
    "id": "c16655df3e0f5b2b4526389d435bcb25",
    "title": "沙门岛",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "孤屿压沧海，风涛直下危。",
      "蛟人依蜃市，鱼女祭龙祠。",
      "月黑犀牛斗，波红螮蝀垂。",
      "登临有奇观，感慨但言诗。"
    ]
  },
  {
    "id": "c16655df3e0f5b2beae1a59d156e9cb6",
    "title": "沙上",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "四望无边际，中浮一片沙。",
      "人家居钓艇，官赋种芦花。",
      "渚绿红蒿短，江清白鸟斜。",
      "乘流欲东去，万里寄生涯。"
    ]
  },
  {
    "id": "c16655df3e0f5b2b8c73b083982b6147",
    "title": "句曲王尊师",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "不与俗人接，草堂云自封。",
      "有时炼丹去，无处觅行踪。",
      "树暖猴扪虱，花香鹿养茸。",
      "曾期尸解后，终隐大茅峰。"
    ]
  },
  {
    "id": "c16655df3e0f5b2b2f036bcccec1ee60",
    "title": "游天姥山",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "欲去不得路，自将萝茑扪。",
      "相逢采药叟，偶入落花村。",
      "晴草鹿眠软，雨潭鱼上浑。",
      "无人动烟火，应取晓霞吞。"
    ]
  },
  {
    "id": "c16655df3e0f5b2b7e0e06a2c0caf796",
    "title": "寄题无照西园",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "近地栖禅室，祇园草木薰。",
      "鞋香花洞雨，衣润石栏云。",
      "松吹和琴杂，茶烟到树分。",
      "遥知道林辈，来此论玄文。"
    ]
  },
  {
    "id": "c16655df3e0f5b2b9785ad48ff1ad4ac",
    "title": "寄断江上人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "长江泻百滩，句截断狂澜。",
      "片石青松下，孤风白日寒。",
      "空花随麈落，晓月对棋残。",
      "谁共清吟癖，岩扉敞夜阑。"
    ]
  },
  {
    "id": "c16655df3e0f5b2bb4da643829707982",
    "title": "寄钱翼之",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "作赋拟相如，何人诵子虚。",
      "琴弹中散操，扇玩右军书。",
      "北阙青云近，南冠白发疏。",
      "烦君传遗逸，著我入樵渔。"
    ]
  },
  {
    "id": "c16655df3e0f5b2b94dfca2c788677ab",
    "title": "送葛鍊师远游",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "仙翁去醉碧桃春，鹤背风吹万里身。",
      "洞里棋高饶几子，瓢中诗好寄何人。",
      "三峰紫翠浮芒屩，五岳烟霞染葛巾。",
      "归日定知能缩地，莫教青竹化龙鳞。"
    ]
  },
  {
    "id": "c16655df3e0f5b2b98f38ae987a66a9a",
    "title": "猿",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "巴峡闻声愁断肠，冷泉照影绿阴凉。",
      "藤摇乱雨领儿过，树晒斜阳拾虱忙。",
      "献果去寻幽洞远，攀萝来撼落花香。",
      "空山月暗无人见，啼入白云深处藏。"
    ]
  },
  {
    "id": "c16655df3e0f5b2be23fd8b322deaaf7",
    "title": "鹤",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "毛骨珊珊白雪清，千年世上顶丹成。",
      "晴飞碧落秋空阔，露立瑶台夜月明。",
      "仙岛云深归有信，天坛花落步无声。",
      "时来华表何人识，依旧翻身上玉京。"
    ]
  },
  {
    "id": "c16655df3e0f5b2baf60b6a87d25bf82",
    "title": "湘竹杖寄无住",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "采向舜妃江庙前，得来贾客木兰船。",
      "老宜泉石支慵态，吟称烟霞倚瘦肩。",
      "宴坐夜和金锡憩，经行春卓紫苔穿。",
      "知师道价神龙护，莫漫腾空去九天。"
    ]
  },
  {
    "id": "c16655df3e0f5b2bc1a3c78ad5cd5712",
    "title": "如镜伐竹架过墙葡萄断竹插地复生枝叶无住序曰瑞竹余以诗赠之",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "为引寒藤延晚翠，试栽碧玉动秋根。",
      "凤梢依旧生虚籁，龙箨相将添远孙。",
      "林月过庭窥断影，茶烟润色到啼痕。",
      "汤休丽藻题还遍，贝叶应多此处翻。"
    ]
  },
  {
    "id": "c16655df3e0f5b2bf1284504d6bef294",
    "title": "简翼之",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "碧树绿芜空乱云，故人何处隔江村。",
      "旧书在手再三读，新恨从头又一番。",
      "竹帻随行家具活，兰亭摹出典刑存。",
      "几时定访扬雄宅，为问太玄经里言。"
    ]
  },
  {
    "id": "c16655df3e0f5b2bb22fa951ec50968b",
    "title": "上冯集贤",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "忠言如海胆如山，趣入金门虎豹间。",
      "玉笋晓班联鹭序，紫檀春殿对龙颜。",
      "气凌百辟星辰动，赋就《三都》造化闲。",
      "岂向长沙淹贾傅，淳风会见笔追还。"
    ]
  },
  {
    "id": "c16655df3e0f5b2bc82129848c170b40",
    "title": "喜马伯庸待制扈从还京",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "严跸传声入建章，汉官趋陛肃鸳行。",
      "驾回黄道清尘动，人在金銮白日长。",
      "承诏晓闻天语近，赐衣春觉圣恩香。",
      "马卿赋猎兼忠谏，独许骖乘锡尚方。"
    ]
  },
  {
    "id": "c16655df3e0f5b2b048ed15f589a2534",
    "title": "灵岩寺上方",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "霸业销沈烟树浓，吴王台殿梵王宫。",
      "屧廊人去土花碧，香径僧归秋叶红。",
      "飓母射岩风动地，蛟精徙穴雾迷空。",
      "明朝江郭重回首，寺在翠微苍霭中。"
    ]
  },
  {
    "id": "c16655df3e0f5b2b27fb3e5c0bfcb8a9",
    "title": "喜虚碧自龙虎归",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "雨巾风帽别真师，雪满天坛驾鹤迟。",
      "囊佩山图行几日，棋逢仙客看多时。",
      "丹房芝术春英长，玉洞烟霞夜梦离。",
      "定有壶公远相送，瓢中添著几篇诗。"
    ]
  },
  {
    "id": "c16655df3e0f5b2b005daacd60857f75",
    "title": "雨篷为吟友题",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "家分半席并鸥眠，兴堕吴头楚尾天。",
      "机杼晓声柔橹月，帘帷暝色片帆烟。",
      "鱼龙窟宅同春梦，鸡犬图书当夜船。",
      "咫尺五湖晴景好，钓竿闲在草堂前。"
    ]
  },
  {
    "id": "c16655df3e0f5b2b03b92ed4bae414be",
    "title": "虎丘",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "吴晋豪华冷劫灰，竺乾金刹压崔嵬。",
      "玄黄半夜虎精泄，紫翠一峰鳌背来。",
      "池水暗通浦海入，岩扉寒枕白云开。",
      "轮蹄未散鬼吟寂，万壑松风僧定回。"
    ]
  },
  {
    "id": "c16655df3e0f5b2bde32337b12fe2a0c",
    "title": "观沈氏盆开双头莲花戏作",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "一枝倾国又倾城，笑并香腮百媚生。",
      "湘浦二妃窥宝镜，星宫双六下银泓。",
      "金波影俪婵娟巧，玉露心分沆瀣清。",
      "曾向鸳鸯屏上看，野花空得合欢名。"
    ]
  },
  {
    "id": "c16655df3e0f5b2b4a3b7e698e334103",
    "title": "悼郭祥卿录判",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "燕台气概汾阳裔，赤骥腾骧彩凤飞。",
      "吏鞅晚淹彭泽米，酒钱春典杜陵衣。",
      "西山手板情还适，东里角巾身不归。",
      "空有遗文落人世，朱弦声绝赏音稀。"
    ]
  },
  {
    "id": "c16655df3e0f5b2bc82916d11b3f8be0",
    "title": "吴江石桥新成",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "五色何年补泬寥，百弓无地驾琼瑶。",
      "老龙千尺卧寒玉，雌霓半空横彩绡。",
      "天路行看星象逼，江涛怒息水犀嚣。",
      "骑鲸便欲超银汉，直践台阶挹斗杓。"
    ]
  },
  {
    "id": "c16655df3e0f5b2b135f31e763e2af8c",
    "title": "渔庄为魏济民赋",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "彭泽归来菊未荒，便投簪绂弄沧浪。",
      "一篷烟火莼鲈兴，数亩茅茨橘柚香。",
      "欸乃几时歌古调，籧篨何处避残阳。",
      "钓闲若枕图书卧，应被人称是墨庄。"
    ]
  },
  {
    "id": "c16655df3e0f5b2b74865a86de41dd54",
    "title": "秣陵晚眺",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "天堑鸿流拥积沙，石城虎踞漫雄夸。",
      "山陵青草六朝地，巷陌乌衣百姓家。",
      "紫盖黄旗消王气，琼枝璧月吊庭花。",
      "孤云更作降幡势，目断楼船日又斜。"
    ]
  },
  {
    "id": "c16655df3e0f5b2bf19c348d0439c144",
    "title": "公子家",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "朱门当道拥高槐，拂晓鸣驺散乳鸦。",
      "红叱拨骄矜匼匝，黑昆仑黠解琵琶。",
      "姬将银蜡烧明月，犬带金铃卧落花。",
      "不信铜驼荆棘里，百年前是五侯家。"
    ]
  },
  {
    "id": "c16655df3e0f5b2b0385afbcc5bfd62a",
    "title": "姑苏台",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "妖艳分明搆祸胎，黄金瑰丽更危台。",
      "笙歌夜倚东风醉，粉黛春从南国来。",
      "原草翠迷行辇迹，野花红发舞衣灰。",
      "豪华肯信今为沼，烟水翻令后世哀。"
    ]
  },
  {
    "id": "c16655df3e0f5b2bf4bb48e894b7fae0",
    "title": "垂虹亭秋日遣兴",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "满袖玉皇香案烟，彩霓背上俯晴川。",
      "红黄霜树珊瑚海，黑白云花玳瑁天。",
      "玄圃空离楼十二，丹墀罢对字三千。",
      "吟豪醉蘸吴江水，写与骑鲸李谪仙。"
    ]
  },
  {
    "id": "c16655df3e0f5b2b7bb603d746bb9d7a",
    "title": "初夏别业",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "别墅清深无俗人，蛛丝窗户网游尘。",
      "绿阴镂日新欢夏，红雨鏖花故恼春。",
      "病去情怀逢酒恶，困来天气与茶亲。",
      "壁间乌帽长闲却，肯学陶家戴漉巾。"
    ]
  },
  {
    "id": "c16655df3e0f5b2bd5f18052c5782bad",
    "title": "谢僧遗石鎗",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "远寄奇鎗紫玉形，寒翁欢喜欲镌铭。",
      "茅峰道士传茶诀，林屋山人送水经。",
      "崖瀑松风添瑟缩，地炉槐火共青荧。",
      "矮瓶未罄长镵健，且傍云根饱茯苓。"
    ]
  },
  {
    "id": "c16655df3e0f5b2b7788b96b0cae2bf9",
    "title": "春日野步书田家",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "翳日桤阴翠幄遮，葑围高下奕枰斜。",
      "陂塘几曲浅深水，桃李一溪红白花。",
      "赪尾自跳鱼放子，绿头相并鸭眠沙。",
      "春郊景物堪图写，输与烟樵雨牧家。"
    ]
  },
  {
    "id": "c16655df3e0f5b2b93f0f143a69ebcc0",
    "title": "客燕雨怀",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "蓟门飞雨布袍泥，游子魂销几梦归。",
      "赋有声华羞狗监，泪无气概笑牛衣。",
      "客愁万斛添杯量，春瘦三分减带围。",
      "不似江南烟艇小，柳花如雪荻鱼肥。"
    ]
  },
  {
    "id": "c16655df3e0f5b2b2f80d6ceb5f1a39b",
    "title": "旧内臣家老马",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "罢直奚官雪满腮，少年曾扈上之回。",
      "金砧戍削蹄多裂，玉秣辛酸齿半摧。",
      "苜蓿地闲春草遍，葡萄宫废野花开。",
      "病嘶破枥秋风夜，犹忆先朝较猎来。"
    ]
  },
  {
    "id": "c16655df3e0f5b2b0998fa1eece8a626",
    "title": "端石砚",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "千年岩璞斩新硎，一片琳腴截紫青。",
      "云汉带星来玉匣，墨池蒸雨出沧溟。",
      "烟开雾敛天晶彩，海静江澄地典刑。",
      "要与陶泓作佳传，老磨松液写《黄庭》。"
    ]
  },
  {
    "id": "c16655df3e0f5b2b2d9bd625b8cf014b",
    "title": "无题效李商隐",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "妆浅颦深凭绮疏，小郎新拜执金吾。",
      "弦中言语分明怨，裀上腰肢准拟扶。",
      "翠履鸳寒慵斗草，红牙马暖罢樗蒱。",
      "无人商略心头事，潜向花间卜紫姑。"
    ]
  },
  {
    "id": "c16655df3e0f5b2b56e360d17db310b3",
    "title": "双陆",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "金缕纹桑斫局坚，红云倒浸一池莲。",
      "星环紫极无多点，月印银潢有两弦。",
      "行采砧声鸣素练，计筹花片落牙钱。",
      "个人惯受卑栖苦，长为归迟罚绮筵。"
    ]
  },
  {
    "id": "c16655df3e0f5b2b799850d7770d87a9",
    "title": "秣陵寓居",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "荒园日日涉蓬蒿，破屋年年盖把茅。",
      "向石侧生花倚势，缘墙直上豆攀高。",
      "归兮春草芜三径，老矣松风有二毛。",
      "莫笑家贫拙于事，长须能压榨头糟。"
    ]
  },
  {
    "id": "c16655df3e0f5b2bebdabf344ac8899b",
    "title": "春病起即事",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "壮怀玉具剑空携，老去金门献赋迟。",
      "服药身躯多病日，养花天气半阴时。",
      "愁乡尘积瑶琴岳，梦境寒生翠被池。",
      "春事几何公事急，可怜蝴蝶挂蛛丝。"
    ]
  },
  {
    "id": "c16655df3e0f5b2baa06fe5935429ef3",
    "title": "孟能静席上出四物分韵得牙背抓花字诗成赠",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "天女纤纤罢散花，婴儿一掌玉藏瑕。",
      "寒生钩弋两三指，春屈柔荑四五芽。",
      "骸垢有疮肤起粟，臂风无力手长麻。",
      "老夫技痒烦消遣，休忤仙姑打蔡家。"
    ]
  },
  {
    "id": "c16655df3e0f5b2b898d10f89f1e48ad",
    "title": "许山人家",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "桐君种药隐蘅皋，竹祖生孙共养高。",
      "茶脚碧云凝午碗，酒声红雨滴春槽。",
      "休粮貌古添清瘦，饵术身轻长绿毛。",
      "仙诏未颁迟拔宅，家资犹恋一溪桃。"
    ]
  },
  {
    "id": "c16655df3e0f5b2b2926ea5a72b118fb",
    "title": "答无功岁暮见寄",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "豆秸灰动拥垆天，品字煨残榾柮烟。",
      "诗草病多删枕上，眼花书久废灯前。",
      "老依萧寺僧留宿，相对蒲团夜不眠。",
      "筋力渐衰馀习在，梦中去趁暗门船。"
    ]
  },
  {
    "id": "c16655df3e0f5b2b16318cd4cae74fbf",
    "title": "书赵集贤诗翰后",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "九天宫阙郁嵯峨，公昔骑龙上大罗。",
      "文在玉堂多焕烂，泪经铜狄一滂沱。",
      "原陵禾黍悲酆镐，人物风流继永和。",
      "今日吴笺拜遗墨，只堪哀怨不堪歌。"
    ]
  },
  {
    "id": "c16655df3e0f5b2b329c9ae22a46f7f4",
    "title": "湖上意",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "晚过鸳鸯浦，无心唱《采莲》。",
      "莫嗔兰桨急，为要趁前船。"
    ]
  },
  {
    "id": "c16655df3e0f5b2b14550bc07bc6f4e4",
    "title": "江上意",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "朝来暮还去，寒潮不曾住。",
      "江水亦有情，佳期几番误。"
    ]
  },
  {
    "id": "c16655df3e0f5b2b56135c2b4121e1ee",
    "title": "访山中隐者",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "遥闻捣药声，知有幽人家。",
      "相寻却无路，又隔一溪花。"
    ]
  },
  {
    "id": "c16655df3e0f5b2b719c297a63c2964f",
    "title": "浦口",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "浦口晚潮来，佳期那可待。",
      "浪急行兰舟，蘋花更难采。"
    ]
  },
  {
    "id": "c16655df3e0f5b2b0a475938e20af174",
    "title": "泰伯庙",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "古者吾夫子，曾称三让名。",
      "后来秦失鹿，刘项死相争。"
    ]
  },
  {
    "id": "c16655df3e0f5b2b902c0a0fc04853ef",
    "title": "三高祠",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "退能合天道，隐亦是人豪。",
      "借问祠前水，如今几个高。"
    ]
  },
  {
    "id": "c16655df3e0f5b2b07ad8df2296dc284",
    "title": "戍妇言",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "姑嫜有妾奉，征战盍郎行。",
      "早取封侯去，封侯妾亦荣。"
    ]
  },
  {
    "id": "c16655df3e0f5b2b38bf272ddb661fda",
    "title": "江南思",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "暮雨娥皇庙，春风西子城。",
      "相思行不得，更听鹧鸪声。"
    ]
  },
  {
    "id": "c16655df3e0f5b2b134c6019549de09e",
    "title": "墙头杏花",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "红杏西邻树，过墙无数花。",
      "相烦问春色，端的属谁家。"
    ]
  },
  {
    "id": "c16655df3e0f5b2bf815e6846765e6c9",
    "title": "萍",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "风波长不定，浪迹在天涯。",
      "莫怨身轻薄，前生是柳花。"
    ]
  },
  {
    "id": "c16655df3e0f5b2ba295f087c765fa33",
    "title": "游楞伽寺",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "萝径入苍霭，钟声来翠微。",
      "招提在何许，云外一僧归。"
    ]
  },
  {
    "id": "c16655df3e0f5b2bee8994304a5dad7d",
    "title": "商人妇",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "日日湖头望，望夫夫未回。",
      "无情春水恨，只送别船来。"
    ]
  },
  {
    "id": "c16655df3e0f5b2b591273ddbaff5166",
    "title": "琵琶",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "一片相思木，声含古塞秋。",
      "琵琶是谁制，长拨别离愁。"
    ]
  },
  {
    "id": "c16655df3e0f5b2bec06e4b9f8d3609d",
    "title": "寄衣曲",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "闻有宫袍赐，翻令闺意伤。",
      "良人在行伍，祇待妾衣裳。"
    ]
  },
  {
    "id": "c16655df3e0f5b2bec06e4b9257f0992",
    "title": "寄衣曲",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "征衣须早寄，遥忆稿砧寒。",
      "莫讶啼痕少，相思泪已干。"
    ]
  },
  {
    "id": "c16655df3e0f5b2bdb8499e7edc5916f",
    "title": "送翟山人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "圣代容高尚，山林隐去休。",
      "方知尧舜日，亦自有巢由。"
    ]
  },
  {
    "id": "c16655df3e0f5b2b645b09a92388f63d",
    "title": "郊外晚望",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "野旷行人少，林荒夕照微。",
      "烟中一声笛，何处牧儿归。"
    ]
  },
  {
    "id": "c16655df3e0f5b2b62d3121c281a6d8b",
    "title": "扬州",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "红桥二十四，明月照笙歌。",
      "若是迷楼在，游人应更多。"
    ]
  },
  {
    "id": "c16655df3e0f5b2b847f7dab61da90cf",
    "title": "四皓",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "四老本英雄，来成羽翼功。",
      "向令秦重士，未必隐山中。"
    ]
  },
  {
    "id": "c16655df3e0f5b2b0705c126ed156f96",
    "title": "子陵",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "乾坤罢战尘，渔钓可藏身。",
      "何事刘文叔，犹来觅故人。"
    ]
  },
  {
    "id": "c16655df3e0f5b2bf46b602482af7c72",
    "title": "孔明",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "有心兴汉室，不意托孤儿。",
      "帝昔曾三顾，臣今表出师。"
    ]
  },
  {
    "id": "c16655df3e0f5b2b6762aa002471dfe8",
    "title": "曹瞒",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "奸雄睥睨鼎终移，筑舍谯东志竟赍。",
      "若使人生尽如意，墓门应表汉征西。"
    ]
  },
  {
    "id": "c16655df3e0f5b2b825fd9f34c38a040",
    "title": "绿珠",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "红粉捐躯为主家，明珠一斛委泥沙。",
      "年年金谷园中燕，衔取香泥葬落花。"
    ]
  },
  {
    "id": "c16655df3e0f5b2bea3fe6b5c25b10a1",
    "title": "李三郎",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "独跨青骡栈阁间，华清休忆夜鸣銮。",
      "空教万马盘旋舞，不济崎岖蜀道难。"
    ]
  },
  {
    "id": "c16655df3e0f5b2b077353ab811f5b47",
    "title": "徐佐卿",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "化作辽东羽翼回，适逢沙苑猎弦开。",
      "宁知万里青城客，直待他年箭主来。"
    ]
  },
  {
    "id": "c16655df3e0f5b2bce48cf7e873a7c9e",
    "title": "张建封妾盼盼",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "妾未成灰鬓已霜，啼红十载唾茸窗。",
      "香魂若作楼中燕，一世孤飞不肯双。"
    ]
  },
  {
    "id": "c16655df3e0f5b2bc3eea42d3f2bb6eb",
    "title": "李国主",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "春花秋月满雕阑，便到江南亦梦间。",
      "近日何尝事汤沐，只将清泪洗朱颜。"
    ]
  },
  {
    "id": "c16655df3e0f5b2bf2e9db5f24b2475d",
    "title": "王介甫",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "投老归耕白下田，青苗犹未罢民钱。",
      "半山春色多桃李，无奈花飞怨杜鹃。"
    ]
  },
  {
    "id": "c16655df3e0f5b2b4b9a47ad83660ab0",
    "title": "西湖",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "故都日日望回銮，锦绣湖山醉里看。",
      "恋著销金锅子暖，龙沙忘了两宫寒。"
    ]
  },
  {
    "id": "c16655df3e0f5b2b402b974a87130814",
    "title": "秦少游女",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "郎罢藤阴老泪潸，黄金谁赎蔡姬还。",
      "看来山抹微云恨，直送蛾眉出汉关。"
    ]
  },
  {
    "id": "c16655df3e0f5b2b6d768348986c19d4",
    "title": "岳武穆王",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "克复神州指掌间，永昌陵侧诏师还。",
      "丹心一片栖霞月，犹照中原万里山。"
    ]
  },
  {
    "id": "c16655df3e0f5b2b166c1301fe9026de",
    "title": "陆君实",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "六鳌海上失乘舆，天柱臣难只手扶。",
      "应有二妃魂尚在，至今何处望苍梧。"
    ]
  },
  {
    "id": "c16655df3e0f5b2b557a5f18a61cdf19",
    "title": "贾琼妻韩氏",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "国破家亡泣血吟，千年不与妾同沈。",
      "中流定有当时泪，滴作江声哭到今。"
    ]
  },
  {
    "id": "c16655df3e0f5b2b2abf695d9d60252a",
    "title": "题郑所南推篷竹卷",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "要写秋光写不成，愁凝苦竹淡烟横。",
      "叶间尚有湘妃泪，滴作江南夜雨声。"
    ]
  },
  {
    "id": "c16655df3e0f5b2b30dbdbe5d4411528",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "拔碇张篷岂暂停，为贪薄利故轻生。",
      "几宵风雨船头坐，不脱蓑衣卧月明。"
    ]
  },
  {
    "id": "c16655df3e0f5b2b30dbdbe5959b93ee",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "崖倚波涛顶接空，黄莺游处树成丛。",
      "莫言山上人希住，多少楼台烟雨中。"
    ]
  },
  {
    "id": "c16655df3e0f5b2b30dbdbe5d9bed6f3",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "金乌摇上浪如堆，万象分明海色开。",
      "遥望扶桑岸头近，小舟撑出柳阴来。"
    ]
  },
  {
    "id": "c16655df3e0f5b2b30dbdbe5065d3d87",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "东溟云气接蓬莱，徐福楼船此际开。",
      "应是秦皇望消息，采芝何处未归来？"
    ]
  },
  {
    "id": "c16655df3e0f5b2b30dbdbe57bc8b4f5",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "万乘龙骧一叶轻，逆风寸步不能行。",
      "如今阁在沙滩上，野渡无人舟自横。"
    ]
  },
  {
    "id": "c16655df3e0f5b2b30dbdbe5453fc3d1",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "群飞独宿水中央，逐浪随波羽半伤。",
      "莫去西湖花里睡，芰荷翻雨打鸳鸯。"
    ]
  },
  {
    "id": "c16655df3e0f5b2b30dbdbe56e417fed",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "远望浑如两乳同，近前方信两高峰。",
      "端相不似鸡头肉，莫遣三郎解抹胸。"
    ]
  },
  {
    "id": "c16655df3e0f5b2b30dbdbe53440031b",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "积沙成岛浸苍空，古祀龙妃石崦东。",
      "亦有游人记曾到，去年今日此门中。"
    ]
  },
  {
    "id": "c16655df3e0f5b2b30dbdbe5ce2f5696",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "莱州洋内浪频高，碇铁千寻系不牢。",
      "传与海神休恣意，二三升水作波涛。"
    ]
  },
  {
    "id": "c16655df3e0f5b2b30dbdbe54dd453d2",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "九日滩头不可移，九滩一日尚嫌迟。",
      "何须频问程多少，路上行人口是碑。"
    ]
  },
  {
    "id": "c16655df3e0f5b2b30dbdbe5f33ca1ee",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "万舰同䑸在海心，一时相离不知音。",
      "夜来欲问平安信，明月芦花何处寻。"
    ]
  },
  {
    "id": "c16655df3e0f5b2b30dbdbe59c18f7db",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "千斤铁碇系船头，万丈滩中得挽留。",
      "想见夜深抛掷处，惊鱼错认月沈钩。"
    ]
  },
  {
    "id": "c16655df3e0f5b2b30dbdbe5ebc37222",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "前船去速后䑸忙，暗里寻䑸认火光。",
      "何处笙歌归棹晚，高烧银烛照红妆。"
    ]
  },
  {
    "id": "c16655df3e0f5b2b30dbdbe5885100e2",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "潮信篷留风力悭，落篷少歇浪中间。",
      "殷勤为向梢人道，又得浮生半日闲。"
    ]
  },
  {
    "id": "c16655df3e0f5b2b30dbdbe53689b9c1",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "夜飓颠狂浪卷天，深渊多少走风船。",
      "一宵行尽波涛险，只在芦花浅水边。"
    ]
  },
  {
    "id": "c16655df3e0f5b2b30dbdbe5fa934cf1",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "浪静船迟共一䑸，橹声齐起响连空。",
      "要将檀板轻轻和，又被风吹别调中。"
    ]
  },
  {
    "id": "c16655df3e0f5b2b30dbdbe58c02bd3a",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "吞天高浪雪成堆，摇荡惊心眼怕开。",
      "深谢波神费工力，几回风雨送将来。"
    ]
  },
  {
    "id": "c16655df3e0f5b2b30dbdbe5c9e2b05f",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "探水行船逐步寻，忽逢沙浅便惊心。",
      "蓬莱近处更难遍，扬子江头浪最深。"
    ]
  },
  {
    "id": "c16655df3e0f5b2b30dbdbe5aa8dffd9",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "海波咸苦带流沙，岛上清泉味最佳。",
      "莫笑行人不风韵，一瓶春水自煎茶。"
    ]
  },
  {
    "id": "c16655df3e0f5b2b30dbdbe50f984597",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "海树年深成大材，一时斧伐作薪来。",
      "山人指点长松说，尽是刘郎去后栽。"
    ]
  },
  {
    "id": "c16655df3e0f5b2b30dbdbe570a4a026",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "直沽风月可消愁，标格燕山第一楼。",
      "细问花名何处出，扬州十里小红楼。"
    ]
  },
  {
    "id": "c16655df3e0f5b2b30dbdbe530412be3",
    "title": "鲸背吟二十二首梢水",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "乘兴风波万里游，清如王子泛扁舟。",
      "早知鲸背推敲险，悔不来时只跨牛。"
    ]
  },
  {
    "id": "c16655df3e0f5b2b71b762ca555a0fb2",
    "title": "春愁",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "金雁尘香暗凤弦，红绳风紧阁秋千。",
      "园林寂寞无莺燕，一段春愁是杜鹃。"
    ]
  },
  {
    "id": "c16655df3e0f5b2b5bee214b572cf0d9",
    "title": "云雨",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "云雨朝朝暮暮新，襄王魂断楚江春。",
      "武丁曾有中宵梦，惟觅岩前版筑人。"
    ]
  },
  {
    "id": "c16655df3e0f5b2b9f580eaf836aff9b",
    "title": "岳阳夜泊图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "长忆巴陵山水秋，老来看画却成愁。",
      "个中无听猿啼处，若听猿啼更泪流。"
    ]
  },
  {
    "id": "c16655df3e0f5b2beab0d68ff9045d62",
    "title": "明皇并辔图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "三郎沉醉玉环随，不上金舆索马骑。",
      "老大独归南内里，风流无复并鞍时。"
    ]
  },
  {
    "id": "c16655df3e0f5b2bf8a163563080d5b6",
    "title": "春闺",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "闲画金钗记远人，杜鹃啼血又残春。",
      "琵琶弦上无多字，近日相思弹不真。"
    ]
  },
  {
    "id": "c16655df3e0f5b2b4ef747c37c45806f",
    "title": "破窗",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "藓画虫丝纸半无，雨分钱点入棂疏。",
      "秋风吹得青灯灭，萤火飞来照读书。"
    ]
  },
  {
    "id": "c16655df3e0f5b2b8b83cc573215d641",
    "title": "汉宫",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "武帝升遐玉殿空，金人夜泣月明中。",
      "三千嫔御无行幸，犹费丹砂饲守宫。"
    ]
  },
  {
    "id": "c16655df3e0f5b2bbc80d18dae622949",
    "title": "金陵怀古",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "宫砖卖尽雨崩墙，苜蓿秋红满夕阳。",
      "玉树后庭花不见，北人租地种茴香。"
    ]
  },
  {
    "id": "c16655df3e0f5b2bfb4c46c3984afd8b",
    "title": "长信秋",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "长信秋来月自圆，夜香犹拜玉阶前。",
      "妾今不愿君王宠，惟愿君王寿万年。"
    ]
  },
  {
    "id": "c16655df3e0f5b2bc1a7957c47478b9c",
    "title": "山中僧",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "雪顶霜眉齿半稀，跏趺苔石看云归。",
      "山童扫叶鹤飞起，狼籍松花满衲衣。"
    ]
  },
  {
    "id": "c16655df3e0f5b2bbfcd46bb147ed0c7",
    "title": "唐人四马卷",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "金衔初脱齿新齐，蹄玉无声赤汗微。",
      "昨日杏园春宴罢，满身红雨带花归。"
    ]
  },
  {
    "id": "c16655df3e0f5b2bbfcd46bb3a679c7e",
    "title": "唐人四马卷",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "簇仗回来玉勒闲，黄门牵向落花间。",
      "君王不爱长杨猎，嘶入春风十二闲。"
    ]
  },
  {
    "id": "c16655df3e0f5b2bbfcd46bbcf75f7e3",
    "title": "唐人四马卷",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "霜蹄踏月早朝回，尾弄红丝拂紫苔。",
      "日暖龙池初洗罢，尚方闻进御鞍来。"
    ]
  },
  {
    "id": "c16655df3e0f5b2bbfcd46bb4d9e823c",
    "title": "唐人四马卷",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "太仆新调试锦鞯，九重日色照连钱。",
      "春来兴庆池边路，偏称宫中软玉鞭。"
    ]
  },
  {
    "id": "c16655df3e0f5b2b90cce8261403a286",
    "title": "宫人斜",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "步摇明月冷无光，骨掩春泥草亦芳。",
      "艳魄不随红粉尽，化为蝴蝶舞昭阳。"
    ]
  },
  {
    "id": "c16655df3e0f5b2bf646b3aab142b754",
    "title": "玉环病齿图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "一点春寒入瓠犀，海棠花下独颦眉。",
      "内厨几日无宣唤，不问君王索荔枝。"
    ]
  },
  {
    "id": "c16655df3e0f5b2b40eb97bbb4eee1ca",
    "title": "山中",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "半岭松声樵客分，一溪春草鹿成群。",
      "采芝人入翠微去，丹灶石坛空白云。"
    ]
  },
  {
    "id": "c16655df3e0f5b2b4f41bd3a6fd07df8",
    "title": "老将",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "杀气消磨暗铁衣，夜看太白剑无辉。",
      "旧时麾下谁相问，半去封侯半不归。"
    ]
  },
  {
    "id": "c16655df3e0f5b2b6b4bb63a66f1004f",
    "title": "老马",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "瘦蹄生入玉门关，病放沙场战骨闲。",
      "归龁残刍应有泪，将军头白戍天山。"
    ]
  },
  {
    "id": "c16655df3e0f5b2bec9e1758435a2b5c",
    "title": "老农",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "倩搔背痒坐深村，爱说前朝赐帛恩。",
      "县帖不来寻社长，自摊牛契教玄孙。"
    ]
  },
  {
    "id": "c16655df3e0f5b2b1c87284b2cdb1d70",
    "title": "老牛",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "草绳穿鼻系柴扉，残喘无人问是非。",
      "春雨一犁鞭不动，夕阳空送牧儿归。"
    ]
  },
  {
    "id": "c16655df3e0f5b2bed74c843fc960bc5",
    "title": "无题",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "花影玲珑满绣床，自调绿绮背红窗。",
      "惆怅佳期学弦线，七条哀怨不成双。"
    ]
  },
  {
    "id": "c16655df3e0f5b2b77421c98544d69db",
    "title": "江山万里图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "只尺寒流千万峰，湍声寂寂暮猿空。",
      "买船欲泛春潮雨，楚树吴云是画中。"
    ]
  },
  {
    "id": "c16655df3e0f5b2bbc62a078507c633f",
    "title": "游三茅华阳诸洞",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "冠带寒星帔剪霞，步虚去宴玉宸家。",
      "醉归却跨青鸾下，冲落碧桃无数花。"
    ]
  },
  {
    "id": "c16655df3e0f5b2bbc62a078df8d76dc",
    "title": "游三茅华阳诸洞",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "玉案清香彻夜焚，紫烟成盖覆茅君。",
      "数声金磬秋坛霁，敲碎遥天一缕云。"
    ]
  },
  {
    "id": "c16655df3e0f5b2bbc62a0785f8a065d",
    "title": "游三茅华阳诸洞",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "书满琅函秘不开，云窗雾阁锁青苔。",
      "门前白鹿将麑过，定是避秦人引来。"
    ]
  },
  {
    "id": "c16655df3e0f5b2bbc62a078a4a728ed",
    "title": "游三茅华阳诸洞",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "淡染云霞五色衣，杏坛朝罢对花披。",
      "洞中养只千年鹤，长被仙人来借骑。"
    ]
  },
  {
    "id": "c16655df3e0f5b2b69d6beff41be3d58",
    "title": "杭州",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "锦绣波翻太液空，一池寒雨落芙蓉。",
      "内前尚有中官住，却听西蕃寺里钟。"
    ]
  },
  {
    "id": "c16655df3e0f5b2ba36687e07ef57f43",
    "title": "子陵祠堂",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "一见故人归去来，渔竿不肯博三台。",
      "汉陵今日无抔土，惟独先生有钓台。"
    ]
  },
  {
    "id": "c16655df3e0f5b2bd95ec91bd52982da",
    "title": "南峰归云庵",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "云伴老僧居翠微，老僧应共白云飞。",
      "杖藜西去云东去，日暮僧归云亦归。"
    ]
  },
  {
    "id": "c16655df3e0f5b2bfc92fffbca46e4ea",
    "title": "水驿",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "水驿相连晓夜行，浑无心记短长亭。",
      "莫笑杨花道飘泊，人生自有一浮萍。"
    ]
  },
  {
    "id": "c16655df3e0f5b2b703cb700b307fb2b",
    "title": "客夜思亲",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "老妻病女去淮西，慈母居吴鹤发衰。",
      "我独天涯听夜雨，寒灯三处照相思。"
    ]
  },
  {
    "id": "c16655df3e0f5b2b510d2d8cb883fcea",
    "title": "二乔卷",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "国色双花相并栽，周郎分得小枝来。",
      "汉宫早有君王见，金屋须教一处开。"
    ]
  },
  {
    "id": "c16655df3e0f5b2b84a7d73a4b5094a6",
    "title": "明皇卧吹箫图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "珊瑚枕上玉箫横，一曲霓裳万里行。",
      "漫道九重宫殿远，几曾掩得外边声。"
    ]
  },
  {
    "id": "c16655df3e0f5b2ba1c4853421bb3067",
    "title": "琵琶亭",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "听彻哀弦泪两行，香山居士未心降。",
      "当年杜老吞声哭，恨不相逢在曲江。"
    ]
  },
  {
    "id": "c16655df3e0f5b2b9e67458b892d5994",
    "title": "吴中菊花盛开",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "菊花三百六十种，处处名园花不同。",
      "安得化身千百亿，一花著取一吟翁。"
    ]
  },
  {
    "id": "c16655df3e0f5b2bf8398ef082fcc25d",
    "title": "题玉环联辔图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "赭袍红映缕金衣，笑并花骢酒力微。",
      "试问六龙西幸日，有人曾侍翠华归。"
    ]
  },
  {
    "id": "c16655df3e0f5b2b61319e5cf4be87e7",
    "title": "答无住上人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "隐去看看白发新，草堂资尽箧生尘。",
      "五陵亦有闲相识，只把黄金笑买春。"
    ]
  },
  {
    "id": "c16655df3e0f5b2be1cedca7ecf1e03d",
    "title": "渊明像",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "环堵萧然瓢屡空，不详姓字一衰翁。",
      "此身自谓羲皇上，却堕闲人画卷中。"
    ]
  },
  {
    "id": "c16655df3e0f5b2bb564fd769de75a04",
    "title": "太白扁舟图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "锦袍烟艇夜郎西，酒思金銮入直时。",
      "不道相思杜陵老，愁吟落月屋梁诗。"
    ]
  },
  {
    "id": "c16655df3e0f5b2b41f811d40fe63584",
    "title": "清明病中",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "少年令节醉花前，老病花前服药眠。",
      "自检铜人试榆火，午窗烧艾起新烟。"
    ]
  },
  {
    "id": "c16655df3e0f5b2b5b73ab56b8845797",
    "title": "春归",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "酿蜜筒香蜂报衙，杏梁泥歇燕成家。",
      "浮萍断送春归去，尽向东流载落花。"
    ]
  },
  {
    "id": "c16655df3e0f5b2b1bcc8c9a8afd3e97",
    "title": "雪夜有怀",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "雪压狐裘醉玉京，夜闻歌吹到天明。",
      "寒窗病起今头白，始听春蚕食叶声。"
    ]
  },
  {
    "id": "c16655df3e0f5b2b508a14a631e67092",
    "title": "唐宫词补遗",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "海内升平服四夷，远邦贡物尽珍奇。",
      "近颁手诏俱停罢，独许南方进荔枝。"
    ]
  },
  {
    "id": "c16655df3e0f5b2b508a14a61fb2c410",
    "title": "唐宫词补遗",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "罢朝轻辇驻花边，催唤黄门住静鞭。",
      "三十六宫人笑语，上前争索洗儿钱。"
    ]
  },
  {
    "id": "c16655df3e0f5b2b508a14a66b0af680",
    "title": "唐宫词补遗",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "昭阳仙仗五云中，遥听笙箫起碧空。",
      "夜半月明人望幸，君王自在广寒宫。"
    ]
  },
  {
    "id": "c16655df3e0f5b2b508a14a643610b0e",
    "title": "唐宫词补遗",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "宫娥随驾蜀山回，春日还从内苑来。",
      "闻道上皇忧寝食，御前休报海棠开。"
    ]
  },
  {
    "id": "c16655df3e0f5b2bf0b16e663b598895",
    "title": "发白解嘲",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "吴霜两鬓早先秋，闻道愁多会白头。",
      "溪上鹭鸶浑似雪，想应无那一身愁。"
    ]
  },
  {
    "id": "c16655df3e0f5b2b63ee5dc0fde0144b",
    "title": "大禹祠",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "力平水土势回天，功业三千五百年。",
      "四海九州皆禹迹，独留陵寝越山边。"
    ]
  },
  {
    "id": "c16655df3e0f5b2b0f5445350e09eb42",
    "title": "西湖所见",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "绿阑干护水鳞鳞，苏小门前柳弄春。",
      "听得语声娇不见，隔帘佯唤卖花人。"
    ]
  },
  {
    "id": "c16655df3e0f5b2b9abce55ca1b41c08",
    "title": "江东客中",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "诗人不是欠生涯，野性从前懒在家。",
      "冷眼春来元有分，看山看雪看梅花。"
    ]
  },
  {
    "id": "c16655df3e0f5b2ba1fea3343fa8e0ab",
    "title": "田间见",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "破屋无茅柱脚斜，一农头白病看家。",
      "年来水涝秧难莳，却傍湖塍种藕花。"
    ]
  },
  {
    "id": "c16655df3e0f5b2bb015fa13efab5222",
    "title": "宫词",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "月照芙蓉水殿秋，仙韶一曲奏《凉州》。",
      "高皇尚爱梨园舞，宣索当年菊部头。"
    ]
  },
  {
    "id": "c16655df3e0f5b2bb015fa13e8a4168f",
    "title": "宫词",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "条脱金寒翠袖冰，羊车梦里辘轳声。",
      "薰炉宿得沉香火，暖却春纤暖玉笙。"
    ]
  },
  {
    "id": "c16655df3e0f5b2bd50bbbdf9ba94d37",
    "title": "长卿",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "一病文园渴思深，只应惆怅为鸣琴。",
      "老来减尽凌云气，却赋长门易酒金。"
    ]
  },
  {
    "id": "c16655df3e0f5b2b80d60c46d16f25a7",
    "title": "席上赠歌者",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "十疋吴绫赏水新，一声歌歇杏梁尘。",
      "家徒四壁门如水，那得明珠换美人。"
    ]
  },
  {
    "id": "c16655df3e0f5b2b386e9571c4e880ba",
    "title": "阿房宫图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "千门万户矗青冥，六国脂膏四海兵。",
      "岂但此中非帝业，当时犹更有儒坑。"
    ]
  },
  {
    "id": "c16655df3e0f5b2ba616c8383b1246f9",
    "title": "骡纲图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "剑阁清尘犯属车，纲骡驮得荔支无。",
      "却嫌画史才情少，不作承平舞马图。"
    ]
  },
  {
    "id": "c16655df3e0f5b2bb861caca6a01982f",
    "title": "荷钱",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "拾来虚费藕丝穿，暴富池塘积万千。",
      "人世不平如买得，夏天那有盖鸥眠。"
    ]
  },
  {
    "id": "c16655df3e0f5b2b3046fcc182fb9fde",
    "title": "寒食",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "十日花时九雨风，年年百五病愁中。",
      "春寒不禁香篝火，红蜡青烟忆汉宫。"
    ]
  },
  {
    "id": "c16655df3e0f5b2b0ca2de020d3e0836",
    "title": "东风",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "东风吹绿上汀洲，染出江南一片愁。",
      "长到春来问芳草，不知何地可忘忧。"
    ]
  },
  {
    "id": "c16655df3e0f5b2b9fd0e51076122336",
    "title": "旱乡田父言",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "疲牛病喘饿桑间，碌碡闲眠麦地乾。",
      "残税驱将儿子去，豆畦却倩草人看。"
    ]
  },
  {
    "id": "c16655df3e0f5b2bc98e315549f8f14b",
    "title": "兰",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "分向湘山伴野蒿，偶并香草入离骚。",
      "清名悔出群芳上，不入离骚更自高。"
    ]
  },
  {
    "id": "c16655df3e0f5b2b17acc96cdf6e210d",
    "title": "陆贽",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "诏下山东感泣来，谪归门巷锁苍苔。",
      "奉天以后谁持笔，不用当时陆九才。"
    ]
  },
  {
    "id": "c16655df3e0f5b2bb81017dd991bbaec",
    "title": "宋宫人王婉容",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "贞烈那堪黠虏求，玉颜甘没塞垣秋。",
      "孤坟若是邻青冢，地下昭君见亦羞。"
    ]
  },
  {
    "id": "c16655df3e0f5b2b58f79e9a28e45426",
    "title": "甘露寺放舶至瓜洲风作",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "天造西来险，山回北固形。",
      "断崖缠赤日，孤柱擘苍溟。",
      "此地何能限，长江或有灵。",
      "然犀夜照浪，饮马晓吞星。",
      "铁锁沈寥廓，楼船没杳冥。",
      "乾坤一衣带，吴楚两邮亭。",
      "击楫人人倦，吹笳处处听。",
      "海门沙自白，瓜步草犹青。",
      "梦堕浮家乐，魂遭捩柁醒。",
      "计程秋猎地，问舍暮渔汀。",
      "倏忽波涛变，匆忙网罟停。",
      "疾飙移蚌室，暗雨卷龙庭。",
      "赑屃鼋鼍壮，谽谺树石腥。",
      "危樯连偪仄，高岸失竛竮。",
      "世事无深测，生涯独未宁。",
      "愁烦复消释，题咏纪曾经。"
    ]
  },
  {
    "id": "c16655df3e0f5b2bb3a7df2d7e0966c3",
    "title": "送邓侍郎归江西",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "中国衣冠尽，孤臣蹈海回。",
      "秦思鲁连操，汉忆贾生才。",
      "天远文星隐，江平画鹢摧。",
      "人寻芳草去，雁到故乡来。",
      "山色催行棹，波声送客杯。",
      "身还苏武节，梦泣李陵台。",
      "水落蛟龙缩，城空鼓角哀。",
      "苍梧云浩荡，黄屋浪崔嵬。",
      "夜雨江蓠湿，春风杜若开。",
      "只令少微动，慎莫应三台。"
    ]
  },
  {
    "id": "c16655df3e0f5b2b3c2c5c1de3009f7c",
    "title": "扬州即事",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "玉垒开方面，金汤控上游。",
      "连营骠骑宅，重柝雁行楼。",
      "彊弩虚空发，飞桥日夜浮。",
      "烟生烽燧地，草死虎狼秋。",
      "此处兵威震，当时国步忧。",
      "六年襄郡守，三策荩臣谋。",
      "大将深围陷，长江万里休。",
      "两淮先按堵，孤注独横筹。",
      "破竹才乘势，闻风已置邮。",
      "乾坤机轴转，海岳版图收。",
      "春变山堂柳，波通汴水鸥。",
      "平坡南下马，远渡北来舟。",
      "无复琼花梦，犹馀芍药愁。",
      "尘埃何竖子，还拥黑貂裘。"
    ]
  },
  {
    "id": "c16655df3e0f5b2b66e1c5f1811d67f5",
    "title": "蕃釐观感琼花",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "后土祠南裔，坤维媲室家。",
      "国封严典礼，宫祀尚褒嘉。",
      "不是神灵异，焉能眷迩遐。",
      "应须有玉女，到此赏琼葩。",
      "丽服从空降，明妆倚日斜。",
      "同挥五云扇，共驻七香车。",
      "月姊羞调粉，风姨罢散花。",
      "青童回绛节，金母屏彤霞。",
      "故事唐时盛，佳名数代夸。",
      "尘根虽下界，天意在中华。",
      "雪让珑璁巧，冰销刻镂瑕。",
      "人间惟独尔，地上更何加。",
      "万花殊寥落，群芳避艳邪。",
      "玫瑰诚执御，芍药等泥沙。",
      "圣运俄惊辍，兵强忽肆拿。",
      "舛讹难核实，真赝遂聱牙。",
      "雷雨还惊蛰，潜藏重发芽。",
      "旁枝微旧崛，新叶漫荣荂。",
      "尤品终芜没，珍蕤逐水涯。",
      "两朝成草莽，九庙杂龙蛇。",
      "古殿兰旗暗，残炉桂燎赊。",
      "蕣颜愁想像，珠树绝骄奢。",
      "寂寞无双誉，徘徊但自嗟。",
      "八仙聊免俗，消得宝栏遮。"
    ]
  },
  {
    "id": "c16655df3e0f5b2b188ef9a15ec1e68c",
    "title": "海上自之罘至成山览秦皇汉武遗迹",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "雾气沈坤极，涛声撼北溟。",
      "云霞五色水，丹碧万重屏。",
      "脉络华夷秀，并吞宇宙青。",
      "石梁横地户，洞构压风霆。",
      "砰磕纷鸣鼓，漰渹疾建瓴。",
      "提封思霸主，巡狩陟遐坰。",
      "黔首何多难，皇居不少宁。",
      "山驱麟避薮，海塞蜃迁庭。",
      "卤簿周荒服，鳞虫畏典刑。",
      "天吴惊象驾，精卫泣銮铃。",
      "浪激秦嬴怒，崖崩汉武灵。",
      "空悲祖龙死，但觉鲍鱼腥。",
      "采药终骄妄，求仙竟杳冥。",
      "惟闻传二世，无复享千龄。",
      "古昔飞腾客，能存变化形。",
      "解交乌兔髓，定翳凤凰翎。",
      "玉检微藏旨，金丹别有经。",
      "东华司算历，南岳考功铭。",
      "亿劫开玄閟，三宫护紫扃。",
      "睿仁斯可冀，淫暴讵堪听。",
      "漫致安期舄，虚邀阿母軿。",
      "昆池波鼎沸，阿阁土花零。",
      "夜雨蛇升树，春潮蛤上汀。",
      "茂陵迷乱草，禁苑暗流萤。",
      "奢侈如飘电，危亡若炳星。",
      "明君当至治，方士或来停。",
      "火宅休生棘，情河易转萍。",
      "愿逢清静化，昌运几时丁。"
    ]
  },
  {
    "id": "c16655df3e0f5b2b787011ced4e3694b",
    "title": "忆旧寄金陵冯寿之",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "忆昔江东日，离居托孟邻。",
      "儒家见君好，谈席偶情亲。",
      "南斗文昌近，西山爽气新。",
      "骊珠惊俗眼，琼树倚芳晨。",
      "《大雅》今重睹，奇才岂易伦。",
      "珊瑚生海网，汗血出天津。",
      "句满鸡林贾，名齐雁塔人。",
      "传经心入圣，用笔意凝神。",
      "射策应先手，藏环定后身。",
      "巨流思待济，吾道诎当伸。",
      "落魄伤迟迈，依栖笑隐沦。",
      "三年为倦翼，万里作穷鳞。",
      "伏枕思霜橘，归溪恋紫莼。",
      "鸿稀石城信，鱼隔太湖滨。",
      "故宅闲多草，空船独采蘋。",
      "夜吟酬蟋蟀，暮景叹麒麟。",
      "老恐襟期断，悲怀辙迹陈。",
      "旧峰还似洛，淮水想犹秦。",
      "胜地登临数，殊乡梦寐频。",
      "潮吞李白月，花动谢安春。",
      "有兴须相觅，无聊漫自呻。",
      "休疑交契阔，尚觉胆轮囷。",
      "远物那堪赠，佳音欲细询。",
      "劳歌因奉寄，题罢更沾巾。"
    ]
  },
  {
    "id": "c16655df3e0f5b2ba1d0e6d168a2d7f2",
    "title": "咏石得天字",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "肢脉昆仑析，胚浑混沌先。",
      "灵分玄岛峙，秀聚景云鲜。",
      "覆压风雷窟，枝撑宇宙穿。",
      "崚嶒攲筱雾，历棘耸萝烟。",
      "嶪嶪栖危壁，磷磷过瘦涓。",
      "雨攻绳眼断，浪击弹窝圆。",
      "笔架珊瑚竖，屏围玛瑙偏。",
      "骨攒狞鬼竦，脊凸老蛟跧。",
      "剑卓空苍色，矛森紫翠颠。",
      "丑宜镌鸟篆，刚可利龙泉。",
      "怪渍潮纹湿，顽和地轴连。",
      "筼筜梢映带，薜荔叶萦缠。",
      "磊磈蛇身缩，崩峥凤势偏。",
      "藓侵题字处，藤络倚筇边。",
      "碎砾铺文贝，尖峰斫黛莲。",
      "窦深膏乳滴，甃润土花沿。",
      "俨若峨冠者，昂如峻士焉。",
      "磴危欺木屐，矶滑怯苔毡。",
      "移恐岚光动，扪嗔野蔓牵。",
      "冲湍声类磬，泻瀑韵成弦。",
      "硬性辞斤凿，嵌形欠画传。",
      "鼓歌伤莫续，鼎句叹难联。",
      "砥砺诚由著，磨砻学及迁。",
      "畜奇希抱璞，炼饵诧飞仙。",
      "寸势垂千仞，嵬胎结几年。",
      "岩晖知产玉，峡束见奔川。",
      "织女支机稳，山人作枕便。",
      "陨星沈战域，敲火出渔船。",
      "异或称羊化，疑应讶虎眠。",
      "龟埋遗碣下，麟仆古茔前。",
      "屹立中流壮，平施大础坚。",
      "《怀沙》嗟放逐，凝魄惜婵娟。",
      "德必穹碑纪，词当巨砚研。",
      "险思经滟滪，功拟勒燕然。",
      "嵩岱归诸掌，蓬瀛寄一拳。",
      "不须填碧海，直欲补青天。"
    ]
  },
  {
    "id": "c16655df3e0f5b2b4fbc8b80960a4d0a",
    "title": "答无住和太初韵见寄",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "宝地人来少，柽阴自晚晴。",
      "片云依石润，孤磬出花清。",
      "竹笕分泉细，檀烟上氎轻。",
      "勒铭留水寺，应供宿江城。",
      "适楚涛喧定，归吴雪滞行。",
      "雨苔粘冻屐，廊叶覆闲枰。",
      "琴为蛇纹买，书因鸟迹评。",
      "眼高无佛祖，诗癖有山兄。",
      "句妙唐风在，心空汉月明。",
      "昼禅休树影，夜梵杂松声。",
      "夏减游方兴，秋添住岳情。",
      "何时修白业，去结懒残盟。"
    ]
  },
  {
    "id": "c16655df3e0f5b2b5970a2ee15cf5767",
    "title": "送闵思齐浙东帅府掾",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "南越连闽徼，东瀛贡百蛮。",
      "军营威帅阃，记室比官班。",
      "之子称时彦，群公誉早攀。",
      "诗坛堪白战，幕府政朱颜。",
      "横槊金飙动，谈兵玉帐闲。",
      "货通夷舶富，民羡国风还。",
      "夜柝鲸潜海，春旗豹隐山。",
      "携琴游有暇，挈榼酒休悭。",
      "将佐知书贵，勋名待诏颁。",
      "孟坚词讼作，留照汗青间。"
    ]
  },
  {
    "id": "c16655df3e0f5b2b48714a0efb395a41",
    "title": "送陈行之之信州推官",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "汉守曾悬榻，家声复世纶。",
      "赞廉推雅士，列郡重嘉宾。",
      "昭代详刑谳，贤僚体圣仁。",
      "裤襦怜故老，狴犴念冤人。",
      "英干登时望，文华异等伦。",
      "固宜膺宠渥，岂但活罢民。",
      "江左名藩旧，风流佐幕新。",
      "平反须有颂，刚决看如神。",
      "郤鉴初荣养，黄香早缔姻。",
      "锦还乡已昼，彩戏室俄春。",
      "自补寻山屐，谁亲垫雨巾。",
      "拊循恩易洽，煦妪俗当淳。",
      "曲动《阳关》叠，樽移祖帐陈。",
      "未能忘手握，何得更情亲。",
      "羡尔丹霄贵，悲余白发贫。",
      "尚期金鼎药，犹客素衣尘。",
      "岩壑将幽赏，烟霞欲隐沦。",
      "交游千古事，离别百年身。",
      "楚泽寒多雁，吴波暖见鳞。",
      "相思不相见，音问莫辞频。"
    ]
  },
  {
    "id": "c16655df3e0f5b2b7d93b064c5476f23",
    "title": "寄翰苑所知",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "多士当文治，明良际盛时。",
      "骚坛先佩印，策阵已搴旗。",
      "西极蹄千里，南溟翼四垂。",
      "疾雷天地破，崩岳鬼神移。",
      "学过《三都赋》，神超七步诗。",
      "阴何须大赏，鲍谢只平欺。",
      "尺璧光难掩，华钟响发迟。",
      "人游丹桂窟，凤哕碧梧枝。",
      "汉室方虚席，枚皋复擅词。",
      "数承恩诏见，趋赴重官仪。",
      "黄阁登清要，苍生息旧疲。",
      "星辰侵履舄，桃李傍阶墀。",
      "珂里豪家逐，铜驼乐部随。",
      "行歌金騕袅，醉舞玉参差。",
      "杜曲花偏满，蓬壶酒不辞。",
      "弓开射熊馆，剑倚化龙陂。",
      "秀彦居同采，轩车出共驰。",
      "侯门相杂遝，寒素独吁嘻。",
      "尘榻应容下，仙舟可待追。",
      "亦惭才莫逮，终负志难衰。",
      "攀附羞萝茑，彷徨向路岐。",
      "未酬题柱兴，徒抱练丝悲。",
      "幽谷音犹涩，盐车力尚卑。",
      "泥途淹騄駬，荆棘困黄鹂。",
      "睍睆还求友，腾骧却避羁。",
      "愁吟长铗伴，闲梦矮床知。",
      "缝掖今谁贵，乘桴任所之。",
      "短章非善颂，聊以展吾私。"
    ]
  },
  {
    "id": "c16655df3e0f5b2b60d6f07928e24028",
    "title": "己亥秋淮南饥客中怀故里朋游寄之",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "行李依吴榜，飘蓬更楚乡。",
      "山川岁云暮，风雨夜何长。",
      "此地从兵革，斯民复旱蝗。",
      "荐饥怀赈粟，久渴望携浆。",
      "船妇争遗穗，樵童拾弃芒。",
      "哭丧多稿葬，征旅少赢粮。",
      "岂有灾重并，而无户损伤。",
      "一年租幸免，众口饭谁将。",
      "生晚羞干禄，忧时念彼苍。",
      "悲歌思请剑，颓堕辄椎床。",
      "宵枕当寒溜，晨梳候曙光。",
      "牧羊人戢戢，放马草荒荒。",
      "木落明秋野，江空月照霜。",
      "城乌头并白，水树叶先黄。",
      "羁客情难遣，朋侪兴不忘。",
      "投琼花院内，博塞竹林傍。",
      "尚恐诗盟浅，犹嗔吏鞅妨。",
      "偏提随款段，笭箵下沧浪。",
      "稍遂田园计，终须萝薜藏。",
      "松筠亲戚辈，麋鹿弟兄行。",
      "春寺寻暄暖，晴波泛渺茫。",
      "清泉濯足冷，紫菊染巾香。",
      "醉任王侯贵，闲辞礼数忙。",
      "庞公厌州府，陶令乐柴桑。",
      "酬答幽期惬，交游素愿偿。",
      "短章应得附，真赏莫能量。",
      "颇似岑参句，多因杜甫扬。",
      "流传千载后，直欲继前唐。"
    ]
  },
  {
    "id": "c16655df3e0f5b2b18af34b1f4488d3b",
    "title": "寄眠云处士",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "闻说华阳洞，人间第八天。",
      "茅君旌屡降，弘景驾常延。",
      "地吐黄金气，潭流碧玉泉。",
      "神丹光夜发，朱草叶春妍。",
      "羽客家相接，麟洲脉共连。",
      "山遗秦女药，锄得汉朝钱。",
      "处士怀贞遁，长生契宿缘。",
      "童颜曾辟谷，鹤相合成仙。",
      "啸傲三峰上，披研万象先。",
      "囊攒五行物，剑握七星权。",
      "石铫青精饭，风炉紫术烟。",
      "赤松齐远躅，玄俗并遐肩。",
      "九转功将就，双亲念复虔。",
      "却携琼笈转，归枕白云眠。",
      "蓟子家尝历，壶公诀尽传。",
      "路回蓬岛下，杖化葛陂边。",
      "经案苔侵遍，闲枰雨滴穿。",
      "池留洗瓢水，壁挂断琴弦。",
      "蕙帐𤠔空怨，萝窗月自悬。",
      "岩存容怅望，涧去意潺湲。",
      "局久棋多变，寰清鼎又迁。",
      "衲衣期异日，筑室定他年。",
      "季世嗟予晚，幽栖志独坚。",
      "欲随蒲坐具，已办布行缠。",
      "学道无如此，游方恐未然。",
      "尚迟甘旨奉，更被苦恩牵。",
      "脑虑精难满，心忧影或偏。",
      "藓坛情愿扫，茶灶手能煎。",
      "根究婴儿后，参同混沌前。",
      "求真不易遇，师匠早哀怜。"
    ]
  },
  {
    "id": "c16655df3e0f5b2bbc152bb5b6c0a670",
    "title": "送金华黄晋卿之诸暨州判官",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "夫子今衡鉴，斯文属在兹。",
      "擅场年鼎盛，抱业器瑰奇。",
      "鹗荐崭头角，莺迁奋羽仪。",
      "词源倾渤澥，笔阵偃蛟螭。",
      "太极钩深赋，先儒射策辞。",
      "秋闱前决胜，春榜后名驰。",
      "激切波澜立，镌镵物象危。",
      "光芒牛斗宿，标格凤凰池。",
      "袍色宫花称，才华制草宜。",
      "马骄曾杏苑，胪唱果丹墀。",
      "王事勤州佐，官联逼郡麾。",
      "谈经犹宝地，视篆必瓜期。",
      "渐觉要章宠，徐看利泽施。",
      "治应黄霸最，民定邵棠思。",
      "《郢雪》聆高调，郇云喜近披。",
      "晚陪灵运屐，早访董生帷。",
      "梓匠宁辞斫，樗材忝辱知。",
      "尘凡劳点化，传玩指瑕疵。",
      "我自哀王粲，伊谁说项斯。",
      "碧山招未隐，白发病相欺。",
      "岁晏空江急，风回落木悲。",
      "雨来孤枕夜，梦别故人时。",
      "留滞飘蓬梗，攀援折桂枝。",
      "愿言多善政，尚得播声诗。"
    ]
  },
  {
    "id": "c16655df3e0f5b2b76842050b10c556f",
    "title": "阅张上卿仙游录",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "汉祖龙飞日，真人豹隐中。",
      "纶音来蓟北，驿传起江东。",
      "圣德深弘教，玄门厚植功。",
      "垂衣轩帝治，问道广成风。",
      "兽梦符坤极，鸿门建震宫。",
      "雨敷皇泽意，雪应紫宸衷。",
      "白玉刊章重，黄金范櫑雄。",
      "制词天藻叠，冠佩露华浓。",
      "宣室繁釐受，高禖敬祀恭。",
      "严斋迎景祚，正念格晨穹。",
      "宇宙枢机运，雷霆寂默通。",
      "扈骖銮从近，恩赉上方隆。",
      "裔演留侯系，经开柱史蒙。",
      "五朝膺显渥，百辟仰精忠。",
      "宗戚勋封盛，师生禄秩崇。",
      "力辞君九锡，首迈爵三公。",
      "第宅仙官府，逍遥绮皓翁。",
      "漆园春未老，蓬岛药何穷。",
      "诏下瑶京鹤，神升绛阙虹。",
      "自期冲举去，谁识寿龄终。",
      "霄驾烟霞远，星坛杖屦空。",
      "图容曾翰苑，遗迹漫崆峒。",
      "太上元无象，微谣讵得工。",
      "独存清净化，为国致年丰。"
    ]
  },
  {
    "id": "c16655df3e0f5b2b1a6f50fec6174061",
    "title": "答马怀秀兄弟见访",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "移家连晚岁，屏迹值春寒。",
      "旧业遗松径，幽栖远杏坛。",
      "数椽容膝易，五斗折腰难。",
      "有客来排闼，无人为整冠。",
      "讽诗称鲍照，卧雪念袁安。",
      "下里余谁和，《高山》尔自弹。",
      "迎门屐齿折，扶病带围宽。",
      "乍喜交时彦，相寻到冷官。",
      "邻惊都骑盛，仆出草堂看。",
      "光价连城璧，风流艺苑兰。",
      "老嗟倾盖晚，贫觉布衣单。",
      "午灶添茶具，烟蓑罢钓竿。",
      "传呼闻杜曲，荣耀满江干。",
      "文雅多歆艳，殷勤少接欢。",
      "长鲸钩上掣，巨阙匣中蟠。",
      "笔力千钧弩，襟怀百丈澜。",
      "籍通金马选，诏待紫泥乾。",
      "乐毅曾强赵，夷吾遂霸桓。",
      "贵应联万石，功定服三韩。",
      "留取刊彝鼎，勋名未汝阑。"
    ]
  },
  {
    "id": "c16655df3e0f5b2b584c474d6203ef13",
    "title": "送牟都事景阳赴浙东帅幕",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "蜀郡方齐鲁，文翁迈俊贤。",
      "箕裘承宪业，星宿近台躔。",
      "宇宙汾阳鼎，风云祖逖鞭。",
      "阃威分海徼，节制控闽川。",
      "馈饷功曾立，廉能迹屡传。",
      "儒冠真耀武，帅府重芳年。",
      "参画旌麾右，驰驱将相前。",
      "豪挥惊草檄，燕集见华篇。",
      "吏牍分占授，军机妙转旋。",
      "百蛮元震詟，诸校益贞坚。",
      "训练群材进，钧陶众彦迁。",
      "柳营兵镇肃，莲幕绂光鲜。",
      "除内恩终许，安边诏必怜。",
      "酒容山简醉，骑想葛强联。",
      "日月新尧历，车书旧汉天。",
      "扬雄兼赋颂，嘉什到甘泉。"
    ]
  },
  {
    "id": "c16655df3e0f5b2bd9f2eea9cd070d08",
    "title": "赠竺鍊师",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "姓疑乾竺古先生，霞外幽栖近四明。",
      "履斗星移冠剑影，步虚风引佩环声。",
      "蕊宫夜唤青鸾降，花洞朝骑白鹿行。",
      "长使芝童看药灶，为耽琼液过蓬瀛。",
      "鹤传仙语归华表，鱼寄丹书上赤城。",
      "怪石醉中拈笔画，险棋静里按图争。",
      "玉桃窃惯慵留种，瑶草寻多尽识名。",
      "缩地日携龙作杖，卧云时约凤吹笙。",
      "海边定与安期遇，关上当逢尹喜迎。",
      "我本翠寒山道士，相随便欲采黄精。"
    ]
  },
  {
    "id": "c16655df3e0f5b2ba344122fced2879b",
    "title": "寄山中僧",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "名山旧隐岩峦秀，精舍萧闲殿阁虚。",
      "像礼旃檀千古佛，经翻贝叶五天书。",
      "兽依草座跏趺后，禽下花台施食馀。",
      "空翠湿衣横楖栗，绀泉澄钵涌芙蕖。",
      "鹫峰梦绕云中寺，鹿苑身栖物外居。",
      "清梵夜回松月冷，孤禅昼起柏烟疏。",
      "曙钟寒韵侵虚籁，午供春香入野芜。",
      "道念有时怜老病，尘缘无计问真如。",
      "远公若许来同社，陶令何妨去结庐。",
      "便向东林傍尊宿，菩提从此发心初。"
    ]
  },
  {
    "id": "c16655df3e0f5b2b81ee3b0edcd9c68e",
    "title": "明皇业比图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "三郎沉醉玉环堕，不上金与索马骑。",
      "老大独归南内里，风流无复亚鞍时。"
    ]
  },
  {
    "id": "c16655df3e0f5b2b2d9bd625e64781c9",
    "title": "无题效李商隐",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "妆浅颦深约绮疏，小郎新拜执金吾。",
      "弘中言语分明怨，裀上腰肢誉拟扶。",
      "翠复鸳寒慵半草，红牙马暖罢檽蒱。",
      "地人商略心头事，潜向花间卜此姑。"
    ]
  },
  {
    "id": "c16655df3e0f5b2b6b4bb63a6e3e1515",
    "title": "老马",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "瘦蹄生入玉门财，病放沙战场骨间。",
      "归龁残钱应有泪，将军头白戊天山。"
    ]
  },
  {
    "id": "c16655df3e0f5b2b1c87284b504ad800",
    "title": "老牛",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "草绳穿鼻声柴扉，残嚅无人问是非。",
      "春雨一梨鞭不动，夕阳空送牧儿归。"
    ]
  },
  {
    "id": "c16655df3e0f5b2bfa2fbcb695ba3342",
    "title": "废宅",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "金谷花开得岁春，东风吹农路傍庙。",
      "蛙鸣私地为官地，燕认新人是故人。",
      "珠屐卖钱豪客散，玉钗乘傅舞娥颦。",
      "灶环一锁歌钟断，时有鸮声恐四娄。"
    ]
  },
  {
    "id": "c16655df3e0f5b2bb015fa137e214417",
    "title": "宫词",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "条脱金寒翠袖水，羊车梦辘轳声。薰炉宿得沉香火，暖欲春织暖玉笙。"
    ]
  },
  {
    "id": "c16655df3e0f5b2b71b762ca5082ec8c",
    "title": "春愁",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "金雁尘香暗风弘，红缋风紫阁秋千。园林寂寞无客燕，一段春是杜鹃。"
    ]
  },
  {
    "id": "c16655df3e0f5b2b9c1cda59b077ba77",
    "title": "题龚翠岩中山出游图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "酆都山黑阴雨秋，群鬼聚哭寒啾啾。老馗丰髯古幞头，耳闻鬼声馋涎流。",
      "鬼奴舆馗夜出游，两魑剑笠逐舆后。槁形蓬首枯骸瘦，妹也黔面被裳绣。",
      "老馗回观四目斗，料亦不嫌馗丑陋。后驱鬼雌荷衾枕，想馗倦行欲安寝。",
      "挑壶抱瓮寒凛凛，毋乃榨鬼作酒饮。令我能言口为噤，执缚魍魉血洒胯。",
      "毋乃剁鬼□鬼䱹，令我有手不能把。神闲意定元是假，始信吟翁笔挥洒。",
      "翠岩道人心事平，胡为识此鬼物情。看来下笔众鬼惊，诗成应闻鬼泣声。",
      "至今卷上阴风生，老馗氏族何处人？托言唐宫曾见身，当时身色相沈沦。",
      "阿瞒梦寐何曾真，宫妖已残马嵬尘。倏忽青天飞霹雳，千妖万怪遭诛击，酆都山摧见白日。",
      "老馗忍饥无鬼吃，冷落人间守门壁。"
    ]
  },
  {
    "id": "c16655df3e0f5b2bfb4eacc8ab3e2421",
    "title": "公莫舞",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "公莫舞，公莫舞，鸿门王气归真主。何人睚眦赤龙子，手循玉玦目相语。",
      "令公莫舞公楚舞，剑光射日白虹吐。人发杀机天不与，撞斗帐中唉亚父，霸业明朝弃如土。"
    ]
  },
  {
    "id": "c16655df3e0f5b2bdd1e1dc56f40bb8f",
    "title": "宝剑谣",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "铁精苍玉龙，景潜万丈虹。孤电走白日，老冰立秋空。",
      "提出天地愁，八极来清风。未逢龙准帝，古匣尘土蒙。",
      "大蛇当道兮若断秋蓬，呜呼宝剑兮亦将遇乎英雄。"
    ]
  },
  {
    "id": "c16655df3e0f5b2b773c98e84e159d71",
    "title": "枯鱼过河泣",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "北溟有鲲，喷薄昆仑，气吞积石摧禹门。过河河水枯，踪迹困泥涂。",
      "垂涎向海若，能济涓滴无。中流有鲂鲤，不贷斗升水。",
      "巨口走噞喁，逆游莫若鲔。鲲兮鲲兮，尔泣何由。龙伯知决雨，津倒天池。",
      "洚水横行，随鲲所之。扬鳍为谢鲂与鲤，还有桃花春涨时。"
    ]
  },
  {
    "id": "c16655df3e0f5b2b2515ae73322fd886",
    "title": "玉津园弃景钟歌",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "炎精不灵火不德，赤熛怒帝丧英魄。",
      "羿弓射日日无光，黄金大镛破釜色。",
      "天崩七庙移神虚，鬼哭长陵一抔土。",
      "十二盘倾夜月寒，汉铜仙人泪如雨。",
      "六龙屈曲眠秋草，草根蟪蛄语昏晓。",
      "紫苔满地愁古春，东风吹得乾坤老。",
      "蜗涎鸟篆银泥剥，乌啄蒲牢戏左角。",
      "更残漏断声莫闻，凡鸡司晨尊铁铎。"
    ]
  },
  {
    "id": "c16655df3e0f5b2bb77fb940e420a955",
    "title": "天马歌",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "天马天上龙，驹生天汉间。两目夹明月，蹄削昆仑山。",
      "元气饮沆瀣，跃步超人寰。天上玉帝老不骑，饥食虎豹晓出关。",
      "灭没流彗姿，歘忽紫电颜。黄道三十六万里，日驰周天去复还。",
      "时乎降精渥洼中，龙性变化终难攀。天马来，瑞何朝。",
      "化为龙，应童谣。驺虞仁兽耻在坰，龙亦绝迹归赤霄。",
      "风沙岂无大宛种，虽有八极安能超。天马来，云雾开。",
      "天厩騕袅鸣龙媒，龙媒不鸣鸣驽骀。"
    ]
  },
  {
    "id": "c16655df3e0f5b2b0db2e8cf2dbfa4b9",
    "title": "古砚歌",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "神娲踏云补天去，遗下一团苍黑天。",
      "千年万年乾不得，长带盘古青紫烟。",
      "玉工剖天天化石，石内星精有馀魄。",
      "雕光发炯成禹璧，海王川后输玄液。",
      "帝青呵雾坤倪湿，匣月不开太阴泣。",
      "破天残缺无人补，一穴丝丝漏春雨。",
      "空藏老石磨今古，补天何时与天语。"
    ]
  },
  {
    "id": "c16655df3e0f5b2b09a10b977c4c959a",
    "title": "建业怀古",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "离居迫驰道，晨往内西门。",
      "屏营无顾问，偶逢路人言。",
      "昔有六代宫，今为百姓园。",
      "阿阁馀故基，层城但颓垣。",
      "金铺失严邃，玉座变荒原。",
      "陈昏蚤堕灭，隋奢亟崩奔。",
      "乐极终复悲，替兴相覆翻。",
      "结绮徒构恨，临春工锁冤。",
      "贵嫔艳亦无，丽华皆不存。",
      "高堧鸟乌集，沃壤蓬麻繁。",
      "鸮如拜月魄，蝶化寻芳魂。",
      "草遗旧裙色，花泫新啼痕。",
      "空馀龙津水，流入鱼藻浑。",
      "犹涵睿泽在，尚感阳和恩。",
      "孰知涓滴微，曾悦万乘尊。",
      "坐令刍荛贱，禊饮污其源。",
      "念彼禾黍地，凄然难具论。",
      "宠深乃见辱，涕下还成吞。"
    ]
  },
  {
    "id": "c16655df3e0f5b2bf5efab6a6d8df28c",
    "title": "李陵台",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "寒风扬尘走沙石，朔气僵人马辟易。",
      "五千步卒当数万，空拳奋张争无敌。",
      "单于趣降声疾呼，道穷矢尽身为俘。",
      "归无面目见天子，筑台何颜怀故都。",
      "义血不染战场草，宁甘北首阴山老。",
      "空垂远涕望汉天，难洒茂陵松柏边。"
    ]
  },
  {
    "id": "c16655df3e0f5b2bf0c388dab6dbfb11",
    "title": "西湖酒家壁画枯木",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "衡岳乔松道途远，成都古柏山川隔。",
      "忽惊老树刺眼来，疑是颓崖压东壁。",
      "拗怒风雷龙虎气，盘摺造化乾坤力。",
      "阴连沧海一片秋，秀夺西湖两峰色。",
      "寒云苒惹霾昼影，冻藓缘沿借春碧。",
      "醉翁睥睨欲挂衣，禅伯经营思憩锡。",
      "乌鸢冥下踏枝空，猿猱夜过嗔藤仄。",
      "铁干铜柯嗅不香，苍雪玄烟润将滴。",
      "便拟攀萝解纠缠，何烦平地生荆棘。",
      "直须扫去曲碌姿，挥作昂霄数千尺。"
    ]
  },
  {
    "id": "c16655df3e0f5b2befc6013259874fcd",
    "title": "梁隆吉遗冯笔并诗答以长句",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "吴刚夜入广寒阙，生擒老兔出秋月。",
      "嫦娥泣雨蟾影孤，灵药不舂玉杵歇。",
      "桂花凝毫拔苍绿，蜀丝缠金缕湘竹。",
      "紫兰蕊笑春风愁，莲花仙冠坠簪玉。",
      "松腴点漆光照眸，藤肪捣雪滑欲流。",
      "乐毅小帖排银钩，天马历块无九州。",
      "梦中忘笔那有花，古锥画地飞龙蛇。",
      "觉来寻锥亦无处，但见鸟迹留平沙。"
    ]
  },
  {
    "id": "c16655df3e0f5b2bdb7307d9260b3295",
    "title": "南岳李道士画双松图",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "道士醉卧天柱峰，睥睨石上千年之老松。松精相感入梦寐，化作苍髯双老龙。",
      "酒肠空洞生鳞角，飞出两龙醉不觉。须臾霹雳撼五岳，丰隆缩手不敢捉。",
      "神灵顷刻归虚无，壁上但见《双松图》。松耶龙耶莫能诘，栋梁霖雨藏秃笔。"
    ]
  },
  {
    "id": "c16655df3e0f5b2bbe4ad6d53be80a03",
    "title": "僧日观画蒲萄",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "玉山道人苍壁立，胸潴万斛松煤汁。",
      "吐作千年古怪藤，犹带西湖烟雨湿。",
      "元气淋漓草木活，太阴菌蠢虫蛇蛰。",
      "须萦翠雾瘦蛟走，睛抉玄珠黑龙泣。",
      "神剜鬼刻字崛奇，水精火齐光陆离。",
      "天魔擎来帝青宝，鲸波涌出珊瑚枝。",
      "墨花酣春马乳涨，醉梦渴想西凉姿。",
      "风窗秋疑蠹叶语，露架夜忆虬柯垂。",
      "须臾掩卷何所见，月落庭空无影时。"
    ]
  },
  {
    "id": "c16655df3e0f5b2bed6920fd41c9c795",
    "title": "墨梅寄因上人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "梦觉霜林随月，眼肯野水浮枝。",
      "横玉不吹春去，断缣间写相思。"
    ]
  },
  {
    "id": "c16655df3e0f5b2bed6920fdaffb44b5",
    "title": "墨梅寄因上人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "寒枝香在天外，疏花影流水中。",
      "梨云夜深清梦，草玄笔底春风。"
    ]
  },
  {
    "id": "c16655df3e0f5b2bed6920fd535e1df9",
    "title": "墨梅寄因上人",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "梦觉霜林堕月，眼明野水浮枝。",
      "横玉不吹春去，断缣闲写相思。"
    ]
  },
  {
    "id": "c16655df3e0f5b2b305ecd0605f8d9a3",
    "title": "乌夜啼",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "露华洗天天堕水，烛光烧云半空紫。西施夜醉芙蓉洲，金丝玉簧咽清秋。",
      "鼙鼓鞭月行春雷，洞房花梦酣不回。宫中夜夜啼栖乌，美人日日歌吴歈。",
      "吴王国破歌声绝，鬼火青荧生碧血。千年坏冢耕狐兔，乌衔纸钱挂枯树。",
      "髑髅无语满眼泥，曾见吴王歌舞时。乌夜啼，啼为谁。",
      "身前欢乐身后悲，空留瑟怨传相思。乌夜啼，啼别离。"
    ]
  },
  {
    "id": "c16655df3e0f5b2bb17ff7d40008c035",
    "title": "自君之出矣二首",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "自君之出矣，妾不出闺门。",
      "怀君不敢恨，惟有感君恩。"
    ]
  },
  {
    "id": "c16655df3e0f5b2b2ba4f6ee068e0f7e",
    "title": "公无渡河",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "九龙争珠战渊底，洪涛万丈涌山起。鳄鱼张口奋灵齿，含沙射人毒如矢。",
      "宁登高山莫涉水，公无渡河，公不可止。河伯娶妇蛟龙宅，公无白璧献河伯，恐公身为泣珠客。",
      "公无渡河公不然，忧公老命沉黄泉。公沉黄泉，公勿怨天。"
    ]
  },
  {
    "id": "c16655df3e0f5b2b55a2e45b9355358d",
    "title": "战城南",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "汉兵鏖战城南窟，雪深马僵汉城没。",
      "冻指控弦指断折，寒肤著铁肤皲裂。",
      "军中七日不火食，手杀降人吞热血。",
      "汉悬千金购首级，将士衔枚夜深入。",
      "天愁地黑声啾啾，鞍下髑髅相对泣。",
      "偏裨背负八十创，破旗裹尸横道旁。",
      "残卒忍死哭空城，露布独有都护名。"
    ]
  },
  {
    "id": "c16655df3e0f5b2b5047bc5acdb9eada",
    "title": "长门怨",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "金壶咽泪莲花涩，银箭浮迟渴乌泣。",
      "知更阿监罗袜冰，暝对星河玉阶立。",
      "内官唱漏催晓筹，芙蓉梦破燕支愁。",
      "起来妆罢窥绣户，三十六院残烛幽。",
      "建章风传凤吹远，翠华晨幸昭仪馆。",
      "箜篌不语心自语，愁长如天恨天短。",
      "红裀暖踏杨花雪，绛缕闲封守宫血。",
      "鹦鹉空猜警跸声，春寒紧护流苏结。"
    ]
  },
  {
    "id": "c16655df3e0f5b2b6b8d7161a0f97c24",
    "title": "妾薄命",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "云母屏，琢春冰，鲛女织绡蝉翼轻。比妾妾薄命，比君君薄情。",
      "红绵拭镜照胆明，还疑妾貌非倾城。倾城从来有人妒，况复君心不如故。",
      "故人心尚峰九疑，新妾那能无故时。补天天高，填海海深。",
      "不食莲菂，不知妾心。"
    ]
  },
  {
    "id": "c16655df3e0f5b2b97f448a16b6b31ca",
    "title": "五杂组",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "五杂组，角黍丝。往复还，借书瓻。不得已，居九夷。"
    ]
  },
  {
    "id": "c16655df3e0f5b2b57659484d8eb6238",
    "title": "长相思",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "昨夜相逢处，朦胧春梦中。",
      "辽西书不到，莫是戍辽东。"
    ]
  },
  {
    "id": "c16655df3e0f5b2b2a16e5d8478e812f",
    "title": "江南曲",
    "authorName": "宋无",
    "authorId": "c16655df3e0f5b2bd1457b72d1457b72",
    "dynasty": "元",
    "content": [
      "遥天碧荡荡，远草绿愔愔。",
      "并作相思海，春来一样深。"
    ]
  },
  {
    "id": "c16655df3e2abaa1885d880903cf968d",
    "title": "癸酉除夕",
    "authorName": "刘汶",
    "authorId": "c16655df3e2abaa1d1457b72d1457b72",
    "dynasty": "元",
    "content": [
      "此夕何多感，明朝过六旬。",
      "乾坤又元统，人物少咸淳。",
      "酒厌山杯渌，梅伤水国春。",
      "灯前曾戏彩，马首一沾巾。"
    ]
  },
  {
    "id": "c16655df3e2abaa13e45e4818233531b",
    "title": "早春述怀",
    "authorName": "刘汶",
    "authorId": "c16655df3e2abaa1d1457b72d1457b72",
    "dynasty": "元",
    "content": [
      "春与年年别，穷随日日增。",
      "眼明贪夜读，事少忘晨兴。",
      "倦鸟犹迁木，潜鱼已陟冰。",
      "栖迟唯故辙，无梦到飞腾。"
    ]
  },
  {
    "id": "c16655df3e2abaa1f454511d0d5ee79c",
    "title": "寄赠华阳洞隐者",
    "authorName": "刘汶",
    "authorId": "c16655df3e2abaa1d1457b72d1457b72",
    "dynasty": "元",
    "content": [
      "一日书成四海传，华阳始信有儒仙。",
      "神交弘景吹笙夜，心在留侯辟谷年。",
      "重碧拈春瓢贮月，硬黄临帖研分泉。",
      "山中物色清无限，便拟凌云到洞天。"
    ]
  },
  {
    "id": "c16655df3e2abaa19283a0649b4e8fe6",
    "title": "次韵张伯雨蕉池积雪诗二首",
    "authorName": "刘汶",
    "authorId": "c16655df3e2abaa1d1457b72d1457b72",
    "dynasty": "元",
    "content": [
      "铜驼陌上得铜洗，曾见汉朝风露零。",
      "寒光未变劫灰黑，古色犹带宫苔青。",
      "金人堕泪漫怀古，玉女洗头真寓形。",
      "与君作池媚蕉雪，何以报之双玉瓶。"
    ]
  },
  {
    "id": "c16655df3e2abaa19283a064601070bb",
    "title": "次韵张伯雨蕉池积雪诗二首",
    "authorName": "刘汶",
    "authorId": "c16655df3e2abaa1d1457b72d1457b72",
    "dynasty": "元",
    "content": [
      "仙掌金盘列风露，人间琛宝多飘零。",
      "忽看铜洗土花碧，侧想玉女云鬟青。",
      "千年偶在聊寓意，万物终毁无逃形。",
      "吾徒汲古宁玩物，愿子及泉资绠瓶。"
    ]
  },
  {
    "id": "c16655df3e2abaa16826fd359e59ca98",
    "title": "言志叙交四十韵答欧阳元翁",
    "authorName": "刘汶",
    "authorId": "c16655df3e2abaa1d1457b72d1457b72",
    "dynasty": "元",
    "content": [
      "滚滚沧江去，茫茫暗谷移。",
      "黑头那敢恃，华发会相欺。",
      "遂起纷如叹，能忘逝者悲。",
      "著书谁发愤？",
      "追古独忘疲。",
      "讲授尝占毕，研穷几下帷。",
      "群经元奥妙，百氏苦支离。",
      "索隐妨修业，谈经失秉彝。",
      "反身惟一理，遵道岂多歧。",
      "新意方来际，陈言尽去时。",
      "夏虫冰莫讶，越犬雪休疑。",
      "浮世春荣过，幽园夕秀迟。",
      "后凋终有待，直养可容亏。",
      "向使常流混，宁逃具眼嗤。",
      "投闲欣事省，扫迹畏人知。",
      "环堵差堪恋，长沙去若为。",
      "趋庭因泮藻，赠客且江蓠。",
      "回顾皋比冷，还思宝玦遗。",
      "羁愁生雨外，乡梦落天涯。",
      "每慨渊明菊，将寻绮季芝。",
      "未谐莱氏隐，频念鹿门期。",
      "友谊今逾薄，儒流子尚奇。",
      "刚肠俱比石，末俗竟如脂。",
      "缀曲唯同病，论诗固解颐。",
      "率更仍翰墨，六一再文辞。",
      "解接家声远，兼扶士气衰。",
      "埙篪参雅奏，椿桂亚高枝。",
      "正始音能续，元和脚肯随。",
      "浑雄亲汉魏，绮靡却陈隋。",
      "浪许鲲鱼舞，云看骏马驰。",
      "驽骀羞抗臆，鳅鳝愧扬鬐。",
      "不尽沙金拣，犹□璞玉治。",
      "受辛惊绝倡，胜己辱先施。",
      "欧冶加锋锷，刘墙力塈茨。",
      "吾侪非敢傲，儿辈自宜麾。",
      "学要千年蕴，名须万古垂。",
      "匪徒攀屈宋，深望溯濂伊。",
      "天运流无息，人生志勿卑。",
      "操怜松郁郁，节抚竹猗猗。",
      "尽拟泠风脚，何曾俗骨医。",
      "煎胶得麟凤，岁晚愿深资。"
    ]
  },
  {
    "id": "c16655df3e2abaa1423b0df9550e93c0",
    "title": "赠刘禹玉",
    "authorName": "刘汶",
    "authorId": "c16655df3e2abaa1d1457b72d1457b72",
    "dynasty": "元",
    "content": [
      "刘郎方朔徒，游戏紫泥海。",
      "千年华表非，唯有寸心在。",
      "向来浙河西，雄辩吞虹霓。",
      "手携九节杖，东入蓬莱栖。",
      "我时探禹穴，同看山阴雪。",
      "千人万人中，怪子独超越。",
      "朝骑白鼻騧，暮逐油壁车。",
      "得钱即付酒，携妓颜如花。",
      "踏翻豪侠窟，醉狎山人家。",
      "或嘲狂处士，或诮报恩子。",
      "从渠立名多，讵识子奇伟。",
      "一朝去乡国，北上争吹嘘。",
      "家无十金产，袖有万言书。",
      "所陈果何事，为国非自计。",
      "宁遭丞相嗔，肯负丈夫志。",
      "蹉跎十数秋，甘与黄冠俦。",
      "善藏倚天剑，未暇磨斗牛。",
      "幡然走山东，隐迹随壶公。",
      "还寻岱宗去，绝壑凌天风。",
      "鸡鸣上日观，眼乱扶桑红。",
      "窥临事未已，逸气横万里。",
      "行歌齐鲁间，兴为庐山起。",
      "庐山秀可餐，怡此冰雪颜。",
      "挥毫洒瀑布，五老开云关。",
      "远公拍手笑，喜见遗民还。",
      "乃知士不偶，正可游名山。",
      "去年卧衡岳，聊憩四海脚。",
      "厌垂君平帘，懒卖伯休药。",
      "却呼魏夫人，共把流霞酌。",
      "今年与山辞，下走湘水湄。",
      "临风吊贾傅，酹月招湘累。",
      "文章本疏荡，强忍终技痒。",
      "光怪不可收，倏忽又千丈。",
      "有时遇知音，朗咏山中吟。",
      "复恐儿辈觉，不得容山林。",
      "兹辰忽聚首，慰我别来久。",
      "辛勤四十霜，所获竟何有。",
      "却怀居东时，勇以功名期。",
      "焉知尚漂泊，筋力供路歧。",
      "举杯置往念，此去安所之。",
      "南窥古云阳，更了山川奇。",
      "山川固娱目，慎勿过幽独。",
      "奈何白云歌，再送刘十六。",
      "乾坤渺苍茫，回首眷空谷。",
      "我将秣其驹，乃不受羁束。",
      "愿子无遐心，归哉返初服。"
    ]
  },
  {
    "id": "c16655df58c31bab74cb8a629d4fdf8e",
    "title": "芦花被",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "采得芦花不涴尘，翠蓑聊复藉为茵。",
      "西风刮梦秋无际，夜月生香雪满身。",
      "毛骨已随天地老，声名不让古今贫。",
      "青绫莫为鸳鸯妒，欸乃声中别有春。"
    ]
  },
  {
    "id": "c16655df58c31baba090ea8fb917e3eb",
    "title": "秋江感",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "澄净秋江一舸轻，不堪踪迹乐平生。",
      "西风两鬓山河在，落日满船鸿雁声。",
      "村酒尚存黄阁醉，短檠犹照玉关情。",
      "料应今夜怀乡梦，残月萧萧月二更。"
    ]
  },
  {
    "id": "c16655df58c31bab99314f7381f3c78f",
    "title": "三一庵",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "茅栋萧萧水石间，放怀终日对林峦。",
      "梦回不觉丹临砌，吟罢始知身倚阑。",
      "药碓夜舂云母急，石瓶秋迸井花寒。",
      "群鱼亦得逍遥乐，何用机心把钓竿。"
    ]
  },
  {
    "id": "c16655df58c31bab8487c55730e71b01",
    "title": "神州寄友",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "沧海茫茫叙远音，何人不发故乡吟。",
      "十年故旧三生梦，万里乾坤一寸心。",
      "秋水夜看灯下剑，春风时鼓壁间琴。",
      "迩来自愧头尤黑，赢得人呼小翰林。"
    ]
  },
  {
    "id": "c16655df3e55b2daf014649a58349c92",
    "title": "初至江南休暑凤凰山",
    "authorName": "贯云石",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "路隔苍苔卒未通，泉花如发玉蒙蒙。",
      "蛟浮海近云窗湿，蚊怯山寒葛帐空。",
      "高枕不知秋水上，开门忽见暮帆东。",
      "物华万态俱忘我，北望惟心一寸红。"
    ]
  },
  {
    "id": "c16655df58c31bab9f5a4790e430d0af",
    "title": "思亲",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "天涯芳草亦婆娑，三釜凄凉奈我何。",
      "细较十年衣上泪，不如慈母线痕多。"
    ]
  },
  {
    "id": "c16655df58c31bab5a79ef879fd93b86",
    "title": "题庐山太平宫",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "山上清风山下尘，碧沙流水浅如春。",
      "不知松外谁敲月？",
      "惊动南华梦里人。"
    ]
  },
  {
    "id": "c16655df58c31bab24d985e745ebcc18",
    "title": "题岳阳楼",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "天远岳阳楼影孤，下窥梦泽渺平芜。",
      "城南老树依然在，试问仙童重到无。"
    ]
  },
  {
    "id": "c16655df58c31bab8eb7935f6af22396",
    "title": "题陈北山扇五首",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "秋鸣无数醉秦娥，却把轻风惹扇罗。",
      "明月碧澄天似水，此山云气动纤波。"
    ]
  },
  {
    "id": "c16655df58c31bab8eb7935fa40d5291",
    "title": "题陈北山扇五首",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "红旭如铅海上来，苍苍烟雾小蓬莱。",
      "东风昨夜醇如酒，吹得桃花满树开。"
    ]
  },
  {
    "id": "c16655df58c31bab8eb7935f54cdd855",
    "title": "题陈北山扇五首",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "翠幕低垂护午阴，碧瓶里面水痕深。",
      "东风截断人间热，勾引清凉养道心。"
    ]
  },
  {
    "id": "c16655df58c31bab8eb7935f50ee033a",
    "title": "题陈北山扇五首",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "一帘明月倚阑干，宇宙尤宜就夜看。",
      "飞上仙槎河汉近，手招沆瀣海铜盘。"
    ]
  },
  {
    "id": "c16655df58c31bab8eb7935fc518ebbd",
    "title": "题陈北山扇五首",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "功成不用服丹砂，笑指云霞总是家。",
      "清晓山中三尺雪，道人神气是梅花。"
    ]
  },
  {
    "id": "c16655df58c31babb015fa1312a9dda5",
    "title": "宫词",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "风外丁当响佩环，玉人依约凭湖山。",
      "侍儿报有君王命，月下轻轻整翠鬟。"
    ]
  },
  {
    "id": "c16655df58c31bab8e728e440d4014ba",
    "title": "辞世诗",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "洞花幽草结良缘，被我瞒他四十年。",
      "今日不留生死相，海天明月一般圆。"
    ]
  },
  {
    "id": "c16655df3e55b2da040be51bd84bab2c",
    "title": "桃花岩",
    "authorName": "贯云石",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "美人一别三千年，思美人兮在我前。",
      "桃花染雨入白兆，信知尘世逃神仙。",
      "空山亭亭伴朝暮，老树悲啼发红雾。",
      "为谁化作神仙区，十丈风烟挂淮浦。",
      "暖翠流香春自活，手撚残霞皆细末。",
      "几回云外落清啸，美人天上骑丹鹤。",
      "神游八极栖此山，流水杳然心自闲。",
      "解剑狂歌一壶外，知有洞府无人间。",
      "酒酣仰天呼太白，眼空四海无纤物。",
      "明月满山招断魂，春风何处求颜色。"
    ]
  },
  {
    "id": "c16655df3e55b2da0f8d0eb3d9d50927",
    "title": "美人篇",
    "authorName": "贯云石",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "仙风雕雪玲珑温，吴姬剪月纤纤昏。",
      "行云补髻翠光滑，凤凰叫落空山月。",
      "手摘闲愁八字分，春山恨重画不伸。",
      "肌浓汗腻朱粉匀，背人挥泪妆无痕。",
      "霜刀自制石榴裙，闭门不识诸王孙。",
      "绿烟熏透蓝田玉，罗带随风换装束。",
      "飞鸟衔怨过长门，芳菲不忍韶华屋。",
      "连环步窄玉佩响，霓裳袖阔春风长。",
      "钏松腕瘦觉多情，举手搔天天亦痒。",
      "锦香帐冷兰灯沈，落花不入芙蓉衾。",
      "三山路杳银河深，彩鸾高诉愁人心。",
      "天与美人倾国色，不如更与美人节。",
      "梦里梅花梦外身，万古千年对明月。"
    ]
  },
  {
    "id": "c16655df58c31bab0d4da49d111a1f67",
    "title": "君山行",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "北溟鱼背几千里，负我大梦游弱水。",
      "蓬莱隔眼不盈拳，碧落香销吹不起。",
      "茜裙女儿怀远游，远人不归明月羞。",
      "宝钗绾髻翠欲流，凤鬟十二照暮秋。",
      "女娲炼石补天手，手拙石开露天丑。",
      "琼楼玉宇亦人间，直指示君君见不。",
      "斯须鱼去梦亦还，白云与我游君山。"
    ]
  },
  {
    "id": "c16655df58c31bab63cfa29f0efe8039",
    "title": "画龙歌",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "老墨糊天霹雳死，手擘明珠换眸子。",
      "一潜渊泽久不跃，泥活风须色深紫。",
      "虬髯老子家燕城，怒吹九龙无馀灯。",
      "手提百尺阴山冰，连云涂作苍龙形。",
      "槎牙爪角随风生，逆鳞射月干戈声。",
      "人间仰视玩且听，参辰散落天人惊。",
      "潇湘浮黛蛾眉轻，太行不让蓬莱青。",
      "烈风倒雪银河倾，珊瑚盏阔堪不平。",
      "吸来喷出东风迎，春色万国生龙庭。",
      "七年旱绝尧生灵，九年涝涨舜不耕。",
      "尔来化作为霖福，为吾大元山海足。"
    ]
  },
  {
    "id": "c16655df58c31bab235a30306d331bcc",
    "title": "观日行",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "六龙受鞭海水热，夜半金乌变颜色。",
      "天河蘸电断鳌膊，刀击珊瑚碎流雪。",
      "朔方野客随云间，乘风来游海上山。",
      "飞骧拖空渡香水，地避中原杂圣凡。",
      "壮鳌九尺解霜鼓，瘦纹巨犬自掀舞。",
      "惊看月下墨花鲜，欲作新诗授龙女。",
      "人生行此丈夫国，天吴立涛欺地窄。",
      "乾坤空际落春帆，身在东南忆西北。"
    ]
  },
  {
    "id": "c16655df58c31babab253405d5fdc606",
    "title": "采石歌",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "采石山头日颓色，采石山下江流雪。",
      "行客不过水无迹，难以断魂招太白。",
      "我亦不留白玉堂，京华酒浅湘云长。",
      "新亭风雨夜来梦，千载相思各断肠。"
    ]
  },
  {
    "id": "c16655df58c31bab6ceb8d11fb295a48",
    "title": "别离情",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "吁别离之苦兮，苍梧之野春草青，黄陵庙前春水生。",
      "日暮湘裙动轻翠，玉树亭亭染红泪。又闻垓下虞姬泣，斗帐初惊楚歌毕。",
      "佳人阁泪弃英雄，剑血不销原草碧。何物谓之别离情，肝肠剥剥如铜声。",
      "不如斫其竹，剪其草，免使人生谓情老。"
    ]
  },
  {
    "id": "c16655df58c31baba209cf093516005a",
    "title": "题练川书隐壁",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "朝来策杖轻天涯，东风落脚山人家。",
      "悠哉野服弃俗态，萧然未受豪华加。",
      "儿兮子兮嬉且悲，灯昏小帐连依依。",
      "山人已有春微微，吾侪必欲留新题。"
    ]
  },
  {
    "id": "c16655df58c31bab0acd1eab142bceb4",
    "title": "筚篥乐为西瑛公子",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "雄雷怨别雌雷老，云海镘沙地无草。",
      "□尘不受紫檀风，三寸芦中元气巧。",
      "微声辚辚喘不栖，魑魅梦哭猩猩饥。",
      "壮声九漏雪如铁，酥灯燄冷春风灭。",
      "神妻夜传髑髅杯，倒解昆仑饮腥血。",
      "紫台云散月荒凉，归路人稀腔更长。"
    ]
  },
  {
    "id": "c16655df58c31babd2166c1f50ae106c",
    "title": "岳阳楼",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "西风吹我登斯楼，剑光影动乾坤浮。",
      "青山对客有馀瘦，游子思君无限愁。",
      "昨夜渔歌动湖末，一分天地十分秋。"
    ]
  },
  {
    "id": "c16655df3e55b2dac66b9505ffe1f4f2",
    "title": "当涂郡有脱靴亭以谪仙采石得名乃绘之图而赞以诗",
    "authorName": "贯云石",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "锦袍兮乌帻，神清兮气逸。凌铄兮万象，麾斥兮八极。",
      "我思古人兮李太白，孰为使之朝禁林而暮采石也。",
      "其天宝之嬖幸欤，公则何所于欣戚。"
    ]
  },
  {
    "id": "c16655df58c31bab8bb7fc60d196bbe8",
    "title": "山谷守当涂方九日而被谤谪宜州遂作返棹图而系之诗",
    "authorName": "小云石海涯",
    "authorId": "c16655df3e55b2dac0a271bcbb7946e7",
    "dynasty": "元",
    "content": [
      "幅巾兮野服，貌腴兮神肃。孤鶱兮风雅，唾视兮爵禄。",
      "我思古人兮黄山谷，曷为使之六年僰道而九日姑孰也。",
      "其符绍之朋党欤，公则何所于荣辱。"
    ]
  },
  {
    "id": "c16655df3e7fcdf40a0086ebc8d03240",
    "title": "送于彦成归越次郯九成韵",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "正月山阴道，夫君剡上舟。",
      "好峰开雪霁，春水匝城流。",
      "拭目瞻云鹄，忘机惜海鸥。",
      "多情今夜月，何处照清游。"
    ]
  },
  {
    "id": "c16655df3e7fcdf49a545eb19bf59a05",
    "title": "柬玉山征君兼五老贞士",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "玉子冈头雪未消，玉山池馆郁岧峣。",
      "美人词赋宗枚乘，仙客风流似子乔。",
      "竹里行厨通一径，柳边飞阁度双桥。",
      "澧兰沅芷思无那，心与车旌日在摇。"
    ]
  },
  {
    "id": "c16655df3e7fcdf4cdf46d7493c2e0cd",
    "title": "漫兴一首奉呈玉山",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "萱草葵花五月繁，清游频过辟疆园。",
      "艰危避贼愁仍绝，感激逢君思欲骞。",
      "信有谗人如巷伯，岂无佳士报平原。",
      "坐深池阁偏幽寂，更浣寒泉为涤烦。"
    ]
  },
  {
    "id": "c16655df3e7fcdf4e1c28ac38b704818",
    "title": "寄五峰李著作一首",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "小车上直过宫沟，城阙沈沈十二楼。",
      "大乙灵光金匮夕，少微星采玉垣秋。",
      "斋房度曲歌朱鹭，海子惊弦起白鸥。",
      "想得赐金归里第，雁山依旧足清游。"
    ]
  },
  {
    "id": "c16655df3e7fcdf48c149c13d5e64c16",
    "title": "题谢伯诚青梧轩录上玉山徵君求教",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "青梧轩前梧十寻，水屋雪洞相萧森。",
      "高枝楼楼不受暑，叶大拳拳故多阴。",
      "丹丘鸣凤几时至，金井啼乌秋思深。",
      "谢家园池信清绝，拟来与子一横琴。"
    ]
  },
  {
    "id": "c16655df3e7fcdf42aad71e6f81458be",
    "title": "题金陵",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "丽正门当天阙高，景阳台下草萧萧。",
      "江围大地蟠三楚，石偃孤城见六朝。",
      "落日不将遗恨去，秋风能使旅魂消。",
      "忘情只有龙河柳，烟雨年年换旧条。"
    ]
  },
  {
    "id": "c16655df3e7fcdf4a273bef103ad83a1",
    "title": "送赵季文之湖州知事",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "能诗自爱水曹掾，又泛楼船向霅濆。",
      "方伯正思贤从事，邑人还识旧参军。",
      "青山对幕高于弁，春水连城荡若云。",
      "或过王孙池沼上，莫惊亭下白鸥群。"
    ]
  },
  {
    "id": "c16655df3e7fcdf4c246df3b754a95bf",
    "title": "送友人之京兼怀陈庶子二首",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "五两摇摇孔翠翎，舵楼酾酒候潮生。",
      "为言北海三千里，只作南风十日行。",
      "樯顶陨星神或降，浪深阴火夜还明。",
      "到京烦告陈徵士，两得缄书慰远情。"
    ]
  },
  {
    "id": "c16655df3e7fcdf4c246df3b1bef4f75",
    "title": "送友人之京兼怀陈庶子二首",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "十月江南草树空，五云天近立鳌峰。",
      "龙沙飞雪似掌大，马湩醉人如酒浓。",
      "曾佐元戎书露布，还陪天子颂东封。",
      "宛驹自此行千里，消息无忘辄报侬。"
    ]
  },
  {
    "id": "c16655df3e7fcdf452829f525aa15770",
    "title": "桓王墓",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "城东盗发桓王墓，遗物书年见赤乌。",
      "群丑扬兵俱叛汉，弟兄汗马憗开吴。",
      "早思密隧藏弓剑，宁谓阴房出兔狐。",
      "英气如生风满树，焄蒿悽怆不能无。"
    ]
  },
  {
    "id": "c16655df3e7fcdf446562a6a7e055b00",
    "title": "寄倪云林",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "花明快雪钩帘坐，谩把闲情写竹枝。",
      "谁谓两生仍在鲁，亚知三谢最能诗。",
      "溪头姑恶当人语，露下戎葵向日垂。",
      "艇子不来娄水暮，百回延望念深期。"
    ]
  },
  {
    "id": "c16655df3e7fcdf4a12aec69f331bd55",
    "title": "绛雪亭",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "七月海棠花满枝，却思三月见花时。",
      "谁烧银烛相为乐，正是烽烟苦乱离。",
      "绛雪飘摇从自落，凉风爱护莫教吹。",
      "人生若此秋如许，不惜沈酣倒玉卮。"
    ]
  },
  {
    "id": "c16655df3e7fcdf4522df80da9a92906",
    "title": "奉怀玉山主人兼简郯九成于匡山",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "马鞍山色两峰尖，时送飞云落画檐。",
      "金鹊焚兰烟袅袅，银鹅舞队月纤纤。",
      "语调鹦鹉花连屋，影拂鵁鶄水动帘。",
      "缘想清游共于鹄，定多赋咏照牙签。"
    ]
  },
  {
    "id": "c16655df3e7fcdf46a6543cdd552b62b",
    "title": "九月七日复游寒泉登南峰有怀龙门云台次玉山韵二首",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "支硎山中濯寒泉，洗马池头草若烟。",
      "石拔两关开岝崿，云迷万竹秀联娟。",
      "下方钟鼓长时发，绝顶藤萝且自缘。",
      "东去三江流不尽，浮生如此也须怜。"
    ]
  },
  {
    "id": "c16655df3e7fcdf46a6543cd095d352c",
    "title": "九月七日复游寒泉登南峰有怀龙门云台次玉山韵二首",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "飞龙开口日晖晖，放鹤亭前路不迷。",
      "谩说支郎林下少，未缘神骏眼中稀。",
      "繁霜著树榴房拆，危石悬藤瓠子肥。",
      "看遍吴中好山色，太湖明月棹船归。"
    ]
  },
  {
    "id": "c16655df3e7fcdf462846d57bfebc39e",
    "title": "春波曲",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "青青太湖波，小小芙蓉楫。",
      "舟轻弗解操，水深那敢涉。"
    ]
  },
  {
    "id": "c16655df3e7fcdf4bb0da0228f97dd3b",
    "title": "柳枝曲",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "朝垂金门雨，暮拂玉阑风。",
      "飞絮高高去，枝叶在深宫。"
    ]
  },
  {
    "id": "c16655df3e7fcdf4b6d8a87cfe75f186",
    "title": "续弦曲",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "麟角煮为胶，续弦弦在弓。",
      "担持弦上箭，不射孤飞鸿。"
    ]
  },
  {
    "id": "c16655df3e7fcdf4ee92b3d9fa20467f",
    "title": "玉山草堂",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "小筑西郊僻，浑如杜草堂。",
      "不烦严武驾，特过碧鸡坊。"
    ]
  },
  {
    "id": "c16655df3e7fcdf4d896bfc08a66ba36",
    "title": "钓月轩",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "积雨水平矶，钩帘月上衣。",
      "照见珊瑚影，兰苕翡翠飞。"
    ]
  },
  {
    "id": "c16655df3e7fcdf464c2db2982fc984c",
    "title": "金粟影",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "池鸟夜喧寂，水屋月流明。",
      "坐深清景迈，不知莲露盈。"
    ]
  },
  {
    "id": "c16655df3e7fcdf4fcdbd105916a5f0d",
    "title": "种玉亭",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "彼美不自献，置之玉子冈。",
      "珍重保灵璞，春雨欲流肪。"
    ]
  },
  {
    "id": "c16655df3e7fcdf473c30856f8cd14f1",
    "title": "碧梧翠竹堂",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "嘉垣绕林色，高标相与清。",
      "阴凉流漫入，灵籁答空鸣。"
    ]
  },
  {
    "id": "c16655df3e7fcdf45644e7553c5999db",
    "title": "湖光山色楼",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "朝拂昆城涨，暮瞩海虞孤。",
      "日照帘旌里，萧条粉墨图。"
    ]
  },
  {
    "id": "c16655df3e7fcdf47da81082e6115183",
    "title": "柳塘春",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "晴雪散河堤，春云晚复迷。",
      "鲤鱼跳藻叶，燕子拂兰荑。"
    ]
  },
  {
    "id": "c16655df3e7fcdf4206c1ec4c33f6804",
    "title": "渔庄",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "春船摇一苇，寒罶带三星。",
      "美人烟水暮，相思兰芷青。"
    ]
  },
  {
    "id": "c16655df3e7fcdf44cb7167d6343c45f",
    "title": "题倪元镇画云林图",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "窈窕平林岸岸流，雨柯凉叶树楼楼。",
      "秋风个里梁溪思，南市津头欲问舟。"
    ]
  },
  {
    "id": "c16655df3e7fcdf40cdcf56e34eb623f",
    "title": "题陶渊明图惠良夫",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "五柳庄前霜叶枯，归来三径已荒芜。",
      "自书甲子纪正朔，世上那知刘寄奴。"
    ]
  },
  {
    "id": "c16655df3e7fcdf4db5e8ca64c9237bd",
    "title": "渔庄欸歌二首",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "湾湾流水曲阑杆，鸂鶒芙蓉不耐寒。",
      "玉手为开银屈膝，举头却见月团团。"
    ]
  },
  {
    "id": "c16655df3e7fcdf4db5e8ca6ef769bd9",
    "title": "渔庄欸歌二首",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "日暮休凭斗鸭阑，落霞飞去水漫漫。",
      "秋光都在重屏里，东面青山是马鞍。"
    ]
  },
  {
    "id": "c16655df3e7fcdf455bddce336d7850b",
    "title": "春还轩",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "阴阳无停运，太极体自常。",
      "姤复造化枢，日月天地房。",
      "凝寒一已消，煦煦春载阳。",
      "曲塘鱼上冰，层汉雁北翔。",
      "潜心验物候，斋居情味长。",
      "容色当少壮，岂不惜流光。",
      "流光不待人，抚时且彷徉。"
    ]
  },
  {
    "id": "c16655df3e7fcdf4c2db5c591b668035",
    "title": "送客一首赠凌元之别",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "送客复送客，跋马河之津。",
      "河津雪始霁，细柳媚将春。",
      "画船平如屋，中有白发亲。",
      "岁晏归乡井，母子意欣欣。",
      "持觞寿阿母，祝母年如椿。",
      "司征禄堪养，驰驱亦良勤。",
      "双溪见明月，定当怀故人。"
    ]
  },
  {
    "id": "c16655df3e7fcdf41b173c6242042bd6",
    "title": "矫矫一良士",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "矫矫一良士，志行与世殊。",
      "三年斫一轮，十年成一车。",
      "度才择坚贞，髹画饰丹朱。",
      "斫轮无不方，制车复有輗。",
      "识者以为巧，不识以为迂。",
      "一朝祀先行，出门登广途。",
      "鸣銮和相应，执御辔如濡。",
      "邈矣天路遐，怀哉若人且。"
    ]
  },
  {
    "id": "c16655df3e7fcdf44843d212e8c963bf",
    "title": "赋得青天月团团盛孟章古香亭",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "青天月团团，大于黄金井。",
      "中有桂树枝，上疑山河影。",
      "微步下亭皋，夜色天与永。",
      "露叶团夕阴，幽芬袭巾领。",
      "把花玩明月，逌然发深醒。"
    ]
  },
  {
    "id": "c16655df3e7fcdf461b51e37f6e67bde",
    "title": "娄东园分韵得人字",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "步游娄东园，清暑水西滨。",
      "水色动庭户，坐深凉荡人。",
      "葵花露泥泥，桐叶雨蓁蓁。",
      "觞酌麻姑酒，欢泳习池宾。",
      "晤言式相好，谅知心所亲。",
      "留滞岂恒久，扬镳清露尘。"
    ]
  },
  {
    "id": "c16655df3e7fcdf421325585205cb35f",
    "title": "送强彦栗之京都",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "春水满南国，悠然生远愁。",
      "褰裳采芳荑，薄暮送行舟。",
      "神都丽燕服，景气若瀛洲。",
      "星连绛阙动，云承翠叶浮。",
      "鴐鹅飞海子，杨柳荫宫沟。",
      "寄言幕府掾，览赏日夷犹。"
    ]
  },
  {
    "id": "c16655df3e7fcdf440ba3c4a21628dd3",
    "title": "玉山佳处赋得山中好长日",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "山中好长日，流景丽蓬瀛。",
      "池台带兰薄，水色上帘旌。",
      "兴言春再交，嘉鸟相和鸣。",
      "木桃源上芳，洵美粲条英。",
      "延念顾长康，散息志虑清。",
      "岂不怀爵服，驰逐正营营。",
      "驰逐非所慕，高情谅难并。"
    ]
  },
  {
    "id": "c16655df3e7fcdf4a92d62c9902bb911",
    "title": "玉山佳处以夜阑更秉烛相对如梦寐分韵得夜字",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "朝发吴王城，轻舰从东下。",
      "落日荡柔橹，暮抵玉山舍。",
      "张灯共清燕，寂寂西园夜。",
      "珠斗当层楼，银月照芳榭。",
      "坐客盛文彦，逸气凌曹谢。",
      "鸣琴聆妙音，使我忧心写。",
      "率意阮生狂，明晨还独驾。"
    ]
  },
  {
    "id": "c16655df3e7fcdf472bbe378dba5b00c",
    "title": "春草池绿波亭",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "回塘带兰薄，曲槛映朱甍。",
      "春雨夜初至，绿波池上生。",
      "游鱼荡清涟，细藻承落英。",
      "浩浩谢池思，悠悠南浦情。",
      "日夕澹无语，燕坐望寰瀛。"
    ]
  },
  {
    "id": "c16655df3e7fcdf47fe2fd67d404538d",
    "title": "碧梧翠竹堂以碧梧栖老凤凰枝分韵得凤字",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "张宴池馆夕，酥凝酒微冻。",
      "明月流绮疏，华灯照阴洞。",
      "翠琯袅遗音，朱弦细成弄。",
      "徙倚桐花原，相期听鸣凤。"
    ]
  },
  {
    "id": "c16655df3e7fcdf4e100e5baeebfa2c8",
    "title": "九月八日以满城风雨近重阳分韵得雨字",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "华屋带修沱，梧竹夹雨庑。",
      "流云荡微阴，冉冉菊花雨。",
      "张筵广乐作，彼美瑶之圃。",
      "仙人紫云裘，渥赪颜孔膴。",
      "消摇惬中赏，且以乐嘉聚。",
      "翩然跨黄鹤，渺渺度烟渚。"
    ]
  },
  {
    "id": "c16655df3e7fcdf4def6bfeec826a9ab",
    "title": "柳塘春小集分韵得水字",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "修塘带长堤，柳色参云起。",
      "疏雨落高林，浅渚生春水。",
      "文轩敞棂槛，宛在水中沚。",
      "流波荡轻华，细藻跳游鲤。",
      "故人式相见，离别何所似。",
      "相对澹忘言，坐听流莺语。"
    ]
  },
  {
    "id": "c16655df3e7fcdf43af503d7f1625d98",
    "title": "陈母节义词",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "迢迢南海水，波浪无晨暮。",
      "一苇万里航，逢彼蛟鳄怒。",
      "良人竟漂溺，浩荡随烟雾。",
      "海水无时枯，妾恨何由诉。",
      "担将沃焦石，去筑良人墓。",
      "之死弗二天，秉节金石固。",
      "茕茕膝下雏，爱惜如宝璐。",
      "尘凝玉镜台，肯怨芳年度。",
      "床前明月光，照妾见情愫。",
      "儿大羽翼成，岂不怀乳哺。",
      "春晖照高堂，丛萱湛晨露。",
      "母兮喜及养，母也增哀慕。",
      "金坚金可镕，松坚松可蠹。",
      "贞哉陈母节，永言垂竹素。"
    ]
  },
  {
    "id": "c16655df3e7fcdf45110335595247086",
    "title": "友竹轩诗",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "友道久已丧，浇风何由淳。",
      "对面论气谊，转足生棘榛。",
      "断金臭如兰，所贵同心人。",
      "取友古所难，此君诚可亲。",
      "霜风凛高节，岁寒相与邻。",
      "于焉念同志，碌碌奚足论。"
    ]
  },
  {
    "id": "c16655df3e7fcdf43bf92f80ece3f015",
    "title": "买妾言",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "遗妾明月珠，结为双佩珰。",
      "妾身幸分明，暮夜亦有光。"
    ]
  },
  {
    "id": "c16655df3e7fcdf43b896b002fbedba1",
    "title": "野田雀",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "野雀飞在田，化为田中鼠。",
      "黍稌动连云，鼠食那知止。"
    ]
  },
  {
    "id": "c16655df3e7fcdf488b15594e8c24546",
    "title": "缺月词",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "月体无亏缺，日照乃自偏。",
      "安得长合璧，与天相周旋。"
    ]
  },
  {
    "id": "c16655df3e7fcdf49c7ed6c92e5abb4b",
    "title": "精卫辞",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "精卫两翼大，飞向海波去，口衔石子不知数。山高高，海深深，山高海深石自沈。"
    ]
  },
  {
    "id": "c16655df3e7fcdf4d2587b42f12cf893",
    "title": "招鹄辞",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "黄鹄兮黄鹄，鶱翮兮扶摇。一飞兮绝泰华，再飞兮冲层霄。",
      "鹄兮无弟与兄，若将求其曹。于呼鹄兮心悁劳，燕雀在樊兮食且饱。",
      "乐且不忧，中林有木兮木有巢，鹄乎归乎无远遨。"
    ]
  },
  {
    "id": "c16655df3e7fcdf4372e50cf67ccb15c",
    "title": "石妇辞",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "鸟鸣孤竹冈，春花复班班。江水日东落，行人殊未还。",
      "妾孤处，妾之心，白于水，水白泥可浑。妾心洁且明，望夫不归那忍生。",
      "精神忽通化为石，千秋万年冈上立。"
    ]
  },
  {
    "id": "c16655df3e7fcdf4557c7e7b156462fe",
    "title": "春草堂诗集诗句",
    "authorName": "陆仁",
    "authorId": "c16655df3e7fcdf4d1457b72d1457b72",
    "dynasty": "元",
    "content": [
      "春日迟迟，昭明有融。",
      "茀厥丰草，零露浓浓。",
      "春日载阳，休有烈光。",
      "菶菶萋萋，零露瀼瀼。",
      "父兮母兮，怀允不忘。",
      "念其先人，经营四方。",
      "死生契阔，我心忧伤。"
    ]
  },
  {
    "id": "c16655df3f5358b325835e1adf438327",
    "title": "佛智师归仰山",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "早发扶舆拜，灯明爱白头。",
      "故乡元自好，游子独淹留。",
      "壮业真何用，孤怀未忍休。",
      "始终存众望，不敢畏离忧。"
    ]
  },
  {
    "id": "c16655df3f5358b33bb1103d563a713b",
    "title": "送张用鼎游燕南",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "天上知名久，由来汉客星。",
      "江湖歌《白雪》，风露满青冥。",
      "巴蜀须传檄，燕山待勒铭。",
      "壮夫期远大，不独抱遗经。"
    ]
  },
  {
    "id": "c16655df3f5358b37592cd480b8d3dd0",
    "title": "次韵宁宣尉",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "将门三叶贵，古剑削霜硎。",
      "雾卷乌蛮净，风生碧海清。",
      "投壶惊甲帐，飞墨动云屏。",
      "未惬清游兴，松房听雨声。"
    ]
  },
  {
    "id": "c16655df3f5358b3a89544b6ff70b8c4",
    "title": "送别",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "沙鸟高低语，江云断续飞。",
      "青山携手别，秋日故人稀。",
      "落落芳心在，悠悠昨梦非。",
      "歌长不用续，鲸浪暗吹衣。"
    ]
  },
  {
    "id": "c16655df3f5358b3213d13d9dd3f0627",
    "title": "庚午秋过淮安",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "百感何嗟及，行人过楚州。",
      "笛声今夜月，云物向时秋。",
      "古驿依城住，长河傍海流。",
      "天王南狩日，曾此驻鸣驺。"
    ]
  },
  {
    "id": "c16655df3f5358b391afa8a5ca012e58",
    "title": "过淮河口",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "水次千家市，蛮商聚百艘。",
      "扬徐元接壤，河泗此交流。",
      "乘传陪天使，浮杯任海沤。",
      "夜凉瞻斗柄，想见上林秋。"
    ]
  },
  {
    "id": "c16655df3f5358b3f5f82161c44b8914",
    "title": "送萨天锡照磨赴燕南宪幕",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "萧寺留诗别，高怀不负公。",
      "江声元自急，山势古来雄。",
      "下榻疏钟雨，登台落木风。",
      "重来无几日，除道避乘骢。"
    ]
  },
  {
    "id": "c16655df3f5358b35655e2cb8d29be9e",
    "title": "次韵奉答吴可堂左丞致政寓九江见贻",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "晚节陶元亮，平生贺季真。",
      "鸡豚栗里社，宾客午桥春。",
      "风物三生梦，功名百岁身。",
      "种莲毋负约，金地不生尘。"
    ]
  },
  {
    "id": "c16655df3f5358b39eb0cd292aac5930",
    "title": "杨执中幼与予同舍自予去乡里一别四十五年矣乍见俱不相识承惠诗二首次韵谢之",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "勋业双蓬鬓，江湖万里心。",
      "扣舷山月近，攲枕夜涛深。",
      "多士怀东观，何人赋《上林》？",
      "只将弦上趣，《白雪》写遗音。"
    ]
  },
  {
    "id": "c16655df3f5358b39eb0cd29389aeb65",
    "title": "杨执中幼与予同舍自予去乡里一别四十五年矣乍见俱不相识承惠诗二首次韵谢之",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "青衿巷南北，鸡犬识比邻。",
      "骤面初疑梦，论交晚觉亲。",
      "文章元有命，耕钓岂无人。",
      "老矣非吾愿，沧洲合问津。"
    ]
  },
  {
    "id": "c16655df3f5358b364c81f010f06d062",
    "title": "万岁山",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "蜿蜒金翠倚青冥，虚谷时传万岁声。",
      "葆羽毵旓云气湿，玉龙鳞甲夜寒生。",
      "关河拱挹皇居壮，宫殿深严圣虑清。",
      "自愧山林麋鹿性，也随鹓鹭到承明。"
    ]
  },
  {
    "id": "c16655df3f5358b3169192586391cb1c",
    "title": "黄河阻风",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "九域重寻禹迹荒，喜听悬水夜浪浪。",
      "中原迤逦河流壮，元气汪洋地脉长。",
      "万里风云来黯澹，五更星斗下光芒。",
      "我行不有神灵助，风送天香自帝傍。"
    ]
  },
  {
    "id": "c16655df3f5358b3bd11b8ad419a129d",
    "title": "高彦敬尚书墨竹",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "西域高侯自爱山，此君冰雪故相看。",
      "苍梧帝子秋风泪，翠袖佳人日暮寒。",
      "妙处宁论铁钩锁，深情莫报翠琅玕。",
      "诛茅何处阴厓底，静看梢头玉露漙。"
    ]
  },
  {
    "id": "c16655df3f5358b36ef2940fcf347622",
    "title": "次韵马昂夫总管饮仙桥诗",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "铁锁高悬隔杳冥，仙桥有路上瑶京。",
      "夜凉暗觉潜蛟动，晓色微看素练平。",
      "坤极尚遗神禹力，山灵空识祖龙名。",
      "烂柯旧事凭谁问？",
      "石柱题诗薜荔生。"
    ]
  },
  {
    "id": "c16655df3f5358b38c864bc71bbdec59",
    "title": "送郭干卿学士赴奎章阁次赵鲁公韵二首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "岁晏俄闻上国行，安车可是暮年情。",
      "早朝翠雾沾衣湿，夜直银河入坐清。",
      "社稷忧勤霜鬓短，江湖归梦钓丝轻。",
      "相携不尽丁宁语，歌断骊驹白下城。"
    ]
  },
  {
    "id": "c16655df3f5358b38c864bc7959e1c24",
    "title": "送郭干卿学士赴奎章阁次赵鲁公韵二首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "短褐宁陪衣绣行，相忘道术愧深情。",
      "光分玉树精神合，气肃金盘沆瀣清。",
      "孤凤远归阿阁晚，六鳌浮去五山轻。",
      "微踪亦与扁舟约，烟水南询第几城。"
    ]
  },
  {
    "id": "c16655df3f5358b38a572a6850157a47",
    "title": "次韵吴闲闲宗师赠茅山徐真人",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "当年野服谩朝天，不羡稽山贺老船。",
      "翠蜃夜蟠金井月，采鸾朝下玉炉烟。",
      "俄闻劫烧嗟灰墨，还见宫城庆醴泉。",
      "莫道仙人无白发，步虚声里又年年。"
    ]
  },
  {
    "id": "c16655df3f5358b3bce6ea7e833d81c8",
    "title": "次韵王继学侍御金陵杂咏十首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "江表风流辱宠临，青山无恙只如今。",
      "高陵云合遗金化，秋浦凉生古玉沈。",
      "吏散图书斋阁静，公馀女乐后堂深。",
      "题诗石壁山灵护，莫遣春风薜荔侵。"
    ]
  },
  {
    "id": "c16655df3f5358b3bce6ea7e2fb1548a",
    "title": "次韵王继学侍御金陵杂咏十首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "微茫翠浪泻青瑶，木末斜分鸟道遥。",
      "云敛江亭初过雨，月明津树欲生潮。",
      "崖根橘柚知谁种？",
      "涧曲茅茨许共樵。",
      "不羡东山携妓看，堆盘鲙玉映红绡。"
    ]
  },
  {
    "id": "c16655df3f5358b3bce6ea7ea34b4511",
    "title": "次韵王继学侍御金陵杂咏十首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "自负东南一剑横，故膺宸翰锡嘉名。",
      "帛书岘首愁归雁，鼙鼓江心吼怒鲸。",
      "落木丛祠孤泪堕，西风长笛壮心惊。",
      "奸雄欺国真儿戏，只比藏钩谩斗嬴。"
    ]
  },
  {
    "id": "c16655df3f5358b3bce6ea7e848c4bc5",
    "title": "次韵王继学侍御金陵杂咏十首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "海上归来鬓未霜，登临应不愧斯堂。",
      "风生葆羽迎仙盖，华散氍毹供佛香。",
      "江上蘼芜随意绿，雨中新树过人长。",
      "绵州学士深埋玉，泪湿遗编可得忘。"
    ]
  },
  {
    "id": "c16655df3f5358b3bce6ea7e78e3f0d4",
    "title": "次韵王继学侍御金陵杂咏十首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "碌碌从人愧抱关，赏心应共鹤飞还。",
      "孤舟野水东西渡，落日长淮远近山。",
      "神鼓乍喧香雾合，宾筵初散绿阴间。",
      "相思咫尺长相隔，一似河流九曲湾。"
    ]
  },
  {
    "id": "c16655df3f5358b3bce6ea7ece3076de",
    "title": "次韵王继学侍御金陵杂咏十首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "御榻当年小殿西，龙光照地起虹霓。",
      "蓬莱珠馆珊瑚树，夜月瑶台白玉梯。",
      "甲帐列营环卫密，龟兹按拍蹋歌齐。",
      "代来故事凭谁纪？",
      "只有年年杜宇啼。"
    ]
  },
  {
    "id": "c16655df3f5358b3aa89636d33c73549",
    "title": "次韵萨天锡台郎赋三益堂芙蓉",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "华开未觉早霜残，留伴仙人酒半阑。",
      "翡翠巢空秋浦净，落霞飞尽暮江寒。",
      "玉真对月啼双颊，楚袖迎风舞《七盘》。",
      "持向毗耶听说法，病翁元作色空看。"
    ]
  },
  {
    "id": "c16655df3f5358b3131ff77f586ea357",
    "title": "次韵王伯循佥事将上江东留别",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "江南江北白云秋，随分高情且宦游。",
      "醉著氍毹归月下，梦披葭苇钓槎头。",
      "光生玉宇秋先见，气肃银河夜不收。",
      "明日绣衣终远别，看山不尽更登楼。"
    ]
  },
  {
    "id": "c16655df3f5358b32c64d62a13b43261",
    "title": "谢郭道渊以诗庆住新寺",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "住近城南尺五天，眼看金屋会群仙。",
      "云霞海上无三岛，风月人间即四禅。",
      "父老多情思沛邑，从官有意赋《甘泉》。",
      "恩波不独新兰若，麟凤呈祥五百年。"
    ]
  },
  {
    "id": "c16655df3f5358b395796884233df2a2",
    "title": "次韵答曹德昭台郎见寄",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "华压雕阑护玉墀，光涵珠网耀摩尼。",
      "室空谁问维摩病，才绝徒怜顾恺痴。",
      "尘土污人思自奋，云霄举翮欲何之。",
      "期君台阁鹓鸾集，濯濯清风慰所知。"
    ]
  },
  {
    "id": "c16655df3f5358b3ad74b5071c14ee6f",
    "title": "期石室不至",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "风水不可期，知君定来否？",
      "何处唱歌声，月明大溪口。"
    ]
  },
  {
    "id": "c16655df3f5358b3c67b611071766111",
    "title": "米元晖江山秋晚图",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "红树宜秋晚，澄江媚落晖。",
      "扁舟如唤我，莫待白头归。"
    ]
  },
  {
    "id": "c16655df3f5358b38e33f28ab8475107",
    "title": "画牛",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "草暖犊子肥，牧闲牛耳湿。",
      "谁知荷蓑翁，风雨租税急。"
    ]
  },
  {
    "id": "c16655df3f5358b3c4850a024cd43d38",
    "title": "次韵答熊以善秀才",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "升堂齐赴鼓隆隆，独著儒衣谒懒融。",
      "也胜朝回随雁起，西风千骑过云中。"
    ]
  },
  {
    "id": "c16655df3f5358b3c0c3a24b5ea05665",
    "title": "古庙折碑图",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "古庙残碑野水村，行人回首暗消魂。",
      "遥天何许孤云没，不尽青山万马奔。"
    ]
  },
  {
    "id": "c16655df3f5358b3f29313dc10127aed",
    "title": "次韵答石室元晦二首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "不审往来相熟未，青衣迎棹惯看人。",
      "糗餈分饷家家似，薯蓣炊香顿顿新。"
    ]
  },
  {
    "id": "c16655df3f5358b3f29313dc51481162",
    "title": "次韵答石室元晦二首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "贝阙群仙罗玉质，也知天上足金银。",
      "深惭造物相料理，岩穴偏宜槁木身。"
    ]
  },
  {
    "id": "c16655df3f5358b30fd0a3745e83e1a2",
    "title": "舟至通州夜雨大作",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "明日京华拂面尘，穹庐如雪马如云。",
      "雨声未忍孤篷别，故遣萧萧枕上闻。"
    ]
  },
  {
    "id": "c16655df3f5358b392d073bf2bd983f2",
    "title": "次韵送寥天与",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "楚江送客暮帆开，眼底何人识异材。",
      "后夜月明潮又满，青山空绕雨华台。"
    ]
  },
  {
    "id": "c16655df3f5358b393de400d6531dfa6",
    "title": "虞伯生学士以五诗赠一上人蒙见及一公将归蜀谒赵鲁公次韵二首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "醉罢蒲萄金叵罗，散华方丈写伽陀。",
      "扁舟许我从公去，浩荡江沤万里波。"
    ]
  },
  {
    "id": "c16655df3f5358b393de400ddf985f30",
    "title": "虞伯生学士以五诗赠一上人蒙见及一公将归蜀谒赵鲁公次韵二首",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "鲁国数年书疏断，每思高会听云和。",
      "别时有约终相觅，绵竹江头雨一蓑。"
    ]
  },
  {
    "id": "c16655df3f5358b31ed253f943cbc250",
    "title": "孤屿图为雁山德长老题",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "澹烟疏树月朦胧，路隔寒潮断复通。",
      "添个茅庵分我住，明年飞锡海门东。"
    ]
  },
  {
    "id": "c16655df3f5358b3c1a657feb388af80",
    "title": "送赵公子去疾侍平章鲁公归蜀",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "所羡还乡乐，兹行得侍亲。",
      "鲁公黄阁旧，宣诏紫泥新。",
      "给传舟车备，承筐玉币陈。",
      "会灵奔岳渎，移次动星辰。",
      "父老怀遗爱，朝廷眷大臣。",
      "百年轻重计，一舸去留身。",
      "子职共承重，亲知嘱谕谆。",
      "行庖供膳早，张燕进觞频。",
      "宝瑟调银甲，雕盘脍玉鳞。",
      "云林还吊古，风物独伤神。",
      "地势金城壮，山光锦浪匀。",
      "江喧初上峡，树远欲通秦。",
      "牛女天河夜，鱼龙野水春。",
      "丰碑临奰屃，高冢抚麒麟。",
      "侧听歌淇澳，犹闻起渭滨。",
      "上尊罗甲帐，仙仗拥蒲轮。",
      "朽栎依琼树，飞华恋锦茵。",
      "峨眉寻旧约，谷口卜劳邻。",
      "愿结香山社，终陪绿野宾。",
      "相期无远别，万里月随人。"
    ]
  },
  {
    "id": "c16655df3f5358b3c83fc4710bcf35f5",
    "title": "次韵张梦臣侍御游蒋山五十韵",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "胜游还送客，秋日净郊原。",
      "别酒欢逾洽，行厨礼不烦。",
      "枫林生晚吹，鞠沼媚晨暾。",
      "满座金貂贵，斯人玉雪温。",
      "丝纶承异渥，黼黻进嘉言。",
      "宥密皇猷重，才华大雅浑。",
      "披云帘挂玉，前席锦为墩。",
      "接武夔龙地，冥怀雁鹜村。",
      "外台分重寄，南服占名藩。",
      "登麦初横榻，迎春及赐幡。",
      "凭高荒壝没，吊古断碑昏。",
      "种竹期招凤，寻僧共听猿。",
      "洞呀狞蟒化，海立怒鹏鶱。",
      "珠钿沉眢井，金铺委坏垣。",
      "国初遗老在，江表故家蕃。",
      "及物多膏泽，为邦固本根。",
      "化行民自信，身退道弥尊。",
      "美俗时丕变，吾人溺可援。",
      "山川还寂寞，岁月去翩翻。",
      "废馆弦声绝，虚龛绘像存。",
      "苔斑饥鼠走，梅卧野蜂屯。",
      "除道看骢马，来仪集采鸾。",
      "传呼惊鹿铤，笑语答江喧。",
      "抚迹多遗恨，怀人欲断魂。",
      "驭风宁有待，斫垩妙无痕。",
      "师表儒林盛，贤劳王事敦。",
      "不求金跃冶，但爱土为埙。",
      "陈宝徒祠雉，柏温苦化鼋。",
      "青山随地好，朱实著霜繁。",
      "克味和椒桂，同馨佩芷荪。",
      "衡庐肩可拍，参井手先扪。",
      "说剑双龙吼，挥毫万马奔。",
      "筑台先自隗，学圃耻如樊。",
      "破衲多年冷，穷檐傍午暄。",
      "不才甘朽栎，何幸枉高轩。",
      "芜秽烦芟制，泥涂赖力掀。",
      "班扬锋远避，屈贾气还吞。",
      "举世怀燕石，惟吾重鲁璠。",
      "三光开浑沌，万派出昆仑。",
      "喜接东山屐，叨陪北海尊。",
      "辱知荣篚帛，怀德报壶飧。",
      "多稼欣逢岁，嘉蔬更满园。",
      "云霄翔鹳鹤，溟渤偃鲸鲲。",
      "寒士勤嘘拂，诸生淑讨论。",
      "望尘趋末路，立雪候重阍。",
      "缘忝三生旧，心冥万化元。",
      "棠阴思召伯，柳色忆王孙。",
      "精卫惭填海，神鳌力负坤。",
      "他时愁远别，此意竟难谖。",
      "嵩华相从去，重窥玉女盆。"
    ]
  },
  {
    "id": "c16655df3f5358b3217d3289289c9888",
    "title": "述怀送观空海归临川七十韵",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "幼慕空门贵，高踪世可遗。",
      "功名轻阀阅，尘土岂磷𥓲。",
      "澄观难居俗，汤沐不废诗。",
      "三生犹有习，四海岂无师。",
      "身去江湖远，山空雷雨垂。",
      "诸方惊老宿，同舍走群儿。",
      "素昧平生愿，居然会面期。",
      "解牛须肯綮，相马必权奇。",
      "壮业期轩轾，新功日倍蓰。",
      "气豪空虎穴，战胜失鱼丽。",
      "五载灵溪寺，千章白雪词。",
      "清游忘旦暮，物论不瑕疵。",
      "奎画前朝秘，清霜古佛规。",
      "岩空狐有塔，山古寺无基。",
      "松燎供宵读，芹香助午炊。",
      "冻泥蛙似蟹，春雨菌如芝。",
      "远客愁猿狖，村童抱鹿麛。",
      "云藏吴猛庙，雷护柳公碑。",
      "物色纷难数，雄材应接疲。",
      "愿终盘谷隐，耻事北山移。",
      "未觉欢娱尽，深蒙造物私。",
      "寒岩徒刻画，元气忽淋漓。",
      "共喜师门盛，何嗟友道暌。",
      "青山吴甸没，白水楚天涯。",
      "落日三年望，浮云两地思。",
      "驿书劳白雁，贞信卜玄龟。",
      "果尔期鸡黍，同心感铁镃。",
      "群公来杂遝，馀子去委蛇。",
      "风日矜神骏，云霄刷羽仪。",
      "古今存道统，师友得纲维。",
      "今代谁潜子，宗门一器之。",
      "联芳端不忝，清要合如斯。",
      "自许奔流象，何知测海蠡。",
      "芟夷开朴𣙙，洗涤脱疮痍。",
      "吊古多闲暇，登临甚忸怩。",
      "山河秦百二，宫阙汉罘罳。",
      "黄壤侵铜狄，春风动兔葵。",
      "林苏俱异物，标昼不同时。",
      "志大交难合，歌长声愈悲。",
      "近人山拥座，照席月临池。",
      "正拟追金玉，方将脱絷羁。",
      "不才还涉世，中道遂分岐。",
      "相失嗟狼狈，无谋哂鷾鸸。",
      "交情淡于水，真味美如饴。",
      "衣绽寒分絮，囊空远贷赀。",
      "鸰原兄弟急，犴狱简书疑。",
      "仁者应无敌，将军自数奇。",
      "波涛孤梗泛，风雨一巢危。",
      "亡命怜张俭，逃生愧范睢。",
      "百年俱缱绻，千里许驱驰。",
      "誓欲同生死，那能顾渴饥。",
      "推恩岂望报，菲德竟何为。",
      "吾道悬孤注，丛林尖一夔。",
      "老师甘屏弃，弟子颂期颐。",
      "逝水归东壑，流光及崦嵫。",
      "空馀匠石斫，谁善宰夫胹。",
      "行独招群忌，名高得谤随。",
      "长鸣悲病鹤，老气卧孤罴。",
      "入室犹横榻，承颜或奉匜。",
      "楼孤金驿远，河直玉绳攲。",
      "未厌从师乐，其如念母慈。",
      "江云连䆉稏，山雪湿茅茨。",
      "短世惊炊黍，成功付覆棋。",
      "何曾犀首贵，空作虎头痴。",
      "白日真成去，青春有别离。",
      "风烟辞北固，江汉抱南箕。",
      "浪稳馋蛟睡，天长白鸟迟。",
      "乡关迷远近，云树暗参差。",
      "幸喜收蛮獠，于今静鼓鼙。",
      "诗成须数寄，清响播埙篪。"
    ]
  },
  {
    "id": "c16655df3f5358b325dbc29db11d4dbe",
    "title": "送何彦敬赴山东宪幕",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "风物中州美，人材圣代优。",
      "恢恢光岳合，肃肃羽仪修。",
      "省署千官盛，台纲众目收。",
      "诸公多汲黯，文掾独何休。",
      "健笔回天险，精机洞鬼幽。",
      "霆奔群蛰奋，鳌负五山浮。",
      "责己常存恕，知人庶寡尤。",
      "平生周礼乐，后世鲁春秋。",
      "西极销锋镝，坤维得缀旒。",
      "元功推卫霍，首罪窜共兜。",
      "陈宝无祠雉，桃林已放牛。",
      "九天行日月，一命重山丘。",
      "幕府非闲散，山东且胜游。",
      "飙车驰羽檄，霜刃避吴钩。",
      "白下诸侯酒，淮南使者舟。",
      "风清捎退鹢，月冷动潜虬。",
      "历数无双士，谁为第一流？",
      "托交惭素昧，道术得相求。",
      "尘土缁衣涴，山林白发羞。",
      "送君因有感，暮色起沧洲。"
    ]
  },
  {
    "id": "c16655df3f5358b3d8d3d03cfd9c9a66",
    "title": "送晖东阳往江西省佛智师",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "故家西江上，游子未成归。",
      "而我岂不怀，所惭志多违。",
      "十五知好道，从师别庭闱。",
      "朅来苕上寺，遭时蹈危机。",
      "秋风走淮甸，晏岁东海涯。",
      "交情无厚亲，面诺心已非。",
      "感子始终意，见我无瑕疵。",
      "爱恶有妍丑，人孰不自知。",
      "目睹凌云质，自足为我规。",
      "况同早入室，甚知多令仪。",
      "前年党祸作，众溃如星驰。",
      "老师卧一室，四海浮云悲。",
      "我时阙服役，赖子能扶持。",
      "子去我始至，曾不慰渴饥。",
      "遂令八十翁，落日乡土思。",
      "别来鞠再华，田圃霜露滋。",
      "穷檐白日晚，苦心徒尔疲。",
      "感激子遂行，信有天下奇。",
      "草堂白头亲，有弟供甘肥。",
      "敢忘师道尊，恩义无或亏。",
      "意气重然诺，为道况孜孜。",
      "神机不停伫，天马脱絷羁。",
      "能不念离索，潦倒成荒嬉。",
      "尺书岂无邮，问谒多愧辞。",
      "我有心与目，孰不为鸢鸱。",
      "母老家亦殚，弟妹贫贱离。",
      "长绝伯父恩，骨朽葬无资。",
      "天诛不可逭，何用涕交颐。",
      "因子感我私，听歌行步迟。",
      "誓言如白水，我归岂无期。"
    ]
  },
  {
    "id": "c16655df3f5358b32263768c9035980c",
    "title": "梁楷田乐图",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "作劳田中归，酒味薄可漉。",
      "人生一醉饱，良不负吾腹。",
      "牵携影参差，歌吹非有曲。",
      "流风一胥靡，此乐不可复。",
      "吾人孰非古，亦有心与目。",
      "封伦恨不留，重睹贞观俗。",
      "昔在唐虞世，苗民有不服。",
      "地硗知良农，畜瘠求善牧。",
      "愿持画史心，献君比和玉。",
      "朝来愧斯图，恻怆意未足。"
    ]
  },
  {
    "id": "c16655df3f5358b334baa6a64e704c6b",
    "title": "颜晖猿",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "峡冬拖长冰，崖滑如积铁。",
      "客子涕纵横，悲猿助呜咽。",
      "仰视浮云崩，再听苍石裂。",
      "不畏行路难，但感芳年歇。"
    ]
  },
  {
    "id": "c16655df3f5358b353bfb0b832ab7076",
    "title": "索士岩都事赴浙东佥宪以疾不能送作诗寄别",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "鲲鹏虽钜物，为瑞不如凤。五金利而坚，良玉世所重。",
      "古来德辅时，不必趋俗用。公德配古人，文艺复掩众。",
      "前驱失班扬，后顾无屈宋。譬之武事严，万甲卷殽雍。",
      "往年试春闱，对策天威动。烈风挟长波，电影掠飞鞚。",
      "称此衣绣荣，人品赖甄综。任众难独专，榱桷杂楹栋。",
      "分宪得问俗，施惠徵前痛。积水散凫鹥，良畴没菰葑。",
      "飞章择守令，邦赋足输贡。怀德民不欺，率教童知诵。",
      "平生许经济，无由预宾从。方外亦何有？天地一空洞。",
      "所惭世网婴，不虞祸机中。车偾长途暮，舟胶哀壑冻。",
      "甘泽被污莱，巨照烛昏瞢。乞退悔苦晚，谁无钵饭供。",
      "愿从金华山，芋区荒可种。更怜苏长公，忍别阻追送。",
      "短歌愧知己，空怀好音哢。"
    ]
  },
  {
    "id": "c16655df3f5358b3519ce36124a49931",
    "title": "月支王头饮器歌",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "呼韩款塞称藩臣，已知绝漠无王庭。",
      "驰突犹夸汉使者，纵马夜出居延城。",
      "我有饮器非饮酒，开函视之万鬼走。",
      "世世无忘冒顿功，月支强王头在手。",
      "帐下朔风吹酒寒，凝酥点雪红斓斑。",
      "想见长缨系马上，髑髅溅血如奔湍。",
      "手麾欲回斗杓转，河决昆仑注尊满。",
      "酒酣剑吼浮云悲，使者辞欢归就馆。",
      "古称尊俎备献酬，孰知盟誓生戈矛。",
      "斩取楼兰悬汉阙，功臣犹数义阳侯。"
    ]
  },
  {
    "id": "c16655df3f5358b3f1b2e1dab4f5a4c0",
    "title": "曹娥江读碑图",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "海门五月潮如山，龙伯奰屃苍蛟顽。",
      "越俗轻生好巫鬼，婆娑踏舞洪涛间。",
      "群巫姣服盱独好，歌声忽绝红旗倒。",
      "孝娥死抱父尸出，天地无情日杲杲。",
      "雄词不愧邯郸儿，万金莫购中郎题。",
      "碑阴八字非隐语，德祖有智如滑稽。",
      "岂是阿瞒不解此，感愧上马归路迷。",
      "女德犹能奋其节，壮夫气吐万丈霓。",
      "奸雄复欲欺后世，白头犹爱汉征西。",
      "丹青似是董狐笔，千年要与竹帛齐。",
      "娥江新庙照江水，可怜铜爵草萋萋。"
    ]
  },
  {
    "id": "c16655df3f5358b38c29ac409e9e101d",
    "title": "太白观瀑布图",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "我本白云人，见山每回首。披图得松泉，感我尘埃久。",
      "我家只在九江口，从此扁舟到牛斗。翻愁天上银涛堆，石转云崩万雷吼。",
      "水行地底不上天，龙泓岂与沧溟连。风叶无声飞鸟绝，月光云影天茫然。",
      "丈人何来自空谷，谪仙招隐当不辱。林梢喷雪舞飞华，尚想随风唾珠玉。",
      "马首青山如唤人，归来好及松华春。泉香入新酿，解公头上巾。",
      "今者孰不乐，荒坟委荆榛。遂令画师意，万古留酸辛。",
      "酸辛复何益，东海飞红尘。"
    ]
  },
  {
    "id": "c16655df3f5358b34b26fb623ebf245d",
    "title": "骏马图",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "世无伯乐亦久矣，骏马何由千里至。",
      "披图犹似得权奇，岂伊画师知马意。",
      "何人致此铁色骊，旋毛绕腹新凿蹄。",
      "帝闲远谪天驷下，驰来月窟浮云低。",
      "古王有土数千里，八极周游宁用尔。",
      "方今万国效奔命，合遣龙媒献天子。",
      "飙驰电没争辟易，万里所向无前敌。",
      "男儿马上定乾坤，腐儒诗书果何益。",
      "几愁骨折青海烟，黄沙野雪穹庐前。",
      "幸逢好事写真传，似向长鸣谁与怜。",
      "嗟我身如倦飞鸟，十年茧足愁山川。",
      "安得千金购神骏，揽辔欲尽东南天。"
    ]
  },
  {
    "id": "c16655df3f5358b3b7f4ed6f99aa8654",
    "title": "初发金陵夜泊龙湾寄茅山道士李方外",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "人生不必行万里，亦不愿读万卷书。",
      "愿为茅山十日客，山僧坐列群仙图。",
      "大风扬旗出天阙，小峰万马争奔趋。",
      "俄顷波涛忽破碎，木末飞上金毕逋。",
      "青书昼驰坛室静，玉鞭夜击闻传呼。",
      "去年独宿丹井下，天风拂地迎麻姑。",
      "今年许入玉柱洞，谁遣旅食随樯乌。",
      "怀人吊古夜寂寞，寒江落月号猩鼯。",
      "祖龙埋金王气歇，梁宫晋苑沈烟芜。",
      "想见云龙映朝日，山中宰相良非迂。"
    ]
  },
  {
    "id": "c16655df3f5358b3b7b2f893625713e0",
    "title": "会曹伯圭",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "故人乍见如生面，良久熟视仍惊呼。",
      "六年怪我忧患馀，不应丰美如瓠壶。",
      "暖汤濯足敷座坐，呼童爨玉羹土酥。",
      "携过双林谒大士，天华吹堕红氍毹。",
      "断穗清霜农圃净，寒鸦落木渔村孤。",
      "从游复恨冬日短，张灯待月松堂虚。",
      "渊明不入惠远社，杜子颇是赞公徒。",
      "彼皆艰难困生理，好事岂有此乐且。",
      "曹君曹君慎勿疏，他年念我专壑居。",
      "夜来奇梦果有徵，乘风万里云龙趋。"
    ]
  },
  {
    "id": "c16655df3f5358b30349f48ddf5daf2a",
    "title": "送张清夫",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "袁子平生妙斫轮，未必俱化随埃尘。",
      "十年读诗不相识，斯文义与骨肉亲。",
      "遍搜遗稿走江城，吴人往往未知名。",
      "钱唐晚值张公子，为我开箧金石鸣。",
      "昌歜尚须论所好，惜哉已往空恋嫪。",
      "况有张公德业崇，欣也敢不摅怀抱。",
      "去年湖阴三日雨，饥吟待旦听五鼓。",
      "风水愁催画鹢飞，松杉喜作龙虬舞。",
      "别后寄书能几回，搴裳有约今雨来。",
      "高歌击节孰不乐，空山井塌生秋苔。",
      "王门曳裾三十载，只今鬓影霜皑皑。",
      "风流何止一丘壑，置之烨烨黄金台。"
    ]
  },
  {
    "id": "c16655df3f5358b3bdeda74b1c21cb49",
    "title": "曹伯圭筑室曰桂斋戏作俳偕体",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "阿仙骑蟾白银阙，醉折秋华餐玉屑。《霓裳》曲散堕清尘，凉夜素娥悲白发。",
      "玉轮碾香空翠寒，流光万里君合欢。大星渐低海色白，高斋翠影空团团。",
      "万卷芳心期厚地，憔悴秋香忍相弃。百年若使富贵羁，淮南小山归不归。"
    ]
  },
  {
    "id": "c16655df3f5358b30beb8a36f05c23d7",
    "title": "秋夜同太原张翥仲举永嘉李孝光季和龙翔寺联句",
    "authorName": "大欣",
    "authorId": "c16655df3f5358b3242c100da50abba8",
    "dynasty": "元",
    "content": [
      "先皇日潜邸，梵宫冠东南。",
      "金碧丽绀宇，旌幢覆琼㮀。",
      "六龙驻神驭，百灵护鸾骖。",
      "地蟠龙虎气，殿拥貂蝉簪。",
      "文石露篆古，化城天乐酣。",
      "杏梁虹饮渚，壁甃蟾生潭。",
      "复道星辰直，觚棱烟雾含。",
      "浮图琅珰语，藻井罘罳函。",
      "曾晖铁凤，清旭眩冰蚕。",
      "望气芒砀远，问道崆峒嵁。",
      "御床尘宛宛，仙仗华毵毵。",
      "珠襦锁玉柙，猊座涌宝龛。",
      "遗弓泣父老，执豆奔侯男。",
      "衣冠閟原庙，矛戟圜精蓝。",
      "凭几敡末训，铭鼎纪玄谭。",
      "圣祚万世启，法筵诸佛参。",
      "贝翻译经六，图绘笑像三。",
      "华鬘众呗作，象教一嘿谙。",
      "猿鹤惊此客，林涧洗馀惭。",
      "斋厨饭香霭，暝阁钟声韽。",
      "锦蔫渴兽抉，础踞雕虎眈。",
      "洒扫愧无补，倡酬知匪堪。",
      "燥吻茗屡沃，苦心策频探。",
      "焚膏续迅晷，卷帘纳霏岚。",
      "氍毹月采净，凿落云液甘。",
      "风籁摐古柏，秋阴挟高楠。",
      "户牖蜂脾矗，丹青海波涵。",
      "社中合陶谢，方外师瞿聃。",
      "息影了虚寂，栖禅屏痴贪。",
      "苾刍交析堲，伊蒲不盈甔。",
      "心同略形迹，累遣忘忧惔。",
      "锦雉络扇羽，赤螭衔剑镡。",
      "㕙豪走奰屃，麾尾挥䰐鬖。",
      "坚垒避屈贾，陋邦敌吴郯。",
      "韵剧魔胆落，句雄神力担。",
      "拥鼻极营度，刺手劳钩挦。",
      "椷筒递银鹿，剔叶剔白蟫。",
      "幢镫粟蠢蠢，鼎香穗馣馣。",
      "山河入帝网，天人绕优昙。",
      "境胜情自旷，理超思弥覃。",
      "云卧委巾舄，雨归借箯篮。",
      "报章愧木李，留帖逾黄柑。",
      "话言谅所慕，沾醉讵可媅。",
      "捧席白足慧，触屏苍头憨。",
      "偏袒■肩耸，镂匡鐻耳儋。",
      "吾我涉诞谩，尔汝志詀諵。",
      "罅发栗穰厚，色滃醪味醰。",
      "剪韭差可芼，食鱼更须泔。",
      "青溪涣以浏，蒋陵间其𧮳。",
      "兹事付千载，相期结庐庵。"
    ]
  },
  {
    "id": "c16655df3f9d9e56c5e35cbeb0a76f66",
    "title": "投外宪列职",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "浙右饶名宦，天潢异众流。",
      "星华婺女界，印藓越城秋。",
      "长吏多佳政，流人反故丘。",
      "诸郎复为郡，外宪此优游。"
    ]
  },
  {
    "id": "c16655df3f9d9e56c5e35cbe18dfface",
    "title": "投外宪列职",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "为政歌谣起，论文鬼魅愁。",
      "风霜临外宪，星宿绕东州。",
      "身健都忘老，诗清不为秋。",
      "邦人好吟咏，异代见风流。"
    ]
  },
  {
    "id": "c16655df3f9d9e56c5e35cbe9893f7e5",
    "title": "投外宪列职",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "山县绣衣新，前驺此望尘。",
      "霜威重风宪，秋夜候星辰。",
      "帷幄多贤士，觚筹托下陈。",
      "空怀望外宠，惆怅曲江春。"
    ]
  },
  {
    "id": "c16655df3f9d9e56ec5a2cb969c31d1d",
    "title": "送里人都下省觐",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "郎君向行在，海岱暮云深。",
      "王谢金貂系，班扬翰墨林。",
      "应为洛下咏，莫作越人吟。",
      "父子知名后，眉山直至今。"
    ]
  },
  {
    "id": "c16655df3f9d9e56e5c979ef685ea0cd",
    "title": "投宪幕上下",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "星驿东州尽，霜威宪府新。",
      "古今从上下，经传独纷纭。",
      "子弟诸王选，丹青宝晋亲。",
      "已知收俊彦，也复惜馀人。"
    ]
  },
  {
    "id": "c16655df3f9d9e56e5c979ef92011119",
    "title": "投宪幕上下",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "广平新职业，荆楚旧文章。",
      "盛府芙蓉幕，诸曹雁鹜行。",
      "宾僚严分限，官事举维纲。",
      "千里无青草，饥民正可伤。"
    ]
  },
  {
    "id": "c16655df3f9d9e56e5c979eff220d01d",
    "title": "投宪幕上下",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "颜巷端居日，膺门属望初。",
      "芙蓉池不远，桃李地无馀。",
      "霜雪归行幕，星辰近辅车。",
      "不才污盛府，吾子意何如。"
    ]
  },
  {
    "id": "c16655df3f9d9e56e5c979ef9b18d0cc",
    "title": "投宪幕上下",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "声名沈书记，廉白杜参军。",
      "千里风期合，三才月旦尊。",
      "辞章须尔雅，帏幄厌深文。",
      "秋兴知多少，黄花酒满樽。"
    ]
  },
  {
    "id": "c16655df3f9d9e56e5c979ef6df400f7",
    "title": "投宪幕上下",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "求学乡人久，为农岁序更。",
      "三秋收橡栗，千里足莼羹。",
      "作吏真痴绝，吟诗得瘦生。",
      "诸公能指画，经训尚纵横。"
    ]
  },
  {
    "id": "c16655df3f9d9e56a0f88bda4f9f5e60",
    "title": "送蒙古教授郭受益归洛阳",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "匹马金华道，西风过雁初。",
      "莼羹千里地，菰米九秋馀。",
      "齐语传声涩，巴童问字疏。",
      "汤汤清洛水，旧学复何如。"
    ]
  },
  {
    "id": "c16655df3f9d9e56f1ec280fdaee1541",
    "title": "投李息斋父子",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "盛府声名独，龙门地望雄。",
      "怀文思凭几，漫刺适为容。",
      "翰墨千年事，风流一世宗。",
      "只今天下士，犹幸识元公。"
    ]
  },
  {
    "id": "c16655df3f9d9e56f1ec280f7335b549",
    "title": "投李息斋父子",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "膺门桃李阴，兰砌近清芬。",
      "不惜阶前地，只惭俗下文。",
      "笔怀萧协律，才慕沈参军。",
      "鸿雁东南急，饥鸣属府君。"
    ]
  },
  {
    "id": "c16655df3f9d9e56f1ec280f746f5347",
    "title": "投李息斋父子",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "籍甚佳公子，风流绝代无。",
      "山中书扇帖，江左折枝图。",
      "名世元晖画，传家大令书。",
      "登坛如肯授，端欲曳长裾。"
    ]
  },
  {
    "id": "c16655df3f9d9e5670e667a3f7a94fea",
    "title": "徐文蔚",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "梅华桥上别，见说尚临池。",
      "笔法承中绝，名家比盛时。",
      "犹传徐浩体，自写郑虔诗。",
      "已并渔阳帖，休看陌上碑。"
    ]
  },
  {
    "id": "c16655df3f9d9e56ec4c59dba2f94a1c",
    "title": "白鹦鹉",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "开元白鹦鹉，长在玉墀边。",
      "宫树栖应熟，胡书读未全。",
      "音馀西域语，梦入广南天。",
      "莫把宫中事，偷归外国传。"
    ]
  },
  {
    "id": "c16655df3f9d9e56c21293be6c68d1f5",
    "title": "银谷涧山房",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "楼台依水石，石树带疏篁。",
      "洞口有灵药，水西无夕阳。",
      "天花空处没，春草定中长。",
      "芳桂已飞尽，有时闻妙香。"
    ]
  },
  {
    "id": "c16655df3f9d9e56490f06b850a1b1a9",
    "title": "刘山南挽歌",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "时侪通贵后，六馆竟如何。",
      "不有东南事，终期甲乙科。",
      "泮芹吴子邑，露薤汉人歌。",
      "白社双林里，西流泪作河。"
    ]
  },
  {
    "id": "c16655df3f9d9e56490f06b87cadd609",
    "title": "刘山南挽歌",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "汉阁文章旧，天台草木深。",
      "笑谈无复日，比兴有馀音。",
      "历历传新作，时时见古人。",
      "有怀祇短气，何处识长身。"
    ]
  },
  {
    "id": "c16655df3f9d9e56af86be1c88ae08a3",
    "title": "题郑氏义门",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "二老连枝树，诸郎百子莲。",
      "同心无尔汝，合族到曾玄。",
      "化洽文明日，淳还太古年。",
      "名门人共羡，家范世应传。"
    ]
  },
  {
    "id": "c16655df3f9d9e56736706c433dc9fa6",
    "title": "送沈教谕",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "师友渊源正，公卿誉望扬。",
      "乡闾仍未达，世事故堪伤。",
      "汗竹秋檠短，羹芹午饭香。",
      "只愁双鬓发，容易染清霜。"
    ]
  },
  {
    "id": "c16655df3f9d9e56736706c45257d972",
    "title": "送沈教谕",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "学舍山云暗，城楼海气深。",
      "文章初近古，风俗遂如今。",
      "冷署三年客，亨衢万里心。",
      "须君明教法，那得刺青衿。"
    ]
  },
  {
    "id": "c16655df3f9d9e5639ac7ca1c30a8727",
    "title": "次周刚善僧房牡丹韵",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "不拟维摩室，春风步障开。",
      "欲分清露浥，故近白云栽。",
      "色夺人间艳，香从天上来。",
      "韶华正繁富，啼鴂莫相催。"
    ]
  },
  {
    "id": "c16655df3f9d9e5639ac7ca1068802c7",
    "title": "次周刚善僧房牡丹韵",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "忆昔仙春馆，春时每独开。",
      "公家今剩有，僧舍亦分栽。",
      "暖吹扶霞上，卿云夹日来。",
      "可人看国艳，卯酒不须催。"
    ]
  },
  {
    "id": "c16655df3f9d9e569b1634adc549eb0c",
    "title": "春日",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "处处春风满，东皇信不偏。",
      "蘼芜穷远目，梅柳共新年。",
      "白水暖浮日，碧山晴吐烟。",
      "清时多乐事，敢拟卜居篇。"
    ]
  },
  {
    "id": "c16655df3f9d9e569b1634ade7eeede1",
    "title": "春日",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "细雨花阴重，轻烟草色匀。",
      "惊禽长避客，娇燕却依人。",
      "弦管红楼酒，跧蹄紫陌尘。",
      "东风竞游赏，因想杏园春。"
    ]
  },
  {
    "id": "c16655df3f9d9e56954337639ce73eb7",
    "title": "雨",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "山雨纷如织，斋居昼掩门。",
      "陆行忧马滑，船济怯涛奔。",
      "汀草今犹病，园桃故不言。",
      "游鳞忘浦溆，直到槿篱根。"
    ]
  },
  {
    "id": "c16655df3f9d9e56954337630cf51ab1",
    "title": "雨",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "云气朝弥积，涛声晚更雄。",
      "蛙生沈灶下，人入漏天中。",
      "稍觉伤生意，深愁误化工。",
      "羲和司叱驭，为拥日车红。"
    ]
  },
  {
    "id": "c16655df3f9d9e56954337632fea057f",
    "title": "雨",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "风雨今犹恶，谁怜行路难。",
      "繁华三月景，牢落一分残。",
      "稚麦应伤涝，娇花不耐寒。",
      "江流方浩浩，云气转漫漫。"
    ]
  },
  {
    "id": "c16655df3f9d9e5695433763cda3360f",
    "title": "雨",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "楚泽连空阔，吴天极杳冥。",
      "水添今日白，山没向来青。",
      "鸥鹭乘原隰，藜蒿翳户庭。",
      "出门知未可，试学卫生经。"
    ]
  },
  {
    "id": "c16655df3f9d9e5618e8ceae0213b5c8",
    "title": "送朱明德休宁典史",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "今日休宁县，犹驱吏鞅尘。",
      "直存吾道在，清任此生贫。",
      "灯火千家夜，桑麻百里春。",
      "因君重参赞，民俗竟还淳。"
    ]
  },
  {
    "id": "c16655df3f9d9e5618e8ceae27abe767",
    "title": "送朱明德休宁典史",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "吾子仍掩骥，诸公漫荐贤。",
      "长才操吏牍，清兴寄诗篇。",
      "慷慨悲前事，蹉跎惜暮年。",
      "于公阴德在，千载尚能传。"
    ]
  },
  {
    "id": "c16655df3f9d9e560ce74776fb7d95c1",
    "title": "春日题水轩",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "菰蒲生户外，翠羽落阶前。",
      "日出雨无影，春浓花有烟。",
      "汗青书在简，血碧泪经年。",
      "丘墓池东北，看云日日眠。"
    ]
  },
  {
    "id": "c16655df3f9d9e565258a1266870fa56",
    "title": "送张仲举归晋阳举进士",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "藉甚张公子，词华众所推。",
      "门闾千里望，天地一编诗。",
      "花落山公宅，云寒杵臼祠。",
      "看君归晋日，翻作别家时。"
    ]
  },
  {
    "id": "c16655df3f9d9e565258a126dbc6c699",
    "title": "送张仲举归晋阳举进士",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "世业今谁继，瑶编自讨论。",
      "长材归下吏，吾子好斯文。",
      "千里风期合，三才月旦尊。",
      "眼中今落落，俗下正纷纷。"
    ]
  },
  {
    "id": "c16655df3f9d9e565258a12660efef46",
    "title": "送张仲举归晋阳举进士",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "牵牛在南纪，游子上河梁。",
      "殿阁终前席，江湖且下方。",
      "州闾无别业，文字有他肠。",
      "万里关西路，秋槐日夜黄。"
    ]
  },
  {
    "id": "c16655df3f9d9e565258a1263bdec080",
    "title": "送张仲举归晋阳举进士",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "长歌望吴越，不道出无车。",
      "明节固所尚，清门难可居。",
      "春帆移暮雨，晚饭半江蔬。",
      "何地非乡社，终期返故庐。"
    ]
  },
  {
    "id": "c16655df3f9d9e565258a126dfbf43d6",
    "title": "送张仲举归晋阳举进士",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "挂帆谢公浦，把酒阖闾城。",
      "江柳不忍折，春风当别行。",
      "关云连楚暗，陇月向吴生。",
      "叶落长安道，思君北问程。"
    ]
  },
  {
    "id": "c16655df3f9d9e565258a12616b5c183",
    "title": "送张仲举归晋阳举进士",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "矫矫凌云赋，累累白雪歌。",
      "世人祇漫与，吾子视如何。",
      "谁预文章观，君宜甲乙科。",
      "秋闱今独立，春兴未须多。"
    ]
  },
  {
    "id": "c16655df3f9d9e56f9c2a273a0f2b2f8",
    "title": "送黄晋卿之任",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "陇蜀衣冠尽，中都鲁一儒。",
      "明时用文事，荣秩映江湖。",
      "为治须三尺，起家只五车。",
      "天台山水地，尚可曳长裾。"
    ]
  },
  {
    "id": "c16655df3f9d9e568c24bdb44be7575c",
    "title": "黄晋卿见过却归乌伤",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "日下新传诏，江南共濯缨。",
      "岁中升进士，海内右诸生。",
      "经术谋王体，词章作世程。",
      "不才岩石下，回首望光荣。"
    ]
  },
  {
    "id": "c16655df3f9d9e568c24bdb4c44ee497",
    "title": "黄晋卿见过却归乌伤",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "古训畴咨日，文明阐化时。",
      "君为万家县，谁定一王仪。",
      "名下看佳士，人间见旧诗。",
      "岂无清切地，州县有程期。"
    ]
  },
  {
    "id": "c16655df3f9d9e568c24bdb4719c8336",
    "title": "黄晋卿见过却归乌伤",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "月里丹葩远，人间杏艳张。",
      "天官行故事，风雅蔼馀芳。",
      "左掖亲承诏，端门出缀行。",
      "眼明茅屋下，犹见赐衣黄。"
    ]
  },
  {
    "id": "c16655df3f9d9e568c24bdb450044c0d",
    "title": "黄晋卿见过却归乌伤",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "江雨间行人，江干雨又新。",
      "今朝下垂榻，几日望行尘。",
      "冰雪莺迁树，江湖雁得春。",
      "非君被轩冕，怀抱欲何伸。"
    ]
  },
  {
    "id": "c16655df3f9d9e568c24bdb4ac17fd65",
    "title": "黄晋卿见过却归乌伤",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "旧业推门地，声名出礼闱。",
      "平生著风则，长世有光辉。",
      "官序须清绩，台衡起白衣。",
      "谈经无复日，为别更依依。"
    ]
  },
  {
    "id": "c16655df3f9d9e568c24bdb4863be550",
    "title": "黄晋卿见过却归乌伤",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "花竹穷清玩，山池属素情。",
      "荷衣随楚制，芹子入南烹。",
      "已作归屠钓，终期变姓名。",
      "惟应一丘壑，垂白向升平。"
    ]
  },
  {
    "id": "c16655df3f9d9e56a8e3a24221af3e5a",
    "title": "题建炎遗诏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "解下涂金膝上衣，匆匆命将墨淋漓。",
      "图中吴楚无端拆，月里山河一半亏。",
      "银汉经天都是泪，杜鹃入洛不如归。",
      "黄衣传诏三军泣，不是班师诏岳飞。"
    ]
  },
  {
    "id": "c16655df3f9d9e56f9353d086b3e6c9f",
    "title": "秋色观",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "庭前丹叶映榆黄，水傍芙蓉晚桂芳。",
      "树入画来新著色，山无锦裹只凭霜。",
      "水中烟带秋云冷，花上月如春日长。",
      "不是风河千万里，不知何处觅秋光。"
    ]
  },
  {
    "id": "c16655df3f9d9e5612717ab549da70e4",
    "title": "飞观",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "日高空翠拂帘旌，茅阁飞飞照日明。",
      "银色榜题章草字，乌丝阑写越花名。",
      "何须举翮乘风去，曾入浮宫看月生。",
      "却笑群仙馀习在，随身宫殿逐人行。"
    ]
  },
  {
    "id": "c16655df3f9d9e563211c9c8f80f64e9",
    "title": "绝唱轩",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "问谁投笔早来过，春日华阳春睡多。",
      "怀里锦空鲸已卷，松根苓长叶成窝。",
      "诗无獭髓痕犹在，梦有鸾胶断若何。",
      "洛下书生无苦思，我今饵药卧山阿。"
    ]
  },
  {
    "id": "c16655df3f9d9e569548da804ba979ee",
    "title": "飞雨亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "飞泉五色映花梢，秋色观前看玉豪。",
      "花落空中和月冷，树当湿处见云消。",
      "依依雨气侵萤火，一一水纹生鹤毛。",
      "几度下帘山影动，卧看红日到芭蕉。"
    ]
  },
  {
    "id": "c16655df3f9d9e56cde8cf2283f9579b",
    "title": "散庵",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "漱流枕石傍寒林，散发酣歌称散人。",
      "胡蝶枝头无昨梦，初蝉叶下见前身。",
      "衣沾宝掌泉中雨，内有盘陀石上纹。",
      "不见屋头樗栎树，无材入用老犹存。"
    ]
  },
  {
    "id": "c16655df3f9d9e5641179a3d86507a95",
    "title": "獐谷",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "几回木落听秋声，又被春风染树青。",
      "疏竹荫中山影重，冷云叶上雨花生。",
      "寒沙引水来游鹿，别树开椿种茯苓。",
      "石甗峰南甑峰小，许浑诗里旧知名。"
    ]
  },
  {
    "id": "c16655df3f9d9e563d6cddeadc68530a",
    "title": "獐谷涧",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "清流拂石下岩隈，涧底菖蒲曳绿苔。",
      "野鹿避人悬树宿，溪鱼乘水上山来。",
      "翠连春草谁能拾，风触石崖彊半回。",
      "自入夏来凉意足，更移修竹涧边栽。"
    ]
  },
  {
    "id": "c16655df3f9d9e567d06b3470a7b2a94",
    "title": "伏蟾山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "山上飞云去不留，山中蟾兔又经秋。",
      "斗临河曲侵鹑尾，露上莎根到草头。",
      "绿桂花中歌白苎，碧梧影里饭青牛。",
      "有时竹上蟾蜍下，满腹丹书湿欲流。"
    ]
  },
  {
    "id": "c16655df3f9d9e56dfdb21f4a620de65",
    "title": "宝掌泉",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "屋上无端雨乱飘，雨留石罅碧寥寥。",
      "浮光出穴藏丹浅，浣水为花到地消。",
      "石发年深长满洞，玉鱼春冷未生苗。",
      "泉中自是蛟龙窟，顷刻阴云满树腰。"
    ]
  },
  {
    "id": "c16655df3f9d9e5624a6f555b31fed2f",
    "title": "雨望台",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "乌伤墓道有无间，兴济桥东众绿繁。",
      "林外日斜虹有影，阶前云去石留根。",
      "叶随风转时过树，雨傍山来不入村。",
      "更着蓑衣看瀑布，天葩日暮正翻翻。"
    ]
  },
  {
    "id": "c16655df3f9d9e56a4dca0258674d0d7",
    "title": "山馆",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "石甗峰前绿草肥，菟丝挟雨上梧枝。",
      "天台道士投龙去，少白山人相鹤归。",
      "苜蓿带茸初映日，雕胡落釜半成糜。",
      "石楠花落无人扫，谁卧水阴歌采嶶。"
    ]
  },
  {
    "id": "c16655df3f9d9e56f82080d6ce1cedba",
    "title": "寻春园",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "觅春无路得寒林，万里清和此晏温。",
      "载酒寻芳常恨早，无金入户只藏春。",
      "柳浓不似生时色，花敛仍依摺处痕。",
      "独有悠然观前月，石林寒绝也随人。"
    ]
  },
  {
    "id": "c16655df3f9d9e56f82080d605e1a78f",
    "title": "寻春园",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "月楼花落水侵岑，紫石峰前绿又新。",
      "承露囊中盛臈药，无尘袖里有晴云。",
      "松高猿见古时月，花晚莺添几日春。",
      "篱畔寻芳寻不见，楞梨绿李下纷纷。"
    ]
  },
  {
    "id": "c16655df3f9d9e56d44367b0d9ed11f4",
    "title": "山庄",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "涧中薏苡绿如蓝，枸杞黄精满屋山。",
      "扫叶僧将猿共爨，卖花人与蝶俱还。",
      "云生石笋埋双树，雨引银涎过八塼。",
      "林下四时春不去，浇花采药送飞年。"
    ]
  },
  {
    "id": "c16655df3f9d9e5667f7bf278e9e1ff9",
    "title": "琴台",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "台下涌泉如鼓钟，亭无燕语有风松。",
      "石根渐见兰成亩，影里不知花几重。",
      "月夜听泉翻羽调，水声和谱寄山翁。",
      "自从独往穷山后，不见繁声入乱中。"
    ]
  },
  {
    "id": "c16655df3f9d9e568e7d0838527eb64b",
    "title": "风香亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "池头爽气日徘徊，竹院何曾有麝媒。",
      "月碍桂枝飘子落，鼎湖莲叶转空来。",
      "风随太乙凌波起，花为胎仙傍水开。",
      "香积界中天地阔，景差何用上兰台。"
    ]
  },
  {
    "id": "c16655df3f9d9e567067a5b0d9312292",
    "title": "春日闺思",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "白玉堂前双燕飞，堂中思妇怨残晖。",
      "臂环寄远青芜合，琼宇题乾白雁归。",
      "醉倚合昏惊叶暗，愁寻豆蔻妒花肥。",
      "窗间昨日同心锦，染罢香丝不上机。"
    ]
  },
  {
    "id": "c16655df3f9d9e56bbc79ea150d1be55",
    "title": "飞花亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "缃桃秾李堕馀芳，水麝冲云度石梁。",
      "芳树敛花贪结子，娇花无骨不禁霜。",
      "鸟衔堕蕊春无色，日转游丝风有光。",
      "杜曲诗人愁欲绝，山人不解惜年芳。"
    ]
  },
  {
    "id": "c16655df3f9d9e56bbc79ea1ee01ed5a",
    "title": "飞花亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "游子拈花怨落晖，山人犹恨落花迟。",
      "絮抛帘下莺无力，果在蕊中人不知。",
      "红日正酣那是雨，青皇临别更留衣。",
      "年来杜宇惜人事，却向阳春去后啼。"
    ]
  },
  {
    "id": "c16655df3f9d9e56bbc79ea1f49d12d8",
    "title": "飞花亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "梅残直至落花飞，红映飞花绿映葵。",
      "风信入林添净食，春光一线上游丝。",
      "絮轻便欲排云去，花好多应换骨来。",
      "二十四番却扫尽，冰花剪下作寒梅。"
    ]
  },
  {
    "id": "c16655df3f9d9e564b08df67a7c0d098",
    "title": "席家洞",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "天梯石栈落霞边，月地云阶且醉眠。",
      "束缊才通山北户，崩崖尽展洞中天。",
      "雨馀秋菌化为碧，石上霜枫不解丹。",
      "闻道仙人曾控鹤，羽衣环佩玉珊珊。"
    ]
  },
  {
    "id": "c16655df3f9d9e5683ae37aff7c69124",
    "title": "石笋",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "金茎半折尚亭亭，铜柱稀微见刻铭。",
      "花日渐移连影动，石根不死有香生。",
      "山前留眼通灵海，天上无人记摘星。",
      "何处人间觅此竹，昔年曾出夜郎城。"
    ]
  },
  {
    "id": "c16655df3f9d9e5645146d620790ff9d",
    "title": "霹雳石",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "云根断裂翠崚嶒，匕箸都忘世已惊。",
      "玉女今为捣衣石，晋人犹觅少微星。",
      "松高琥珀无苗出，蟾老丹书满腹生。",
      "却忆天台狂道士，石中衣祴竟通灵。"
    ]
  },
  {
    "id": "c16655df3f9d9e56ef113fdbe85561dd",
    "title": "跳银溪",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "枕石听泉伏草莱，跳银溪上日徘徊。",
      "山间远树迎人出，日转晴虹渡水来。",
      "云气长连西涧石，春寒犹在北枝梅。",
      "谷亭几载秋无黍，沙上菰蒲暖更栽。"
    ]
  },
  {
    "id": "c16655df3f9d9e567260b34988a23396",
    "title": "书房",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "休名不立死如麻，挟册空山望碧霞。",
      "书在终难招李杜，灰寒无处觅阴何。",
      "春归一尺人间泪，云暖万重烟际花。",
      "风景尚堪留研席，浮生忧乐向来多。"
    ]
  },
  {
    "id": "c16655df3f9d9e565cf7447ef3fb87e8",
    "title": "圜",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "筑圜却欲留方士，一室圜中度岁年。",
      "有客持云坐盘石，无人伴月出萝烟。",
      "晴晞白发三千丈，寒折朱丝五十弦。",
      "玄圃方壶君莫问，人间回首即神仙。"
    ]
  },
  {
    "id": "c16655df3f9d9e560ce74776fa6bb8e6",
    "title": "春日题水轩",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "黄金缕水细粼粼，葑合平池绿似云。",
      "鹦鹉无言初病瘴，丁香不结又经春。",
      "行稀蜡屐留前齿，坐久玉琴生断纹。",
      "几度凭栏愁举袂，春花半作庾公尘。"
    ]
  },
  {
    "id": "c16655df3f9d9e569e914a3317bbe5a8",
    "title": "楼氏云楼",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "试上云梯兴不穷，虚窗潇洒绝尘踪。",
      "云含雨气三千里，楼插天心第九重。",
      "碧瓦朱甍尝宿凤，白衣苍狗不从龙。",
      "眼前景物清如许，诗思还开锦绣胸。"
    ]
  },
  {
    "id": "c16655df3f9d9e56556fb709d18b4fde",
    "title": "诗林亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "少日论文气似霓，看花觅句到花飞。",
      "吟成思入月中去，语冷心从雨外归。",
      "林下树寒和石瘦，云边萤湿度花迟。",
      "眼中有句无人道，投老抛书衣鹿皮。"
    ]
  },
  {
    "id": "c16655df3f9d9e569521a17ce8a0ea73",
    "title": "分题送李齐贤绣衣亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "彩鸾衔诰傍花飞，知有恩荣出帝闱。",
      "八角灵文金作册，三天使者绣为衣。",
      "华阳洞古亭犹在，句曲山深鹤未归。",
      "寄语仙人张伯羽，何时邂逅说玄微。"
    ]
  },
  {
    "id": "c16655df3f9d9e569521a17cca882717",
    "title": "分题送李齐贤绣衣亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "椎碎台前六合仪，登台犹自说璿玑。",
      "灵槎有客侵河鼓，别墅何人觅少微。",
      "银汉经天还北拱，玉蟾入月却西飞。",
      "太平共喜兴文教，金璧煌煌夜吐辉。"
    ]
  },
  {
    "id": "c16655df3f9d9e569521a17cf6323992",
    "title": "分题送李齐贤绣衣亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "湖上残烟弄薄晴，湖堤杨柳午风轻。",
      "白波咫尺分寒热，赤鲤东西异死生。",
      "天向月中藏日髓，人疑阳里有阴精。",
      "广文暇日频相过，几度沉思玩物情。"
    ]
  },
  {
    "id": "c16655df3f9d9e566c8a2754983fd1e4",
    "title": "送蔡竹涧江山教谕",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "仙霞岭与落霞齐，乘兴吟游日未西。",
      "帘影到池元是水，縠纹浮雨却成溪。",
      "烟青院竹鸾窥客，日暖宫芹燕拾泥。",
      "莫道广文官况冷，窗前生意草萋萋。"
    ]
  },
  {
    "id": "c16655df3f9d9e56ebca3cba47932815",
    "title": "分题送李仲常江阴知事暨阳湖",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "白浪浮天雪作堆，羞将俗客洗尘埃。",
      "月从水底沈钩去，船似鸥边泛叶来。",
      "野屋有篱编白荻，渔矶无席藉苍苔。",
      "功曹吟苦多诗渴，拟借平湖作酒杯。"
    ]
  },
  {
    "id": "c16655df3f9d9e56ebca3cba17bb303f",
    "title": "分题送李仲常江阴知事暨阳湖",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "忆昔玄璜上钓钩，鹰扬曾起佐姬周。",
      "台虚人在空中立，云静天从水面浮。",
      "石裂犹疑千古雪，风吹不断一丝秋。",
      "政成莲幕多清暇，他日停骖此地游。"
    ]
  },
  {
    "id": "c16655df3f9d9e56ebca3cba1b11b123",
    "title": "分题送李仲常江阴知事暨阳湖",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "亭前练水细如萦，亭上君山玉作屏。",
      "林断才通吴月白，雁飞不尽楚天青。",
      "莓苔着雨长黏石，翡翠迎风欲堕翎。",
      "怪得步兵迷望眼，诗成正值酒初醒。"
    ]
  },
  {
    "id": "c16655df3f9d9e56727108b47d9ef834",
    "title": "送余善之归浏阳",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "浏水沈沈上有山，骆驼洲渚斗漩澴。",
      "浦枫不向霜中赤，湘竹犹馀泪下斑。",
      "书屋昔年惊远别，锦衣晴昼喜初还。",
      "哦松未尽平生志，莫恋亭皋放白鹇。"
    ]
  },
  {
    "id": "c16655df3f9d9e56d224e30309b608b4",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "蓬莱山顶玉为峰，夜夜晴光吐白虹。",
      "石髓多年化韶粉，冰华无意属东风。",
      "一天素月连云冷，万斛明玑堕地空。",
      "只恐高寒禁不得，乘鸾飞度碧瑶宫。"
    ]
  },
  {
    "id": "c16655df3f9d9e56d224e303ec5c146c",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "梨云柳絮共微茫，春入园林一色芳。",
      "枸杞通灵空吠月，芙蕖到死不禁霜。",
      "梦游蓬岛瑶台曙，歌落吴云玉树长。",
      "亦拟广寒亲学舞，朝来新制白霓裳。"
    ]
  },
  {
    "id": "c16655df3f9d9e56d224e3039f2c23ee",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "冰夷游遍列仙家，片片临风散六花。",
      "阴壑有光迷白月，乱山无处觅青霞。",
      "台高渐见石棱长，枝重不禁梅影斜。",
      "闻说银河都剪碎，津头几欲问星槎。"
    ]
  },
  {
    "id": "c16655df3f9d9e56d224e303691be130",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "六丁凿碎玉崚嶒，刻玉为花笑裂缯。",
      "石蜜和浆调露蕊，茶铛无水斫崖冰。",
      "城头看树低三尺，云里有山知几层。",
      "欲寄江南问春信，珠玑落纸笔光凝。"
    ]
  },
  {
    "id": "c16655df3f9d9e56d224e3035686e5d5",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "冻云岩壑晓曈昽，目极齐州望欲空。",
      "落月回光窥上界，娇花无信误东风。",
      "曲吹铁笛惊云散，槎向银河与海通。",
      "野客烧丹深洞里，自调火候似春融。"
    ]
  },
  {
    "id": "c16655df3f9d9e56d224e30354848846",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "花绕亭台水绕门，壶中别是一乾坤。",
      "银蟾飞去秋无色，白石长来云有根。",
      "树印蚪枝翻画谱，僧调獭髓补诗痕。",
      "相如健笔谁堪继，好骋词华赋兔园。"
    ]
  },
  {
    "id": "c16655df3f9d9e56d224e3039d319cc2",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "银汉倾翻贯月查，惊鸿无处认江沙。",
      "水晶帘密秋光冷，华盖峰高天影斜。",
      "飞瀑半凝苍玉佩，薰风不度碧桃花。",
      "山前山后多邻曲，尽作江南富贵家。"
    ]
  },
  {
    "id": "c16655df3f9d9e56d224e3037c4c851f",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "俗尘无路到岩扃，琼作池台玉作亭。",
      "海月寒通千顷白，楚山瘦减八分青。",
      "回屏纹细裁龟甲，野褐年深补鹤翎。",
      "应有才华夺天巧，天葩飞堕满中庭。"
    ]
  },
  {
    "id": "c16655df3f9d9e56d224e30316035339",
    "title": "玉雪亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "羽仙飞步驾青鸾，仙袂临风响佩环。",
      "琪树移根来月里，琼花无梦落人间。",
      "春回垄首梅先觉，舟入山阴客未还。",
      "我亦玉堂挥翰手，他年鹓鹭簉朝班。"
    ]
  },
  {
    "id": "c16655df3f9d9e5677f3980fd96203c5",
    "title": "送卢经历归北",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "汝南不识有宗资，幕府惟闻赞画奇。",
      "化笔几惊霜共肃，归舟只许月相随。",
      "松花风老金华洞，桐树烟青婺女祠。",
      "曾是旧时游适地，郡人终古结遗思。"
    ]
  },
  {
    "id": "c16655df3f9d9e56ac8ab32d4b6d716d",
    "title": "金华通天洞",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "石扉高映碧芙蕖，二室联翩逼翠虚。",
      "字里苍苔犹自活，茶边寒木易成枯。",
      "吴中太白争华地，林下青羱化石馀。",
      "三洞周回五百里，金堂石室尽仙都。"
    ]
  },
  {
    "id": "c16655df3f9d9e56930993679c8fedb6",
    "title": "次王吉夫暮秋旅怀韵",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "风吹白日下遥天，容易人间换岁年。",
      "菊老不随霜共落，云飞却与雁争先。",
      "探囊野草皆为药，入市山梨便直钱。",
      "远道故人成久别，每因景物思绵绵。"
    ]
  },
  {
    "id": "c16655df3f9d9e569309936703334f86",
    "title": "次王吉夫暮秋旅怀韵",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "客路风霜厌远行，芰荷犹映旧袍青。",
      "东山云杳家千里，南国秋深雁一声。",
      "玉笋班头红日近，金华洞口白云扃。",
      "求仙何似求名切，几误还丹炼未成。"
    ]
  },
  {
    "id": "c16655df3f9d9e563a09e1501e908d9a",
    "title": "永日观",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "几番落叶树阴残，说与山人更不看。",
      "春日花连小东白，暮年草创大还丹。",
      "月车长绕吴天角，石影生从太极前。",
      "只把蟠桃分岁月，一花一实一流年。"
    ]
  },
  {
    "id": "c16655df3f9d9e566941f82a0affd34e",
    "title": "拙斋",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "无心奔竞已才疏，投笔抛书学佃渔。",
      "石鼎有时然绿楚，水扉几度种丹鱼。",
      "夏禽反舌馀声尽，薜荔连墙片影无。",
      "我亦年来声迹断，莫题书札问潜夫。"
    ]
  },
  {
    "id": "c16655df3f9d9e56ad9392021a7eeadd",
    "title": "心远庵",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "著屐登山援葛藟，听猿待月夜眠迟。",
      "书成袖里燕衔去，月死枝头猿不知。",
      "寄远岂无萱草带，勒铭自写茯苓芝。",
      "何须更觅桃源路，朝市山林处处宜。"
    ]
  },
  {
    "id": "c16655df3f9d9e568f69f236c85c0eee",
    "title": "石庐",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "风磴盘空冷逼人，林居穴处古遗民。",
      "砂飞满地犹如燕，草绿知天不爱春。",
      "河汉带星临石上，广寒无月庇花身。",
      "只愁急雨随风度，结屋半间留白云。"
    ]
  },
  {
    "id": "c16655df3f9d9e56576968587728f514",
    "title": "雪观",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "绿楚丹荑处处迷，东风吹下万玕琪。",
      "月无寸影夜如曙，地有六花春不知。",
      "玉树曾闻后庭曲，天葩别有寄生枝。",
      "琼楼银阙知何限，约客瑶池未可期。"
    ]
  },
  {
    "id": "c16655df3f9d9e56d616a3fd72ed215a",
    "title": "三泉",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "泉眼离离傍石棱，奔流脉脉到轩楹。",
      "诗成石面花无数，梦冷池头草不生。",
      "江夏《茶经》有遗谱，南磳水乐变新声。",
      "林居渐觉机心断，渴鹿逢人自不惊。"
    ]
  },
  {
    "id": "c16655df3f9d9e56eb4631049a707796",
    "title": "瀑布",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "怪雨蛮烟入座寒，居然烟雨隔晴天。",
      "化为淮海冰三丈，剪下松江水半边。",
      "蜀客槎星向天上，翰林诗句落风前。",
      "自从击碎潭心月，直至于今不肯圆。"
    ]
  },
  {
    "id": "c16655df3f9d9e569a112aae81741984",
    "title": "石碍楼",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "冷云堆里散人家，叠嶂回峰往往遮。",
      "触石才通西涧水，借春只有北枝花。",
      "月临古径松阴斗，风引前朝树势斜。",
      "谁信壶中天地阔，庭除帷幕浩无涯。"
    ]
  },
  {
    "id": "c16655df3f9d9e562c21c7d0152614a9",
    "title": "少微岩",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "石丑松寒槲叶乾，振衣又在碧霞边。",
      "南州处士星犹近，今岁中秋月未圆。",
      "云叶长黏岩上石，雨苔不满洞中天。",
      "麝香眠处休惊起，绿桂初红果欲然。"
    ]
  },
  {
    "id": "c16655df3f9d9e56bb7d1ae89f104088",
    "title": "西岩紫霞洞",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "洞壑霞云护隐居，西岩洞下是华胥。",
      "残红堕地五铢重，涨绿过楼一丈馀。",
      "瑶草碧花牛氏石，锦囊玉轴米家书。",
      "东州岁赋三千粟，我亦依岩学佃渔。"
    ]
  },
  {
    "id": "c16655df3f9d9e569b7db82ed444f904",
    "title": "山堂",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "石甑寒来雪易凝，北峰良夜月盈盈。",
      "人离雪外只方丈，月比城头低一程。",
      "息石有棱依砌活，茯苓无种入庭生。",
      "白云寒处人踪绝，不是山光说性情。"
    ]
  },
  {
    "id": "c16655df3f9d9e568eeda98c40c4d50c",
    "title": "赠萧浣平寇",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "人物江南第一流，将才儒术两无俦。",
      "英雄门列三千士，功业家传万户侯。",
      "金虎佩章光夺月，玉龙出匣气横秋。",
      "奸回向化烟尘息，坐拥笙歌醉玉楼。"
    ]
  },
  {
    "id": "c16655df3f9d9e562f4cf654b1018ed6",
    "title": "北山别业碧落洞",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "听尽东林夏雨声，自携桐几下岩扃。",
      "白云持得人谁寄，明月攀来桂未生。",
      "雨后引苔书洞榜，霞边摘叶写山铭。",
      "如何地绝重黎后，犹自挑云望玉京。"
    ]
  },
  {
    "id": "c16655df3f9d9e566b4d5077a87d500b",
    "title": "次韵黄晋卿见寄之什",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "几载林丘草木黄，故人霄汉独难忘。",
      "宫衣雨露犹沾湿，文律江湖共短长。",
      "笔迹旧时倾禇薛，才名此日数鼌张。",
      "他年明月中山寺，重与诗人话夜凉。"
    ]
  },
  {
    "id": "c16655df3f9d9e566b4d5077c34912f8",
    "title": "次韵黄晋卿见寄之什",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "殿前对策士如墙，我对山人说坐忘。",
      "岁晚单衣只自短，愁来白发有时长。",
      "山中蜡屐晴犹著，石上朱弦雨更张。",
      "有客江边期不到，只今秋日转凄凉。"
    ]
  },
  {
    "id": "c16655df3f9d9e56e7407008f6e7fc0d",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "田氏好兄弟，初焉念少差。",
      "一朝仍会合，荆树再开花。"
    ]
  },
  {
    "id": "c16655df3f9d9e56e7407008f027f578",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "邺下然萁句，淮南布粟歌。",
      "相煎容不得，奈尔二人何。"
    ]
  },
  {
    "id": "c16655df3f9d9e56e7407008c90260d7",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "何苦毫厘较，当思手足亲。",
      "丁鸿与刘恺，让国是何人。"
    ]
  },
  {
    "id": "c16655df3f9d9e56e74070089efe3d30",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "鸿雁天边过，脊令原上飞。",
      "寻声还顾影，次序不相违。"
    ]
  },
  {
    "id": "c16655df3f9d9e56e740700884e5f06a",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "父慈子必孝，兄友弟须恭。",
      "倘使诚心在，如何不感通。"
    ]
  },
  {
    "id": "c16655df3f9d9e56e74070081ddbe048",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "连床听夜雨，长枕共姜衾。",
      "棣萼相辉映，何忧外侮侵。"
    ]
  },
  {
    "id": "c16655df3f9d9e56e740700802f03688",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "金昆与玉季，和乐奏埙篪。",
      "气象自然别，淳风复古时。"
    ]
  },
  {
    "id": "c16655df3f9d9e56e7407008b175e9fc",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "生来同一气，兄弟是天伦。",
      "只要长和睦，休论富与贫。"
    ]
  },
  {
    "id": "c16655df3f9d9e56e7407008330ce08a",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "友爱言无间，从教耳属垣。",
      "怡愉崇逊让，宽厚福之源。"
    ]
  },
  {
    "id": "c16655df3f9d9e56e740700865f1a8ba",
    "title": "劝兄弟",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "古有难兄弟，今无好弟兄。",
      "何由风俗厚，凡百近人情。"
    ]
  },
  {
    "id": "c16655df3f9d9e568fe1b23ce3fdfa56",
    "title": "新凉",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "夜来窗户凉，一枕听秋雨。",
      "晓起绝飞埃，门前有流水。"
    ]
  },
  {
    "id": "c16655df3f9d9e568fe1b23ca04717f4",
    "title": "新凉",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "雨将残暑去，风送新凉至。",
      "安得归梦成，长夜愁不寐。"
    ]
  },
  {
    "id": "c16655df3f9d9e56877dec5d4c5c74de",
    "title": "除夕",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "今年尽今日，明日是明年。",
      "客况萧条处，春寒雪后天。"
    ]
  },
  {
    "id": "c16655df3f9d9e56d6ce33695080027a",
    "title": "芦雁四咏飞鸣宿食",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "肃羽遵寒渚，渡江芦叶黄。",
      "谁云南去远？",
      "不敢过衡阳。"
    ]
  },
  {
    "id": "c16655df3f9d9e56d6ce3369d12b7d26",
    "title": "芦雁四咏飞鸣宿食",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "万里西风急，送书时一声。",
      "从教惊客梦，可待主人烹。"
    ]
  },
  {
    "id": "c16655df3f9d9e56d6ce33697ce2ee25",
    "title": "芦雁四咏飞鸣宿食",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "沙汀栖处稳，夜漏有奴看。",
      "月暗芦花白，一身秋梦寒。"
    ]
  },
  {
    "id": "c16655df3f9d9e56d6ce33694da52a3d",
    "title": "芦雁四咏飞鸣宿食",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "饮啄殊自得，水田稻粱秋。",
      "宁因谋一饱，失却网罗忧。"
    ]
  },
  {
    "id": "c16655df3f9d9e563a3e5b88ef53af86",
    "title": "题画丛竹幽禽",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "露节老愈苍，烟丛寒更碧。",
      "野鸟何处来，点破九秋色。"
    ]
  },
  {
    "id": "c16655df3f9d9e56f7fa4050d1226628",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "宝林从何来，飞空锡同住。",
      "天风吹海涛，常恐复飞去。"
    ]
  },
  {
    "id": "c16655df3f9d9e56f7fa4050c9461e33",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "浮图成再世，嶪岌高入云。",
      "妙应人天果，铃音上界闻。"
    ]
  },
  {
    "id": "c16655df3f9d9e56f7fa4050423fece5",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "岩穴如深井，滋润通海脉。",
      "灵鳗久蜿蜒，岁事时有获。"
    ]
  },
  {
    "id": "c16655df3f9d9e56f7fa4050c9b8568c",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "应真曾卓锡，百尺井泉深。",
      "汲取天人供，泓澄印佛心。"
    ]
  },
  {
    "id": "c16655df3f9d9e56f7fa40505a56165b",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "河凉大布衲，七帝师道德。",
      "流传五百年，未灭针线迹。"
    ]
  },
  {
    "id": "c16655df3f9d9e56f7fa40506b099c4c",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "铁钵生古色，曾经饭胡麻。",
      "黄龙此降伏，更长碧莲花。"
    ]
  },
  {
    "id": "c16655df3f9d9e56f7fa405022293f3f",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "禅宫庭宇静，深翠万竿竹。",
      "忽悟瓦砾声，香严道机熟。"
    ]
  },
  {
    "id": "c16655df3f9d9e56f7fa40505b0f81d5",
    "title": "越上宝林寺八咏飞来山",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "轩楹越中秀，轩窗四面山。",
      "红尘飞不到，长共白云闲。"
    ]
  },
  {
    "id": "c16655df3f9d9e56e7ac13a3f7917846",
    "title": "送李仲积北上",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "北上京华去，名成几日归。",
      "春风折杨柳，离思两依依。"
    ]
  },
  {
    "id": "c16655df3f9d9e56ed6dd33d247a2dd0",
    "title": "雪景",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "小舟乘兴来，兴尽便回棹。",
      "夜深雪更深，何须见安道。"
    ]
  },
  {
    "id": "c16655df3f9d9e563992455d9560f610",
    "title": "双岘",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "两峰削玉倚青天，一水分流碧汉边。",
      "好境直须真见得，莫将图画看山川。"
    ]
  },
  {
    "id": "c16655df3f9d9e56386b7df3aec5a7d9",
    "title": "桂",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "黄金蕊密露华重，碧玉枝交烟影凉。",
      "今日蟾宫亲折取，人间无物比天香。"
    ]
  },
  {
    "id": "c16655df3f9d9e56bc0afb0bf1dc7be6",
    "title": "赠冯东丘",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "一曲鸣琴一局棋，一瓢新酒一编诗。",
      "幽斋风月清无限，莫问流年有盛衰。"
    ]
  },
  {
    "id": "c16655df3f9d9e565c7c3c8de6ade7f0",
    "title": "送孙仲明尉再到东阳省墓归太原",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "游子思亲日九回，首丘无计转堪哀。",
      "故人相见休相问，不为东阳酒好来。"
    ]
  },
  {
    "id": "c16655df3f9d9e565c7c3c8de1a64442",
    "title": "送孙仲明尉再到东阳省墓归太原",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "西风老泪断人肠，滴死坟前草树荒。",
      "明日还家重回首，白云何处是东阳。"
    ]
  },
  {
    "id": "c16655df3f9d9e56ac21c407ec7a862e",
    "title": "送人之乐平",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "鄱湖千里趣行装，野水闲云路渺茫。",
      "解旆旗亭春水薄，不堪回首忆东阳。"
    ]
  },
  {
    "id": "c16655df3f9d9e563054f70afafad12d",
    "title": "含晖亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "山色空蒙翠不如，平湖长绕野人居。",
      "湖堤好种垂杨柳，取次持竿索贯鱼。"
    ]
  },
  {
    "id": "c16655df3f9d9e5687cc016a1dc6f18d",
    "title": "石",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "拳石当轩玉色寒，雨苔蚀尽鹧鸪斑。",
      "也知好事无真见，不看真山看假山。"
    ]
  },
  {
    "id": "c16655df3f9d9e56286919882681e117",
    "title": "山水",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "青山如髻树如麻，茅屋青帘认酒家。",
      "侵晓一番风雨过，满川流出碧桃花。"
    ]
  },
  {
    "id": "c16655df3f9d9e5677421c98b1fc8158",
    "title": "江山万里图",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "生憎李郭画山川，凿破鸿蒙混沌圆。",
      "尺地寸天都剪碎，女娲鍊石是何年。"
    ]
  },
  {
    "id": "c16655df3f9d9e56349bb8bba709c35c",
    "title": "策蹇冲寒图",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "水际行人绝往来，石泉幽树太清奇。",
      "挥毫对客无情意，不似黔驴背上诗。"
    ]
  },
  {
    "id": "c16655df3f9d9e5609161d28c9b444a7",
    "title": "送乌经历归二十韵",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "大府罗宾彦，修门得俊贤。",
      "明时优外任，密画制中权。",
      "晓日卿云丽，高秋白月悬。",
      "千寻看壁立，百鍊识金坚。",
      "殷浩名无忝，崔群美可专。",
      "绯袍临僻壤，华发忆流年。",
      "山揖金华秀，城当婺女躔。",
      "民风仍皞皞，王道故平平。",
      "玄畅尘嚣外，芙蓉爽气边。",
      "宪台依翠柏，幕府拥红莲。",
      "法谨持三尺，书应受一编。",
      "公言归可否，德意赖承宣。",
      "歙郡推夷直，河阳赞巨川。",
      "可能羞哙伍，岂复愧卢前。",
      "渊媚珠含彩，林辉玉吐烟。",
      "豫筹才婉婉，归思忽翩翩。",
      "趋拜麒麟殿，违离玳瑁筵。",
      "几时嗟蠖屈，后日看莺迁。",
      "空遗参军纸，曾辞太守钱。",
      "双溪清若许，明月送归船。"
    ]
  },
  {
    "id": "c16655df3f9d9e56dc55c65ab9c9f375",
    "title": "清隐亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "白日照阳春，九陌扬远尘。",
      "往来酣蚁战，谁是投闲人？",
      "人生苟知足，政复贵隐沦。",
      "万事等大梦，汩没徒艰辛。",
      "所以贤达士，不肯劳其神。",
      "结亭林泉间，归来养清真。",
      "窗虚野鸟狎，树密山猿驯。",
      "草色上阶秀，花枝倚槛新。",
      "俯仰有佳趣，尊酒时相亲。",
      "终然远尘俗，不愧无怀民。"
    ]
  },
  {
    "id": "c16655df3f9d9e561118656bd3450175",
    "title": "雨香亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "花香不因雨，雨过花更香。",
      "氛氲入几席，馥郁侵衣裳。",
      "恍疑爇沈水，轻烟逐风扬。",
      "此时鼻观通，百虑都已忘。",
      "愿携白玉碗，掇英挹天浆。",
      "灌沐紫金丹，卯酉滋芬芳。",
      "服食养精魄，一息三千霜。",
      "绝胜仙掌露，灏气凝秋凉。"
    ]
  },
  {
    "id": "c16655df3f9d9e5619295eef38792337",
    "title": "悦心亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "清晨揽衣起，感物畅我情。",
      "春风从何来，草木忽已荣。",
      "深池跃游鯈，乔木迁鸣莺。",
      "俯仰极万类，气机足生生。",
      "哲人贵冥会，悠然竟何营。",
      "此乐难具述，酒至且复倾。"
    ]
  },
  {
    "id": "c16655df3f9d9e568dab4b2b7f30d4a9",
    "title": "答李齐贤言别",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "古来青云士，论德不论年。",
      "及时扬意气，车服耀且鲜。",
      "譬彼桃李花，逢春各争妍。",
      "胡能学兰菊，迟暮秋风前。",
      "羡子富年华，文思如涌泉。",
      "词场早腾誉，海内推英贤。",
      "而我竟何为，着鞭苦不先。",
      "赋命有迟速，行止任自然。",
      "吾观鸿鹄飞，低回未须怜。",
      "会当振六翮，高举摩青天。"
    ]
  },
  {
    "id": "c16655df3f9d9e56fc2a7bd6d2216599",
    "title": "题松涧图",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "郁郁涧上松，磊磊涧中石。",
      "石泉有馀韵，松枝有馀色。",
      "高人事幽讨，结庐此栖息。",
      "欹枕听潺湲，开轩盼溶碧。",
      "俯仰欣有契，足以愒昕夕。",
      "我亦厌尘嚣，久焉慕岑寂。",
      "他年倘相过，勿谓予生客。"
    ]
  },
  {
    "id": "c16655df3f9d9e56e7ac13a3d8cf2391",
    "title": "送李仲积北上",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "图名当入朝，图利当入市。",
      "丘壑多贱贫，胡为久留此。",
      "入市不图利，入朝不图名。",
      "不如丘壑间，逍遥抗高情。",
      "白日从东来，忽焉向西没。",
      "急景易蹉跎，红颜坐消歇。",
      "鼎鼎百年内，已过四十春。",
      "借问百年老，能有几何人。",
      "纵使创还丹，可以长不老。",
      "志士惜分阴，立身亦不早。",
      "回首望堂上，慈亲双鬓皤。",
      "得禄奉荣养，其如迟暮何。",
      "绝裾固无取，负米良足美。",
      "违离膝下去，岂比荡游子。",
      "峨峨黄金台，凤诏求贤材。",
      "君行会有遇，名成早归来。"
    ]
  },
  {
    "id": "c16655df3f9d9e562790d891e6bd9107",
    "title": "把酒",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "把酒劝白日，日车邈难攀。",
      "朝来出东海，薄暮沉西山。",
      "东西若循环，来去无时闲。",
      "何如延光景，使人驻朱颜。"
    ]
  },
  {
    "id": "c16655df3f9d9e56a4a0f977973bd024",
    "title": "题郑仲潜东明山凿池曰灵渊",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "凿池得清泉，泉清乃见天。",
      "宁知天可见，有自未凿前。",
      "池泉一何静，天体一何圆。",
      "仰视天广覆，俯察天在渊。",
      "俯仰倏上下，孰得知其然。",
      "至人有真见，不滞方若圆。",
      "百虑本一致，万殊同一原。",
      "渊渊与浩浩，信匪言可宣。",
      "天运妙不息，君子贵乾乾。",
      "孔圣有明训，请子观逝川。"
    ]
  },
  {
    "id": "c16655df3f9d9e568aebe0e414668a33",
    "title": "送吉夫北上",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "之子冰雪姿，冥心学仙真。",
      "官卑且勿念，况复忧其贫。",
      "迩来太白山，山势凌秋旻。",
      "云尽月照夜，花开鸟鸣晨。",
      "闲居少公事，猿鹤为比邻。",
      "采芝过林麓，钓鱼游水滨。",
      "七年不得调，幽兴如逸民。",
      "通塞任物理，聊用安此身。",
      "忆昔始相识，交情日相亲。",
      "问君鍊药说，秘之不肯陈。",
      "金液且莫采，何以制水银。",
      "岂伊蓬莱中，无分追后尘。",
      "君今别我去，九关朝帝宸。",
      "功名信可就，慎勿烦精神。",
      "阆风青峨峨，海波白粼粼。",
      "他年重会面，笑盼桃花春。"
    ]
  },
  {
    "id": "c16655df3f9d9e5679b7057f5b6a8dd4",
    "title": "双柏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "亭亭山上柏，柯干如青铜。",
      "苍古拔俗姿，肯作儿女容。",
      "风霜日摇落，万木为之空。",
      "尔独不见摧，屹立如老翁。",
      "乃知归根妙，生意恒内融。",
      "愿乘雷雨兴，化作双飞龙。"
    ]
  },
  {
    "id": "c16655df3f9d9e56c3b91f46deb7b718",
    "title": "兰竹",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "幽兰生石间，随风播芳馨。",
      "埋没荆榛丛，独自全吾贞。",
      "南坡有新竹，其叶何青青。",
      "居肰得所托，乐尔君子名。"
    ]
  },
  {
    "id": "c16655df3f9d9e56200afb2880262afc",
    "title": "琼林台",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "上清琼林台，似有千仞崇。",
      "琪树交柯生，瑶草亦成丛。",
      "幻境类玄圃，凝辉接琳宫。",
      "天花或时堕，萦纡扬回风。",
      "仙人薛玄卿，手持玉芙蓉。",
      "傲睨八极表，洞见万象空。",
      "飞书约王子，弭节延赤松。",
      "步虚朗歌咏，流响入云中。"
    ]
  },
  {
    "id": "c16655df3f9d9e569d0fc1f9bf7ae000",
    "title": "送苏吉甫馆于穆千户家归",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "先生来东阳，已是一载馀。",
      "深居谢宾客，闭户只读书。",
      "青灯夜檠短，黄卷秋堂虚。",
      "咿哦不知倦，经传为菑畬。",
      "玉阶未投足，侯门姑曳裾。",
      "枚乘终显达，马周岂迂疏。",
      "愿言崇令德，努力无踌躇。",
      "他年二三策，待诏当公车。"
    ]
  },
  {
    "id": "c16655df3f9d9e56765d3e843687341c",
    "title": "樵隐图",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "清晨执柯出，负薪薄暮归。",
      "岂无登顿劳，独与忧患违。",
      "山深云冉冉，树密芳菲菲。",
      "猿鸟久相狎，世事俱忘机。"
    ]
  },
  {
    "id": "c16655df3f9d9e56765d3e842a63dc33",
    "title": "樵隐图",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "买臣昔采薪，颇似远名利。",
      "何事五十年，却复怀富贵。",
      "古来樵牧间，多非隐沦地。",
      "寄言谢君子，无使心迹异。"
    ]
  },
  {
    "id": "c16655df3f9d9e56a69c0f933c0f2926",
    "title": "同陈子俊暮秋游耆阇山时九日后",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "节季日月浅，山川凋落繁。",
      "志士惜迟暮，触事念虑端。",
      "同游得佳士，散怀逐跻攀。",
      "匆匆万夫内，乃有吾子贤。",
      "英特奇伟姿，笔精语亦温。",
      "暂远欣已遇，当忧亦为欢。",
      "步屧得古寺，入室清心源。",
      "草枯石色出，层构阴崖缘。",
      "猛虎昔夜吼，发石存幽泉。",
      "至今连筒饮，颇厌井汲艰。",
      "佳节去我久，黄花有馀妍。",
      "愔愔夕钟罢，草草尊酒残。",
      "客子已山际，落日犹树巅。",
      "举世尘漠漠，朗咏山中篇。"
    ]
  },
  {
    "id": "c16655df3f9d9e5690e6473113cb51d3",
    "title": "送兄游姑苏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "浮云渺天末，随风恣悠扬。",
      "游子四方志，去去道路长。",
      "手中三尺琴，朱丝泛宫商。",
      "但恐和者寡，使我心增伤。"
    ]
  },
  {
    "id": "c16655df3f9d9e5690e64731da857a12",
    "title": "送兄游姑苏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "寒风变衰草，原野正萧条。",
      "马嘶人影乱，落月在树梢。",
      "姑苏四百里，未惮跋涉劳。",
      "遥知黄鹄举，六翮凌云霄。"
    ]
  },
  {
    "id": "c16655df3f9d9e5639ff24213e561182",
    "title": "宣和滕奉使茂实",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "鸭绿少年骄不舞，大梁花石春无主。",
      "天与辽人十四州，四海九州非汉土。",
      "汉使相看堕节毛，乌鸟黑头羝不乳。",
      "旧时别赠杨柳枝，插向云中今十围。"
    ]
  },
  {
    "id": "c16655df3f9d9e56c3a25f686d20dedd",
    "title": "胡伯玉隐趣图四咏蜀锦屏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "朝看花中仙，颜色媚且鲜。",
      "暮看花中仙，颜色忽己蔫。",
      "红芳不足恃，青春政堪怜。",
      "人生宇宙中，寿无金石坚。",
      "百岁等瞬息，业火徒熬煎。",
      "何如炼金液，返本得长年。"
    ]
  },
  {
    "id": "c16655df3f9d9e56c3a25f68158397b7",
    "title": "胡伯玉隐趣图四咏蜀锦屏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "秋菊有佳色，幽香知为谁。",
      "蔚为霜中杰，肯向露下衰。",
      "独赏心悠然，酒至觞淋漓。",
      "永怀陶靖节，高风邈难追。"
    ]
  },
  {
    "id": "c16655df3f9d9e56c3a25f6852f5341a",
    "title": "胡伯玉隐趣图四咏蜀锦屏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "夕陨悲蕣华，秋零悼蒲柳。",
      "急景不可留，高风邈难久。",
      "风霜十二月，松竹凋独后。",
      "还与岭上梅，结为岁寒友。",
      "草木本无情，犹能同岁寒。",
      "奈何市井交，轻薄不足观。"
    ]
  },
  {
    "id": "c16655df3f9d9e56c3a25f68901dc945",
    "title": "胡伯玉隐趣图四咏蜀锦屏",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "修竹荫幽涧，筑亭留隐君。",
      "隐君去已久，何人蹑清芬。",
      "抚弦变新声，感慨万古情。",
      "不识翁玉润，不识翁冰清。",
      "烟林暮萧萧，风水秋泠泠。",
      "故交难再得，兀肰空旧亭。"
    ]
  },
  {
    "id": "c16655df3f9d9e56bce0e2f1a33474a2",
    "title": "苏李泣别图",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "祁连山下空弮折，啼鸟入梦头如雪。",
      "胡越相看十九年，今日输心为君说。",
      "穷兵未必来远人，居□□□□可驯。",
      "天骄万里来称臣，他年陛下知臣心。"
    ]
  },
  {
    "id": "c16655df3f9d9e56eeaa0ebb5640396a",
    "title": "送厉生之天台",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "刘郎洞前药草肥，年年送春春不归。",
      "刘郎采药路不迷，路迷却是还家时。",
      "人间药尽采者稀，医师采药归未迟。",
      "终南捷径莫西去，正在刘郎路迷处。"
    ]
  },
  {
    "id": "c16655df3f9d9e56af3cd0a1f0853c66",
    "title": "出塞曲",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "属镂夜啼光属地，将军一出欃枪死。",
      "行尘不动人归市，带甲如云自天至。",
      "取君甲兵为君洗，分明袖有银河水。",
      "手中遗下泥一丸，不封函谷封泰山。"
    ]
  },
  {
    "id": "c16655df3f9d9e56c862671af97b5175",
    "title": "夜阑曲",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "碧宇星回夜漫漫，灵芜烟暖重薰荐。",
      "冷翠香销青桂枝，冰荷盖光光绕帷。",
      "花楼艳舞金萎蕤，吴羹蜀酒精琼糜。",
      "酒阑半解龙绡衣，春朝曲渚闻鹍鸡。"
    ]
  },
  {
    "id": "c16655df3f9d9e5656554a691d30404c",
    "title": "海人谣",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "海南蛮奴发垂耳，朝朝采宝丹涯里。",
      "夜光盈尺出飞鱼，柏叶收珠寒蕊蕊。",
      "幽箔连钱生绿花，切玉蛮刀如切水。",
      "九译来朝万里天，北风不动琅玕死。"
    ]
  },
  {
    "id": "c16655df3f9d9e56e2f23edea5471ef2",
    "title": "望夫石",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "征人执戟天西北，十载功成归不得。",
      "何不忍死待我君，我君化石只化心。"
    ]
  },
  {
    "id": "c16655df3f9d9e568eb7c0a8c1b502aa",
    "title": "东飞伯劳西飞燕题飞花亭",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "东飞伯劳西飞燕，花光絮影从风转。",
      "蜂黄蝶粉照灵葩，不散明珠只散花。",
      "沾衣堕袂花如雨，羽人化蝶随花去。",
      "与人下顾笑春红，春闺一昔生秋容。",
      "骨齐熊耳君知否，花艳春晖不经久。",
      "羽衣一拂千万春，春花堕蕊齐昆仑。"
    ]
  },
  {
    "id": "c16655df3f9d9e561379e03b79b06bf6",
    "title": "中秋月",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "银汉西流乌接翼，回首人间化为碧。瑶台月里可避胡，三郎错路归鱼凫。",
      "《霓裳》月里亲偷得，却怪李谟偷擪笛。"
    ]
  },
  {
    "id": "c16655df3f9d9e56f4ead1ed21e1831e",
    "title": "寒食词",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "绵上火攻山鬼哭，霜华夜入桃花粥。",
      "重湖烟柳高插天，犹是咸淳赐火烟。"
    ]
  },
  {
    "id": "c16655df3f9d9e562481d7c4085da6f9",
    "title": "行路难",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "褰帷取流苏，流苏不解连环解。离情别思出君怀，教人枉结流苏带。",
      "作书报天孙，河翻浪动七香车。折伊兰兮捐艾萧，伊兰化作榛中草。",
      "美盼何须比目鱼，六翮安用频伽鸟。文鸳宛颈柰枝连，不如见月生羽翰。"
    ]
  },
  {
    "id": "c16655df3f9d9e561555910a7a9b7047",
    "title": "虞美人草词",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "美人不愿颜如花，愿为霜草逢春华。",
      "汉壁楚歌连夜起，骓不逝兮奈尔何。",
      "鸿门剑戟帐下舞，美人忍泪听楚歌。",
      "楚歌入汉美人死，不见宫中有人彘。"
    ]
  },
  {
    "id": "c16655df3f9d9e56aee1bcfcbc934cde",
    "title": "七夕宫词",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "内人拜月金铺户，凤宿梧枝秋叶下。",
      "露华入袂玉阶寒，织署锦工催祭杼。",
      "月下金钿照骨明，同心丝绘红生缕。",
      "素瓜碧宝上华楼，夜阑飙驭下银州。"
    ]
  },
  {
    "id": "c16655df3f9d9e562022c47ee847edf3",
    "title": "雁来红",
    "authorName": "陈樵",
    "authorId": "c16655df3f9d9e56ab1a4d0dcf1f78fe",
    "dynasty": "元",
    "content": [
      "东朝一书成百战，上林一书旌节返。",
      "谁传骄子一函书，人不如禽知虑远。",
      "自从燕灭秦晋亡，是非直到空中雁。",
      "苏郎寒绝雁来红，脚下胡姬残彩线。",
      "愿燕在北秦在西，雁去雁来无是非。"
    ]
  },
  {
    "id": "c16655df3fea16f67b916f39be2caec3",
    "title": "奉酬见寄清制元韵敬贺致政荣归惟面同一捧腹",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "三入词林官太史，年年载笔立宫门。",
      "欲明得失裨时政，独历清华荷国恩。",
      "天上玉堂劳梦想，禁中金匮有书存。",
      "乡闾故老风流在，为教衣冠后世孙。"
    ]
  },
  {
    "id": "c16655df3fea16f619c238f9eb471dbf",
    "title": "送同知任君玉西归",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "薇花曾见照青春，今日都门又送君。",
      "入蜀使迎新太守，渡泸人识旧将军。",
      "琴声弹落巴山月，马首披开剑阁云。",
      "见说西州民事简，客来多诵长卿文。"
    ]
  },
  {
    "id": "c16655df3fea16f6ba5f368fe04d170f",
    "title": "送南宫舍人赵子期出使安南",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "圣德隆千古，皇威奠九廛。",
      "金门颁凤诏，玉节使龙编。",
      "博雅资专对，才华属妙年。",
      "郎中初遴选，省府昔周旋。",
      "文治中华盛，仁恩漠国宣。",
      "清风消瘴雨，丽月净蛮烟。",
      "跋涉思铜柱，委蛇跨锦鞯。",
      "尧天新正朔，禹贡旧山川。",
      "声语时难解，雕题倍可怜。",
      "明年春色早，归拜御阶前。"
    ]
  },
  {
    "id": "c16655df3fea16f6075c6f2ce6041012",
    "title": "甄处士访山亭词",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "猗高人兮遁肥，羌欲淡兮心夷。卜居兮何许，山隐隐兮旁围。",
      "朝抚兮孤松，夕采兮秋菊。招白云兮为宾，抱明月兮同宿。",
      "展吾乐兮徜徉，又何必兮空谷。余亦慕兮由、巢，家滋水兮滔滔。",
      "岁晏兮来归，愿与子兮同逍遥。"
    ]
  },
  {
    "id": "c16655df3fea16f6e55651ae9dcdea07",
    "title": "春露亭词",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "镇阳东郭，滹沱北浒。有亭翼然，密迩先墓。草木蓊兮菲菲，雨露降兮朝晞。",
      "云冥冥兮不返，鸟鵙鵙兮增悲。岁时兮来享，陟彼高兮骋望。",
      "感吾念兮思亲，怅音容兮惚恍。览日月兮交驰，寒与暑兮相依。",
      "尚永延兮孙子，勿俾汝亲兮鬼饥。"
    ]
  },
  {
    "id": "c16655df3fea16f64fa8df809afd0f47",
    "title": "澧州通济桥词",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "望涔阳兮嵯峨，涉江浦兮横波。当周行兮揭厉，嗟征人兮柰何。",
      "南荆兮溽暑，云冥冥兮多雨。招舟子兮未来，路曼曼兮修阻。",
      "羌申伯兮遗绪，积财富兮能予。断木兮林中，斫石兮山下。",
      "造飞梁兮穹窿，播惠利兮焉穷。帝褒嘉兮厥美，锡天书兮九重。",
      "源涸兮石腐，名延兮终古。爰抽思兮咏歌，蹇将遗兮行者。"
    ]
  },
  {
    "id": "c16655df3fea16f695c36e33d87fe62e",
    "title": "奉题杂兴",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "有客江南来，赋诗长安陌。",
      "长安城百里，半是公侯宅。",
      "飞甍高切云，轩户耀金碧。",
      "富贵世莫俦，日日承恩泽。",
      "明星朝未稀，车马轰霹雳。",
      "九衢多行人，见者尽辟易。",
      "欢娱极一时，岁月鸟飞翩。",
      "缅思建国初，作邑龙沙碛。",
      "狐裘皆大人，至今声烜赫。",
      "洋洋雅颂音，孰知慕俦昔。"
    ]
  },
  {
    "id": "c16655df3fea16f669123f8762c87245",
    "title": "送都元帅述律杰云南开阃",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "世祖神武真天纵，万里中华归一统。",
      "当时六诏亦亲征，大丑小夷咸入贡。",
      "圣泽涵濡垂百年，昆虫草树犹生全。",
      "岂意狂童耸边鄙，戈鋋一扫成萧然。",
      "君侯累世称将种，落落奇才奋忠勇。",
      "往岁乘轺谕蜀归，威名烜赫传秦陇。",
      "迩来天子褒前功，玺书进拜明光宫。",
      "腰间金符射白日，胯下宝马鸣春风。",
      "金碧山高天拱北，瘴雨蛮烟今已息。",
      "元戎为国保遗民，日读丰碑歌圣德。"
    ]
  },
  {
    "id": "c16655df3fea16f699fa79ac2addd45e",
    "title": "鹤寿堂诗",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "奕奕新堂，滹水之阳。",
      "于以奉母，允寿且康。",
      "惟此滹阳，风物淳美。",
      "旨甘膳羞，亦孔之备。",
      "母氏寿康，由克致养。",
      "子职慎修，晨夕弗爽。",
      "九皋之禽，其色尚玄。",
      "爰祝慈母，惟以永年。",
      "瞻彼冀方，俗俭而啬。",
      "我固不忘，昊天罔极。",
      "生也属属，肄业诗书。",
      "堂构益崇，其永勿堕。"
    ]
  },
  {
    "id": "c16655df3fea16f68bf6a724e9e9930c",
    "title": "千夫长梁侯寿诗",
    "authorName": "苏天爵",
    "authorId": "c16655df3fea16f684438b7a8b0dc65f",
    "dynasty": "元",
    "content": [
      "皇有中夏，戡定南土。",
      "猛将如云，奋厥才武。",
      "于时梁侯，旅力方刚。",
      "被甲执殳，从征遐荒。",
      "岭峤海壖，蝮虺瘴雾。",
      "出入廿年，王事劳苦。",
      "嗟尔师旅，以杀为嬉。",
      "梁侯姁姁，抚宁遗黎。",
      "天相其德，受福不那。",
      "黄发归休，子孙孔多。",
      "伯也总戎，于江于汉。",
      "仲也在廷，执法侃侃。",
      "皇锡封命，宠予褒嘉。",
      "酒醴维醹，往告于家。",
      "周有方叔，汉有充国。",
      "征罔不服，谋罔不克。",
      "维今南疆，猺人猖狂。",
      "思得虎臣，往斧其肮。",
      "盍即老成，爰咨爰度。",
      "我武惟皇，九宇式廓。"
    ]
  },
  {
    "id": "c16655df3ffc564dd9dc2908dbc0d706",
    "title": "杂著",
    "authorName": "元遗山",
    "authorId": "c16655df3ffc564dd1457b72d1457b72",
    "dynasty": "元",
    "content": [
      "昨日东周今日秦，咸阳烟火洛阳尘；",
      "百年蚁穴蜂衙里，笑煞昆仑顶上人。"
    ]
  },
  {
    "id": "c16655df403862e5a50ac9b2df5fc7aa",
    "title": "在潮州寄父",
    "authorName": "梁兼善",
    "authorId": "c16655df403862e5d1457b72d1457b72",
    "dynasty": "元",
    "content": [
      "书剑优游付远行，故园桃李几番春。",
      "二千里外江湖迹，三十年前父母身。",
      "雨洒孤灯增旅况，风吹归梦怆吟神。",
      "频年欲寄平安讯，奈隔罗浮一片云。"
    ]
  },
  {
    "id": "c16655df410b890e687ee17acf541b95",
    "title": "满目云山楼",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "芳草孤舟度，幽居一径通。",
      "江湖春雨外，墟里暮烟中。",
      "机息鸥先下，花飞水自东。",
      "临流无限意，画史若为工。"
    ]
  },
  {
    "id": "c16655df410b890e7f11c77da6984cc1",
    "title": "伯夷颂",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "心田垂世远，手泽历年殊。",
      "谁购山阴叙，真还合浦珠。",
      "身惟名不朽，书与道同符。",
      "诸老珍题在，犹堪立懦夫。"
    ]
  },
  {
    "id": "c16655df410b890ee2f2e06222e6e606",
    "title": "送吴宗师南祀归二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "国老分茅社，祠官从使星。",
      "鹤书来涧谷，羽节动仙灵。",
      "寸草春逾碧，黄花晚独馨。",
      "真人犹五采，归受《蕊珠经》。"
    ]
  },
  {
    "id": "c16655df410b890ee2f2e0627d4ece0a",
    "title": "送吴宗师南祀归二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "草木南薰候，神仙上界官。",
      "平生修月斧，万里御风翰。",
      "江雨鸣星剑，凉空忆露盘。",
      "白鸥秋水外，相与醉凭阑。"
    ]
  },
  {
    "id": "c16655df410b890e5ecf82e29cad70dd",
    "title": "贫居",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "闭户无尘杂，看山有卧游。",
      "半酣梳白发，新浴漱清流。",
      "读《易》茅斋曙，弹琴竹院秋。",
      "贫居聊足乐，轩冕欲何求。"
    ]
  },
  {
    "id": "c16655df410b890e650ef4d6ee1b7ce1",
    "title": "赠墨士吴雪堂",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "永宁赐笔世安有，易水良工今不传。",
      "了知胶漆用相得，亦悟膏火明自煎。",
      "昔从蒙庄观副墨，老归芸阁穷《太玄》。",
      "与子欲拟毛颖传，待我暇矣磨墨砖。"
    ]
  },
  {
    "id": "c16655df410b890e56f504399e213958",
    "title": "陪高彦敬游南山",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "不到南山又二年，离离秋草映寒泉。",
      "东林萧散开莲社，西晋风流棹酒船。",
      "古寺云烟终日合，长松风雨半空悬。",
      "谢公未了登临兴，故向禅房借榻眠。"
    ]
  },
  {
    "id": "c16655df410b890e59db51f209d93c00",
    "title": "三月廿九日上御流杯亭听讲明日子翚司业有诗因次韵",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "咫尺天颜仰照临，缉熙盛事见方今。",
      "上林花接南薰早，流水春函太液深。",
      "寒士简编穷皓首，野人芹曝抱丹心。",
      "退朝欲草清平颂，散作成均木铎音。"
    ]
  },
  {
    "id": "c16655df410b890e02e1ed5c5f072e6b",
    "title": "送刘时可还括苍兼寄洪中行",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "洪郎不来鱼雁稀，君今岁暮告我归。",
      "故人青灯山水屋，游子白苎风霜衣。",
      "时俗俯仰妨道性，圣哲出处存天机。",
      "东还石门对飞瀑，卧看寒月投窗扉。"
    ]
  },
  {
    "id": "c16655df410b890e7d0345de68b128d1",
    "title": "十月十日出都城二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "倦客愁深素发生，分甘投劾谢尘缨。",
      "老来每愧公车召，归去何须祖帐荣。",
      "红叶早霜催岁晏，白鸥野水与云平。",
      "腐儒漫任真无补，深负岩居与谷耕。"
    ]
  },
  {
    "id": "c16655df410b890e7d0345de1b0afe39",
    "title": "十月十日出都城二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "朝拥皋比夕短檠，病馀静息厌劳形。",
      "闲情只合营三径，便腹那能贮五经。",
      "忝侍禁帏惭启沃，欲寻耆社觉凋零。",
      "归欤啸傲西湖上，时看晴云度翠屏。"
    ]
  },
  {
    "id": "c16655df410b890e0300e5b4d231e75d",
    "title": "赠白君举",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "昆仑西日水东溟，何处清风起独醒。",
      "远道云烟今古树，行人朝暮短长亭。",
      "草铺平野春如剪，花落重门昼不扃。",
      "不有茅茨容啸傲，终南山色为谁青。"
    ]
  },
  {
    "id": "c16655df410b890e34af6450a0fa4d70",
    "title": "送人游天台",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "此去兰亭修禊后，平明驱马试征衣。",
      "海边山尽天无尽，花底春归人未归。",
      "一雨潮生鱼入市，远岩月上鹤投扉。",
      "旧游二十年前路，孤负东风赋《采薇》。"
    ]
  },
  {
    "id": "c16655df410b890eec48cfe053589d8c",
    "title": "寿何平章",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "位正三台拱太微，德人山立玉扬辉。",
      "致身直道难谐俗，救世危言易触机。",
      "空谷霜严苍桧在，长空雨尽白云归。",
      "闲庭燕坐观春草，依旧东风自款扉。"
    ]
  },
  {
    "id": "c16655df410b890e8a8964bc1f442d3d",
    "title": "题子昂马图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "奔腾骏骨云路长，萧洒神鬉风露凉。",
      "沙场春牧草肥雨，野徼秋嘶枫陨霜。",
      "三关战士黄金甲，五陵侠客红丝缰。",
      "朝羁暮络祇肠断，华山烟树遥苍苍。"
    ]
  },
  {
    "id": "c16655df410b890e89dddf147a7ab152",
    "title": "题林彦文诗卷兼送南归",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "东周离黍先亡雅，南楚崇兰又变骚。",
      "上下汉唐观体裁，古今李杜擅雄豪。",
      "青林晓日鸣双鸟，碧海秋风钓六鳌。",
      "白发诗翁会天趣，吴山一笑返渔舠。"
    ]
  },
  {
    "id": "c16655df410b890ebc70f49d4858df45",
    "title": "都中送元杰道士南归",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "授节仙山得过家，都门津柳动春华。",
      "还乡近似千年鹤，奉使荣于八月槎。",
      "古井云封丹灶药，旧松风扫石坛花。",
      "道人冠剑鸣瑶佩，岂必高车昼锦夸。"
    ]
  },
  {
    "id": "c16655df410b890ee8ac4d8cceeabd5b",
    "title": "奉题延祐宸翰",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "宵旰需贤表荐绅，秩宗首选赞华勋。",
      "官联天府璇玑象，帝阐河图琬琰文。",
      "曾听箫韶瞻晓日，仰攀弓剑泣秋云。",
      "小臣作颂称仁圣，湛露承恩未足云。"
    ]
  },
  {
    "id": "c16655df410b890e1482e821357a4665",
    "title": "题小薛王画鹿",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "礼乐河间雅好儒，曾陪校猎奉銮舆。",
      "昼长灵囿观游后，政暇嘉宾燕集馀。",
      "蛱蝶图工人去久，驺虞诗好化行初。",
      "宗藩翰墨留珍赏，凭仗相如赋《子虚》。"
    ]
  },
  {
    "id": "c16655df410b890e351fb6bebc922051",
    "title": "题谢氏通济桥",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "涔阳川上压云涛，迥若仙山驾巨鳌。",
      "甃石不愁僧路滑，倾金宁计鬼工劳。",
      "泛槎客去银河近，题柱人归玉垒高。",
      "此地通津足佳兴，楚歌明月放轻舠。"
    ]
  },
  {
    "id": "c16655df410b890e70082e8b615730eb",
    "title": "郎中苏公哀挽",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "塞垣重镇雪云堆，画诺人称幕府材。",
      "流马道艰逢岁俭，涸鱼民病得春回。",
      "阳关犹记歌《三叠》，杜老俄成赋《八哀》。",
      "夜静燕台山月冷，只疑化鹤一归来。"
    ]
  },
  {
    "id": "c16655df410b890e8f58bde927d3a752",
    "title": "送李彦谦御史之西台",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "霜风十月长安道，健鹘凌空净羽毛。",
      "地控函关西极重，星联执法太微高。",
      "铸金古鼎奸先伏，发刃新硎用欲韬。",
      "雅志澄清付公等，我怀江海放渔舠。"
    ]
  },
  {
    "id": "c16655df410b890ef2622121bef690e9",
    "title": "吴道玄五云楼阁图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "观阁嵯峨起日边，春云叆叇倚层巅。",
      "天低青海一杯水，山落齐州九点烟。",
      "百尺长松神阙外，千秋灵柏古坛前。",
      "遨游尽是蓬山侣，瑶草金芝不记年。"
    ]
  },
  {
    "id": "c16655df410b890ef21c77f9a872cd51",
    "title": "王维高本辋川图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "辋口风烟春日迟，浅沙深渚带东菑。",
      "红杏花开翔白鹤，绿杨丝袅逗黄鹂。",
      "山云寂寂入寒竹，野露瀼瀼裛嫩葵。",
      "谁似右丞清绝处，千秋一士更何疑。"
    ]
  },
  {
    "id": "c16655df410b890ecd509501a996735c",
    "title": "王维秋林晚岫图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "千峰凝翠宛神州，中有仙翁寤寐游。",
      "林麓渐看红叶暮，风烟俄入野塘秋。",
      "摇摇小艇寻溪转，寂寂双扉向晚投。",
      "我欲探幽未能去，画中真境许谁俦。"
    ]
  },
  {
    "id": "c16655df410b890e0d6847da2a8e4697",
    "title": "李昭道画卷",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "松篁寂寂掩深居，一段清幽乐有馀。",
      "麛鹿自来寻旧迹，高贤还去赋归欤。",
      "千山夕照耕初罢，隔树炊烟诵自如。",
      "有客临溪清话久，数声长笛过前畬。"
    ]
  },
  {
    "id": "c16655df410b890e6ac08161ed9d8827",
    "title": "卢鸿仙山台榭图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "仙都围合碧云笼，洞口绯桃着雨秾。",
      "丹阙春深巢翡翠，朱扉风暖出芙蓉。",
      "壶公不负三山约，向子终期吾岳逢。",
      "野鹤一声山馆寂，倚阑长听水淙淙。"
    ]
  },
  {
    "id": "c16655df410b890e359ca65c7d2309b3",
    "title": "题洪谷子楚山秋晚图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "旧知洪谷古先俦，五尺横图见十洲。",
      "千嶂排空青玉立，一江流水白云浮。",
      "雕檐共话当年雨，丹叶谁怜满径秋。",
      "最是无声诗思好，恍然身在赤城游。"
    ]
  },
  {
    "id": "c16655df410b890e8e772365415d6e0f",
    "title": "郭忠恕十幅",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "洛阳画史称忠恕，尺素能穷造化工。",
      "翠嶂倚云天外落，高林飞雨望中丛。",
      "彤楼风暖歌声细，绮阁春深舞袖红。",
      "应是宣和多爱惜，故将题墨琬琰同。"
    ]
  },
  {
    "id": "c16655df410b890e5791fc132342fd88",
    "title": "赵令穰秋村平远图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "白沙翠竹映江皋，几处村居对寂寥。",
      "水落渔梁人暗度，霜清曲渚荇初销。",
      "千山杂沓凝岚紫，万木萧森向晚雕。",
      "自是秋光无限好，谁如点染付轻毫。"
    ]
  },
  {
    "id": "c16655df410b890ecab84269f29c95a2",
    "title": "赵千里山水长幅",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "苍山高处白云浮，楼阁参差带远洲。",
      "千尺虬龙依绝壁，一群鹳鹤唳清秋。",
      "山翁有约凭双屐，野客无心溯碧舟。",
      "最是霜林好风景，居然咫尺见丹丘。"
    ]
  },
  {
    "id": "c16655df410b890e7e84f5d14ef5d13f",
    "title": "马和之卷",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "回岚洞壑玉参差，满地浓阴日影迟。",
      "寂寂柴门云自合，深深灌木鸟仍窥。",
      "沧浪唱晚空天地，绿绮寻幽过竹篱。",
      "岂是柴桑归去者，时临清浅赋新诗。"
    ]
  },
  {
    "id": "c16655df410b890ea093a66245682113",
    "title": "危太朴集八大家",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "忆昔相逢数十年，一朝邂逅碧山前。",
      "奚囊锦绣烟云湿，满目峰峦紫翠妍。",
      "岁月尽从忙里过，文章还向世中传。",
      "明朝无限东西路，马首仍怜各一天。"
    ]
  },
  {
    "id": "c16655df410b890e4edc8564e86d3fda",
    "title": "赵松雪怡乐堂图赠善夫副仗",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "一榻幽然乐事多，四时风景复如何？",
      "绕溪水色清流玉，排闼山光翠拥螺。",
      "静里研朱将易点，醉中邀月鼓琴歌。",
      "知君所好无尘趣，肯许吾侪见访过。"
    ]
  },
  {
    "id": "c16655df410b890e1f03fd20c2ec5851",
    "title": "赵仲穆秋山访隐图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "城市山林路不分，画桥骑马是徵君。",
      "树边高阁连青嶂，陌上红尘乱白云。",
      "碧涧涟漪鱼自泳，阳坡平软鹿为群。",
      "滑稽谁似东方朔，更向金门避世氛。"
    ]
  },
  {
    "id": "c16655df410b890e51baab48dff8b73f",
    "title": "桐川九日绝无佳菊小酌书怀奉简明仲博士一笑",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "游宦年光逐雁飞，传杯好友念分违。",
      "欲遮老眼看黄菊，不遣秋香近绣衣。",
      "稻蟹霜迟聊取醉，莼鲈家近重思归。",
      "缅怀晋宋多才杰，得似风流落帽稀。"
    ]
  },
  {
    "id": "c16655df410b890ee9682a98aae2d1e4",
    "title": "祖孝子求母诗",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "田家桑柳荫柴扉，谁道兵戈有乱离。",
      "住舍尚存萱草地，生儿不及木兰时。",
      "凤钗一折悲谁语，鹤表重归乐自知。",
      "想见乡闾欢会处，莱衣起舞对齐眉。"
    ]
  },
  {
    "id": "c16655df410b890e5554dd32dea0ebb0",
    "title": "涔河桥",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "清涔虹影落云涛，海上三山望不遥。",
      "春涨漫愁杯渡细，云深常护鬼功劳。",
      "泛槎客至银河外，题柱人归玉垒标。",
      "明月远天渔父意，一声铁笛一兰桡。"
    ]
  },
  {
    "id": "c16655df410b890ee43c5e35923a69ce",
    "title": "哭李息斋大学士",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "冰纨乱扫拂云竿，不尽清风入谱刊。",
      "紫气直过铜柱去，苍龙欲卷墨池乾。",
      "忆陪客馆灯花落，喜借僧房贝叶看。",
      "得遂悬车娱暮景，泪零耆旧向雕残。"
    ]
  },
  {
    "id": "c16655df410b890ee43c5e359e72a532",
    "title": "哭李息斋大学士",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "从游僧寺醉江天，疑语山亭濯涧泉。",
      "能悟庄周齐物论，能参居士在家禅。",
      "竹西卜宅他乡老，花底归朝上界仙。",
      "寄我楚江烟雨笔，每悬素壁一潸然。"
    ]
  },
  {
    "id": "c16655df410b890e4169eb9d4cefce48",
    "title": "题陶渊明像",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "诗中甲子春秋笔，篱下黄花雨露枝。",
      "便向斜川频载酒，风光不似义熙时。"
    ]
  },
  {
    "id": "c16655df410b890ee5c41505f154eaed",
    "title": "袁安卧雪图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "门外雪深泥没膝，幽人怀抱自春风。",
      "可怜令尹无高致，乘兴何须见此公。"
    ]
  },
  {
    "id": "c16655df410b890eb855975e818cb972",
    "title": "松雪临郭熙溪山渔乐",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "峭石浮岚俯翠微，瀑流飞雨散林霏。",
      "渔舟来往清溪曲，怅望行人古道稀。"
    ]
  },
  {
    "id": "c16655df410b890ef0b49b9da441db65",
    "title": "松雪墨梅",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "忆昔冲寒踏雪时，百花零落愿开迟。",
      "如今收拾横书卷，一任无情塞管吹。"
    ]
  },
  {
    "id": "c16655df410b890e6ce9b2f5f2ef0bfe",
    "title": "江参百牛图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "湿湿群行四百蹄，耕黎初罢乐相随。",
      "春风绿遍川原草，回首牧人知是谁。"
    ]
  },
  {
    "id": "c16655df410b890e0dea139ddcb79eb2",
    "title": "钱舜举硕鼠图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "禾黍连云待岁功，尔曹窃食素餐同。",
      "平生贪黠终何用，看取人间五技穷。"
    ]
  },
  {
    "id": "c16655df410b890efda82b67ce009bff",
    "title": "钱舜举瓜蔓图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "极目荒墟落木中，空山人静涧泉舂。",
      "秋来不用为霖雨，留得闲云养卧龙。"
    ]
  },
  {
    "id": "c16655df410b890e6b560ca32fb29be3",
    "title": "温日观葡萄",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "满筐圆实骊珠滑，入口甘香冰玉寒。",
      "若使文园知此渴，露华应不乞金盘。"
    ]
  },
  {
    "id": "c16655df410b890ea3b5f5576c5fc05c",
    "title": "周曾秋塘图卷",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "惨澹枯荷折苇间，芙蓉秋水转埼湾。",
      "鸣鸿飞度江南北，却羡溪禽满意闲。"
    ]
  },
  {
    "id": "c16655df410b890ed7f44d8ccebac966",
    "title": "米敷文楚山清晓卷",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "蒙蒙烟树楚江湄，寂寞渔村护短篱。",
      "云梦舟中春睡足，醉馀犹记牧之诗。"
    ]
  },
  {
    "id": "c16655df410b890e05c12262dbc9a56e",
    "title": "李仲宾墨竹图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "石根夭矫出寒梢，明月空山舞翠蛟。",
      "□作江湖墨风雨，曾随海浪过南交。"
    ]
  },
  {
    "id": "c16655df410b890ef645e23459bfa508",
    "title": "题高房山墨竹图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "人才有我难忘物，画到无心恰见工。",
      "欲识高侯三昧手，都缘意与此君同。"
    ]
  },
  {
    "id": "c16655df410b890ed4b330b973f70779",
    "title": "郭恕先升龙图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "海上参差十二楼，阆风玄圃彩云浮。",
      "神仙尚厌人间世，故作乘龙汗漫游。"
    ]
  },
  {
    "id": "c16655df410b890ed4b330b9d7d7d0c8",
    "title": "郭恕先升龙图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "建章宫阙漏沈沈，翠辇春游接上林。",
      "未识嫦娥天上乐，广寒丹树五云深。"
    ]
  },
  {
    "id": "c16655df410b890e8869d04c50055a94",
    "title": "题王朋梅金明池图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "溶溶春水戏群龙，画鼓兰桡竞奏功。",
      "得失等闲成愠喜，人生万事弈棋中。"
    ]
  },
  {
    "id": "c16655df410b890ef926cbdf29967cdf",
    "title": "荆浩秋山问奇图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "木落千林秋气新，虚亭寂寂不生尘。",
      "悠然危坐草玄者，不负山桥问字人。"
    ]
  },
  {
    "id": "c16655df410b890e422de81c056b2331",
    "title": "顾恺之秋江晴嶂图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "晋室风裁推虎头，山川灵气属君收。",
      "指端幻出千重秀，并作江南一段秋。"
    ]
  },
  {
    "id": "c16655df410b890e422de81cbd3242ac",
    "title": "顾恺之秋江晴嶂图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "静日携筇溪水头，何如风景鄣图收。",
      "与君相对坐不语，祇领千林万壑秋。"
    ]
  },
  {
    "id": "c16655df410b890ec65af3112c5b67de",
    "title": "阎立本秋岭归云图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "贞观从知画有仙，能将万里尺图间。",
      "白云掩映枫林好，遮却溪南无数山。"
    ]
  },
  {
    "id": "c16655df410b890ec65af311d3749eb3",
    "title": "阎立本秋岭归云图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "盘纡径路却何之，中有居人未卜谁？",
      "百丈飞泉云外落，一林霜叶九秋时。"
    ]
  },
  {
    "id": "c16655df410b890e463ec61998cb6b3a",
    "title": "题赵千里春景",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "笼烟杨柳娇无力，着雨桃花冶有姿。",
      "人在画楼春睡起，不知溪上有新诗。"
    ]
  },
  {
    "id": "c16655df410b890e54b0476e1d5b660a",
    "title": "题危太朴所藏荥阳郑虔画秋峦横霭图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "金风瑟瑟入空山，村落人家叶尽斑。",
      "羡杀个中奇绝处，一天烟霭有无间。"
    ]
  },
  {
    "id": "c16655df410b890e54b0476eac5d95eb",
    "title": "题危太朴所藏荥阳郑虔画秋峦横霭图二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "郑君胸次有江山，应识区区只一斑。",
      "山色空蒙斜日里，郁林遥指碧云间。"
    ]
  },
  {
    "id": "c16655df410b890ea976e9ec3b818990",
    "title": "题赵子昂为袁清容画春景仿小李",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "王孙久别同朝侣，为写晴云百叠峰。",
      "挂起碧窗凝望处，画中今喜故人逢。"
    ]
  },
  {
    "id": "c16655df410b890e4e9ae4f3149af69f",
    "title": "雨中次范德机见寄杂兴韵",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "穷巷积阴雨，离居寡悰情。",
      "安得壒埃风，逍遥余上征。",
      "长日有逝川，春花无晚荣。",
      "永怀山泽居，好遁潜英声。",
      "於陵方灌园，庞公不入城。",
      "此意岂忘世，咏歌以濯清。",
      "今我梦江国，噭噭鹈鴂鸣。",
      "不忧芳草歇，但恐白发生。",
      "归休企前哲，矢言著贞诚。",
      "悠悠莫识察，思子携手行。"
    ]
  },
  {
    "id": "c16655df410b890e36fd735d284248c1",
    "title": "题高尚书夜山图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "吴山面沧江，中秋气飒爽。",
      "楼居谪仙后，公退谢尘鞅。",
      "孤月出海上，高怀一俯仰。",
      "佳哉高侯画，得意超象罔。",
      "我来秋向晚，月色寒莽苍。",
      "山远落木净，风高怒潮响。",
      "奔腾万云气，忽驾苍虬上。",
      "平湖雨翻江，渺渺波荡桨。",
      "回思图画时，岁月倏已往。",
      "山川更晦明，阴阳递消长。",
      "人生何独劳，局促老穹壤。",
      "我将乘倒景，千载纵清赏。",
      "松乔遗世人，一笑凌烟像。"
    ]
  },
  {
    "id": "c16655df410b890eeb315f527ef45208",
    "title": "题丁氏松涧图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "天目之峰凌紫烟，下周林壑纡长川。清池斗绝涵倒景，神运直自疏凿先。",
      "彼美幽贞庐，闲房曲奥辛夷荃。苍官手植经几年，灵虬夭矫今参天。",
      "门前朝流暮流水，但闻激石泻濑鸣溅溅。山人养真衡茅下，有书可读琴可弦。",
      "意行清涧曲，长啸松风前。山月出林高，溪花弄春妍。",
      "仙人歌来夜将半，天空鹤唳山凄然。飙尘大笑狂驰子，口诵丹诀传真玄。",
      "我欲从之结邻屋，得疏药圃谋芝田。"
    ]
  },
  {
    "id": "c16655df410b890eba6f1f88e10c1062",
    "title": "山中居",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "山人独向山中居，风雨不庇三椽庐。",
      "短衣破帽家无储，形忘意适心自娱。",
      "挂壁拄杖悬珊瑚，鬼神遁迹蛟龙趋。",
      "眼前不识为妻孥，生平岂解躬耕锄。",
      "黄精采苗供晓餔，碧溪饮泉倾瓠壶。",
      "行歌紫薇眠枕书，梦游沧海坐钓鱼。",
      "云雾烟霞同卷舒，狙猿麋鹿相惊呼。",
      "颠崖苍苍日欲晡，举手拊掌笑挽须。",
      "起望八极吞五湖，乔松在足凭空虚。",
      "有客跨鹤来须臾，庞眉皓齿当坐隅。",
      "绮语唾落飞明珠，翻身别去登康衢。",
      "寄言击壤人有无，茅茨风俗今何如。"
    ]
  },
  {
    "id": "c16655df410b890e0462533f248ea066",
    "title": "梁贡父学士江行阻风图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "匡庐枕长江，彭蠡居上游。我幼不识风涛怒，但喜青山绵亘急橹鸣中流。",
      "老来行道增百忧，山有虎兕水次多蛟虬。梁公示我江上图，空斋飒爽回高秋。",
      "想见飞廉簸荡驱阳侯，雷鼓动地万貔貅。连樯十日不得发，何异骏马伏枥鹰在韝。",
      "行人徼福古祠下，洁觞置酒旨且柔。小姑倚绝岸，彭郎渺孤洲。",
      "脉脉关情隔烟水，不如天孙绝汉从牵牛。明发风止江镜净，楚天无际来棹讴。",
      "回首系舟处，惟有参差烟树飞凫鸥。世事翻覆那有定，人生忧乐为谁谋。",
      "慨彼东逝川，白日不得须臾留。濯沧浪，委浮休，买田结屋山之幽。",
      "撷芳钓鲜亦足乐，安用高门列鼎冠盖夸鸣驺。"
    ]
  },
  {
    "id": "c16655df410b890edf2588e6cc84e503",
    "title": "题高尚书秋山暮霭图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "傍溪草舍隔林中，望际云山翠几重。",
      "长忆雨馀闲信马，轻鞭遥指两三峰。"
    ]
  },
  {
    "id": "c16655df410b890e1122dfa3cf374bf0",
    "title": "题开元宫图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "西湖春动风泠泠，歘忽鼓瑟窥湘灵。夫君要眇降云軿，椒堂桂栋罗芳馨。",
      "春城日逝崦嵫暮，幽梦重门锁花雾。玉箫声沈凤飞去，迸入秋风五陵树。",
      "至人高怀视云浮，昔者金屋今丹丘。白鹤来下明月楼，知有王乔飞舄游。",
      "仙人好幻多戏剧，海变桑田莲变碧。百灵呵护融风息，依旧琼台绛宇炫耀云五色。"
    ]
  },
  {
    "id": "c16655df410b890edc82c6032eaac0d1",
    "title": "题张繇所画霜林云岫图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "惭余生也晚，未能识君颜。",
      "宿秉川岳气，时发胸臆山。",
      "涧壑自回互，溪林若萦环。",
      "云光映天色，秋叶舒锦斑。",
      "室中有扬子，向晚启玄关。",
      "何如尘外侣，日夕相与还。",
      "悠悠个中意，未许落人寰。"
    ]
  },
  {
    "id": "c16655df410b890e11e3d0c30c436674",
    "title": "阎立本西岭春云图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "旅人陟春山，回互临幽绝。",
      "马首触层云，鸟鸣当三月。",
      "桃萼烂虚空，松风吹洞越。",
      "高岑上青苍，曲磴夐敧缺。",
      "涧壑泻飞流，烟霭忽明灭。",
      "灵仙扣丹房，素女开瑶穴。",
      "乡关在遐方，中情向谁说。",
      "忽闻上方钟，午餐僧已设。",
      "阎子为此图，玩之未能辍。",
      "恐为造化憎，堤备六丁掣。"
    ]
  },
  {
    "id": "c16655df410b890e1b0a84ac8d54ff72",
    "title": "卢鸿庐岳观泉图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "九江峙庐岳，盘回几许深。",
      "绝壁倚霄汉，溅瀑直千寻。",
      "飕飗松风至，仿佛苍龙吟。",
      "叠石挺琼树，飞楼起危岑。",
      "流沫洒虚阑，长歌响涧阴。",
      "云深草木润，风度烟景沈。",
      "何来暂停辔，于焉散烦襟。",
      "余以罹尘鞅，未得谐夙心。",
      "能知此中意，奚事方外寻。",
      "良图为尔袭，比胜双奇琛。"
    ]
  },
  {
    "id": "c16655df410b890ec2fbffbea3a778fd",
    "title": "题李思训寒江晚山图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "李唐王孙重毫素，爱写寒江千万树。",
      "上有蓬莱五色云，下有仙家几庭户。",
      "清霜点作秋满林，咫尺瑶窗起烟雾。",
      "西风吹动晚山苍，归舟掩映犹堪数。",
      "迢迢锦水泛双凫，漠漠青天飞雪鹭。",
      "人间画手非不多，谁似李侯得真趣。",
      "李侯宿世列仙俦，更有何人同出处。",
      "徽庙题来字字真，把玩殷勤乃奇遇。",
      "斯图斯景世莫传，古汴荒凉风景暮。",
      "眼中人事已非前，画里山川尚如故。",
      "老我披图一怆然，落日长歌漫为赋。"
    ]
  },
  {
    "id": "c16655df410b890e1bc8b8029f9bad2f",
    "title": "王摩诘春溪捕鱼图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "辋川之景天下奇，我惜曾闻不曾识。",
      "若人笔端斡玄气，万顷烟涛归咫尺。",
      "渔翁生事浩无穷，醉挹青蓝洗胸臆。",
      "或披蓑笠卧寒蟾，或倚孤篷蘸空碧。",
      "静观此理良可娱，应须仰慕王摩诘。"
    ]
  },
  {
    "id": "c16655df410b890e2ca38207e99fedc1",
    "title": "李昭道春江图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "江上乱山青束笋，平沙草树望不尽。大江入海来滚滚，吐雨吞云杂蛟蜃。",
      "中有崔嵬夐绝之高亭，远出晴空寒数仞。江山传舍观英雄，英雄尽说孙江东。",
      "自从得地双鹤翁，紫髯一拂豚犬空。石田睡起秋屡丰，归耕应羡汉阴翁。"
    ]
  },
  {
    "id": "c16655df410b890e626e2be7827a4c6b",
    "title": "赵干春山曲坞图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "春云尽敛青山出，雨过千林翠犹滴。桃花历乱柳芊绵，两两啼莺在林隙。",
      "短桥深树阿谁家，楼阁重重映晓霞。往来岂是避秦客，理乱不闻度岁华。",
      "衡门草绿深于染，回塘潋滟流青靛。鸡鸣犬吠各成村，岩际飞泉如白练。",
      "虚亭寂历倚江开，图画千重入望来。桃源山庄何足数，此卷真足称奇哉。",
      "画史当年推赵干，妙笔流传人所羡。吁嗟乎人去悠悠不可呼，为君赋此期重见。"
    ]
  },
  {
    "id": "c16655df410b890e2f7d41aa8415cd23",
    "title": "王晋卿蜀道寒云图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "巨灵何年移五岳，石扇中开两厓削。峡中六月清风寒，仰视青冥何漠漠。",
      "碧溪屈曲通冷泉，绀叶玲珑带篱落。勾连石栈不可梯，缥缈烟中见楼阁。",
      "行行游子几经年，几度空林愁夜鹤。仙峰历览岂不嘉，还忆白云旧岩壑。",
      "江城过雨秋气凉，时有疏钟度寥廓。山林如此谁能为？都尉丹青深问学。",
      "当年故习一销镕，三百馀年无与角。君家珍秘在云房，六时展对忘离索。",
      "我诗渠画相后先，固应不负三生约。"
    ]
  },
  {
    "id": "c16655df410b890e84665c5e04d09a03",
    "title": "李思训妙笔",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "李侯丹青胜结绿，贝阙珠宫看不足。",
      "偶研丹碧写春山，万壑千峰仅盈幅。",
      "应知深处有神仙，花落花开度岁年。",
      "扁舟自是寻真侣，为觅桃源一洞天。"
    ]
  },
  {
    "id": "c16655df410b890e32da75fba396e1ff",
    "title": "唐子华云松仙馆图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "危峰削玉插晴空，淋漓秀色含鸿蒙。",
      "世间万物有时易，惟有青山今古同。",
      "隐君山下营茅屋，烟霞笑傲逃尘俗。",
      "日长心境鹤俱闲，自扫白云松下宿。",
      "溪头觅句行迟迟，童子囊琴归竹篱。",
      "猗兰调古少人听，等闲何处寻钟期。"
    ]
  },
  {
    "id": "c16655df410b890ecbf04784bd297d1e",
    "title": "棣华堂为钱塘罗云叔题",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "江空暗雨飞鸿杳，天长古道行人少。芳草池塘梦欲迷，紫荆庭下无人扫。",
      "谁似君家常棣华？炫日矜春长媚好。文采风流诏谏孙，诗书满屋来华轩。",
      "我闻同姓古所敦，尺布斗粟何足论。"
    ]
  },
  {
    "id": "c16655df410b890e084ff31316fd5aac",
    "title": "清溪谒象山先生祠",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "我行厌尘役，爱山极幽阻。",
      "及兹叩岩扃，浮岚薄窗户。",
      "危石倚苍屏，盘盘一洞府。",
      "邈哉混沌根，疏凿自太古。",
      "或疑昏垫初，屹立中流许。",
      "悬崖泻惊瀑，洒空作飞雨。",
      "泓渟水镜虚，林影净可数。",
      "石阑少流憩，樛枝啼翠羽。",
      "山花明炫目，藓径劣容武。",
      "陡上高明台，桑麻蔽村坞。",
      "却笑群山卑，矜春相媚妩。",
      "了如静者性，孤洁耻俗伍。",
      "昔贤此鸣道，松风入谈麈。",
      "教锋振群哇，朋簪谢华组。",
      "末学分畛域，正道日榛莽。",
      "嗟余嗜探赜，离索增叹怃。",
      "入舟耿清梦，前溪听鸣橹。"
    ]
  },
  {
    "id": "c16655df410b890e7c6923272078dbf4",
    "title": "登五岭",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "去岁登斯岭，歊暑穷跻攀。",
      "兹历至源道，五岭九萦盘。",
      "鸡鸣戒行李，月明清露漙。",
      "笋舆兀残梦，絺衣飒微寒。",
      "峭立芙蓉峰，秀出群厓端。",
      "陟上扪烟萝，邈视凌风翰。",
      "想当混沌初，疏凿驱神奸。",
      "幸经资斧贯，犹有苍石顽。",
      "剑门倚崇墉，函谷封泥丸。",
      "顾此东南偏，夷险遂殊观。",
      "小憩天欲曙，岚光涨林峦。",
      "颇闻招提胜，峻绝逾商颜。",
      "野人耕凿共，山僧巾屦安。",
      "白首不出寺，岂复世虑干。",
      "我欲叩幽迥，策足嗟蹒跚。",
      "维时清秋暵，老龙犹泥蟠。",
      "洒空飞雨至，乃在半山间。",
      "粳稻绿如云，白水行埼湾。",
      "农意良已欣，我行讵云难。",
      "买酒浇磊块，临溪濯潺湲。",
      "山灵亦我娱，风松写清弹。"
    ]
  },
  {
    "id": "c16655df410b890e65124be10c1329ef",
    "title": "文湖州竹二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "翰墨真儒者事，书生如山未知。",
      "判取诗书万卷，来看风霜一枝。"
    ]
  },
  {
    "id": "c16655df410b890e65124be1c06878b3",
    "title": "文湖州竹二首",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "此老墨君三昧，云山发兴清奇。",
      "我在蓬莱书府，曾看晓霭横披。"
    ]
  },
  {
    "id": "c16655df410b890e683c968bdefa541a",
    "title": "方方壶松岩萧寺图",
    "authorName": "邓文原",
    "authorId": "c16655df410b890e68a83eeb4c22bd44",
    "dynasty": "元",
    "content": [
      "雨过鹧鸪啼歇，日斜猿兕声高。",
      "湖上长烟漠漠，山中古寺迢迢。",
      "人立东皋清眺，帆归西浦寒潮。"
    ]
  },
  {
    "id": "c16655df4149b31b6f2d00753877f36c",
    "title": "寄畅纯父治中",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "欲闻真息耗，无使梓潼来。",
      "烽火平时报，田畴乱后开。",
      "徒歌王粲赋，不直士元才。",
      "遥忆牛头寺，思亲日几回。"
    ]
  },
  {
    "id": "c16655df4149b31b95fec88a06a7c465",
    "title": "舆病高厓道中作",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "役役乾坤远，栖栖道路频。",
      "五年三入蜀，十梦九归秦。",
      "疟鬼偏凌客，山英定笑人。",
      "无劳问前渡，只觉白头新。"
    ]
  },
  {
    "id": "c16655df4149b31b615edec1c59cc914",
    "title": "舟达黄溪",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "草木随寒暑，殊方荣悴同。",
      "苇花兼露白，柽叶未霜红。",
      "日月双飞鸟，江湖一病翁。",
      "晚来沙屿上，愁坐独书空。"
    ]
  },
  {
    "id": "c16655df4149b31b12903038835b0a50",
    "title": "发舟青神县",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "青神开百丈，江岸转荒凉。",
      "薜荔缘松起，蒹葭并竹长。",
      "深披豺虎径，毒犯虺蛇乡。",
      "何莫非王事，牵夫可惋伤。"
    ]
  },
  {
    "id": "c16655df4149b31b10738f83b57a03c8",
    "title": "感事",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "致位丞疑地，夔龙伯仲间。",
      "星当朝北斗，日已薄西山。",
      "取谤因雠恶，贪权失丐闲。",
      "此行虽铁甲，未足比惭颜。"
    ]
  },
  {
    "id": "c16655df4149b31bce8ae169de69f5bd",
    "title": "留别和杜紫微韵",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "身世支离似败衣，有戈难却鲁阳晖。",
      "不知此日公车召，又复何时野服归。",
      "花信正愁风骀荡，麦苗还喜雨霏微。",
      "分携江上休回首，恐见樯乌作背飞。"
    ]
  },
  {
    "id": "c16655df4149b31b7251b005c601a29d",
    "title": "癸巳九日",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "去岁君山孤棹游，如今尽室石城州。",
      "明年白发桑榆日，何地青山萸菊秋。",
      "客气已为强弩末，宦情空绕大刀头。",
      "果成问舍求田策，未让元龙百尺楼。"
    ]
  },
  {
    "id": "c16655df4149b31b2a0505131e7aa2d9",
    "title": "次韵时中",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "多君闻道粗知归，云雾何人识少微。",
      "尔后骅骝终独步，目前鸷鸟不群飞。",
      "淮南数日将寒食，客里三春尚腊衣。",
      "安得銮坡同给札，不妨苜蓿对朝晖。"
    ]
  },
  {
    "id": "c16655df4149b31b7e65dbc587fede3b",
    "title": "别王良辅",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "只闻官罢尚荆州，不谓相逢郢水秋。",
      "如我避贤三退舍，与君为客一登楼。",
      "人才妄自金鸣冶，世事从渠剑刻舟。",
      "明日分携武昌去，应烦南梦到沧洲。"
    ]
  },
  {
    "id": "c16655df4149b31b7c3d1756451359d6",
    "title": "赠相师",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "渊澄如止水，泉活有馀波。",
      "梅到清香处，君应风味多。"
    ]
  },
  {
    "id": "c16655df4149b31b89533deecdcd28d1",
    "title": "黄门飞鞚图",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "太平无有羽书尘，局促龙鳞万里身。",
      "不著圉人时骋骛，天闲骄悍若为驯。"
    ]
  },
  {
    "id": "c16655df4149b31b859fab3d11ba425f",
    "title": "赏花",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "出门京国事无涯，虚掷东风五物华。",
      "却谢病归催不起，故园今见碧桃花。"
    ]
  },
  {
    "id": "c16655df4149b31b195a73b017293cbd",
    "title": "题贞节贾母刘氏",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "常时易处变时难，掬育孤儿纺织间。",
      "向使相欢得偕老，贞名未必满人寰。"
    ]
  },
  {
    "id": "c16655df4149b31bf06976a06d1705c9",
    "title": "题围肚诗",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "八十年来遇此春，此春遇后更无春。",
      "纵然不得扶持力，也作坟前拜扫人。"
    ]
  },
  {
    "id": "c16655df4149b31b9e3125fb742d943a",
    "title": "黄华墨竹",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "湖州再变到黄华，两竹离披自一家。",
      "万斛颠风掣旗脚，军民吹屈最高牙。"
    ]
  },
  {
    "id": "c16655df4149b31b0d05cbcbd6a8fe1f",
    "title": "姚嗣辉南桤堂",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "彼桤有土性，生植惟峨岷。栾栾干云姿，才与樗散邻。",
      "匠石过不睨，炀夫取蒸薪。所贵故山树，宁计世莫珍。",
      "一别十亩阴，清溪俄几春。笔名堂楣上，如对故乡亲。",
      "请事《小弁》诗，桑梓亦惟寅。盛德古自卑，木恶何关人。",
      "不见樗里疾，智囊终相秦。君才负栋柱，未许沟断均。",
      "无以桤自期，上孤明堂晨。"
    ]
  },
  {
    "id": "c16655df4149b31b3e1ceed763ee3bf0",
    "title": "寄王宪使立夫",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "庭树生秋风，炎炽夺如失。",
      "小虫鸣喓喓，高隼飞鴥鴥。",
      "缅怀素心人，若发未忘栉。",
      "百年能几见，过眼徂电疾。",
      "而君有官事，出言千里律。",
      "何暇喜蛩音，情与逃空一。",
      "昨因赵卿至，戒遣书新述。",
      "篇轴不害多，无惮费纸笔。",
      "且约来北州，樽酒留十日。",
      "晴天逼佳夕，共看华月出。",
      "非不思馀论，门无一亲即。",
      "吾私如汲车，已脱复萦繘。",
      "晚菘生待种，早稻行可铚。",
      "少须黄花发，秋风亦萧瑟。",
      "倒冠独山巅，兹游或能必。"
    ]
  },
  {
    "id": "c16655df4149b31b57fb760f524d9967",
    "title": "寄徐中丞容斋",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "李侯安庆来，遭君江间柂。",
      "问云归湍水，示声偶及我。",
      "自揆衰钝质，旧学日兼堕。",
      "百事于大贤，资取无一颇。",
      "始疑逢蒙弓，亦有虚发笴。",
      "终知匠石斧，材不捐琐琐。",
      "增惭失喜馀，背觉芒刺荷。",
      "平生声相接，睟盎见未可。",
      "文字亲友间，屡得观藻火。",
      "况闻闲世故，盘走夜光颗。",
      "仰止高山思，愿并馀子颗。",
      "历推天日行，蚁右风轮左。",
      "吾徒不相值，其故政此坐。",
      "何时广陵游，倾盖愿终果。"
    ]
  },
  {
    "id": "c16655df4149b31bc094b7cf1f2a6edf",
    "title": "同柳山和尚登落星寺",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "抵掌女娲前功捐，鍊石力尽还霣天。",
      "怒飞十有八万里，掷陷彭蠡三重渊。",
      "藏山于泽信有力，愚公欲移重万肩。",
      "黄家亚夫更痴绝，漫向麟史求何年。",
      "安知自分牛斗躔，天穴上当匡庐颠。",
      "银河一塞□□□，至今飞流挂长川。",
      "我来正逢槐火节，舣矶少系东吴船。",
      "相携诗僧上佛阁，箕踞对酒淡其然。",
      "渠闻舌挢若自失，子辨乃出邹衍前。",
      "无书太古何所得，为言乌有先生传。"
    ]
  },
  {
    "id": "c16655df4149b31bf7f4159fe43a2760",
    "title": "次韵阎子济二首",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "吾友宋佥宪，颇闻思湘中。",
      "每云所遇奇，未易言说穷。",
      "崇兰春风花，岩桂秋露丛。",
      "三年一官内，身在香国东。",
      "朝航汩罗波，翻动海日红。",
      "暮揖岳麓寺，苍烟楼观霳。",
      "喧喧名都邑，百货聚商工。",
      "何时访君游，尽历西南雄。"
    ]
  },
  {
    "id": "c16655df4149b31bf7f4159f05a55872",
    "title": "次韵阎子济二首",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "霜水收风涛，江船稳归路。",
      "唯应江间月，照汝来往屡。",
      "长沙隔南云，尚饱艰险趣。",
      "天涯念棋错，睽阔皆旧故。",
      "新知苟会心，何必欢有素。",
      "黄钟未悬业，众目齐瓦釜。",
      "大音故希声，欲说难至户。",
      "况我言毛輶，谁复听其句？",
      "所恃君盛年，学仕犹未暮。",
      "丈夫重道义，自足轻外鹜。",
      "观今纷华俦，愠喜随一芋。",
      "愿终藏山书，荣于鹿眠赋。"
    ]
  },
  {
    "id": "c16655df4149b31bc04176a9f07144d7",
    "title": "萑苇叹",
    "authorName": "姚燧",
    "authorId": "c16655df4149b31bd3890178f0969691",
    "dynasty": "元",
    "content": [
      "濒江不可禾，岁惟葭苇茁。",
      "青林无端倪，永与江水匹。",
      "由为薪蒸时，责以租赋出。",
      "园人诚贪夫，苞苴黄金镒。",
      "暮夜钻权幸，入牒妻子质。",
      "输课或未偿，投之良不恤。",
      "他家皆办为，得者皆富室。",
      "秋风霜露落，百谷时已实。",
      "处处佣千夫，豚酒健力铚。",
      "稛载向城市，官外私羡溢。",
      "遗笴狼藉陈，入者必见叱。",
      "或因取束缊，随以盗采律。",
      "春风将新萌，剪伐未十七。",
      "下策付一炬，炎火赤天日。",
      "坐视煨烬空，不丐民贫疾。",
      "因推是为心，可见无仁术。",
      "周官衡虞置，为法未尔密。",
      "亦已开利源，千年谁能窒。"
    ]
  },
  {
    "id": "c16655df418755dd8b6379a770cc81cb",
    "title": "读敲月集",
    "authorName": "张文斋",
    "authorId": "c16655df418755ddd1457b72d1457b72",
    "dynasty": "元",
    "content": [
      "小山先生信英杰，蚤岁穷经诣丹阙。",
      "太学游歌姓字香，京华旅食乡心切。",
      "一朝拂袖辞金门，归隐山林计非拙。",
      "乐道能存颜子风，干时肯掉苏张舌。",
      "筑庵喜延湖海士，大书华匾名敲月。",
      "花晨露夕多胜事，对饮豪吟未尝辍。",
      "长篇短句每惊人，律吕和鸣珠玉洁。",
      "建安七子当并驾，唐室诸贤可同列。",
      "才名奕奕闻海隅，家世遥遥在南越。",
      "倏然竟赴玉楼招，西风吹老岩阿蕨。",
      "我疑先生列仙侣，一段情怀尽冰雪。",
      "暂来林壑学巢由，不向朝廷随稷契。",
      "嗟我胡为生较晚，不得抠趋受诗诀。",
      "几回窗下读遗篇，敲碎唾壶歌激烈。"
    ]
  },
  {
    "id": "c16655df427842b5ac17cd58d772666f",
    "title": "泊舟湘岸",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "长沙今在眼，青草旧知名。",
      "二月风樯疾，三湘雪浪平。",
      "藤深帝子庙，花发定王城。",
      "暮舣江南岸，啼鹃处处声。"
    ]
  },
  {
    "id": "c16655df427842b517caa60b86464f41",
    "title": "游山寺",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "行行行复止，行到白云间。",
      "见客意不俗，逢僧心便闲。",
      "细泉分别涧，小径入他山。",
      "拟借禅房榻，追游信宿还。"
    ]
  },
  {
    "id": "c16655df427842b563366023b2c9c099",
    "title": "寿杜侍御",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "黄阁老臣踵夔皋，法冠苍佩陪霓旄。",
      "八龙委蛇卷春水，一鹗抟控明秋毫。",
      "华勋玉册耀天府，雄章银笔翻云涛。",
      "举觞献寿碧桃晚，南极正与文星高。"
    ]
  },
  {
    "id": "c16655df427842b51eeddb2a699084a7",
    "title": "席上赋老松怪柏图",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "仙人解衣般礡裸，造化惨澹秋毫端。",
      "枝柯千尺入层汉，笙籁万壑鸣惊湍。",
      "堂中日月不可老，壁上雷雨何当乾。",
      "我来醉卧北窗下，梦跨黄鹄天风寒。"
    ]
  },
  {
    "id": "c16655df427842b521c71d2de7362605",
    "title": "和王御史春诗韵",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "莺啼燕语花渐稀，天明海碧涵晴晖。",
      "洛阳台榭春色在，山阴衣冠昔人非。",
      "梦云何处燕瑶席，舞雪谁家裁苎衣。",
      "独有倚楼无限意，年年烟草暮鸿飞。"
    ]
  },
  {
    "id": "c16655df427842b5ba2b54bb09bc53ef",
    "title": "元日贺裴都事朝回",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "海上琼楼接五城，人间歌吹近蓬瀛。",
      "云移豹尾旌旗暖，日射螭头剑戟明。",
      "拜舞尽随仙仗入，退归遥听玉珂鸣。",
      "欣欣百草含春意，得傍东君暖处生。"
    ]
  },
  {
    "id": "c16655df427842b5951e442c5b5c0003",
    "title": "海子上即事",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "驰道尘香逐玉珂，彤楼花暗弄云和。",
      "光风已转瀛洲草，细雨微添太液波。",
      "月榭管弦鸣曙早，水亭帘幕受寒多。",
      "少年勿动伤春感，唤取青娥对酒歌。"
    ]
  },
  {
    "id": "c16655df427842b5b5e1b3bd013355da",
    "title": "送省郎杨耀卿使云南",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "飘飖使节出金闺，郭隗台前暂解携。",
      "天入五溪无雁到，地经三峡有猿啼。",
      "子云旧里风烟在，太尉家声日月齐。",
      "后夜客槎何处望？",
      "秋河迢递碧云低。"
    ]
  },
  {
    "id": "c16655df427842b5ea9cc0c25eaf216c",
    "title": "禁城秋夕",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "绛宫星澹海无波，九陌犹闻动玉珂。",
      "阊阖微云藏夕漏，建章明月挂秋河。",
      "此身天地流萍远，故国关山落木多。",
      "欲听钧天尘梦隔，紫箫吹尽桂婆娑。"
    ]
  },
  {
    "id": "c16655df427842b5278e557d23233e6a",
    "title": "悬瓠城歌",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "我经悬瓠城，试作悬瓠歌。残灰五百载，悬瓠不复峨。",
      "有唐中叶失驭将，退辱进危多诋谤。淮西孽雏手指天，百万官兵不敢傍。",
      "长安市上昼杀人，司隶走藏魂胆丧。晋公一语破纷纭，意断心谋神莫抗。",
      "谏书不到双阙下，诏检初成九天上。煌煌日月焕斧节，惨惨风云动鞬䩨。",
      "殿前虓虎神策军，愬武通颜分玉帐。夜深雪花大于璧，悬孤城头血埋仗。",
      "寒威方劲弓百钧，净影不摇旗十丈。已囚猰貐山更沸，再戮鲸鲵海无浪。",
      "蔡人不识绯衣儿，剑气磨天大丞相。方城大将拜道左，犀甲金戈光炫晃。",
      "凶嚚狡众五十秋，白日青天破昏障。儿童不遣避介冑，妇女争来沽绿酿。",
      "入朝论功功有差，晋公之功无与让。英雄事往名器虚，慄斯嚅唲竟相尚。",
      "外藩跋扈骄将侮，中禁深严嬖臣诳。山东何啻百少阳，秦苑洛阳随板荡。",
      "我歌悬瓠辞，歌声颇悲壮。呜呼，唐之覆车将谁尤，后人吊古徒哀怆。",
      "悬瓠城下流水流，悬瓠城边牧笛唱。悬瓠歌，歌已终。",
      "君不见丰碑野火化为土，怅望文公及晋公。"
    ]
  },
  {
    "id": "c16655df427842b5c8fda4d067bf5df2",
    "title": "过黄陵庙",
    "authorName": "李材",
    "authorId": "c16655df427842b5d1457b72d1457b72",
    "dynasty": "元",
    "content": [
      "黄陵庙前湘水绿，天寒渔郎唱巴曲。沙棠舟上月苍苍，翠蛟白蜃江茫茫。",
      "似闻清愁五十柱，万里鸿飞枫叶暮。神鸦翻舞祠门开，珠裳玉袖沾莓苔。",
      "玄猿昼啼薜萝影，赤鳞夜去芙蓉冷。北渚泪痕斑竹纹，南风哀思苍梧云。",
      "山头古桂秋露碧，山下江流岂终极。荒凉揭车杂杜衡，灵风自吹烟雾旌。",
      "轻帆晚向芳洲泊，聊荐蘋羞奠兰酌。沅有汜兮湘有沱，洞庭水落生层波，徘徊独咏骚人歌。"
    ]
  },
  {
    "id": "c16655df428f4937107b766918341476",
    "title": "春日遣怀二首其一",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "四顾山河归一统，明君文德似唐尧。",
      "幽燕地阔干戈息，吴楚春深雨露饶。",
      "中古衣冠存旧制，南来律令有新条。",
      "腐儒击壤茅檐下，为拟讴歌答圣朝。"
    ]
  },
  {
    "id": "c16655df428f49372327a1ef075bada4",
    "title": "春日遣怀",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "贫病相兼气未舒，田园虽少乐耕锄。",
      "为儒已入他州籍，垂老频收故国书。",
      "夜雨湖山人去后，春风门巷燕来初。",
      "潘生喜遂闲居志，阮籍从教礼法疏。"
    ]
  },
  {
    "id": "c16655df428f4937e8570f56c7787086",
    "title": "郑元明高启文携友人所画谷口图访予湖山未几启文先入城府元明独留僧舍一月讲明古今诗文墨制及秦汉以来书法岁晚将归永嘉赋饯",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "竟日过从喜有馀，萧萧行李借僧居。",
      "江云影落山窗静，野水光涵夜月虚。",
      "石臼松烟和露捣，寒林柿叶带霜书。",
      "天涯回首多离思，空有新诗独起予。"
    ]
  },
  {
    "id": "c16655df428f4937d984db91579fd394",
    "title": "夏日园中清暑二首",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "青山地僻车马稀，十载倦游歌《式微》。",
      "傍溪卜筑面流水，拂石展簟消炎晖。",
      "老翁过从就蔬食，幼女补缀成絺衣。",
      "西亭去家苦不远，日暮共逐渔樵归。"
    ]
  },
  {
    "id": "c16655df428f4937d984db91e6bcbe0f",
    "title": "夏日园中清暑二首",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "东湖万顷波渺茫，人家多在云水乡。",
      "《竹枝》调短阿家女，《桃叶》歌长何处郎。",
      "疏林归鸟度花影，近水流萤浮竹光。",
      "东山坐待月已出，不觉凉露沾衣裳。"
    ]
  },
  {
    "id": "c16655df428f4937ef1a1a368303b7e4",
    "title": "闲居东湖述怀",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "野叟耕锄喜近郊，柴门风雨夜萧骚。",
      "卧龙岂欲烦三顾，老鹤长鸣向九皋。",
      "北阙湛恩新赐爵，近臣传敕旧同袍。",
      "自怜经济全无术，只有山林兴最高。"
    ]
  },
  {
    "id": "c16655df428f4937bbd0c3a0c485230f",
    "title": "春游三首",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "湖上轻风吹柳丝，湖边细雨湿花枝。",
      "百年总有三万日，一日都来十二时。",
      "杜老每寻崔氏宅，山翁偏爱习家池。",
      "乘闲取醉真吾事，度水看花也自奇。"
    ]
  },
  {
    "id": "c16655df428f4937bbd0c3a062ab08bd",
    "title": "春游三首",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "山中兰麝香满林，故人清游能远寻。",
      "燕来已觉社日近，寒退始知春意深。",
      "山光入眼凝远翠，华影到湖生夕阴。",
      "慈云咫尺不一去，薄暮还家空复吟。"
    ]
  },
  {
    "id": "c16655df428f4937bbd0c3a0471b96d3",
    "title": "春游三首",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "上日开筵曲水滨，年年相忆在兹辰。",
      "千家榆火催寒食，万点杨花照暮春。",
      "紫燕却归寻旧主，黄鹂到处唤游人。",
      "东来巢父如相问，为觅风流贺季真。"
    ]
  },
  {
    "id": "c16655df428f4937fcf4228fa13e409e",
    "title": "宿龙庵怀友",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "高情久矣念离群，独向山中礼白云。",
      "龙送雨来留客住，鹿衔花去与僧分。",
      "疏星出竹昏时见，流水鸣渠静夜闻。",
      "却忆故人江海去，题诗谁是鲍参军。"
    ]
  },
  {
    "id": "c16655df428f493713a1805e73548757",
    "title": "日湖",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "玉几东来浮野色，锦溪西下接湖光。",
      "道人燕坐心如水，六月荷花镜里香。"
    ]
  },
  {
    "id": "c16655df428f4937c5368c698dec533a",
    "title": "题小山水景二首",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "十年小隐在青山，喜有东湖屋数间。",
      "门外白云常在眼，此身浑似钓舟闲。"
    ]
  },
  {
    "id": "c16655df428f4937c5368c69310a91b8",
    "title": "题小山水景二首",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "小舟何处问通津，二月东湖柳色新。",
      "老向天涯频见画，一枝曾折送行人。"
    ]
  },
  {
    "id": "c16655df428f493723428115ada83985",
    "title": "白杨行",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "钟陵东门白杨树，行人指点是双墓。",
      "墓中夫妇俱少年，一双白璧薶黄泉。",
      "黄泉相逢语呜咽，一一从前向郎说。",
      "前年郎去客三山，今年郎归白骨还。",
      "当时自画蛾眉样，今日却写郎容颜。",
      "容颜转似心转切，叫郎不应心断绝。",
      "生时不得逐郎行，死时却与郎同穴。",
      "丹青遗像留人间，年年泪竹寒生斑。",
      "当年曾过延平渡，还见双龙化剑湾。",
      "堂前既无父与母，堂下又无儿与女。",
      "使妾有子堂有姑，丹心一寸那能枯。",
      "六朝盛事付流水，忠义几人能到底。",
      "秋风月冷凤凰来，与郎同上吹箫台。"
    ]
  },
  {
    "id": "c16655df428f4937b70ef77e61fbe4cd",
    "title": "儿牧牛",
    "authorName": "吴志淳",
    "authorId": "c16655df428f4937d1457b72d1457b72",
    "dynasty": "元",
    "content": [
      "儿牧牛，丰林清润纵尔游。长鞭短策莫轻举，从渠饮啮饱即休。",
      "老幼年年仰衣食，耕种田园藉牛力。早夜单衣自饭之，只恐春来或牛瘠。",
      "日日丁宁语牧儿，老翁饷尔当及时。笼禽吹笛任相学，慎勿将牛尝苦之。",
      "牛不耕田廪无粟，淮上三年食人肉。"
    ]
  },
  {
    "id": "c16655df43f93663b61dbb1d4125a2df",
    "title": "题刘孟功竹深处",
    "authorName": "石宇",
    "authorId": "c16655df43f93663d1457b72d1457b72",
    "dynasty": "元",
    "content": [
      "高风远市门，植竹千筼筜。",
      "苍雪下庭砌，玄阴翳齐房。",
      "晴旭仙聚岛，鲜飙凤鸣阳。",
      "碧滋润简编，翠浥浮冠裳。",
      "披图有真趣，夙抱非羁寓。",
      "游踪自南北，梦寐还相遇。",
      "朝哦栖遁词，暮诵琳琅句。",
      "恍即故园居，森森竹深处。"
    ]
  },
  {
    "id": "c16655df451b266be280c86aba49c8bb",
    "title": "听袁子方弹琴",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "蕙帐凝夕清，高堂流月明。",
      "芳琴发绮席，列坐散繁缨。",
      "回翔别鹄意，缥缈孤鸾鸣。",
      "一写冰霜操，掩抑寄馀情。"
    ]
  },
  {
    "id": "c16655df451b266b84061cfd0319b534",
    "title": "赠天宁福上人",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "荆溪霜落后，铜官日出初。",
      "自栉头上发，更理箧中书。",
      "上人从定起，咏言方绕除。",
      "邂逅发微笑，幻身同太虚。"
    ]
  },
  {
    "id": "c16655df451b266b7292e51a53cde5a8",
    "title": "萧闲馆夜坐",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "隐几忽不寐，竹露下泠泠。",
      "青镫澹斜月，薄帷张寒厅。",
      "燥烦息中动，希静无外聆。",
      "窅然玄虚际，讵知有身形。"
    ]
  },
  {
    "id": "c16655df451b266b1dd0e649d778b858",
    "title": "对酒",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "题诗石壁上，把酒长松间。",
      "远水白云度，晴天孤鹤还。",
      "虚亭映苔竹，聊此息跻攀。",
      "坐久日已夕，春鸟声关关。"
    ]
  },
  {
    "id": "c16655df451b266bc9660cef502d4988",
    "title": "怀寄强行之常州学官",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "君在西溪上，年年杨柳春。",
      "提壶坐柳下，邀我见情真。",
      "青叶已垂带，白花还覆蘋。",
      "别来今见柳，思尔采芳芹。"
    ]
  },
  {
    "id": "c16655df451b266b96e0ad621fc80c0e",
    "title": "题画赠九成",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "故人郯掾史，邀我宿溪船。",
      "把酒风雨至，论诗烟渚前。",
      "晨兴就清盥，思逸爱春天。",
      "复遇武陵守，共寻花满川。"
    ]
  },
  {
    "id": "c16655df451b266b8cd1a0107ab927f0",
    "title": "题张德常良常草堂",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "翠壁邻丹灶，青枫背草堂。",
      "琴书聊卒岁，麋鹿自成行。",
      "涧水流杯滑，飞花入座香。",
      "能无问津者，及此系舟航。"
    ]
  },
  {
    "id": "c16655df451b266bdf4a00622bb37b25",
    "title": "游善权洞",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "来窥善权洞，一上李公楼。",
      "水玦岩前引，云旌松际浮。",
      "然灯长不夜，垂钓只虚舟。",
      "欲读吴朝刻，真成冒雪游。"
    ]
  },
  {
    "id": "c16655df451b266baaf583348cbd99d4",
    "title": "云槎轩",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "已比沟中断，空思海上浮。",
      "随云秋泛泛，贯月夜悠悠。",
      "无路通河汉，凭谁问女牛？",
      "漂摇非有待，吾道付沧洲。"
    ]
  },
  {
    "id": "c16655df451b266b9c3acdf97abf6a37",
    "title": "赋德机徵君荆南精舍图",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "结庐溪水南，胜事足幽探。",
      "夏果落山雨，春衣染夕岚。",
      "石敧招鹤磴，门俯射蛟潭。",
      "日日萦归梦，萧条雪满簪。"
    ]
  },
  {
    "id": "c16655df451b266bfc401f8abca2f91b",
    "title": "赠公远",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "霜叶落欲尽，晚山看更青。",
      "蹑将沙际屐，坐久水边亭。",
      "俯仰已如梦，漂摇同泛萍。",
      "稻粱非所恋，黄鹄思冥冥。"
    ]
  },
  {
    "id": "c16655df451b266b9847c664433d67eb",
    "title": "张心远访郯九成因书以寄",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "州府今为掾，风埃多厚颜。",
      "香芹浑满涧，去鹤未巢山。",
      "思逐春云乱，心随野水闲。",
      "张君应话我，樗散碧岩间。"
    ]
  },
  {
    "id": "c16655df451b266b6795a8b1d4d1f88f",
    "title": "荒村",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "踽踽荒村客，悠悠远道情。",
      "竹梧秋雨碧，荷芰晚波明。",
      "穴鼠能人拱，池鹅类鹤鸣。",
      "萧条阮遥集，几屐了馀生。"
    ]
  },
  {
    "id": "c16655df451b266b7ab7811b72829801",
    "title": "寄虞子贤",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "天阔海漫漫，昆山望眼宽。",
      "桃源迷晋世，松树受秦官。",
      "雨藓鹿迒遍，霜梧鸾影寒。",
      "封题数行字，聊问竹平安。"
    ]
  },
  {
    "id": "c16655df451b266b544f6a7c2cb2e2f7",
    "title": "赠沈文举",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "波光浮草阁，苔色上春衣。",
      "杨柳莺啼邃，樱桃鸟啄稀。",
      "荣名非所慕，登览竟忘归。",
      "泖水宜修禊，重来坐钓矶。"
    ]
  },
  {
    "id": "c16655df451b266bcdc4a40e320edd3a",
    "title": "己酉八月廿三日雨至廿六日乃开霁赋五言呈德常",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "积雨琴丝缓，沿阶藓碧滋。",
      "泥途方汩没，茅屋且栖迟。",
      "酒向邻家贳，杯从野老持。",
      "便应从此去，海上候安期。"
    ]
  },
  {
    "id": "c16655df451b266bfcd1c4df83975364",
    "title": "画江天晚色赠志学",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "不见吕君久，题诗怀不忘。",
      "风声浑落叶，山影半斜阳。",
      "独鹤来迟暮，孤帆出渺茫。",
      "为图秋色去，留寄读书堂。"
    ]
  },
  {
    "id": "c16655df451b266bbc713f18c50b5c89",
    "title": "垂虹亭",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "虚阁春城外，澄湖暮雨边。",
      "飞云忽入户，去鸟欲穷天。",
      "林屋青西映，吴松碧左连。",
      "登临感时物，快吸酒如川。"
    ]
  },
  {
    "id": "c16655df451b266bf1a7cdeed75d5b89",
    "title": "题画赠王仲和",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "曾住南湖宅，于今已十年。",
      "丛筠还自翳，乔木故依然。",
      "雨杂鸣渠溜，云连煮术烟。",
      "何时重相过，烂醉得佳眠。"
    ]
  },
  {
    "id": "c16655df451b266b84faa7a2433b374d",
    "title": "题元璞上人壁",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "萧条江上寺，迢递白云横。",
      "坐待高僧久，时闻落叶声。",
      "鸱夷怀往事，张翰有馀情。",
      "独棹扁舟去，门前潮未生。"
    ]
  },
  {
    "id": "c16655df451b266bdede73ab6f34bbe4",
    "title": "寄张贞居",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "不但入城踪迹少，南邻野老见犹稀。",
      "狂歌衰凤聊自慰，旧学屠龙良已非。",
      "苍藓浑封麋鹿径，白云新补薜萝衣。",
      "羊君笔札谁能继，欲读灵文一扣扉。"
    ]
  },
  {
    "id": "c16655df451b266b030a9da780b08f40",
    "title": "赠别益以道书记",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "一笑相逢岂有期，因怀西崦话移时。",
      "李公祠畔空馀月，陆子泉头旧有诗。",
      "旅思悽悽非中酒，人情落落似残棋。",
      "云涛眼底三生梦，鸥影秋汀又远离。"
    ]
  },
  {
    "id": "c16655df451b266b784a857ca13e8686",
    "title": "送宝南琛往住荆溪碧云寺兼简方厓",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "碧云林壑杳重重，此去风流似简公。",
      "舂药碓闲湍激下，吟秋蛩响月明中。",
      "结茅拟候芝三秀，眠鹿应遗地一弓。",
      "闻道重居开竹牖，待予艇子过溪东。"
    ]
  },
  {
    "id": "c16655df451b266bc73c704244f84e04",
    "title": "奉和虞学士寄张外史",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "华阳上馆谁曾到，知有高人避世深。",
      "当户春云团紫盖，洗空花雨散青林。",
      "丹台篆迹龙蛇动，经阁松声鸾鹤吟。",
      "念子离居消息远，几将书札寄遥岑。"
    ]
  },
  {
    "id": "c16655df451b266bd48410accf9c3055",
    "title": "春日试笔",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "喜看新酒似鹅黄，已有春风拂草堂。",
      "二月江南初变柳，扁舟晚下独鸣榔。",
      "苔生不碍山人屐，花发应连野老墙。",
      "美酒已拚千日醉，莫将时事搅愁肠。"
    ]
  },
  {
    "id": "c16655df451b266b4413dab8f843dd43",
    "title": "寄张天民先生",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "清溪演漾绿生蘋，溪上轩楹发兴新。",
      "只欠竹阴垂北牖，尽多山色近南津。",
      "湖鱼入馔长留客，沙鸟缘阶不畏人。",
      "愧我萍踪此淹泊，片云回首一伤神。"
    ]
  },
  {
    "id": "c16655df451b266b9d9ccd9f1fe99db2",
    "title": "居竹轩",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "翠竹如云江水春，结茅依竹住江滨。",
      "阶前迸笋从侵径，雨后垂阴欲覆邻。",
      "映叶黄鹂还自语，傍人白鹤亦能驯。",
      "遥知静者忘声色，满屋清风未觉贫。"
    ]
  },
  {
    "id": "c16655df451b266b2e119af55e3557d1",
    "title": "送张鍊师游七闽",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "高士不羁如野鹤，忽思闽海重经过。",
      "舟前春水他乡远，雪后晴山何处多。",
      "觳觫卧云芳草细，钩辀啼树野烟和。",
      "武陵九曲最清绝，落日采蘋闻棹歌。"
    ]
  },
  {
    "id": "c16655df451b266b28ff51189329112b",
    "title": "杭人有传余死者贞居闻之怆然因赋此以寄",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "果园橘熟谁分饷，茅屋诗成懒寄将。",
      "衰谢皆传余已死，迂疏真与世相忘。",
      "夜分风雨鸡鸣急，天阔江湖雁影长。",
      "寥落百年能几面，论文犹及重衔觞。"
    ]
  },
  {
    "id": "c16655df451b266b4a8f487de4908245",
    "title": "寄张德常",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "身世萧萧一羽轻，白螺杯里酌沧瀛。",
      "逍遥自足忘鹏鴳，漫浪何须记姓名。",
      "石鼎煮云听夜雨，玉笙吹月和松声。",
      "凭君为问张公子？",
      "曾到良常梦亦清。"
    ]
  },
  {
    "id": "c16655df451b266b234f11d94cf8f665",
    "title": "题张以中野亭",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "人境旷无车马杂，轩楹只在第三桥。",
      "开门草色侵书幌，隔水松声和玉箫。",
      "一榻云山供夏簟，满江烟雨看春潮。",
      "君能撷取飞霞佩，天际真人近可招。"
    ]
  },
  {
    "id": "c16655df451b266ba487b97063bc1984",
    "title": "题孙氏雪林小隐图",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "天地飘摇一短篷，小窗虚白地炉红。",
      "翛然忽起梨云梦，不定仍因柳絮风。",
      "鹤影䙰褷檐上下，鹿迒散漫屋西东。",
      "杜门我自无干请，闲写芭蕉入画中。"
    ]
  },
  {
    "id": "c16655df451b266bc0b65fae934ae276",
    "title": "送杭州谢总管",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "南省迢遥阻北京，张公开府任豪英。",
      "守臣视爵等侯伯，仆射亲民如父兄。",
      "钱庙有碑刓夜雨，岳坟无树著秋声。",
      "好将饮食濡饥渴，何待三年报政成。"
    ]
  },
  {
    "id": "c16655df451b266b0f343d81872fb861",
    "title": "上巳日感怀",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "石梁破屋路敧斜，僻似华阳道士家。",
      "漠漠春云飞别鹤，潺潺夜雨杂鸣蛙。",
      "闲看稚子翻书叶，时有邻翁汲井花。",
      "日暮伤心江水绿，共舟人已蹑飞霞。"
    ]
  },
  {
    "id": "c16655df451b266b5a67c1fd694c55c9",
    "title": "赠张玄度时方丧内",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "吴松江水似荆溪，九点烟岚落日西。",
      "寂寂郊园寒食过，萧萧风雨竹鸡啼。",
      "蕙花委砌心应折，芳草归途意转迷。",
      "曾得鲁连消息否？",
      "春潮随雨到长堤。"
    ]
  },
  {
    "id": "c16655df451b266ba50ed7993353b167",
    "title": "喜谢仲野见过",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "阶下樱桃已着花，窗前野客独思家。",
      "故人携手蹋江路，拄杖敲门惊梦华。",
      "藉草悲歌声激烈，停杯写竹字敧斜。",
      "新蒲细柳依依绿，西北浮云望眼遮。"
    ]
  },
  {
    "id": "c16655df451b266b7c4196bae062f02c",
    "title": "寄卢士行",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "阖闾浦口路依微，笠泽汀边白板扉。",
      "照夜风镫人独宿，打窗江雨鹤相依。",
      "畏途岂有新知乐，老境空思故里归。",
      "拟问桃花泛春水，船头浪暖鳜鱼肥。"
    ]
  },
  {
    "id": "c16655df451b266b65a78a1694888147",
    "title": "送徐子素",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "山馆留君才一月，梅花无数倚霜晴。",
      "垂帘幽阁团云影，贮火茶炉作雨声。",
      "深竹每容驯鹿卧，青山时与道人行。",
      "归舟载得梁溪雪，惆怅邻鸡月四更。"
    ]
  },
  {
    "id": "c16655df451b266b2a49c750a32689bb",
    "title": "寄熙本明二首",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "在山无事入城中，每问归樵得信通。",
      "松室夜灯禅影瘦，石潭秋水道心空。",
      "幽扉独掩林间雨，疏磬遥传谷口风。",
      "几度行吟欲相觅，乱流深涧隔西东。"
    ]
  },
  {
    "id": "c16655df451b266b2a49c750c0ca74fd",
    "title": "寄熙本明二首",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "白首遥知得道馀，不闻诗思近何如。",
      "高斋夜雪同谁话？",
      "古木寒山独自居。",
      "梦里只寻行去路，愁时聊读寄来书。",
      "夕阳溪上多飞鸟，若个能看影是虚。"
    ]
  },
  {
    "id": "c16655df451b266bf7b3c49ca442aef4",
    "title": "三月一日自松陵过华亭",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "竹西莺语太丁宁，斜日山光澹翠屏。",
      "春与繁花俱欲谢，愁如中酒不能醒。",
      "鸥明野水孤帆影，鹘没长天远树青。",
      "舟楫何堪久留滞，更穷幽赏过华亭。"
    ]
  },
  {
    "id": "c16655df451b266bcf0eb0a857b5561b",
    "title": "再用韵呈诸公",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "北窗高卧自清宁，烟雾衣裳云锦屏。",
      "举世无知心自得，众人皆醉我何醒。",
      "黄熊号野兵埃黑，白骨生苔鬼燐青。",
      "旧宅荒芜时入梦，墨池谁访子云亭？"
    ]
  },
  {
    "id": "c16655df451b266bbc0866a8a53af925",
    "title": "次韵邵生",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "已从鸥鸟狎云深，老我无机似汉阴。",
      "采采菊花犹满地，萧萧霜发不胜簪。",
      "南游阻绝伤多垒，北望艰危折寸心。",
      "好在吴松江水上，青猿啼处有枫林。"
    ]
  },
  {
    "id": "c16655df451b266b89844f9824299a41",
    "title": "别章鍊师",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "方舟共济春江阔，访我寒烟菰苇中。",
      "鼓柁斜冲蘋叶雨，钩帘半怯杏花风。",
      "仙人坛上芝应碧，玉女窗中桃未红。",
      "拟趁轻帆数来往，缥壶不惜酒如空。"
    ]
  },
  {
    "id": "c16655df451b266b9881d1990ac80dbb",
    "title": "寄养正",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "得君佳句清如玉，秋色惊人换物华。",
      "老境侵寻真有感，故园隔绝更兴嗟。",
      "女萝绿遍牵茅屋，乌桕红明映落霞。",
      "欲酌一尊浇磊块，几时邀子过田家。"
    ]
  },
  {
    "id": "c16655df451b266bbddc968d664b79de",
    "title": "赠岳松涧",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "曾访神仙五粒松，涧泉流润白云封。",
      "林间萝茑交青影，石上菖蒲开紫茸。",
      "煮石有方留秘诀，采苓何处觅行踪。",
      "岳君别我三千岁，晚戏沧洲又汝逢。"
    ]
  },
  {
    "id": "c16655df451b266b9e2a781e2d29ef3d",
    "title": "送僧游天台次张外史韵",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "四明山水名天下，师去那知客路遥。",
      "雪霁惊麇腾宿莽，月明寒鹊集疏条。",
      "坐寻云顶千峰石，归趁江头八月潮。",
      "说与住山光老子，送宾也合过溪桥。"
    ]
  },
  {
    "id": "c16655df451b266b581932408f90d2b6",
    "title": "过许生茅屋看竹",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "舟过山西已夕曛，许生茅屋远人群。",
      "凿池数尺通野水，开牖一规留白云。",
      "煮药烟轻冲灶出，碓茶声远隔溪闻。",
      "可怜也有王猷兴，阶下新移少此君。"
    ]
  },
  {
    "id": "c16655df451b266b231b86ebe7c679d8",
    "title": "寄德朋",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "故人欲问梁鸿宅，遗迹犹应杵臼存。",
      "枫叶菊花秋瑟瑟，荒园废圃雨昏昏。",
      "农人掩舍春明墅，县吏催租夜打门。",
      "唯有德朋多远思，赋诗刻烛酒重温。"
    ]
  },
  {
    "id": "c16655df451b266bd286cc12d7501458",
    "title": "寄顾仲瑛",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "江海秋风日夜凉，虫鸣络纬尚綀裳。",
      "民生惴惴疮痍甚，旅泛依依道路长。",
      "衰柳半敧湖水碧，浊醪犹趁菊花黄。",
      "知君习静观诸妄，林下清斋理药囊。"
    ]
  },
  {
    "id": "c16655df451b266b9df4ff11181225ab",
    "title": "与伯雨登溪山胜概楼",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "楼下清溪夏亦寒，溪头个个白鸥闲。",
      "风回绿卷平堤水，林缺青分隔岸山。",
      "若士振衣千仞表，何人泛宅五湖间。",
      "绝怜与子同清赏，拟向云霄共往还。"
    ]
  },
  {
    "id": "c16655df451b266bd6a6b3bbcf021f1d",
    "title": "和华以愚韵兼题所画春山高士图",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "扁舟溪上数来过，白发残春奈我何！",
      "柳絮如烟迷晓浦，杏花飞雪点春波。",
      "林扉有客图丘壑，石室何人带女萝。",
      "欲和华山高隐曲，羁愁悽断不成歌。"
    ]
  },
  {
    "id": "c16655df451b266b2a80dcb8647c617f",
    "title": "风雨",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "风雨萧条歌慨慷，忽思往事已微茫。",
      "山人酒劝花间月，秦女筝弹《陌上桑》。",
      "灯影半窗千里梦，泥涂一日九回肠。",
      "此生传舍无非寓，谩认他乡是故乡。"
    ]
  },
  {
    "id": "c16655df451b266b9acd9e7f3c324909",
    "title": "故吾",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "缥缈青山日欲晡，弥漫秋水兴何孤。",
      "鹤归城郭生新梦，尘掩图书尚故吾。",
      "南亩艺苗伤硕鼠，北窗临涧听啼乌。",
      "醉归倘乞封侯地，便复移家傍酒垆。"
    ]
  },
  {
    "id": "c16655df451b266b46222fdbd48edd37",
    "title": "八月廿三日芙蓉花下留南宫岳山人饮明日岳山人过玉山南宫老矣不知复几聚首观花听琴情不能堪因赋长句并简玉山",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "芙蓉着花已烂熳，浊酒弹琴聊少停。",
      "数声别鹄隔江渚，一醉秋天空玉瓶。",
      "况当宾客欲行迈，忍使风雨即飘零。",
      "攀条掇英重惆怅，但愿花开长不醒。"
    ]
  },
  {
    "id": "c16655df451b266bdbdce76696aa1ddb",
    "title": "因吴国良过玉山草堂辄赋长句奉寄",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "玉山树色隐朝阳，更着渔庄近草堂。",
      "何处唱歌声欸乃，隔云濯足向沧浪。",
      "珍羞每送青丝络，佳句多投古锦囊。",
      "几问棹船寻好事，辟疆园圃定非常。"
    ]
  },
  {
    "id": "c16655df451b266bac89bd9d3f688ba1",
    "title": "东林隐所寄陆徵士",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "寝扉桃李昼阴阴，耕凿居人有远心。",
      "一夜池塘春草绿，孤村风雨落花深。",
      "不嗔野老群争席，时有游鱼出听琴。",
      "白发多情陆徵士，松间石上续幽吟。"
    ]
  },
  {
    "id": "c16655df451b266be06656ec587b1603",
    "title": "次韵郯九成见寄",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "郭外青山旧结庐，微茫野径望中无。",
      "残生竟抱烟霞癖，好事犹传海岳图。",
      "夜壁松风悬雅乐，秋池菊水酌商觚。",
      "傥从世事求玄赏，好趁轻舟看浴凫。"
    ]
  },
  {
    "id": "c16655df451b266b199c3c84c53d1f39",
    "title": "怀归",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "久客怀归思惘然，松间茆屋女萝牵。",
      "三杯桃李春风酒，一榻菰蒲夜雨船。",
      "鸿迹偶曾留雪渚，鹤情原只在芝田。",
      "他乡未若还家乐，绿树年年叫杜鹃。"
    ]
  },
  {
    "id": "c16655df451b266b2b789d925fd17acc",
    "title": "题竹",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "叹息真成汗漫游，经春历夏又嗟秋。",
      "林居已是能鸣士，顾我宁非不系舟。",
      "江渚出吟聊自适，竹梢清泪浩难收。",
      "王孙莫道归来好，芳草天涯恨未休。"
    ]
  },
  {
    "id": "c16655df451b266b8a62e18f02f9fe18",
    "title": "送元度北游",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "荷锸空林春雨馀，舣舟沙岸燕飞初。",
      "去寻天上仙人佩，肯顾山中隐者居。",
      "霜月四更提剑舞，田园二顷带经锄。",
      "兰荣柳密南檐下，伫子云间枉尺书。"
    ]
  },
  {
    "id": "c16655df451b266b1807cb1baa7979e4",
    "title": "悼顶山寺清上人",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "杯渡前溪见水源，偶来佩芷服兰荪。",
      "香台犹带山窗影，经卷长依松树根。",
      "云起晴峰还有触，雪消春野不留痕。",
      "倏然我已忘言说，翠竹黄花自满园。"
    ]
  },
  {
    "id": "c16655df451b266bd27a64148fd88e91",
    "title": "萨仲明为丞相府掾时僦居京师名其轩曰半野后买宅延陵亦揭是名于轩因雨宿其下遂为赋诗云",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "何意开轩名半野，身存魏阙思江湖。",
      "斜侵瓜圃通花药，稍傍薇垣近竹梧。",
      "千里秋风催斫鲙，九霄晨露浥飞凫。",
      "如今别买荒城宅，自扫风林候野夫。"
    ]
  },
  {
    "id": "c16655df451b266bbdd302074dfbf3c1",
    "title": "寄王叔明二首其二",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "几梦山阴王右军，笔精墨妙最能文。",
      "每怜竹影摇秋月，更爱山居写白云。",
      "秘笈封题饶古趣，雅怀萧散逸人群。",
      "今年七夕闻多事，曝画翻书到夕曛。"
    ]
  },
  {
    "id": "c16655df451b266b562f39622e870924",
    "title": "中秋",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "经旬卧病掩山扉，岩穴潜神似伏龟。",
      "身世浮云渡流水，生涯煮豆爨枯萁。",
      "红蠡卷碧应无分，白发悲秋不自支。",
      "莫负尊前今夜月，长吟桂影一伸眉。"
    ]
  },
  {
    "id": "c16655df451b266b1ffe5aabd1e8df7f",
    "title": "二月廿二日潘子素王叔明来慰藉临别为写水傍树林图并题",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "积雨开新霁，汀洲生绿蘋。",
      "临流望远岫，归思忽如云。"
    ]
  },
  {
    "id": "c16655df451b266bb3b9bdd086d7649e",
    "title": "竹石图",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "雨过黄陵庙，风生渭水波。",
      "当时卸帆处，苔石倚乔柯。"
    ]
  },
  {
    "id": "c16655df451b266bfa9bf9cb91eb75cf",
    "title": "题画其一",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "僦得城东三亩居，水光竹色照琴书。",
      "晨起开门惊宿鸟，诗成洗砚没游鱼。"
    ]
  },
  {
    "id": "c16655df451b266b3156e2210ffda4d4",
    "title": "雨晴",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "江上白蘋风起波，冷纹萦碧暮烟和。",
      "织成一幅鸳鸯锦，零落红衣远恨多。"
    ]
  },
  {
    "id": "c16655df451b266b1376e586ada29bc1",
    "title": "绝句",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "醉唤吴姬舞蹋筵，风阑花阵亦回旋。",
      "愁生细雨寒烟外，诗在青蘋白鸟边。"
    ]
  },
  {
    "id": "c16655df451b266bed5b707a2dfd4812",
    "title": "绝句四首次九成韵",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "我别故人无十日，冲烟艇子又重来。",
      "门前积雨生幽草，墙上春云覆绿苔。"
    ]
  },
  {
    "id": "c16655df451b266bed5b707ac70f9d30",
    "title": "绝句四首次九成韵",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "断送一生棋局里，破除万事酒杯中。",
      "清虚事业无人解，听雨移时又听风。"
    ]
  },
  {
    "id": "c16655df451b266bed5b707a04dcf627",
    "title": "绝句四首次九成韵",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "没径春泥不出门，山烟江雾昼长昏。",
      "糟床声杂茅檐雨，破却阴寒酒自温。"
    ]
  },
  {
    "id": "c16655df451b266bed5b707ad95b0a21",
    "title": "绝句四首次九成韵",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "郯子论诗冀北空，晤言千里意常同。",
      "待晴紫陌堪萦手，行咏山光水影中。"
    ]
  },
  {
    "id": "c16655df451b266b4e98c8d30fad7063",
    "title": "赋宜远楼",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "宜远楼前春可怜，数峰依约乱流边。",
      "若为倚剑崆峒外，回望齐州九点烟。"
    ]
  },
  {
    "id": "c16655df451b266b8527b0d4bf0ea314",
    "title": "别潘先辈",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "君来烟草正凄迷，君去溪头柳叶齐。",
      "挂席中流竟东上，莫重回首向荆溪。"
    ]
  },
  {
    "id": "c16655df451b266bf653c8f3dc2881a1",
    "title": "重送初上人参礼光公",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "阿育王塔舍利存，山气无雪春冬温。",
      "莲花台近多罗树，中有人谈不二门。"
    ]
  },
  {
    "id": "c16655df451b266b503c6f895f9cc36d",
    "title": "题画",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "楼阁参差霞绮开，峰峦重复水萦回。",
      "赤阑桥外垂杨下，步月吹笙向此来。"
    ]
  },
  {
    "id": "c16655df451b266bcc71b66f592cacdf",
    "title": "吴中",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "望中烟草古长洲，不见当时麋鹿游。",
      "满目越来溪上水，流将春梦过杭州。"
    ]
  },
  {
    "id": "c16655df451b266b90155fc4dfa8d3de",
    "title": "三月廿日题所寓屋壁",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "梓树花开破屋东，邻墙花信几番风。",
      "闭门睡过兼旬雨，春事依依是梦中。"
    ]
  },
  {
    "id": "c16655df451b266b3ab8f7aad9b53418",
    "title": "六月五日偶成",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "坐看青苔欲上衣，一池春水霭馀晖。",
      "荒村尽日无车马，时有残云伴鹤归。"
    ]
  },
  {
    "id": "c16655df451b266bf438f7a45d390633",
    "title": "正月廿六日漫题",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "泖云汀树晚离离，饮罢人归野渡迟。",
      "睡起香销金鹊尾，独听疏雨打窗时。"
    ]
  },
  {
    "id": "c16655df451b266bf8a3b0e66c4efd35",
    "title": "二月十五日雨作",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "风轩红杏散馀霞，堤草青青桃欲花。",
      "寒食清明看又近，满川烟雨乱鸣蛙。"
    ]
  },
  {
    "id": "c16655df451b266b04625482744c24eb",
    "title": "秋容轩",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "碧花翠蔓引牵牛，丛竹黄葵意更幽。",
      "不用田畴三日雨，已输䆉稏十分秋。"
    ]
  },
  {
    "id": "c16655df451b266b503c6f899a7d1968",
    "title": "题画",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "南望铜官晓色新，三株松下一茅亭。",
      "何当濯足临前涧，坐石闲书相鹤经。"
    ]
  },
  {
    "id": "c16655df451b266b3ef520f367697ed4",
    "title": "追和苏文忠墨迹卷中诗韵",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "奎章阁下掌丝纶，清浅蓬莱又几春。",
      "三十六宫秋寂寂，金盘露冷泣仙人。"
    ]
  },
  {
    "id": "c16655df451b266ba6ad85cd0a202e47",
    "title": "剖瓜仕女图",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "月弯削破翠团团，六月人间风露寒。",
      "谁觅东陵故侯去，但知华屋荐金盘。"
    ]
  },
  {
    "id": "c16655df451b266b056670cdd707b868",
    "title": "晚照轩偶题",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "南湖春水碧于天，梦作沙鸥狎钓船。",
      "绿树拂檐风雨急，觉来依旧北窗眠。"
    ]
  },
  {
    "id": "c16655df451b266bcd723a9075acb660",
    "title": "春日云林斋居",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "池泉春涨深，径苔夕阴满。讽咏《紫霞篇》，驰情华阳馆。",
      "晴岚拂书幌，飞花浮茗碗。阶下松粉黄，窗间云气暖。",
      "石梁萝茑垂，翳翳行踪断。非与世相违，冥栖久忘返。"
    ]
  },
  {
    "id": "c16655df451b266b3ff69dbb548a6742",
    "title": "雨中寄孟集",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "英英西山云，翳翳终日雨。",
      "清池散圆文，空林绝行屦。",
      "野性夙所赋，好怀谁共语。",
      "烧香对长松，相与成宾主。"
    ]
  },
  {
    "id": "c16655df451b266be01c6dba08f9edc2",
    "title": "为方厓画山就题",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "摩诘画山时，见山不见画。",
      "松雪自缠络，飞鸟亦闲暇。",
      "我初学挥染，见物皆画似。",
      "郊行及城游，物物归画笥。",
      "为问方厓师，孰假孰为真。",
      "墨池挹涓滴，寓我无边春。"
    ]
  },
  {
    "id": "c16655df451b266bcd761fa583ae4244",
    "title": "奉谢张天民先生",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "鸣雁将北归，徘徊旧栖处。",
      "江湖春水多，欲去仍回顾。",
      "稻粱岂余谋，矰缴非所虑。",
      "犹为气机使，暄冷逐来去。",
      "寥寥天宇宽，彼此同一寓。",
      "风萍无定踪，易散聊为聚。",
      "君看网中鱼，在疚犹相煦。"
    ]
  },
  {
    "id": "c16655df451b266b49c0840bbd037f39",
    "title": "夜泊芙蓉洲走笔寄张鍊师",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "芙蓉犹满渚，疏桐已殒霜。",
      "泊舟菰蒲中，吴山隐微阳。",
      "因怀静默士，竹林閟玄房。",
      "煮茗汲寒涧，烧丹生夜光。",
      "忆与郑郯辈，闲咏步修廊。",
      "时子有所适，顾瞻重徜徉。",
      "庭下生苔藓，牖间翻诗章。",
      "弈势郑老胜，酒榼郯生将。",
      "雅歌杂诙谐，列坐飞羽觞。",
      "子归日已晚，枣栗亦倾筐。",
      "挥手辄谢别，暮宿荒城傍。",
      "迟明趋所期，待子郑公堂。",
      "晨往遂至昏，企望徒伥伥。",
      "乃嗟仙真驭，固非世所望。",
      "恻恻理归棹，泛泛秋浦长。",
      "还寻甫里陆，更醉山阴王。",
      "素冠斯驰赠，喜知终未忘。",
      "余兹将远适，旅泊犹彷徨。",
      "微风动虚碧，初月照石梁。",
      "旷望对清景，赋诗托陈郎。",
      "茯苓思同煮，夜雨共匡床。"
    ]
  },
  {
    "id": "c16655df451b266b45ccf9aab15c0db6",
    "title": "走笔次陶蓬韵送叶参谋归金华",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "手把玉芙蓉，青天骑白龙。出入人间世，飞鸿蹋雪踪。",
      "瑶草粲可拾，群峰森玉立。璧月挂天南，离离星斗湿。",
      "君昔在山时，玉韫山有辉。因同白云出，更与白云归。",
      "白云无定处，岂只山中住。河汉共萦纡，经天复东注。",
      "金华牧羊人，游戏不生嗔。笑拂岩前石，行看海底尘。",
      "手调白羽箭，陋彼磨铜砚。一语不投机，归欤宁再见。",
      "士岂始隗乎？全赵匪相如。项王疑亚父，竟尔龙为鱼。",
      "扰扰何时已？百年聊寄耳。良也报仇归，言从赤松子。",
      "去山今几年，还山大学仙。天台司马宅，云气近相连。"
    ]
  },
  {
    "id": "c16655df451b266b542a9d6ec62adf82",
    "title": "双寺精舍新秋追和戎昱长安秋夕",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "秋暑晚差凉，茗馀眠独早。",
      "清风振庭柯，寒蛩吟露草。",
      "晨兴面流水，西望吴门道。",
      "不知人事剧，但见青山好。"
    ]
  },
  {
    "id": "c16655df451b266b7a6fdddda170652e",
    "title": "玄文馆读书",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "真馆何沈沈，寥廓神明居。",
      "阳庭肃宏敞，丹林郁扶疏。",
      "眷言兹游息，脱屣荣利区。",
      "檐榱初日丽，池台凉雨馀。",
      "焚香破幽寂，饮水聊舒徐。",
      "潜心观道妙，讽咏古人书。",
      "怀澄神自怡，意惬理无虚。",
      "谁云黄唐远，泊然天地初。",
      "回首抚八荒，纷攘蚍蜉如。",
      "愿从逍遥游，何许昆仑墟。"
    ]
  },
  {
    "id": "c16655df451b266ba6e072b57bd6dabb",
    "title": "述怀",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "读书衡茅下，秋深黄叶多。",
      "原上见远山，被褐起行歌。",
      "依依墟里间，农叟荷蓧过。",
      "华林散清月，寒水澹无波。",
      "遐哉栖遁情，身外岂有他。",
      "人生行乐耳，富贵将如何。"
    ]
  },
  {
    "id": "c16655df451b266b9659b39df6eb0f47",
    "title": "丙子岁十月八日夜泊阊门将还溪上有怀友仁陆徵君",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "明发辞吴会，移舟夜淹泊。",
      "空宇垂繁星，微云暝前郭。",
      "沈沈抱冲素，悄悄伤离索。",
      "归扫松径苔，迟君践幽约。"
    ]
  },
  {
    "id": "c16655df451b266b0d3e50f0d32adb94",
    "title": "听袁员外弹琴",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "郎官调绿绮，谷雪赏初晴。",
      "两忘弦与手，流泉松吹声。",
      "问言逾八十，云尝见河清。",
      "挂帆望九华，神人歘相迎。",
      "啖以海上枣，欢爱若平生。",
      "玄遇宁复得，惜哉遗姓名。"
    ]
  },
  {
    "id": "c16655df451b266ba2218f6b74599fca",
    "title": "戊寅十二月丹丘柯博士过林下赋诗次韵酬答",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "积雪被长坂，卧疴守中林。",
      "山川虽云阻，舟楫肯见寻。",
      "倾盖何必旧，相知亦已深。",
      "惊风飘枯条，清池冒重阴。",
      "联翩双黄鹄，飞鸣绿水浔。",
      "顾望思郁纡，徘徊发悲吟。",
      "愿言齐羽𦐂，金石固其心。",
      "欢乐何由替，黄发期满簪。"
    ]
  },
  {
    "id": "c16655df451b266bfc1e68609e0da784",
    "title": "己卯正月十八日与申屠彦德游虎丘得客字",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "余适偶入城，本是山中客。",
      "舟经二王宅，吊古览陈迹。",
      "松阴始亭午，岚气忽敛夕。",
      "欲去仍徘徊，题诗满苔石。"
    ]
  },
  {
    "id": "c16655df451b266bbc5172c5a56a5bae",
    "title": "赠惟寅",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "隐几方熟睡，故人来扣扉。",
      "一笑无言说，清坐澹忘机。",
      "衣上松萝雨，袖中南涧薇。",
      "知尔山中来，山中无是非。",
      "三十不娶妻，四十不出仕。",
      "逍遥岩岫间，翳名以自肆。",
      "何曾问理乱，岂复陈美刺。",
      "高怀如汉阴，终老无机事。"
    ]
  },
  {
    "id": "c16655df451b266beea70a10890c102e",
    "title": "对春树",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "端忧对春树，影落身上衣。",
      "美人手所成，纫缝愿无违。",
      "步庭悲往躅，瞻景惜馀晖。",
      "芳襟沾露湿，兰佩委风微。",
      "凝思自的的，染泽尚依依。",
      "晨鸡催梦短，夜鹊逐魂飞。",
      "欢爱自兹毕，憔悴损容辉。"
    ]
  },
  {
    "id": "c16655df451b266bace859b1ab65c21d",
    "title": "次韵陈维允姑苏钱塘怀古四首",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "酿酒剑池水，玉壶清若无。",
      "挥杯送落月，山鬼共歌呼。",
      "松间灯如漆，白骨漫寒芜。"
    ]
  },
  {
    "id": "c16655df451b266bace859b1a41a468d",
    "title": "次韵陈维允姑苏钱塘怀古四首",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "耕凿古隧穿，乃吴桓王墓。",
      "金雁随冷风，黄肠毕呈露。",
      "悲歌异今昔，踟蹰缓归步。"
    ]
  },
  {
    "id": "c16655df451b266bace859b197729b7c",
    "title": "次韵陈维允姑苏钱塘怀古四首",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "仙人悲世换，宴景在清都。",
      "寒暑自来往，英雄生钓屠。",
      "钱唐江畔柳，风雨夜啼乌。"
    ]
  },
  {
    "id": "c16655df451b266bace859b1e3674b2d",
    "title": "次韵陈维允姑苏钱塘怀古四首",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "江山国破后，吊古一经行。",
      "辇路苔花碧，御沟菰叶生。",
      "古迹今宁有，新城江上横。"
    ]
  },
  {
    "id": "c16655df451b266b1d4b866ecc4adab9",
    "title": "送高太守之秦邮",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "秦汉置牧守，犹古之侯伯。",
      "封建而郡县，仁政固不易。",
      "汉宣知所本，留意二千石。",
      "慎哉高侯车，愿循古辙迹。"
    ]
  },
  {
    "id": "c16655df451b266b463bd9009830d25a",
    "title": "送马生",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "送子淮南行，系舟江岸柳。",
      "翠影舞晴烟，落我杯中酒。",
      "举杯向落日，春水浮天碧。",
      "时见白鸥飞，雪光翻绮席。",
      "应笑披羊裘，独钓江边石。"
    ]
  },
  {
    "id": "c16655df451b266bb39259cb46a24bab",
    "title": "寄杨廉夫",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "吴松江水春，汀洲多绿蘋。",
      "弹琴吹铁笛，中有古衣巾。",
      "我欲载美酒，长歌东问津。",
      "渔舟狎鸥鸟，花下访秦人。"
    ]
  },
  {
    "id": "c16655df451b266bc05c01d7d36078a3",
    "title": "寄李隐者",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "南汀新月色，照见水中蘋。",
      "便欲乘清影，缘源访隐沦。",
      "君住钿山湖，绿酒松花春。",
      "梦披寒雪去，疑是剡溪滨。"
    ]
  },
  {
    "id": "c16655df451b266b9f77776add28a1f9",
    "title": "素衣诗素衣内自省也督输官租羁絷忧愤思弃田庐敛裳宵遁焉",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "素衣涅兮，在彼公庭。",
      "载伤迨隘，中心怔营。",
      "彼苛者虎，胡恤尔氓。",
      "视氓如豵，宁辟尤诟。",
      "礼以自持，省焉内疚。",
      "虽曰先业，念毋荡失。",
      "守而不迁，致此幽郁。",
      "身辱亲殆，孝违义屈。",
      "蔚蔚荒涂，行迈靡通。",
      "雍雍鸣凤，世莫之逢。",
      "夕风凄薄，曷其有旦。",
      "吁嗟民生，实罹百患。",
      "先师遗训，岂或敢忘。",
      "箪瓢称贤，乐道无殃。",
      "予独何为，悽其悲伤。",
      "空谷有芝，窈窕且廓。",
      "爰宅希静，菽水和乐。",
      "载弋载钓，我心不怍。",
      "安以致养，寤寐忘忧。",
      "修我初服，息焉优游。"
    ]
  },
  {
    "id": "c16655df451b266b8cd81dc4b3323583",
    "title": "为曾高士画湖山旧隐",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "厌听残春风雨，卷帘坐看青山。",
      "波上鸥浮天远，林间鹤带云还。"
    ]
  },
  {
    "id": "c16655df451b266b503c6f8946b2ad1e",
    "title": "题画",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "罨画溪头唤渡，铜官山下寻僧。",
      "水榭汀桥曲曲，风林云磴层层。"
    ]
  },
  {
    "id": "c16655df451b266b0c3c2a1f3a7a73a6",
    "title": "雪不止重寄吴寅夫",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "清夜焚香生远心，空斋对雪独鸣琴。",
      "数日雪消寒已过，一壶花里听春禽。"
    ]
  },
  {
    "id": "c16655df451b266b8c6b7c8ab5203240",
    "title": "题王叔明《岩居高士图》",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "临池学书王右军，澄怀观道宗少文。",
      "王侯笔力能扛鼎，五百年来无此君。"
    ]
  },
  {
    "id": "c16655df451b266ba79811ea641ebbf9",
    "title": "题郑所南兰",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "秋风兰蕙化为茅，南国凄凉气已消。",
      "只有所南心不改，泪泉和墨写《离骚》。"
    ]
  },
  {
    "id": "c16655df451b266b30c3573d5ad79a80",
    "title": "桂花",
    "authorName": "倪瓒",
    "authorId": "c16655df451b266b2df45244792c7b5a",
    "dynasty": "元",
    "content": [
      "桂花留晚色，帘影淡秋光。",
      "靡靡风还落，菲菲夜未央。",
      "玉绳低缺月，金鸭罢焚香。",
      "忽起故园想，泠然归梦长。"
    ]
  },
  {
    "id": "c16655df45652d5a4ca77db227baca43",
    "title": "闲居",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "开扉对东皋，逸兴觉偏豪。",
      "积雨苔痕合，残阳树影高。",
      "独醒无酒债，多病为诗劳。",
      "学得安贫法，悠然读楚骚。"
    ]
  },
  {
    "id": "c16655df45652d5a212eb1ac530ac59a",
    "title": "秋思",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "闲看浮云白，临风清且凉。",
      "烟林含紫翠，霜菊闲青黄。",
      "远浦沈孤鹜，荒郊宿野航。",
      "心空随地静，木石自相忘。"
    ]
  },
  {
    "id": "c16655df45652d5aa797d7718e198487",
    "title": "饯张大使游淮",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "竟夕相欢无俗宾，悲歌弹剑壮青鳞。",
      "一篷夜雨家山梦，千里春风淮海身。",
      "缆解河桥杨柳密，酒沽村店杏花新。",
      "此行早献安南策，露布争传夺虎巾。"
    ]
  },
  {
    "id": "c16655df45652d5a9b1634adea946faf",
    "title": "春日",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "东风竟日掩柴关，读罢离骚新火烟。",
      "一彗落红春扫地，半篙新绿水连天。",
      "梦魂枕上惊蝴蝶，乡思灯前怯杜鹃。",
      "只为儒冠空白发，几将心事赋归鞭。"
    ]
  },
  {
    "id": "c16655df45652d5aa8bc5050fea238c3",
    "title": "晚兴",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "翻尽残书已落晖，樵歌引我出柴扉。",
      "江横露气吞渔艇，风挟秋声动羽衣。",
      "沙草荒凉黄犊卧，渚花萧瑟白鸥飞。",
      "断云数片无拘束，满目青山入翠微。"
    ]
  },
  {
    "id": "c16655df45652d5af826bfbda4b30a27",
    "title": "九日风雨",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "无端风雨路漫漫，合作重阳一日寒。",
      "酒带儒酸休怪吏，花含客泪欲辞官。",
      "蛩声强聒江城晚，雁影横沈塔水宽。",
      "闲就竹床成一梦，小儿偷为整颓冠。"
    ]
  },
  {
    "id": "c16655df45652d5add9ea7540805df46",
    "title": "次韵寄梵天方丈古岩",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "方将飞锡思匆匆，竟夕蒲团月影重。",
      "剖破菊篱花雨散，心归莲社色身空。",
      "栖禅石暖云生衲，载酒船香雪满篷。",
      "简尽残经无字悟，觉来幡动不关风。"
    ]
  },
  {
    "id": "c16655df45652d5ae1cb6ac9ee615e2a",
    "title": "山居咏",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "残红零落鸟无言，结竹为篱梦不喧。",
      "雨渍短垣茸草色，水涵空石露蒲根。",
      "风摇碎影春将尽，烟裹深林月欲昏。",
      "冷砚久荒时一洗，墨香狼藉引鱼吞。"
    ]
  },
  {
    "id": "c16655df45652d5a17a35e035bfba9c6",
    "title": "夜过吴江",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "西风飒飒一帆轻，路入松陵夜正清。",
      "市户残灯临水影，渔村短笛隔云声。",
      "丹枫叶落霜初肃，白苇花开月倍明。",
      "我有元龙豪气在，四桥波浪不须惊。"
    ]
  },
  {
    "id": "c16655df45652d5a44121886864ef7a6",
    "title": "冬夜",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "虚室寒侵骨，疏梅月影床。",
      "三更孤雁泪，悲怨不成行。"
    ]
  },
  {
    "id": "c16655df45652d5ad96dc6c46e2dd220",
    "title": "赠寂堂和尚",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "冷云和衲定，悟到觉身轻。",
      "地静人偏胜，山空水亦灵。"
    ]
  },
  {
    "id": "c16655df45652d5a503c6f899849b11c",
    "title": "题画",
    "authorName": "萧国宝",
    "authorId": "c16655df45652d5ad1457b72d1457b72",
    "dynasty": "元",
    "content": [
      "半山苍霭销招提，托宿僧寮路欲迷。",
      "惟有晓钟遮不断，数声吹落小桥西。"
    ]
  },
  {
    "id": "c16655df457e0eedae78889bd00a720a",
    "title": "游天长故乡",
    "authorName": "陈日烜",
    "authorId": "c16655df457e0eedd1457b72d1457b72",
    "dynasty": "元",
    "content": [
      "景清幽物亦清幽，一十仙洲此一洲。",
      "百部笙歌禽百舌，千行奴仆橘千头。",
      "月无事照人无事，水有秋涵天有秋。",
      "四海已清尘已净，今年游胜旧年游。"
    ]
  },
  {
    "id": "c16655df459f482c1376e586078b38fe",
    "title": "绝句",
    "authorName": "范五老",
    "authorId": "c16655df459f482cd1457b72d1457b72",
    "dynasty": "元",
    "content": [
      "横槊江山恰几秋，三军貔虎气吞牛。",
      "男儿未了功名债，羞听人间说武侯。"
    ]
  },
  {
    "id": "c16655df45a6ce96b428d6a29266dac7",
    "title": "题壁",
    "authorName": "万俟蕙柔",
    "authorId": "c16655df45a6ce96d1457b72d1457b72",
    "dynasty": "元",
    "content": [
      "夫官湖右妾江东，三载孤帏日夕空。",
      "葵萼有心终向日，柳花无力苦随风。",
      "两行血泪孤灯下，万里家乡一枕中。",
      "雁到衡阳身即返，有书难倩子卿鸿。"
    ]
  },
  {
    "id": "c16655df4693533c8b19f08ac5e2e988",
    "title": "次韵其一",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "过雨收残暑，西来水似天。",
      "秋风生柁尾，明月落尊前。",
      "惨澹依山寺，欹斜下濑船。",
      "清歌不成调，思尔枕书眠。"
    ]
  },
  {
    "id": "c16655df4693533cd35d29d26dee6f5c",
    "title": "送姚子章赴浙省计事玉山同赋",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "之子东游去，神驹背若鸿。",
      "天枢黄道外，星使紫微中。",
      "北岫云双屐，西湖雪一蓬。",
      "重来旧游地，谈笑莫匆匆。"
    ]
  },
  {
    "id": "c16655df4693533cdfa27ac5204b24dd",
    "title": "送赵克让归洛阳赴举",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "圣化开元极，文星入上台。",
      "梁王尤好赋，贾谊独多才。",
      "江草迎人远，宫花近马开。",
      "君门多雨露，得意早归来。"
    ]
  },
  {
    "id": "c16655df4693533c8d9b77ac232e6dc0",
    "title": "平远楼",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "对酒川光湿，钩檐爽气浮。",
      "地从天际没，水近日边流。",
      "树密烟藏寺，蘋生绿满洲。",
      "幽人有佳兴，于此一登楼。"
    ]
  },
  {
    "id": "c16655df4693533c1537ee845306c861",
    "title": "题仲穆画唐马",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "大宛千里马，朱汗翠连钱。",
      "夜秣玉关下，晓呈金殿前。",
      "横门花似雨，韦曲柳如烟。",
      "虢国争驰道，将军避绣鞭。"
    ]
  },
  {
    "id": "c16655df4693533c60848afd0167ae29",
    "title": "题超览楼",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "阑干超览楼，高倚越王台。",
      "水接三韩外，山从百粤来。",
      "御风凉满袖，问月酒停杯。",
      "少待谈空罢，登临亦快哉。"
    ]
  },
  {
    "id": "c16655df4693533c4a2570a6b1e19133",
    "title": "听雪斋以夜色飞花合春声度水深分韵得飞字",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "暮雪密成围，寒侵酒力微。",
      "度窗闻暗响，启户见斜飞。",
      "渐觉明书幌，时来近舞衣。",
      "酣歌过午夜，香霭正霏霏。"
    ]
  },
  {
    "id": "c16655df4693533cdf1c5b9d9d93a33d",
    "title": "归越次郯九成韵",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "雪消汀草碧，行子理归舟。",
      "落日千山暮，清江万里流。",
      "萧萧鸣去马，渺渺没轻鸥。",
      "自笑清狂者，真成汗漫游。"
    ]
  },
  {
    "id": "c16655df4693533cc6bd3b3bafc4a947",
    "title": "近诗数首简玉山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "我离城中五十日，念子终日不相忘。",
      "驿回陇首梅未发，雁过沙头书几行。",
      "田间鸡黍酒正熟，霜后园林橘半黄。",
      "亦欲归栖同一笑，酣歌不减少年狂。"
    ]
  },
  {
    "id": "c16655df4693533c066b721bf5e88969",
    "title": "寄卢益修",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "山中旧屋近如何，想见凉云长薜萝。",
      "剡水舟回应载雪，山阴帖在可笼鹅。",
      "相思坐使岁华晚，顾影空怜月色多。",
      "惆怅何人赋《招隐》，淮南桂树不胜歌。"
    ]
  },
  {
    "id": "c16655df4693533cc80204d4d546fea7",
    "title": "题水竹居",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "隐君溪上茅斋好，绕屋竹林秋更清。",
      "放艇莫惊鸥鹭宿，吹箫还倚凤凰鸣。",
      "一川夜月芙蓉净，数亩凉云薜荔生。",
      "俗客不来清昼寂，小窗瑶瑟间书声。"
    ]
  },
  {
    "id": "c16655df4693533c95275fa04a24ee2e",
    "title": "暮春偶书",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "沈沈柳巷无行迹，惟见帘前落絮频。",
      "小雨欲晴先酿暖，轻阴拂地不惊尘。",
      "已知春事无多日，解醉花前有几人。",
      "深院时时剪刀响，倩谁裁制小乌巾。"
    ]
  },
  {
    "id": "c16655df4693533c463d70a34066e8ee",
    "title": "用陈敬初雨中见寄有过湖别墅意",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "似闻茅屋傍清溪，杨柳青青水拍堤。",
      "醉里不知家远近，望中惟见树高低。",
      "溪云出洞欲行雨，江石穿波不染泥。",
      "何日扁舟过湖去，竹间取次著新题。"
    ]
  },
  {
    "id": "c16655df4693533c2b9f560758941285",
    "title": "送柏子庭归四明",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "东风夜起江花落，荡桨过江江水香。",
      "并人晴树日杲杲，隔岸烟草春茫茫。",
      "题诗自有汤休句，载酒宁无贺监狂。",
      "菖蒲花发蒲萄熟，思尔令人意不忘。"
    ]
  },
  {
    "id": "c16655df4693533c6ce69ba085739781",
    "title": "题顾处士竹逸亭",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "徵君结屋玉山里，个个修篁一尺围。",
      "秋声六月起萧瑟，翠雨尽日生霏微。",
      "仙人或送青精饭，道士时来白羽衣。",
      "清觞雅瑟在盘石，坐看白云天际飞。"
    ]
  },
  {
    "id": "c16655df4693533c96aa280f11c1853d",
    "title": "玉山席上次曹新民韵",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "绿树当门过屋高，满溪新水系双舠。",
      "千林夜色悬青雨，万顷晴云卷素涛。",
      "鹦鹉倾杯传翠袖，琵琶度曲响金槽。",
      "扬雄赋就风流甚，制得轻红小袖袍。"
    ]
  },
  {
    "id": "c16655df4693533c6099bcf6f4f9fcb4",
    "title": "玉山草堂以冰衡玉壶悬清秋分韵得悬字",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "芝草琅玕遍石田，采英撷秀入芳筵。",
      "白鱼作鲙明于雪，绿蚁倾樽吸似川。",
      "潭底行云秋共迥，檐间高树月初悬。",
      "山僧醉说无生法，金粟天花落满前。"
    ]
  },
  {
    "id": "c16655df4693533ca84314ff61db6a3f",
    "title": "春辉楼以攀桂仰天高分韵得天字",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "飞楼高倚玉绳边，两两青娥舞绣筵。",
      "北斗倒悬江动石，清秋不尽水如天。",
      "故人相见风尘际，此夜同看海月圆。",
      "明夕光华应更好，买花重上泛湖船。"
    ]
  },
  {
    "id": "c16655df4693533c114ac0ba04485536",
    "title": "渔庄以解钓鲈鱼有几人平声字分韵得鲈字",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "波光月色净涵虚，炯若清冰在玉壶。",
      "水槛夜凉栖翡翠，钓竿秋静拂珊瑚。",
      "杯行玉手琼英酒，鲙斫金盘雪色鲈。",
      "书卷诗篇不知数，为君题作辋川图。"
    ]
  },
  {
    "id": "c16655df4693533cf6b86f5d3253a929",
    "title": "舟中作次玉山韵",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "落日清江好放船，西风满棹未须牵。",
      "鲸鲵已静波澄海，鸿雁初来水接天。",
      "过眼风光如隔梦，近人风月也堪怜。",
      "归来尚有黄花在，暂醉佳人锦瑟前。"
    ]
  },
  {
    "id": "c16655df4693533c449db8d6c6b72a1c",
    "title": "题东山图玉山同赋",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "不起谢安石，其如天下何？",
      "向来游赏地，芳草落花多。"
    ]
  },
  {
    "id": "c16655df4693533c8094a3060701ea99",
    "title": "响屧廊",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "山中老禅寂，同坐说吴王。",
      "时有风前叶，铮然下屧廊。"
    ]
  },
  {
    "id": "c16655df4693533ccf66d6952f9e6ec0",
    "title": "题敬仲竹木",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "洞庭秋尽水层波，光动珊瑚碧树柯。",
      "夜半仙人骑紫凤，满天清影月明多。"
    ]
  },
  {
    "id": "c16655df4693533c72059eaa38b597d9",
    "title": "题墨雁",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "黄沙衰草雪毵毵，八月天山冷不堪。",
      "昨夜朔风吹过影，尽将秋色到江南。"
    ]
  },
  {
    "id": "c16655df4693533c75398f257eed4cfb",
    "title": "题山居图",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "千涧淙淙一径通，长松尽入白云中。",
      "徵君更在山深处，满谷桃花烂熳红。"
    ]
  },
  {
    "id": "c16655df4693533cf5e39e927e0ab7ea",
    "title": "题高宗诗意便面",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "当朝山色尚烟岚，近侍承恩罢早参。",
      "边奏不来春殿寂，自将情思写江南。"
    ]
  },
  {
    "id": "c16655df4693533c44db203b7d5e2136",
    "title": "题赵子昂桃花马",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "学士当年侍武皇，诏骑天马入明光。",
      "上林三月花如雨，吹落金鞍片片香。"
    ]
  },
  {
    "id": "c16655df4693533c4ed2552f0e9a3578",
    "title": "题松石",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "匡庐道士山阴住，绕屋青松个个长。",
      "溪上一番春雨过，白云满地茯苓香。"
    ]
  },
  {
    "id": "c16655df4693533c2c92ffc3b35af0c2",
    "title": "题胡环瘦马图",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "坚昆此去几万里，荒草黄云连白沙。",
      "到得单于台下日，暖风开遍地椒花。"
    ]
  },
  {
    "id": "c16655df4693533ce372412ea24acb98",
    "title": "题陈闳画唐人呈马图",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "大宛直在玉关西，万里风沙入骏蹄。",
      "一自殿前随仗立，垂头不肯向人嘶。"
    ]
  },
  {
    "id": "c16655df4693533c712072978a5d5d0e",
    "title": "题赵松雪楚江清晓",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "曾从江上系孤舟，渺渺清江万里流。",
      "两岸青山春正晓，一声鸣橹下扬州。"
    ]
  },
  {
    "id": "c16655df4693533c58c33b0082462619",
    "title": "题赵千里临李思训煎茶图",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "山风吹断煮茶烟，竹外谁惊白鹤眠。",
      "写就淮南《招隐》曲，松花离落石床前。"
    ]
  },
  {
    "id": "c16655df4693533c034647996bdbee61",
    "title": "题李遵道古木新篁",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "山中昔日藏书处，无数珊瑚并石根。",
      "海上樵夫都不识，断云苍藓长秋痕。"
    ]
  },
  {
    "id": "c16655df4693533c09c8190abd094b29",
    "title": "题陶谷邮亭夜宿图",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "行春使者惜春华，处处春风杨柳花。",
      "不向江南望江北，却将恩怨属琵琶。"
    ]
  },
  {
    "id": "c16655df4693533ce6bf33bb28feb06a",
    "title": "题王元章梅",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "老鹤归来不受呼，野桥江树雪模糊。",
      "西湖处处皆桃李，省识春风到画图。"
    ]
  },
  {
    "id": "c16655df4693533c51f89d856ff856c7",
    "title": "题墨竹",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "先生旧隐鉴湖曲，无数琅玕绕屋生。",
      "萧萧六月动秋思，不是风声即雨声。"
    ]
  },
  {
    "id": "c16655df4693533c36039943e2fc8183",
    "title": "题柯石",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "千岩夜半风雨裂，古剑斫石生铜折。",
      "寒潭影动月峥嵘，碧藓淋漓老蛟血。"
    ]
  },
  {
    "id": "c16655df4693533cee550a582dbe5159",
    "title": "题边伯京画萱竹鸡鹣",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "云根翠竹依苍石，溪上戎葵映碧流。",
      "自是鸳鸯元有侣，不因芳草解忘忧。"
    ]
  },
  {
    "id": "c16655df4693533cfbcd9f865e9f2ad2",
    "title": "题钱舜举画鸡冠花",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "玄霜冷渍丹砂汁，翠羽离披紫霞湿。",
      "金乌海底浴神光，绛帻鸡人露中立。"
    ]
  },
  {
    "id": "c16655df4693533cee764bdaad910186",
    "title": "观牡丹有感",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "摇摇红影一枝斜，看舞东风两髻娃。",
      "堪笑年年未归客，借人池馆赏春花。"
    ]
  },
  {
    "id": "c16655df4693533cd37d9ce0220106ab",
    "title": "送户部员外郎张君师允铨选",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "圣主当阳宁，文星冠甲科。",
      "经纶弥宇宙，带砺誓山河。",
      "荆楚藩屏大，番禺职贡多。",
      "铨衡须遴选，郎署得逶迤。",
      "夙拜天书宠，俄闻使节过。",
      "后尘云拥骑，前队鼓鸣鼍。",
      "五岭初消瘴，三江渐息波。",
      "柴桑访遗逸，庐阜入吟哦。",
      "地远云双翼，天空海一蠡。",
      "庭闱情最切，鼎鼐味应和。",
      "还直青绫被，重鸣白玉珂。",
      "归来宣室夜，前席问如何？"
    ]
  },
  {
    "id": "c16655df4693533cc1ee80376b08827f",
    "title": "秋华亭以天上秋期近分韵得期字",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "溪上新亭绝萧爽，四檐高树碧参差。",
      "香浮金粟秋盈把，凉沁琼花月满枝。",
      "路近东山深窈窕，水通遥汉共逶迤。",
      "银瓶细泻深杯酒，罗扇新题小字诗。",
      "曲倚瑶筝声累咽，歌停翠琯舞频攲。",
      "露零菡萏枝枝谢，风入梧桐叶叶吹。",
      "每忆天孙候河鼓，更烦星使问秋期。",
      "道林明日难为别，更约山公醉习池。"
    ]
  },
  {
    "id": "c16655df4693533c3eeb1fdc736b339d",
    "title": "玉山佳处联句",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "玉山山中清昼长，偶来池上据胡床。",
      "桐阴竹色不见日，水气荷风多是凉。",
      "鱼度波心行个个，鹤来林下舞跄跄。",
      "嫩篁承宇清摇帻，文藻萦波绿映裳。",
      "每爱汤休诗句好，独怜贺监醉时狂。",
      "饭输香积真成愧，酒送金茎或可尝。",
      "冰碗泠泠寒欲冻，莼丝细细滑仍香。",
      "濯缨聊复𣂏清溜，结佩还须撷野芳。",
      "世上黄尘方没马，山中白石忽为羊。",
      "诗成醉卧不知处，翠雨霏霏满竹房。"
    ]
  },
  {
    "id": "c16655df4693533cfde57bf3c3991b94",
    "title": "桐轩晓坐",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "□□东轩树，微飙散清影。",
      "凉生□□移，露滴秋阴冷。",
      "寥寥鸣凤来，历历啼乌静。",
      "徘徊未成□，月明下金井。"
    ]
  },
  {
    "id": "c16655df4693533cfe049f47c9e2e9ca",
    "title": "题赵仲穆画马",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "房星夜入水，龙马出渥洼。",
      "西来几万里，进入天王家。",
      "公子重毫素，惨淡生风沙。",
      "明时不用武，终然驾鼓车。"
    ]
  },
  {
    "id": "c16655df4693533c3a9220e9de9fae38",
    "title": "题顾仲瑛渔庄其一",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "君家渔庄在何处，江波迢迢隔烟雾。",
      "清秋独钓芦花风，明月长歌白蘋渡。",
      "高堂丝管延嘉宾，举网得鱼皆锦鳞。",
      "小奴鸾刀出素手，金盘斫鲙如飞银。",
      "走也山林老释子，拄杖行吟嗟未已。",
      "平生雅有濠上游，相思弥弥东流水。"
    ]
  },
  {
    "id": "c16655df4693533cd896bfc0b0511bc7",
    "title": "钓月轩",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "夕息西轩阴，颇惬濠上景。",
      "持此明月钩，投竿钓清影。",
      "流萤飞暗度，幽鸟栖还警。",
      "游鳞亦复来，露下芙蓉冷。"
    ]
  },
  {
    "id": "c16655df4693533c3ffe92b74b66bf4e",
    "title": "芝云堂以古乐府分题赋得短歌行",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "白日苦易短，百岁良非长。",
      "今日花间露，明朝草上霜。",
      "黄河无停波，浩浩东入海。",
      "弱水隔神山，灵药何由采。",
      "羲和总六辔，苍龙挟其辀。",
      "回车谒王母，蛾眉生素秋。",
      "虞渊沈暮景，忽在扶桑颠。",
      "孰知青天上，年年葬神仙。",
      "尊中有美酒，潋滟浮春香。",
      "调笑青霞侣，婵娟紫云娘。",
      "今日不饮酒，奈此白日何？",
      "来者日益少，去者日已多。",
      "太极那能穷，浑沌不可补。",
      "不如醉乡人，一息同千古。",
      "谁云刀圭药，可以养神骨。",
      "天运未可期，且尽杯中物。"
    ]
  },
  {
    "id": "c16655df4693533ced4118aaf848b169",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "青山削芙蓉，上有浮云生。",
      "窈窕俯长流，逶迤带重城。",
      "朝光散霞彩，暮色涵空青。",
      "鸱夷去不回，遗尔千古名。"
    ]
  },
  {
    "id": "c16655df4693533ced4118aadeeff158",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "蓬莱失左股，负以垂天翼。",
      "中有仙人居，珠宫灿瑶席。",
      "凝云不飞去，化作轮囷石。",
      "弹琴坐石上，长忆三山客。"
    ]
  },
  {
    "id": "c16655df4693533ced4118aac8c40bba",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "会稽山水国，崇山幽事多。",
      "当时觞咏处，春净花颜酡。",
      "磊落黄金罍，玲珑白玉珂。",
      "行乐须及时，美人在丘阿。"
    ]
  },
  {
    "id": "c16655df4693533ced4118aaf997029a",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "梅山如积翠，的皪手堪捧。",
      "遥遥仙人尉，盘盘故时陇。",
      "丹泉清可鉴，石乳甘于湩。",
      "行将解尘缨，于焉蹈高踵。"
    ]
  },
  {
    "id": "c16655df4693533ced4118aab6d0c563",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "我爱鉴湖水，明如照胆铜。",
      "澄清若有待，浑浊那能蒙。",
      "当时贺知章，富贵如苓通。",
      "岂无一亩地，来筑仙人宫。"
    ]
  },
  {
    "id": "c16655df4693533ced4118aa4c33028e",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "驱车晓行迈，行行出郊郭。",
      "断冈屹崇墉，虚籁殷灵壑。",
      "雨深瑶草长，风定松花落。",
      "西山有爽气，逍遥倚晴阁。"
    ]
  },
  {
    "id": "c16655df4693533ced4118aac0ced50b",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "楼居本高明，况在松竹间。",
      "溪流深几尺，新雨过前山。",
      "浮云多变态，好鸟亦间关。",
      "偃蹇楼中人，对酒还开颜。"
    ]
  },
  {
    "id": "c16655df4693533ced4118aa0b70cc09",
    "title": "次韵鉴中八咏种山",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "视心如莲花，净明涵十虚。",
      "出泥本无垢，露体皆真如。",
      "大千入一息，晏坐忘百须。",
      "陶公虽饮酒，时能到林庐。"
    ]
  },
  {
    "id": "c16655df4693533cfc80ea1207c0c8f9",
    "title": "梧竹谣",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "凤来住高梧，枝高梧叶老。秋风吹月明，夜夜栖啼鸟。",
      "不如池边竹千尺，露叶霜筠照寒碧。今年结实苦未多，明年实多凤来食。"
    ]
  },
  {
    "id": "c16655df4693533cdc80ee36088382ff",
    "title": "碧梧翠竹堂以碧梧栖老凤凰枝分韵得枝字",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "新阳散微雪，薄霭凝春姿。",
      "逍遥桐轩下，命侣酬芳时。",
      "轻风荡微和，酒面浮晴漪。",
      "娟娟明月钩，挂在珊瑚枝。"
    ]
  },
  {
    "id": "c16655df4693533c79eda70cad31e1e8",
    "title": "湖光山色楼以冻合玉楼寒起粟分韵得楼字",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "凝云变晴景，积雪满山丘。",
      "公子延绮席，美人回彩舟。",
      "逶迤度飞阁，窈窕接层楼。",
      "微飙散轻霭，寒光抱空浮。",
      "勿云歌钟乐，适为窭者忧。",
      "愿言均此施，荣名及千秋。"
    ]
  },
  {
    "id": "c16655df4693533ca17aeea5d9d4a8e3",
    "title": "题天台采药图",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "天台之山，千崖万崿。下压玄阴之九垒，上通青天于一握。",
      "长松古桧阴森蔽白日，飞湍悬瀑澒洞振岩壑。穷搜远讨不可极，中有仙人在寥廓。",
      "褰衣涧曲者谁子，似欲长往穷冥漠。石桥流水定何处，鸟啼春暮桃花落。",
      "但见霓旌飘飘集仙侣，丹光翠色映楼阁。授子素书仙可学，况有琼浆与灵药。",
      "云霓衣裳霄雾乐，瑶床玉枕真珠箔。此中居处良不恶，胡乃区区念城郭。",
      "世道日偷民德薄，变转更迁如六博，人间不似山间乐。",
      "呜呼，人间不似山间乐，胡为丁令归来化为鹤。"
    ]
  },
  {
    "id": "c16655df4693533ced6d656ee6e4ad52",
    "title": "至元戊寅四月十九日风雷大作村民以为龙王嫁女予作诗以纪之",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "西方龙君嫁龙女，雷车彭彭载风雨。",
      "神奸夜邀髑髅语，碧草无光愁露渚。",
      "鲛人献绡珠泪泣，鸾裾行烟翠痕湿。",
      "阿鬟娇小不成妆，帝与桑田汤沐邑。",
      "胭脂紫玉吹海腥，阳侯击浪玻璃声。",
      "湖边地皮薄如纸，长堤卷作长河水。"
    ]
  },
  {
    "id": "c16655df4693533cd3c8d851bf7ef2b6",
    "title": "夜梦家兄又梦陈敬初",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "我来与君同作客，前年共住江边宅。君骑快马事远游，我亦流离去乡国。",
      "君家慈亲犹未老，眼前骨肉仍相保。三人兄弟何人强，之子文章最称好。",
      "我家老兄浙水滨，老兄比弟家尤贫。五年零落不可见，迢迢归梦还相亲。",
      "人闻梦中相尔汝，傍人不知梦中语。起来明月满虚庭，丹枫堕影天霜雨。",
      "秋风江上生白波，秋江萧萧鸿雁多。迟君不来知奈何，聊复慷慨成悲歌，聊复慷慨成悲歌。"
    ]
  },
  {
    "id": "c16655df4693533cd5a1f239a3c45821",
    "title": "题顾仲渊烟",
    "authorName": "于立",
    "authorId": "c16655df4693533cd1457b72d1457b72",
    "dynasty": "元",
    "content": [
      "玉峰连天向天起，秀色盘回三十里。",
      "寒翠淋漓湿窗几，影落明湖一泓水。",
      "明湖之水清无底，幽人结屋湖光里。",
      "溪南溪北花阵迷，舍东舍西山鸟啼。",
      "夜来东风雨一犁，满川烟雾春云低。",
      "春云无心无定据，长在幽人读书处。",
      "未肯从龙行雨去，窗前且伴幽人住。"
    ]
  }
]