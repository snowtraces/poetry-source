[
  {
    "id": "c16655df7740f223d08de479345fef20",
    "title": "九月雪十月雷记异",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "九月二十五夜雪，南天稻粱未全结。",
      "十月二十五夜雷，东风桃李俱误开。",
      "七十三翁骇何谓，雷旧惯闻雪则未。",
      "水旱国家有仓储，人能寡欲疫疠无。"
    ]
  },
  {
    "id": "c16655df7740f223ff2c7bc90e0d1167",
    "title": "题郑提学孔明敬斋",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "恭惟方寸心，表里无将迎。",
      "妍丑物不逃，宇宙大明镜。",
      "时开复时阖，静定动亦定。",
      "孰为磨且奁，尘垢敢吾竞。",
      "徐步冲牙和，俨立章甫正。",
      "威严修德容，戒惧毓景行。",
      "典谟冠百王，首言钦恭敬。",
      "慎寅与祗让，惴惴远机阱。",
      "怠慢惟不敢，兹其所以圣。",
      "三畏四勿传，孔颜曾思孟。",
      "洛学至正叔，主一肃正命。",
      "乾淳朱逮张，铭箴互规咏。",
      "奥室鬼神临，寐枕雷霆迸。",
      "凛若对庙祭，严于听军令。",
      "古君子必尔，持身以莅政。",
      "保家云仍长，理国彊以靓。",
      "繄予幼不学，乃有东家郑。",
      "一谨御万邪，道涯自孤泳。",
      "何当跻公堂，幽话听犀柄。",
      "师授分所闻，庶尽人己性。"
    ]
  },
  {
    "id": "c16655df7740f22387d73431aba0f272",
    "title": "己亥十一月二十一日长至前一旬书",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "北极地上三十六度出，南极地下三十六度入。四海之内居中国，不见南极见北极。",
      "东生西没一轮日，西没昏黑东生白。春分秋分昼夜中，天上地下度数同。",
      "地上天少日晷短，子月日南而北返。地上天多日晷长，午月日北而南行。",
      "四时成岁岁如此，日南日北而已矣。一百八十度有奇，不过一往一来耳。",
      "或谓四游升降殆不然，所以景祐新书删其篇。"
    ]
  },
  {
    "id": "c16655df7740f2236741d4060a74dbaf",
    "title": "信州道士萧了空坐逝或见其在湘潭总府贰萧公用之为作赞亦自号悟空其一",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "了了了了，空空空空，心肝不在臭皮袋中。想见出神似蝉蜕，可能吸露更餐风。"
    ]
  },
  {
    "id": "c16655df7740f223fa67de5fab143c59",
    "title": "题东平张智卿梅轩尝以墨梅一幅自随",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "大庾岭头江南北，生平走遍梅花国。天下梅花诗最难，和靖居士占第一。",
      "七十四翁诗万篇，一句梅花吟不得。譬如江夏黄鹤楼，既有崔颢无李白。",
      "何人幻出一横枝，毛颖陈玄涂侧釐。不丹不青逞妙手，月窗瘦影吾能移。",
      "真梅难赋赋写梅，虚叟大叫尤难之。前身相马九方句，焉能压倒简斋诗。",
      "张侯随轩梅一幅，什袭珍藏过宝玉。南征不取万户侯，北归未即九州督。",
      "借梅为题求诗人，中原名士诗满轴。和靖简斋亦不无，顾惭才尽难貂续。",
      "张侯今在西湖隈，竹篱茅屋扃苍苔。我亦自有梅世界，紫阳山中归去来。",
      "梅花开时看梅开，花未开时看画梅。不用雕肝刻肺被梅恼，但当一杯一杯复一杯。"
    ]
  },
  {
    "id": "c16655df7740f2231b18cb818eb12a19",
    "title": "次韵君泽正月五日早见示",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "人人有此珠，万古天地宝。",
      "法当潜厥光，蚌壳护其表。",
      "能使华岳移，可叱峡流倒。",
      "未若床缺足，梓匠不自造。",
      "脱华培深根，屏翳返内照。",
      "与辨以兴戎，宁讷而出好。",
      "恭惟羲皇心，岂有夜与晓。",
      "我眼彻地底，常见日皎皎。",
      "爰自彖及系，纂述屡脱稿。",
      "仙游慕升飞，佛障怯烦恼。",
      "九转与八解，终不摆缠绕。",
      "彼岂知吾学，往来玩大小。",
      "艮止体阴负，离明决阳抱。",
      "平生无所媚，不灶亦不奥。",
      "突过子云玄，眇视老氏妙。",
      "慎察进退间，以为先师报。",
      "宜耦长沮耕，遑待方朔诏。",
      "黑头气公旺，黄馘项吾槁。",
      "一当蛰幽闲，一当翔穹昊。",
      "何以明其然，□□□衰老。"
    ]
  },
  {
    "id": "c16655df7740f223877afe7c54b91cce",
    "title": "人日立春记苦雨无冰",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "三十七日昼夜雨，中间一雪终无冰。",
      "今日立春遇人日，问天肯晴天不应。",
      "东南我记前庚子，徽城纸包馈杭米。",
      "乞人抢夺人食人，旱极西湖乾见底。",
      "今我七十四岁翁，苟全性命遨春风。",
      "略雪不冰又庚子，幸而去年秋犹丰。",
      "西湖莫作痴猫守，紫阳山下可归否。",
      "天终不杀好心人，有钱买花仍买酒。"
    ]
  },
  {
    "id": "c16655df7740f223239ca60aacc8907d",
    "title": "久不作诗非避俗议偶老懒且次范君泽韵",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "俗坌猬毛奋，老倦龟壳缩。",
      "闭门自著书，此外百无欲。",
      "试将双鬓比，我白君尚绿。",
      "固宜斗百篇，醉不问今昨。",
      "异端朱翟徒，孟子辟之廓。",
      "傲睨则有之，未必果落魄。",
      "焉得百尺楼，与公共盘礴。",
      "坐令许汜辈，螟蟭仰黄鹤。"
    ]
  },
  {
    "id": "c16655df7740f223755eae22f366c534",
    "title": "读魏鹤山先生渠阳集五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "登门四十九年多，细读公书百遍过。",
      "今岁摘抄靖州作，遁翁堪配不传轲。"
    ]
  },
  {
    "id": "c16655df7740f223755eae22e0c276d3",
    "title": "读魏鹤山先生渠阳集五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "濂翁传到紫阳朱，复见嘉端此大儒。",
      "一论道原一原道，他求伦拟汉唐无。"
    ]
  },
  {
    "id": "c16655df7740f223755eae22c159e6bf",
    "title": "读魏鹤山先生渠阳集五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "汉唐台阁画功臣，何似宣尼从祀人。",
      "欲绘两贤继张吕，临邛魏老建安真。"
    ]
  },
  {
    "id": "c16655df7740f223755eae222db687ac",
    "title": "读魏鹤山先生渠阳集五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "投荒弥远凶徒炽，出督清之狡计行。",
      "得柄欺君例如此，国亡徒剩正人名。"
    ]
  },
  {
    "id": "c16655df7740f223755eae22ee334b30",
    "title": "读魏鹤山先生渠阳集五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "瀛登湘渡偶皆同，一了乾坤此两翁。",
      "前后身吾虽未信，俱遭权孽肆奸凶。"
    ]
  },
  {
    "id": "c16655df7740f223d0bfce70818aa2cc",
    "title": "范文正公楷书昌黎伯夷颂平江李使君信之久藏真本以归文正远孙族长士贵祠以少牢复其家",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "班固人表吾尝疑，第一武王二伯夷。",
      "我谓伯夷可第一，武未尽善宜二之。",
      "退之第一唐文人，希文第一宋辅臣。",
      "韩为夷颂范为写，三绝谁为什袭珍。",
      "星奎运逾三百年，皇祐庆历诸钜贤。",
      "逮至渡江乾淳后，珠题玉跋盈长篇。",
      "范氏衮衮饶公侯，幽州栝州至苏州。",
      "行军元昊惊破胆，义庄睦族春复秋。",
      "子子孙孙居吴中，指李后人今黄龚。",
      "锦囊偶贮此三绝，燕香夜寒吐长虹。",
      "衮衣绣衣观且夸，故国乔木兴咨嗟。",
      "大尹不吝归赵璧，祠以少牢复其家。",
      "提学翰林索我诗，肯捐此宝真复奇。",
      "授者良难受者易，即此可刊遗爱碑。"
    ]
  },
  {
    "id": "c16655df7740f223788b47eb930e84ff",
    "title": "题赵子昂摹唐人二戏马驹",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我尝远过燕山北，树木已无草一色。骐骥骅骝动万匹，互啮交蹄戏跳踯。",
      "谁欤画此双名驹，似斗非斗相嬉娱。唐人遗迹赵子摹，善书善画今代无。",
      "善书突过元章米，善画追还伯时李。先画后书此一纸，咫尺之间兼二美。",
      "元章伯时两人合一人，愧我一诗难写两人真。"
    ]
  },
  {
    "id": "c16655df7740f223ad863d87e4afb58e",
    "title": "送男存心如燕二月二十五日夜走笔古体",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我年三十四，鄂汉脱战场。",
      "四月扁舟东，生汝于建康。",
      "九载鹤山门，静翁还鹓行。",
      "实为旧主人，别意殊徊徨。",
      "尔时京湖阃，开府罗才良。",
      "吕氏贤父子，欲我高腾骧。",
      "补以□□爵，江岸司征航。",
      "既而今左辖，千骑如池阳。",
      "携我一家往，郡斋代表章。",
      "汝姊始四岁，同尔归南堂。",
      "明年辛酉秋，浙漕鹗荐翔。",
      "道山此大恩，给我鬻爵郎。",
      "别省第一人，见知梧与杭。",
      "不学执国柄，似道贪如狼。",
      "其客福建子，莹中狼如羊。",
      "厥子偶不第，乃独憾老方。",
      "谗之于似道，阴幽弩机张。",
      "廷试复第一，考官文赵常。",
      "易置乙科首，尔岂识臭香。",
      "萧艾压兰蕙，我心亦不忙。",
      "仕宦天有命，岂由人低昂。",
      "不意毒愈盛，廖真嬖人仓。",
      "五百彼何知，四遭白简霜。",
      "故尝忤林耠，何至嗾郭阊。",
      "鲁港出师败，虮臣叫九苍。",
      "数其十可斩，乃先窜炎荒。",
      "诛之木绵庵，身死国亦亡。",
      "为相亡人国，自合以命偿。",
      "匪我快私愤，人欲抽尔肠。",
      "台谏我不就，出守邻故乡。"
    ]
  },
  {
    "id": "c16655df7740f223ad863d876cd6aed2",
    "title": "送男存心如燕二月二十五日夜走笔古体",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "大物既归周，裸士来殷商。",
      "夷齐与箕微，均为识三纲。",
      "我所领小垒，可容久徜徉。",
      "亦欲拾之去，群盗纷寇攘。",
      "勉强不得已，芟恶完善良。",
      "完国非我责，完郡亦何伤。",
      "幸保千里民，不为剑戟戕。",
      "奸鬼伏肘腋，两贼程与黄。",
      "门生讦座主，婿不顾糟糠。",
      "妄告无反坐，官吏饱贿赃。",
      "一朝掷笏绶，仅有书几囊。",
      "辛巳至庚子，阖门饥欲僵。",
      "二十年不仕，愚意谁揣量。",
      "苟生内自愧，一思汗如浆。",
      "焉得挂海席，万里穷扶桑。",
      "茅屋荫松菊，槿篱畦芋姜。",
      "读书粗知道，晦遁攀馀芳。",
      "诗文亦不俗，千篇垂琳琅。",
      "今汝往筮仕，已逾四十强。",
      "萧然乏行李，艰甚谋聚粮。",
      "此皆我之过，弃官畏祸殃。",
      "以致儿女辈，无不羸以尪。",
      "行行燕山下，悠悠易水傍。",
      "北风无时无，南人少裘裳。",
      "汝父近八帙，汝母七旬将。",
      "苟可得一职，归甘泌之洋。",
      "生理我无策，徒此歌慨慷。",
      "壮士一大笑，出门青天长。"
    ]
  },
  {
    "id": "c16655df7740f22390897718868f16c2",
    "title": "宗兄端叟年七十六来访二首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "年才逾壮早相知，北骑南船几别离。",
      "二老皆邻八旬寿，一生谁赋万篇诗。",
      "特承枉顾元无说，获侍同行识者谁。",
      "流水桃花别天地，碧山许到果何时。"
    ]
  },
  {
    "id": "c16655df7740f2239089771834024aff",
    "title": "宗兄端叟年七十六来访二首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "辽广归来二纪强，脱身烟瘴远沙场。",
      "僧多吟友诗常淡，家见玄孙寿且康。",
      "残月夜潮渡渔浦，飞花春雨客钱塘。",
      "西山后会何妨数，管趁年年早茗香。"
    ]
  },
  {
    "id": "c16655df7740f223030daf07010c340c",
    "title": "赠笔工杨日新",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "黄钟九寸裁为律，六吕六律相配匹。",
      "嶰谷参差十二筒，猗管城子从此出。",
      "上古苍颉初制字，后人蒙恬始造笔。",
      "吴云不律燕云弗，韵书又以律为聿。",
      "曰方曰册刀削之，削之笔之作以述。",
      "析竹蘸墨丝其端，龙图龟书就篇帙。",
      "秋兔拔毛号毛颖，愈奇愈巧愈精密。",
      "修管执之以为柄，短管窍之以为室。",
      "其实不过一毫端，良工于此有神术。",
      "锋但欲齐忌太尖，翠羽鼠须俱不必。",
      "老夫平生学欧颜，晚脱场屋涂注乙。",
      "著书弃笔如丘山，使年将及三万日。",
      "眼花尚能写蝇头，笔不如意辄怒叱。",
      "江淮笔工千百家，孰甲孰乙我所悉。",
      "鸡距散卓杨日新，不落第二亦第一。"
    ]
  },
  {
    "id": "c16655df7740f2234c61216fb605dea0",
    "title": "三月二十九夜二更杭火焚花巷寿安坊至四月一日寅卯止",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "倾国倾城夸美色，千金万金供首饰。武林城中花巷名，绍兴年前人未识。",
      "亮死瓜洲再讲和，巷名不为栽花窠。象珠翠玳玉笄外，紫紫红红裁绮罗。",
      "是时永嘉有佳士，叹嗟花巷名太侈。繁华渐盛古朴衰，书谓乡人非美事。",
      "谁知骜集一朝非，妇鬟女髻弥芳菲。冠梳簪珥向晓卖，百伪一真无关讥。",
      "戊戌年冬十月十，爇此阛阓成瓦砾。岂料郁攸再作祟，庚子春残小尽日。",
      "一十六度蓂荚新，两见焦头花巷人。买卖假花牟厚利，坐此得罪于神明。",
      "君不见九重一言轩轾易，头白纷纷无忌讳。人人一朵牡丹春，四海太平呼万岁。"
    ]
  },
  {
    "id": "c16655df7740f2230e31d25ed9dbc524",
    "title": "次韵王起宗勉为高子明绘松岩图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "松下客携琴，岩中人读书。",
      "声气相应求，妙写入画图。",
      "洒落真意趣，冷淡闲工夫。",
      "体中脱不佳，明窗时自娱。",
      "谁方策龙骧，万里籋云衢。",
      "卿自用卿法，未用轻贤愚。"
    ]
  },
  {
    "id": "c16655df7740f223399d26e50275ce8f",
    "title": "铅山虞华甫往谢叠山枋得君直为书耕隐二字今年八十一其子舜臣字舜民来见尝师君直年四十九求赋耕隐诗",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "君直不可见，见此长虹吐。",
      "使其尚未死，年始七十五。",
      "当时书此字，赠我老华甫。",
      "今年八十一，仍卧旧处所。",
      "谢公名太盛，杀身甘荼苦。",
      "虞公不竞名，躬耕隐村坞。",
      "有名无名间，俯仰隔今古。",
      "直木先剪拜，明膏自煎煮。",
      "何如牛背上，一蓑弄烟雨。",
      "所以马少游，伏波非所取。"
    ]
  },
  {
    "id": "c16655df7740f2231287832cf466f483",
    "title": "送赵无己之临川",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "古之诸侯公侯伯，今之诸侯二千石。建邦作郡事不同，后车皆当载宾客。",
      "钓鱼吕望朝弃竿，饭牛宁越夜辞轭。云龙风虎机会偶，赫奕功名垂竹帛。",
      "原尝春陵四公子，珠履三千分鼎食。冯驩市义薄聚敛，毛遂歃盟却强敌。",
      "梁王兔园礼词人，相如之赋枚乘七。平津更有翘材馆，大开东阁英彦集。",
      "徒步常何起马周，落河房琯任刘秩。严郑公延杜子美，郭汾阳遇李太白。",
      "朱门若止藏歌舞，无一措大研文墨。不知稼穑友朋阙，傥非痴物亦俗物。",
      "临川太守千骑行，谁董琴瑟护书册。吾子从之大江西，训诱诸郎据师席。",
      "王介甫之学误人国家，陆子静之学杂彼禅佛。四海公论有如此，读书岂可无拣择。",
      "若夫拟岘台登临而赋诗，不妨寄我清江纸一疋。"
    ]
  },
  {
    "id": "c16655df7740f223e787609ef5903985",
    "title": "偶书",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "一日无酒饮，一日意不乐。",
      "一夜无酒饮，一夜睡不著。",
      "后生殊未知，老人今始觉。",
      "万卷漫读书，千金空服药。",
      "我有一杯酒，大胜凌烟阁。",
      "酣歌脱头巾，毛发动褒鄂。"
    ]
  },
  {
    "id": "c16655df7740f223e787609ed03e1f11",
    "title": "偶书",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "一夕五七起，起辄搔我头。",
      "明月挂檐前，独饮凭危楼。",
      "清晓上参井，黄昏移斗牛。",
      "残暑未云退，幸已臻新秋。",
      "天上有银河，化酒还肯不。",
      "大醉更无梦，小醉亦无愁。"
    ]
  },
  {
    "id": "c16655df7740f2237224d30c60e80362",
    "title": "寄题张受益会清堂",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "伏生年九十，腹贮秦坑书。",
      "终童年十八，手掷汉关繻。",
      "一老一妙年，智勇夫何如。",
      "两皆济南人，禀受风气殊。",
      "乾坤妙融结，山水清有馀。",
      "钟贤代不乏，一变可鲁儒。",
      "吾友子张子，世于此焉居。",
      "乌哺奉甘旨，鹓行赞都俞。",
      "将指许假道，荣哉兼熊鱼。",
      "甲此一都会，筑堂冠盖趋。",
      "万象纳户牖，八荒来庭除。",
      "阳丘古邑南，均是宅一区。",
      "粗中必有精，所见独异诸。",
      "人见花与竹，我见皆道腴。",
      "彝鼎日玩弄，简册日卷舒。",
      "拔出形器上，漉水月本无。",
      "譬若椰子腹，中有万卷储。",
      "何必西域贾，剖股藏明珠。",
      "矢诗说解悟，指天撮空虚。",
      "何如登君堂，啸傲倾觞壶。"
    ]
  },
  {
    "id": "c16655df7740f2234c354e865327e612",
    "title": "七十五翁吟",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "衰翁七十五，犹有身世忧。",
      "暑不办寒计，朝始为夕谋。",
      "海若挟风伯，扫荡数十州。",
      "钱塘幸而免，湖已入城流。",
      "吾虽偶不死，生涯殊苟偷。",
      "米价不少减，钱刀何所求。",
      "长女亡六载，次女病未瘳。",
      "假使即勿药，嫁奁将焉筹。",
      "五男丧其幼，馀皆隐林丘。",
      "忆昔年十五，七月辛丑秋。",
      "郡治及祖居，一夜灰郁攸。",
      "倏忽六十载，将无坠箕裘。",
      "侥幸登一第，患难何其稠。",
      "滨死者累矣，尚存镜中头。",
      "行善丛谤议，施德招冤雠。",
      "久已致其仕，此生行且休。",
      "半饱半饥间，陈粟齑一瓯。",
      "鼎食拚鼎烹，吾非斯人俦。",
      "万事不如意，自取何怨尤。",
      "折腰复仰面，舐痔而封侯。",
      "何如醉茅柴，霞外鼾鼻齁。"
    ]
  },
  {
    "id": "c16655df7740f2234e8a38c481acf986",
    "title": "题渊明采菊图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "东篱东篱所至有，南山南山古至今。",
      "东篱之西拄我杖，秋菊千丛开黄金。",
      "南山之北送我目，鸿飞山阳我山阴。",
      "今是昨非栗里宅，三径就荒犹可寻。",
      "画工可写渊明面，政恐难写渊明心。",
      "渊明面匪宣明面，谁欤障我西风扇。",
      "翁醉欲眠遣客去，渊明此心我常见。",
      "归去来兮归去来，渊明方寸焉在哉。",
      "宁入东邻白莲社，不上徐州戏马台。"
    ]
  },
  {
    "id": "c16655df7740f223db69a9dab789d2ea",
    "title": "秋风歌",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "君不见七月一日海上风，浙水西东淮水东。盐亭网户十万许，潮头三丈一扫空。",
      "高门大屋耸金碧，瞬息浮入龙王宫。官吏军民不知几，肉无肥瘦鱼腹中。",
      "纵尸横骨互撑拄，蝇蚋姑嘬鹰鹯同。人家妇女金缠臂，恶少斫之残血红。",
      "富商大贾浮巨舶，犀象珠玑夸豪雄。三五百艘□□□，□□纸船纸梢工。",
      "善登高树毒蛇满，善泅有蛇缠其躬。□□□家无一口，甚寇屠戮兵战攻。",
      "我忆淳熙前辛丑，赤地□□飞蝗虫。江南人才殊未少，南康救荒赖文公。",
      "我忆嘉熙□辛丑，西湖涸底舟不通。人肉馒头市肆卖，艮山门潮尧水洪。",
      "水旱厄运古来有，皇天得不怜民穷。辛丑定数不可免，愿言少杀神怨恫。",
      "七十有五衰病翁，未即就木犹转蓬，侥幸米价不长年岁丰。"
    ]
  },
  {
    "id": "c16655df7740f223baead1ffa9ffe58b",
    "title": "五湖空蒙图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "五湖之水何冥冥，五湖之山何青青。烟雨空蒙寄绢素，吾闻善画不画形。",
      "画山画水画烟雨，界画点缀分秤星。寓意托兴有所主，人品高绝名芳馨。",
      "斗牛分野古彭蠡，橘柚包贡今洞庭。史传同异不可考，青草丹阳兼宫亭。",
      "诸老英魂可招否，亡吴霸越携娉婷。三致千金变名姓，橐装恐带战血腥。",
      "陆龟蒙，张季鹰，无功可上彝鼎铭。江湖粗有莼可羹，何必石崇齑韭萍。",
      "满身花影醉归夜，何必涯训居朝廷。三高之中去一高，似于人物太渭泾。",
      "鸱夷子者非我侣，焉得张陆二高复起与我共扬舲。"
    ]
  },
  {
    "id": "c16655df7740f223318b59b34c35e247",
    "title": "辛丑中秋曲阜桥倚楼",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "月渐高虽小，星全隐不明。",
      "老夫偶有酒，独酌过三更。",
      "世间千万户，谁是倚楼人。",
      "今夜中秋月，危栏一病身。"
    ]
  },
  {
    "id": "c16655df7740f223953f034bafa5148a",
    "title": "为张都目益题爪哇王后将相图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "阇婆之国古来有，其人裸体蓬厥首。",
      "后来改号作爪哇，君僭称王妻僭后。",
      "跣足露乳布缠腰，往往自妍不知丑。",
      "千岛万岛南海南，谓远无虞险可守。",
      "成周通道八蛮朝，旅獒越裳孰敢后。",
      "真腊彭亨皆入贡，巴尚答洽尔独否。",
      "壬辰腊月明日望，三平章往命招诱。",
      "泉州出门七州洋，飞樯舞帆朔风吼。",
      "五旬有馀至其境，惊禽骇兽破胆走。",
      "前主初丧后主立，国乱未定内掣肘。",
      "生擒瞎直吃当王，癸巳三月之十九。",
      "先降土汉必者牙，水陆引道分左右。",
      "继获昔剌小大子，□□留屯岂容久。",
      "所俘病亡或逋逃，穷则反噬如野□。",
      "□秋班师会占城，诸国降表肯相受。",
      "梢工满载槟榔果，征夫烂醉椰子酒。",
      "生金铜钱暨百宝，搜山讨掳恣意取。",
      "蝤蛑虾蟹玳瑁螺，芭蕉豆蔻皆可口。",
      "风俗可怪亦可怜，食无匕箸但用手。",
      "生年月日都不记，淫乱混杂忘牝牡。",
      "得此诗料告者谁，滕良伯父乃吾友。",
      "我赋长篇当凯歌，甘誓胤征同不朽。"
    ]
  },
  {
    "id": "c16655df7740f223023b79f211b55cbd",
    "title": "赠李得甫寄拙轩",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "吾尝鄙文赋，陆机自炫鬻。",
      "浚发夸巧心，见唾憾拙目。",
      "□□渊明诗，莫若黄山谷。",
      "或者巧斧斤，疑谓拙不足。",
      "诗文较巧拙，议论黄胜陆。",
      "人才亦复尔，世事可类触。",
      "善宦司马安，四食九卿禄。",
      "百世名不馨，史笔有馀戮。",
      "大匠公输子，绳墨万厦屋。",
      "规矩方圆外，何必续土木。",
      "李子寄此轩，一□夜檠独。",
      "未入岩野梦，□□□□卜。",
      "焉知千驷马，岂慕万钟□。",
      "□□蠹书鱼，惄如饥亦读。",
      "挂檐饱飞虫，彼哉蛛网腹。"
    ]
  },
  {
    "id": "c16655df7740f2231af1a113c5752070",
    "title": "拟古五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "达人安天命，养器以待时。",
      "匪谓闭其门，端坐无所为。",
      "东家田中苗，既种且溉之。",
      "西家不复尔，秋至或忍饥。",
      "一得异一失，非天有偏私。",
      "口实云自求，曷不观诸颐。"
    ]
  },
  {
    "id": "c16655df7740f2231af1a113c06b7f75",
    "title": "拟古五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "高台垂钓竿，不过一渔翁。",
      "三径连东篱，略与寒士同。",
      "何独严与陶，百代流清风。",
      "文叔本侥幸，寄奴非英雄。",
      "我评夷与齐，大胜营丘公。"
    ]
  },
  {
    "id": "c16655df7740f2231af1a11329fb409e",
    "title": "拟古五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "江南九月后，无日非重阳。",
      "十月十一月，岂不雪且霜。",
      "严冻杀百草，菊花弥更黄。",
      "于兹偶有酒，十觞至百觞。",
      "□□□□了，复醉梅花傍。"
    ]
  },
  {
    "id": "c16655df7740f2231af1a113a257ebb6",
    "title": "拟古五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "骚人称屈宋，宋岂敌子平。",
      "诗家推陶谢，谢岂肩渊明。",
      "鲁直爱水仙，以梅为其兄。",
      "梅似可祖父，吾今改兹评。"
    ]
  },
  {
    "id": "c16655df7740f2231af1a11326a5ecb1",
    "title": "拟古五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "知十与知二，回赐同补哲。",
      "所以孟坚表，九品较优劣。",
      "人貌无明镜，妍丑孰分别。",
      "物无权与衡，轻重亦不决。"
    ]
  },
  {
    "id": "c16655df7740f223699c2de13f40a820",
    "title": "题禊帖图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "永和九年晋癸丑，禊帖至今家家有。",
      "遗墨一纸出昭陵，摹本宇宙同不朽。",
      "甲子循环十六周，甫近千岁未为久。",
      "之字二十我谛观，谁绘此图夸妙手。",
      "晋人之学吾能□，□以庄子为六经。",
      "大同小异立议论，漆园遗意入兰亭。",
      "七情静动应万事，一气聚散钟千形。",
      "乐极必悲生必死，倏开忽阖风天萤。",
      "岂不痛哉逸少语，畏怖生老病死苦。",
      "掇拾释氏之绪馀，惴惴其慄有如许。",
      "颜瓢致乐悲安在，曾箦临死生焉□。",
      "短中求长断斯文，翰墨高名万万古。"
    ]
  },
  {
    "id": "c16655df7740f223719b64212c2d3863",
    "title": "离骚九歌图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "正则灵均皇揆余，屈子文章古所无。",
      "我尝痛饮读□□，□乃复览九歌图。",
      "九歌根源何所自，羲文周孔易□□。",
      "□□坤马中孚鹤，鼎虎革豹未济狐。",
      "载鬼一车豕负涂，先张之弧后说弧。",
      "奇奇怪怪浩以博，湘累取以为范模。",
      "东皇太一九霄下，百灵护驾飞龙趋。",
      "云中之君俨帝服，眇视四海翔天衢。",
      "尧女舜妃两婵娟，想见当年泣苍梧。",
      "大少司命尾东君，倏来忽逝纷驰驱。",
      "河伯白鼋弭英辅，山鬼赤□□□□。",
      "桂酒椒浆奠瑶玉，鼓迎箫送鸾凤舆。",
      "佳人在望□□□，□君不见心踌躇。",
      "采芳馨兮日将暮，有所思兮甘糜躯。",
      "吾王不寤蛾眉嫉，知心惟有寡女媭。",
      "一士葬鱼亡楚国，而况他日秦坑儒。",
      "我诗颇似贾谊赋，敬吊先生空嗟吁。"
    ]
  },
  {
    "id": "c16655df7740f223b43e8ef528ebc518",
    "title": "题渊明归来图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "人以心役形，方寸有所主。",
      "陋巷足箪瓢，外物肯妄取。",
      "心或为形役，饥肠内煎煮。",
      "未必得鼎食，汤镬已烹汝。",
      "渊明归去来，妙甚第三语。",
      "自形役自心，何乃浪自苦。",
      "此理一以悟，公相亦粪土。",
      "而况折我腰，不过米斗五。",
      "昨非谢督邮，今是睇衡宇。",
      "易有不远复，艮曰止其所。",
      "圣之清若和，高风夷惠伍。",
      "懦立薄夫敦，仰止迈终古。"
    ]
  },
  {
    "id": "c16655df7740f2234cfca3623a0aa4e0",
    "title": "题家庆图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "昔在成周与唐虞，比屋可封人欢娱。",
      "皋夔稷契赞帝俞，周有闳颠弘庙谟。",
      "太平之世与同符，四海朝车同轨□。",
      "□□有庆万姓苏，天下家家家庆图。"
    ]
  },
  {
    "id": "c16655df7740f223e2e9ed955c9ceac7",
    "title": "送李伯英",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "八十三岁李鹤田，我兄事之后八年。有弟有弟来见我，我亦待之如弟然。",
      "鹤田鹤田真神仙，读万卷书忘蹄筌。钩银画铁笔下字，咳珠唾玉胸中篇。",
      "维伯英甫父深斋，我未识之人称贤。相观骨骼听议论，九皋之鸣绍家传。",
      "□□□□我所敬，论宋勿论唐以前。文名第一欧永叔，诗名第一黄庭坚。",
      "节义第一文丞相，三士鼎峙撑青天。隐逸第一□□人，拾吾鹤田其谁旃。",
      "君不见西汉四皓起商颜，羽□□□刘氏绵。又不见东汉子陵卧严滩，足加帝腹摇星躔。",
      "鹤田为严之处则九鼎重，鹤田为皓之出则九鼎安，吾将以子伯英之行卜之焉。"
    ]
  },
  {
    "id": "c16655df7740f2232b88b2b765ee8d16",
    "title": "湖州推官史彦明碎妖石",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "君不见杜子美，搜诗益州城西门，所见石笋双高蹲。",
      "欲募壮士掷天外，使人不疑见本根。又不见韩退之，□□□□怜愚民，枯株朽木事为神。",
      "偶然题作木居士，便有□□□福人。安吉古庙李卫公，有一怪石左庑中。",
      "不知始初孰舁致，矫诬妄诞欺吴侬。诸欲杀人劫盗者，牲酒奠祭骈群凶。",
      "狂魂滞魄诧凭附，乞灵徼福撑虚空。忽值湖州推官史，□如明月清如水。",
      "集众捶之百杂碎，弃置沟渠同粪矢。南方淫祠百且千，焉得一一皆若此。"
    ]
  },
  {
    "id": "c16655df7740f223291855b3e962984b",
    "title": "寄题朱信州自闲堂",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "吾师魏华父，庵以自为名。",
      "自庵有类稿，其文世盛行。",
      "吾友陈寿夫，堂以自为号。",
      "谓予可言诗，玉成有大造。",
      "上饶朱使君，燕居题自闲。",
      "此自指何处，专指方寸间。",
      "闲眠与闲防，暇字匪二义。",
      "自防乃自暇，只是一个自。",
      "子思慎其独，使君资之深。",
      "自身闲不难，先当闲自心。"
    ]
  },
  {
    "id": "c16655df7740f22330ad648ff56a77d8",
    "title": "送鲍子寿宝庆教授",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "吾闻陈后山，两为彭城教。",
      "先生新安人，历岁董卿□。",
      "□□晚颍州，日与坡老乐。",
      "君今实似之，往食邵阳稍。",
      "□□□□□，□□□□□。",
      "吾闻徐孝节，教授家山阳。",
      "其名闻于朝，其行高□□。",
      "□□大书之，特褒宣德郎。",
      "君今讵止此，即日鹓鹭行。",
      "□□□□□，□□□□□。",
      "戊午秋七月，予泛洞庭湖。",
      "君山朝欲曙，武口日未□。",
      "□□怒蛟龙，忠信堪支吾。",
      "君胸有所挟，浮湘吊苍梧。",
      "□□□□□，□□□□□。",
      "长沙十二县，东西湘江夹。",
      "君才岳麓高，君心洞庭□。",
      "□□古邵州，青灯萃儒帢。",
      "循循善诱人，不必剑□□。",
      "君往隶邵学，近接濂翁州。",
      "君居长徽学，晦翁之故丘。",
      "颜曾思生鲁，孟子生于邹。",
      "君其邹鲁人，天畀邹鲁游。"
    ]
  },
  {
    "id": "c16655df7740f22393118fa72d54d087",
    "title": "送郝同知",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "仆昔尘忝岁壬戌，甲科为首降为乙。",
      "宰相谓己□□□，□实见怒出私臆。",
      "汉东掌教大洪山，寄名帅幕隶□□。",
      "□陵还鄂舣安陆，燃火高岸夜伐荻。",
      "是时约近一二□，□书有来递铃急。",
      "阃公拆观众太息，郢州新丧二千石。",
      "□□盖代真人豪，养士万数马千疋。",
      "边头失此老□□，□□以致襄阳失。",
      "世事轮云勿叹嗟，郢州诸子吾皆识。",
      "伯仲□□落雕手，舞骑弯弓轰霹雳。",
      "黄金锁甲青油幕，黄卷青灯从此出。",
      "能为横槊建安诗，不减修禊永和笔。",
      "难弟兄中屈指三，漳州半刺今第一。",
      "黄閤紫枢乌台官，有求可以唾手得。",
      "邂逅一闲二十年，髭雪鬓霜慵不摘。",
      "我老我穷甚于公，公独枉驾顾此客。",
      "既觞我酒俎豆之，又廑珠玉□□什。",
      "一别千门换桃符，梅初未白柳遄碧。",
      "人生有若鸿□□，衔芦一枝食数粒。",
      "往来去就无定所，寒避江湖暖沙碛。",
      "此心与彼独不同，睡里有情梦相忆。"
    ]
  },
  {
    "id": "c16655df7740f2236cc639005e69e5eb",
    "title": "题郎川纪胜图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "维汝明父起宗父，古润尝僚佐农扈。",
      "酾酒金山焦山寺，□马升州扬州府。",
      "歌诗千百南北传，一别十年散还聚。",
      "骎致五帙知天命，双鬓更无丝一缕。",
      "昔贤相思即命驾，车而不笠莫敢侮。",
      "汝明家在军都山，田十五顷清颍湾。",
      "母及子孙六百指，仰事俯育身久闲。",
      "大江之南雁北向，故人闻缀行台班。",
      "合眼有时得相见，不过梦中空往还。",
      "起宗籍籍□□史，□□易退仕如止。",
      "桐川大邑当孔道，弦歌声□□□□。",
      "断桥流水来者谁，两辔相逢各惊喜。",
      "丹青惨澹绘为图，邃□幽穿知几里。",
      "右军兰亭未足夸，摩诘辋川焉可拟。",
      "紫阳洞天虚谷春，亦荷老笔为写真。",
      "逾七望八盍早往，沧浪日濯冠缨尘。",
      "二公妙龄挟才艺，往往见知今宰臣。",
      "省□□□夕有命，再使尧舜风俗醇。",
      "锦囊此轴且卷起，未可□□□鲙莼。"
    ]
  },
  {
    "id": "c16655df7740f22330fe78866f4d586e",
    "title": "赠俞碧岩体仁刊图书",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "上古包羲卦初画，五行之金刀为革。",
      "两仪四象生□□，□初一圈为太极。",
      "八卦之上六十四，右乾左坤名曰易。",
      "因重□定科斗书，削木为方竹为册。",
      "捣纸束毫写今字，世降俗□动山积。",
      "何如简径却艰难，筱簜梓桐事雕刻。",
      "所以近人刊图书，篆籀依稀规鸟迹。",
      "博雅君子具老眼，尔□生者□不识。",
      "紫阳山西星源州，遥见长虹贯白日。",
      "伊人□□□□间，云气开晴碧岩碧。",
      "一旦飘然□□湖，硎刃如□□□□。",
      "谁尝石鼓玩陈仓，忽似野碑揭邹峄。",
      "赠我三印红屈蟠，细□游丝疏复密。",
      "侯王黄金橐驼纽，韩彭何曾得渠力。",
      "如我□绿绶亦无，不过小匣藏寸物。",
      "闲诗倡和外谨封，家书时用报儿侄。",
      "佩之如宝汉刚卯，不惧取将轰霹雳。"
    ]
  },
  {
    "id": "c16655df7740f223338c3e813814f3ef",
    "title": "送戴帅初信州教授",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "伏羲之后几万年，尧舜八圣孟一贤。",
      "谁学其学传其传，□明间气生戴先。",
      "上庠文声撑青天，高揭兰闱十名前。",
      "□□只字宫商宣，岂但场屋著祖鞭。",
      "早合玉堂照金莲，□□□衣常退然。",
      "擢第三十二载间，昔日朱颜今苍颜。",
      "逾冠□□□□班，垂迫耳顺犹在闲。",
      "一任金陵绛帐还，近始再调□□山。",
      "得非世道多间关，乍可不仕避险艰。",
      "四男二女膝□环，束脩糊口莱衣斑。",
      "我宿冒忝博士官，稠众中□□□□。",
      "□□直上秋天寒，得公老笔不厌看。",
      "雄文两魁□□□，□□柄国韬祸端。",
      "老夫寻遭霜简弹，白首相逢徒□□。",
      "□□□给瓮齑酸，人生出处如此难。"
    ]
  },
  {
    "id": "c16655df7740f2235d25c536ad950922",
    "title": "送张仲实宜兴州教授",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "天未丧斯文，遁翁续思孟。",
      "戒慎恐惧传，源流独也正。",
      "□□中节情，未发为善性。",
      "人己不睹闻，了无一可侦。",
      "上璧□□朗，下譬深渊靓。",
      "尚复有形迹，两物相照映。",
      "人心统性情，本□垢可净。",
      "鬼神不能知，匣中未开镜。",
      "所以古君子，一恬□□□。",
      "学者当此时，养之惟以敬。",
      "述者于兹明，作者于兹圣。",
      "三畏孰为首，战兢保天命。",
      "武林子张子，早执文□□。",
      "□□将相家，炎绍四大姓。",
      "未应钓渭□，□□□□□。",
      "□□□□□，□见退之病。",
      "中年有省悟，坐觉浮华屏。",
      "宜兴□□□，□□闻且榜。",
      "诸生望绛帐，□以慰郊迎。",
      "朱子所著书，率□□□□。",
      "当于谨独上，有法更究竟。"
    ]
  },
  {
    "id": "c16655df7740f2232a100a1bee7776a0",
    "title": "题答禄章瑞净香亭",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "□□成都府治元帅堂，绿竹含箨新出墙。今古诗人第一□，幕属工部员外郎。",
      "□□□酒樽，主宾遨晚凉。上句雨洗娟娟净，一扫人间尘土黄。",
      "下句吓破严武胆，解道风吹细细香。竹净易见香难说，此□撩天鼻孔长。",
      "我知横溪□□□，□□少陵先生鼻。不徒□此君之佳色，又能识此君至清之□。",
      "然则是又不徒识此君之清气，而能识此君之真味，识此君之深意者欤。",
      "下一转语参此禅，敢问竹香云何细而细。"
    ]
  },
  {
    "id": "c16655df7740f22336e589532fea8d80",
    "title": "送刘仲鼎浏阳教四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "□□今名郡，刘公昔硕师。",
      "山留黄帝跸，水绕紫阳祠。",
      "遣□□□足，陈言讲说疲。",
      "□曾参到否，未有四书时。"
    ]
  },
  {
    "id": "c16655df7740f22336e589536c7b3ea7",
    "title": "送刘仲鼎浏阳教四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "□向湖南去，衡湘剩□□。",
      "泪凝斑竹恨，骨冷葬鱼悲。",
      "学□循常式，师生整旧规。",
      "□轩何故道，无所为而为。"
    ]
  },
  {
    "id": "c16655df7740f22336e58953de116780",
    "title": "送刘仲鼎浏阳教四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "浏阳吾未到，畴昔到长沙。",
      "文定诸胡子，宣公故相□。",
      "□□□已化，心皎月无瑕。",
      "□□寻方册，灯昏眼易花。"
    ]
  },
  {
    "id": "c16655df7740f22336e58953832261ff",
    "title": "送刘仲鼎浏阳教四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "□□湘江洁，名应岳麓齐。",
      "扁舟先浙左，匹马次江西。",
      "眼可□今大，诗须到处题。",
      "世人无陆学，一笑过金溪。"
    ]
  },
  {
    "id": "c16655df7740f2238c7e7ae99b5f8ba8",
    "title": "赠秋蓬王相士",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "人生兮若蓬，摇落兮秋风。或南兮或北，忽西兮忽东。",
      "□□兮潦水，高之兮太空。天翔兮征鸿，地泄兮鸣蛩。",
      "皆一气□所使兮，曾不由夫我躬。焉得三万六千日，无尽无藏兮惟杯中。"
    ]
  },
  {
    "id": "c16655df7740f223657537c30f01826c",
    "title": "赠马唐卿数学环中吟",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "扬子云易为太玄，邵尧夫易为皇极。",
      "温公之易曰潜虚，观物行成有七易。",
      "环圆其形刳其中，圆则能转中则容。",
      "譬如门牡必有牝，环中居士心与同。",
      "车各双轮三十辐，与之运行谓之毂。",
      "毂之两端凿窍穴，良工于此膏其轴。",
      "老子教人举一隅，庄子推广言户枢。",
      "圆而能容无滞碍，大德若容百川输。",
      "居士易应有师授，言人咎休顷刻究。",
      "厥祖三世登巍科，乃翁八旬享高寿。",
      "环外人赋环中篇，何时吴门吾过船。",
      "携酒与汝谈此事，月窟天根玄又玄。"
    ]
  },
  {
    "id": "c16655df7740f223f36fe5e8440ac876",
    "title": "赠叶宗贵一山",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "一山叶翁七十二，齿牙秃缺面不媚。忽然袖诗叩我门，偏贝畴能办兹事。",
      "才德岂关貌妍丑，西子□□孟光腻。三十年许旧相识，翁摄官霅我半刺。",
      "兵销甲解各不死，我尝作郡翁弗至。鸿翔燕蛰蓬飘风，会合良难别离易。",
      "往不可追来叵测，人生恍惚如梦寐。邂逅尚肯匡解颐，当为酒楼谋一醉。",
      "双台方叟七十六，二十七霜绝俸禄。幸与陵阳牟先生，丁亥同生共星宿。",
      "先生擘笺介翁来，笔势云烟字珠玉。翁索我诗纸七尺，见示诸公诗一轴。",
      "孟能静吟我所畏，赵子昂写我所服。我诗初学张文潜，晚悟后山拜山谷。",
      "颇通大道合自然，拙朴有馀巧不足。近世后生宗许浑，可谓谚云狗尾续。",
      "至当之论天地中，不可违异必合同。诗自明良赓歌起，以至孔删雅颂风。",
      "苏李曹陶唐甫白，庆历元祐乾淳宗。是为四始大正派，姓名太阳烛天红。",
      "轲死不传忽复传，道学一灯垂天穷。二程张子之所得，南渡前有濂溪翁。",
      "何人实编道命录，南渡后有张宣公，南渡后有朱文公。",
      "学诗本是一小艺，彼哉自谓晚唐夜雨鸣秋蛩。"
    ]
  },
  {
    "id": "c16655df7740f223f3d04185061f4f61",
    "title": "读太原王氏家记二首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "卧冰公相旧家声，纪载铿锵乐九成。",
      "大姓江山同久远，雄文日月竞光明。",
      "双亲强健跻高寿，两纪休闲致盛名。",
      "冠豸澄清聊一出，万钟千驷未为荣。"
    ]
  },
  {
    "id": "c16655df7740f223f3d04185a75b40e3",
    "title": "读太原王氏家记二首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "中原表表日星垂，积善传家泗水湄。",
      "一瓣心香邹国庙，八分手笔峄山碑。",
      "检身粹行言相应，报国精忠孝可移。",
      "千万人中无一二，庭闱偕老及期颐。"
    ]
  },
  {
    "id": "c16655df7740f223d2c326ce414a4699",
    "title": "义犬行",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "君不见周兴西旅贡厥獒，今日天下新建櫜。远方不许进异物，闲却三略兼六韬。",
      "又不见王孙昔叹走狗烹，今日天下永太平。保全功臣决无此，花村夜不争雉鸣。",
      "陆平原家养黄耳，系书不隔江淮水。金陵音问还洛阳，往来何啻万馀里。",
      "杜少陵寓鄜州居，旧物低徊入衣裾。宗文宗武共入蜀，爱怜想亦如相如。",
      "古滕东溪王御史，先公岂弟世无比。一犬育之十五年，送葬至墓不食死。",
      "一饭糟糠何足论，恒饱不饥谢乾坤。垂深井缰马救主，衔明月珠蛇报恩。",
      "世上纷纷轻薄子，翻云覆雨丧廉耻。动辄反噬不识人，可似韩卢乌喙之徒知义理。"
    ]
  },
  {
    "id": "c16655df7740f223f2d8c5de1a907d22",
    "title": "送程桂轩子方还蜀治先墓",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "周宣中兴常武雅，程伯休父为司马。",
      "其先重黎掌天地，此佐尹氏征伐者。",
      "颜曾思复有七篇，孰云轲死道不传。",
      "洛中二程忽突起，乃有明道与伊川。",
      "西蜀名士古相继，东坡外家亦程氏。",
      "吾州紫阳此姓多，宰相讷翁显近世。",
      "猗哉古渝程子方，年高七十弥健强。",
      "子公礼甫侍入峡，洒扫松楸修墓藏。",
      "孝思祖考安遗体，何惜往来万馀里。",
      "曳裾岷峨山上云，鼓棹滟滪堆前水。",
      "儒流不与常人同，何况此郎娱此翁。",
      "自古搜诗得句处，往往车中与舟中。",
      "夔州十歌刘宾客，百花潭北子美宅。",
      "二老遗踪可访寻，飞龙舞蛟轰霹雳。",
      "五月重午离西湖，九月重九趋成都。",
      "盍簪之别浇菖蒲，若堂之封酹茱萸。",
      "小春早梅仲春柳，蜀地吴天两俱有。",
      "古渝何必卜故庐，不如再饮西湖酒。"
    ]
  },
  {
    "id": "c16655df7740f2238734d497bd21a6fc",
    "title": "送康彦博文夫吉州教长句二十韵",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "庙廊谒贤饭吐哺，留子翰林不肯住。",
      "阎公大学今儒宗，邀子同宿玉堂雾。",
      "曰我天南有严亲，滫瀡旨甘奉朝暮。",
      "得一泮水广文官，匹马扁舟遂南渡。",
      "未爱红药当阶翻，但忆芝山携酒句。",
      "江东自鄱溯江西，郡曰青原洲白鹭。",
      "欧阳文逮周益公，诚斋诗传杨长孺。",
      "比户弦诵家书灯，子往为师异瓜戍。",
      "人才炉冶入老手，镆铘干将由我铸。",
      "即今场屋已无用，五言省题八韵赋。",
      "人心天理不可磨，秉彝物则常如故。",
      "五天竺国身出神，三蓬莱山臂生羽。",
      "缁黄引之入迷途，残魄零魂应悔误。",
      "昌黎原道孟七篇，除蛔刬蛲剔鱼蠹。",
      "子当以此据皋比，正正邪邪明举错。",
      "本根树立谨心术，节目设张行法度。",
      "子曾精读万卷书，子又远游万里路。",
      "诸生北面孰不服，穷理尽性摆传注。",
      "天民先觉敢自许，作成后进定无数。"
    ]
  },
  {
    "id": "c16655df7740f2232d84949128b1cc8d",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我陟匡庐山，想像渊明庐。",
      "我游永嘉郡，康乐兹佩鱼。",
      "学诗六十载，钻仰二老且。",
      "白首恐无成，嗟哉腹空虚。",
      "迩来摆百务，粝饭几无蔬。",
      "朝吟极摹仿，夜咏加勤渠。",
      "不必一字工，意味但舒徐。",
      "比陶似不足，方谢尚有馀。",
      "举世无人识，归欤吾归欤。"
    ]
  },
  {
    "id": "c16655df7740f2232d8494913223df76",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "三百篇既绝，孔圣作春秋。",
      "荣辱系褒贬，与诗美刺侔。",
      "楚骚降一等，尚可风雅俦。",
      "汉盛出苏李，魏兴起曹刘。",
      "历览逮六朝，仰止兹为优。",
      "独一陶元亮，龙凤翔九州。",
      "韩柳继李杜，黄陈绍苏欧。",
      "江湖近一种，禽虫鸣啁啾。"
    ]
  },
  {
    "id": "c16655df7740f2232d84949193f2dc2b",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我读渊明诗，不忍复去手。",
      "休官四十一，不肯恋五斗。",
      "二十三霜秋，篱下作重九。",
      "朝亦一杯酒，暮亦一杯酒。",
      "南北几蛙紫，能尔一醉否。",
      "义熙所以立，寄奴幸而偶。",
      "牧野诛独夫，夷齐尚弗取。",
      "窃评首阳山，乃后有五柳。"
    ]
  },
  {
    "id": "c16655df7740f2232d8494912a488532",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我爱真西山，读书有甲记。",
      "首论天命性，岂可不论气。",
      "我爱魏鹤山，周易辑集义。",
      "濂洛十七家，一贯六十四。",
      "有寂即有感，槁死笑释氏。",
      "无气欲为人，瓦砾弃骸胔。",
      "复见天地心，有处起生意。",
      "王弼独云无，此语决非是。"
    ]
  },
  {
    "id": "c16655df7740f2232d8494910908e1ee",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "杨氏昔为我，老子实似之。",
      "墨氏昔兼爱，释迦亦如之。",
      "孟子辟杨墨，有功此一时。",
      "似仁与似义，暗传匪明垂。",
      "梵语东汉译，玄门西晋师。",
      "迄为万世害，三教乃并驰。",
      "独一韩文公，张我正正旗。",
      "濂洛有诸老，此盛彼遂衰。"
    ]
  },
  {
    "id": "c16655df7740f2232d84949146ae92d9",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "离骚谓绝响，此道传人心。",
      "外物有鼎革，能言无古今。",
      "曹刘与陶谢，五柳擅正音。",
      "李杜与韩柳，一字直万金。",
      "欧苏与黄陈，孰浅而孰深。",
      "尤萧杨陆范，乾淳鹤在阴。",
      "二涧可继之，章泉亦骎骎。",
      "奈何近百载，种火灰中深。"
    ]
  },
  {
    "id": "c16655df7740f2232d849491f33edbe1",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "宋诗孰第一，吾赏梅圣俞。",
      "绰有盛唐风，晚唐其劣诸。",
      "牛尾狸无敌，马蹄鳖与俱。",
      "龙溪奏思陵，此产臣乡闾。",
      "宣城二十咏，歙浦俗亦如。",
      "春洲生荻芽，寄兴河豚鱼。",
      "真言写实事，组刻全屏除。",
      "黄陈吟格高，此事分两途。"
    ]
  },
  {
    "id": "c16655df7740f2232d849491df589e21",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我寓侍郎桥，夜枕闻五德。",
      "四更即不眠，东望逆曙色。",
      "南睨三茅阁，千灯破暗黑。",
      "百八仙林钟，鼍龙吼其北。",
      "繄此倚阑人，四海谁我识。",
      "未能朱晦翁，乡邦续道脉。",
      "犹当陆放翁，桐江刻诗集。"
    ]
  },
  {
    "id": "c16655df7740f2232d8494915737045c",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "承天寺一碑，宜州万里走。",
      "后山与简斋，各年四十九。",
      "李杜俱有厄，郊岛终不偶。",
      "今人好作诗，曾不鉴兹否。",
      "我如陆务观，平生诗万首。",
      "明年当八十，不可日无酒。",
      "四男异甑釜，二女欠箕帚。",
      "晓问床头瓮，仅有酒一斗。"
    ]
  },
  {
    "id": "c16655df7740f2232d849491f1ed0a43",
    "title": "学诗吟十首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "吾性能忍穷，所以不仕宦。",
      "两纪加一载，考槃歌在涧。",
      "当车稳杖屦，当肉饱藜苋。",
      "虽然鲜欢娱，终不堕忧患。",
      "忆昔四十九，奏书似台谏。",
      "请剑斩佞臣，此贼罪恶贯。",
      "倏忽三十秋，往事如梦幻。",
      "不死逾八旬，几度见宾雁。"
    ]
  },
  {
    "id": "c16655df7740f223f0747ca531ccda98",
    "title": "再送王圣俞戴溪",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "宇宙喜一统，于今三十年。",
      "江南诸将相，北上扬其鞭。",
      "书生亦觅官，裹粮趋幽燕。",
      "青原有王老，历世羲献贤。",
      "自浙而江淮，北理彭城船。",
      "不上郭隗台，不饮卢沟泉。",
      "问之果何往，往陟泰山巅。",
      "观古封禅碑，讨究秦汉镌。",
      "森森楷木林，上香先圣前。",
      "滕州孟子庙，邹县有墓田。",
      "我亦尝过之，如亲闻七篇。",
      "羡君今勇往，插翅如登仙。",
      "呜呼古先哲，何以百世传。",
      "我等生后世，倏忽销如烟。",
      "嗟嗟此何故，男子若妇然。",
      "少游胜伏波，此论何其偏。",
      "七战殁牖下，毕万自有天。",
      "誓死或不死，求全终罕全。",
      "吾闻溪中禽，有曰信天缘。",
      "鱼过得饱食，终不流饥涎。"
    ]
  },
  {
    "id": "c16655df7740f223d035030c6c8dae8b",
    "title": "题十六罗汉画像",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "一释迦佛起天竺，罗汉五百又十六。中华止绘十六僧，贯休十八老笔续。",
      "千无万无无更无，芥子须弥一扫俱。阿字义门总深入，画图岂止伐颛臾。",
      "咄，伏虎降龙两尊者，此卷写一犬如狮一仙鹤，精妙丝毫无苟且。",
      "笔墨游戏真，古今劫火燃。卷起短轴且饮酒，西窗万里开青天。"
    ]
  },
  {
    "id": "c16655df7740f22343b9d4a2c4a45f3c",
    "title": "题寒山拾得画像",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我读寒山拾得诗，唐初武德贞观时。",
      "此必前朝老进士，开皇大业不仕隋。",
      "长歌短舞芙蓉句，开元元和尚无之。",
      "一帚天台国清寺，扫灭人世贪嗔痴。",
      "文殊师利复现世，僧俗未妨疑传疑。",
      "或题松下读黄老，臆辨二叟果为谁。",
      "谚云橘皮错认皮，九方皋马遗黄骊。",
      "呜呼甚矣吾衰矣，郁郁都都焉雄雌。"
    ]
  },
  {
    "id": "c16655df7740f2233331904b3d3ff3d7",
    "title": "武宁茶提举相台郑君思恭之萱堂太夫人冯氏大德乙巳年八十六紫阳山方回万里年七十九赋长句",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "孝子不愿为高官，履危未必亲心安。孝子不愿食厚禄，移此禄为亲之福。",
      "亲家堂上太夫人，九九之算饶五春。令郎江西三十载，董提茗事职不改。",
      "他人公台天上飞，我不衮衣但莱衣。谁其总戎动百万，我宁不作麒麟楦。",
      "夫人愈老愈优游，发白返黑此之由。夫人内丹保坚固，齿落更生此之故。",
      "君不见庄椿一岁秋八千，彭祖十分之一焉。夫人寿骨比彭祖，尚馀七百一十有四年。"
    ]
  },
  {
    "id": "c16655df7740f223f63ce11c7a61ba3d",
    "title": "送岳德裕如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "岳忠武王炎兴中，才跨光世俊世忠。人见百战百胜功，孰知洙泗储心胸。",
      "奸桧忮忍摧英雄，秦贼之臭传无穷。忠武馨香迥不同，鬼神呵护垂箕弓。",
      "子子孙孙有祖风，允文允武足临容。敦以阅乐诗书崇，维德裕甫明且聪。",
      "昭文大学其宗公，招之使来有秋鸿。贤父贤兄笑颜红，酌酒赆别浮金钟。",
      "有马有车舟有篷，脯腊湩酪羊豕熊。藕莲梨枣蘋蕴葑，罍之俎之笾豆丰。",
      "文宾诗客罔不从，軷祀而行气如虹。浙之西而淮之东，中原广大尧民雍。",
      "邹鲁齐赵森儒宫，默会寸心豁双瞳。卢沟之水何溶溶，五门佳气瞻郁葱，殿上日月朝衮龙。",
      "马亿万万休战攻，猎围发踪无豜豵。海东青上天无穹，天鹅脑碎飘虚空。",
      "书生匪我求童蒙，桥门冠带新辟廱。六艺一经或一通，加之官爵与磨砻。",
      "千里虎符百里铜，君遨王京登丹枫。即沾一命寿乃翁，归欤不见橘霜浓。",
      "近在新年桃李秾，莺莺燕燕飞蝶蜂。满斟环坐绣芙蓉，春满一家和气融。",
      "我有一言如药石，后生仕宦非所急。明时用人略梯级，况乃要路荐引密，集贤翰林真可得。",
      "我身自有本来物，官小官高何损益。君家万卷刻书籍，此事乃一大功德。",
      "陶铸青衿千百亿，归而求之不凿壁。一灯可费十年力，然后自观语与默。",
      "一默浩养百虫蛰，一语九霄轰霹雳。"
    ]
  },
  {
    "id": "c16655df7740f2239a87d4c8a2a08588",
    "title": "寄题畅上人文溪别业诗",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "爱僧予尤爱诗僧，千偈万颂传五灯。",
      "寒山拾得两奇绝，妙压神秀卢慧能。",
      "四明北郭四十里，文溪之名四海称。",
      "文溪上人貌古怪，吟坛突兀高千层。",
      "我虽未到燕坐处，想见藓薜枞行藤。",
      "上之所陟耸楼阁，星辰日月危栏凭。",
      "下之所种足锄耒，芋菔黍粱满甑蒸。",
      "有时挑包大都会，省台贵显皆其朋。",
      "紫阳山叟年八十，吟号夜蛩书秋蝇。",
      "厥今流俗所不齿，独肯惠顾谈上乘。",
      "门前车马热如火，兀坐相对森寒冰。",
      "气臭吻合风味似，万里可并横坐肱。",
      "文溪文溪有别业，松阴百谷禾千塍。",
      "何当插翅渡潮海，月门吾敲堂吾升。",
      "春华樱李杏桃药，夏果榛椇莲藕菱。",
      "西风九日东篱菊，十月早梅霜霰凝。",
      "短才题咏匪骚雅，有愧蹇羌惭观兴。",
      "公诗自是第一等，纸上龙变青云蒸。",
      "文溪有集定脱稿，庶越韩门岛可澄。",
      "老夫所作岂敢并，雕鹗风前跧冻鹰。",
      "谁欤作记已六载，敢不服膺今戴凭。"
    ]
  },
  {
    "id": "c16655df7740f2235155ad388f0755fe",
    "title": "题画龙首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "挂龙西作但见尾，舜服龙章临斧扆。",
      "昌黎石鼎囷蠢吟，此诗真可泣神鬼。",
      "得非永嘉陈画龙，此纸钱塘叶兰翁。"
    ]
  },
  {
    "id": "c16655df7740f2235befc86e38880b44",
    "title": "走笔送僧宣无言归泉南",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "杭泉三千二百里，一瓶一钵走桑梓。",
      "此僧胸中有诗肠，一口吸尽四海水。",
      "自从北海至南海，搜诗直至珊瑚底。",
      "归哉非为恋乡味，橄榄槟榔红荔子。",
      "只身家世无眷属，亦不寻访囝郎罢。",
      "一欲追还李太白，二欲中兴杜子美。",
      "三欲扶起黄鲁直，四欲再作陈无己。",
      "若岛若可若贯休，直下视之眇糠秕。",
      "名僧诗话六十卷，我葺偈颂如野史。",
      "西天七祖南六祖，略如志传与表纪。",
      "寻复悔之泯其稿，间存一二笑狂斐。",
      "幼读紫阳先生书，岂可拾之从释氏。",
      "烂却沙头月一船，不妨文公漫随喜。",
      "可与言诗宜与言，不可与言姑止止。"
    ]
  },
  {
    "id": "c16655df7740f223d669eec85905783d",
    "title": "寄题松江下砂唐氏竹友",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "赵子昂书今第一，竹友二字大逾尺。",
      "结交此君者为谁，松江其家吾未识。",
      "想见仿佛如渭川，千亩比封环乃宅。",
      "根竹可曾掘作鞭，笋出不忍煮为食。",
      "青琅玕栖紫凤凰，可待九成击夔石。",
      "老夫客居杭州城，一苇可航不三日。",
      "不问主人即直造，谁知亦复有此癖。",
      "梦到霜松雪梅边，龟壳踞兮蛤蜊食。",
      "取此三友并友之，月明半夜吹长笛。"
    ]
  },
  {
    "id": "c16655df7740f223ffaa5fb3e8ca01ca",
    "title": "题罗观光藏陈所翁墨竹",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "陈其姓，名曰容。称所翁，善画龙。葛岭翘材酒杯客，不分虎，不凭熊。",
      "晚节写此箨龙儿，真是老笔善藏锋。我尝遥望识其貌，古面无髯双鬓蓬。",
      "画龙撇竹匪二技，造化虽异机轴同。竹即是龙龙即竹，鬼施神设非人工。",
      "龙耶竹耶勿恼我，拓楼长啸万里天宇空。"
    ]
  },
  {
    "id": "c16655df7740f2236f0d6f3a1f051f97",
    "title": "题罗观光所藏李仲宾墨竹",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "以笔写竹如写字，何独钟王擅能事。",
      "同是蒙恬一管笔，老手变化自然异。",
      "胸中渭川有千亩，咄嗟办此箨龙易。",
      "竹叶竹枝竹本根，方寸中藏竹天地。",
      "幼年癖好此亦颇，万卷书右竹图左。",
      "妄希眉山苏谪仙，拟学湖州文与可。",
      "眉山一枝或两枝，湖州千朵复万朵。",
      "李侯有之以似之，袖手独观谁识我。"
    ]
  },
  {
    "id": "c16655df7740f2232d7113dea7dd9448",
    "title": "追和东坡先生亲笔陈季常见过三首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "坡仙果何辜，黄州七年客。",
      "价高日月低，名大天地窄。",
      "嗟彼舒亶辈，岂不辨菽麦。",
      "阿党更妒忌，一视皂与白。"
    ]
  },
  {
    "id": "c16655df7740f2232d7113deaca5cb54",
    "title": "追和东坡先生亲笔陈季常见过三首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "前后赤壁赋，悲歌惨江风。",
      "江山元不改，在公神游中。",
      "三经及字说，胎祸垂无穷。",
      "想如季常辈，对寤三叹同。"
    ]
  },
  {
    "id": "c16655df7740f2232d7113de0ac66d42",
    "title": "追和东坡先生亲笔陈季常见过三首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "我尝过黄州，故国耸乔木。",
      "半山歌元丰，此老蜗角缩。",
      "及至绍圣初，岭海谪坡谷。",
      "人生归去来，破铛煮黄独。"
    ]
  },
  {
    "id": "c16655df7740f223c124fcfdc6e78bc0",
    "title": "寄题沈可久雪村",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "吾闻昔人善赋梅，尝是梦中见春来。",
      "前村深雪天未晓，焉知昨夜一枝开。",
      "江村一雪复一雪，三白丰年与玉屑。",
      "多事诗人要闲管，想像高唐写奇绝。",
      "真曾质明杖屦无，前随牧童后樵夫。",
      "暗香何处费摸索，寒生吟癖浩然驴。",
      "平生我有脊梁铁，明年八十冻不折。",
      "卿用卿法自雪村，横斜独玩书窗月。"
    ]
  },
  {
    "id": "c16655df7740f223255c9d6c8f6a9557",
    "title": "寄题婺源戴氏苍山歌",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "大苍山，小苍山，有若醉翁亭外滁山环。万梅万竹万松柏，万岩万壑超人寰。",
      "河洛以来万万卷，上至姚姒下孔颜。蝇头细字藏数世，晁张韩柳笔追还。",
      "三道八韵果何用，时文之学久已删。星源幸有此一老，妙龄早悟向上关。",
      "明年古希满七十，不知京洛有尘阛。花间自与莺蝶赏，果熟朝共猿猱攀。",
      "文人才士过从每樽酒，樵夫牧子亦许荆同班。海内一统三十载，书文车轨过荆蛮。",
      "捐轩弃冕考槃涧，清朝乃容此士闲。神仙窟宅何可到，蓬莱弱水隔险艰。",
      "安得插翅一飞往，穿深憩密弄潺湲。王摩诘心似可拟，陶渊明径焉能扳。",
      "既而思之各有分，命所当得天不悭。大苍山，小苍山，此非百顷之家不能办，游人未易窥豹斑。",
      "题诗寄往聊想像，我有把茅独蜗跧。"
    ]
  },
  {
    "id": "c16655df7740f22372488c9e4e01787c",
    "title": "送吕主簿还任永丰",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "吾友陆太初，擢第岁丙辰。",
      "同舟下歙滩，群英对枫宸。",
      "于时程讷相，中书秉洪钧。",
      "拔我魏静翁，丞郎厕朝绅。",
      "明年去其位，出使洞庭滨。",
      "回也实同行，两见桃源春。",
      "己未入江险，鄂城飞战尘。",
      "近岁亡国相，再造夸庚申。",
      "金陵留举子，始获识伟人。",
      "公年二十三，太初之馆宾。",
      "回年三十四，太初之乡邻。",
      "四十六载别，世事难具陈。",
      "后岁公七帙，明年我八旬。",
      "雪髯对举酒，谈诗如有神。",
      "健笔涸湖海，便腹罗星辰。",
      "匪玉亦匪珠，自有席上珍。",
      "近世浇薄俗，百伪无一真。",
      "二老举措间，复还天地淳。",
      "醉乡辟坦途，永无荆与榛。",
      "傍观果孰识，无怀葛天民。",
      "一邑主簿领，内省忘屈伸。",
      "归隐匡庐峰，寄雁或可频。"
    ]
  },
  {
    "id": "c16655df7740f223f87cfb1bfd10568b",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "博学果何谓，书不可不读。",
      "子思继以审，子夏继以笃。",
      "是皆返诸心，夫岂泥简牍。",
      "试一凭危楼，万里送鸿鹄。"
    ]
  },
  {
    "id": "c16655df7740f223f87cfb1b37925074",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "羲皇卦未画，世间有何书。",
      "今人所校者，惟亥豕鲁鱼。",
      "曷不洗肺肠，求诸天地初。",
      "此理傥有得，万卷皆空虚。"
    ]
  },
  {
    "id": "c16655df7740f223f87cfb1b71b30e5c",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "所谓先天易，诸人识不破。",
      "独一观物翁，入手不放过。",
      "太极是生两，然后品物播。",
      "参以邵子言，佛老义自堕。"
    ]
  },
  {
    "id": "c16655df7740f223f87cfb1bbd8e1430",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "误训若稽古，字至于三万。",
      "一言思无邪，可以了群怨。",
      "世人尔所有，夜光珠径寸。",
      "吾侪道固穷，君子兼山艮。"
    ]
  },
  {
    "id": "c16655df7740f223f87cfb1b4ac26840",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "扬雄论立师，始于书一卷。",
      "曾子贯忠恕，本无书可传。",
      "赵子足著述，古今妙贯穿。",
      "考诸领袖间，深衣有表撰。"
    ]
  },
  {
    "id": "c16655df7740f223f87cfb1ba7cae334",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "朱先之桑梓，如我二人者。",
      "赵子于吟诗，一字不妄下。",
      "虚叟明八十，硉矹老病马。",
      "年龄已衰颓，文字亦苟且。"
    ]
  },
  {
    "id": "c16655df7740f223f87cfb1b46d93de7",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "妙年尝自负，韩子补天笔。",
      "年及渭滨人，今也老无力。",
      "送君如燕都，谁门可长揖。",
      "苏举黄自代，靖翁独我识。"
    ]
  },
  {
    "id": "c16655df7740f223f87cfb1b5a8c375a",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "言诗卜子夏，作赋马相如。",
      "三十六字母，文公之四书。",
      "知君便便中，自有一石渠。",
      "以貌失子羽，诸公其慎诸。"
    ]
  },
  {
    "id": "c16655df7740f223f87cfb1b5c5d6b42",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "鲁语第一篇，子曰即次有。",
      "有子与曾子，专美孔圣后。",
      "乃知古学者，尊师复重友。",
      "君之师友何，殆不止韩柳。"
    ]
  },
  {
    "id": "c16655df7740f223f87cfb1b5a7503f1",
    "title": "以读书破万卷下笔如有神为韵赋十诗送赵然然如大都",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "后生信可畏，君年未四旬。",
      "我老长空倍，闲将三十春。",
      "学行各有见，出处何必均。",
      "宁将诗泣鬼，肯与钱称神。"
    ]
  },
  {
    "id": "c16655df7740f22301ae9618e3025455",
    "title": "赠鲁至道",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "种薰不生莸，种莸不生薰。",
      "人力异培植，草木各有根。",
      "或不然此说，宜以变化论。",
      "蛟鱼无头角，作龙行雨云。",
      "曲糵酿成酒，醒者皆醺醺。",
      "不见昔诸子，抠衣孔圣门。",
      "仲由气暴虎，不使行三军。",
      "欲俾赐也讷，故曰天何言。",
      "不见孺悲子，取瑟使之闻。",
      "色黄而在裳，深取六五坤。",
      "志学及从心，非变尚何云。",
      "南山隐雾豹，养其所变文。",
      "明明德新民，此书洙泗孙。",
      "所谓新者何，拾旧新是勤。",
      "服可古衣冠，耕须故田园。",
      "世惟有旧染，不可留一痕。",
      "变人先变己，毋我求道原。",
      "下愚彼不移，乌喙无兰荪。",
      "昏昏与晓晓，火蛰仍复蟠。",
      "人生悟此理，寸丹还一元。"
    ]
  },
  {
    "id": "c16655df7740f22307a187f656e9ecef",
    "title": "寄题汪称隐海阳船亭",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "望之有若船，其实止一亭。",
      "世情作风涛，平地有沧溟。",
      "中裁宫室制，外肖舳舻形。",
      "片帆可万里，眇视蛟龙腥。",
      "吾友汪定翁，积世家海宁。",
      "海宁亦海阳，难考山海经。",
      "季子栋此宇，世皆称宁馨。",
      "乘桴否运革，作楫良辰丁。",
      "漳饶两分教，奕叶家毡青。",
      "记者弘斋老，文辞摇斗星。",
      "不慕蓬莱岛，不求楚江萍。",
      "野水无人渡，何时一扬舲。"
    ]
  },
  {
    "id": "c16655df7740f223647e13c9bf2282fd",
    "title": "松鹤词",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "千桃李之秾华兮不如我之孤松，彼眩三春之朝露兮我专一丘壑之风，听此以洗耳兮又何有乎牛斗之聪。",
      "百莺啼兮万蝶舞，不如我独鹤兮缡褷其羽，顾月池之在地兮各以影而自侣。",
      "九转砂成兮鹤顶同丹，我鬓不凋兮松鬣长青，何十八公之为梦兮胎仙夜鸣醉魂醒。",
      "亦贞其心兮亦癯其形，与我作朋兮俱千龄。"
    ]
  },
  {
    "id": "c16655df7740f223fe47396480d73a52",
    "title": "题纳甲图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "朝有读书客，过我携酒壶。",
      "问我参同契，汝亦尝读诸。",
      "虞翻纳甲法，即是先天图。",
      "伯阳窃其秘，静夜观蟾蜍。",
      "初八二十三，艮兑丙丁殊。",
      "上弦进火候，下弦退阴符。",
      "望盈仰乾盖，晦灭俯坤舆。",
      "震巽庚辛对，坎离戊己俱。",
      "朔旦之日中，交媾水火炉。",
      "彭晓彼何人，哓哓争鲁鱼。",
      "可惜非易学，欲飞血肉躯。",
      "借易弄丹术，邹欣曷不诛。"
    ]
  },
  {
    "id": "c16655df7740f2230493bc13cee39d1c",
    "title": "皇甫巨川父年八十八母年八十四歌",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "屈二指兮郎罢九秩，虽则九秩兮髯犹如漆。梁之郊兮黍稷栉栉，父曰儿归兮吾督汝铚。",
      "加六算兮圣善九旬，虽则九旬兮发犹未银。汴之水兮鲂鲤鳞鳞，母曰儿归兮我甘汝珍。",
      "夫妇偕老兮古无此比，父母俱存兮今谁其拟。禄养于南兮云胡不善，汴梁言还兮昼锦乐只。",
      "二老有子兮又有孙，寿且康兮施及后昆。逮老及彭兮永贞厥根，泽诗薰书兮益大宁斋翁之门。"
    ]
  },
  {
    "id": "c16655df7740f22387a17baa9e61418e",
    "title": "王御史野塘图歌",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "野塘之水兮其色油油，以畜以泄兮灌我良畴。弋有凫雁兮盟有鸥，我出而仕兮可则进，脱如不可兮还我锄耰。",
      "水之上兮山之下，稷黍枣栗兮野塘之坞。秋收其实兮于粲满筥，车既膏兮马不前，退而家食兮孰予敢侮。",
      "我思野塘兮繄古之沂，有怀其人兮瑟声希。可由求赤兮贤宁不希，登之廊肆兮佩玉黼黻，否则岂无春服兮咏雩风而与归。"
    ]
  },
  {
    "id": "c16655df7740f223df334cd55e26c17c",
    "title": "辅德庙碑歌",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "绿之渚兮浣侯衣，青厥蟾兮神所依。未壮而逝兮匪夭，白首者拜兮莫之敢非。",
      "潮来兮潮往，侯朝出游兮夜归。侯昔家兮今庙，奠椒醑兮神其我釂。",
      "渺渺兮绿之渚，子陵在上兮子胥下。羊裘孔乐兮鸱夷犹怒，勾吴炎汉兮俯仰今古。",
      "侯之愿兮天不违，保我民兮靡兵靡饥。水无蛟蜮兮山无貙豹，有蘋有芷兮岁其报。",
      "彭殇共尽兮孰尽而神，不死者心兮幻者身。雨八荒兮先我桑梓，刊此石兮百世之史。"
    ]
  },
  {
    "id": "c16655df7740f223cee4ad0dc746ce45",
    "title": "宿包山杨明府宅",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "十年共艰难，老友杨明府。",
      "贤令实所赖，拙守何足数。",
      "尚忆纷纭初，天地沸鼙鼓。",
      "穷山古未见，倏忽集万马。",
      "家财吝不捐，宁保杀与掳。",
      "公一无所爱，什器亦遭斧。",
      "我书寄歙山，万卷弃草莽。",
      "即令两秃翁，衣破缺纫补。",
      "独有浩然气，依旧塞□□。",
      "□□白云村，连榻晓共语。"
    ]
  },
  {
    "id": "c16655df7740f223cee4ad0d037dd974",
    "title": "宿包山杨明府宅",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "今日到桐庐，登堂拜寿母。",
      "□□□□□，□□□□□。",
      "人间富豪儿，吾事弗如汝。",
      "汝纵□□□，□□□□□。",
      "□□□□□，□□□□□。"
    ]
  },
  {
    "id": "c16655df7740f223cee4ad0d6e6dfdc9",
    "title": "宿包山杨明府宅",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "谁实生成之，谚谓慈父母。",
      "彼锦衣玉食，及朱弦镂簋。",
      "公但宝一砚，百倍似胜汝。",
      "我眠公浩唱，犹有半夜许。",
      "可亲未易别，依依睇烟雨。"
    ]
  },
  {
    "id": "c16655df7740f223454e9c5e80de4e7e",
    "title": "筑城谣",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "从军去筑城，不如困长征。从军去掘堑，不如鏖血战。",
      "古今征战立奇功，貂蝉多出兜鍪中。徒教力尽锸与杵，主将策勋士卒苦。",
      "君不见每调一军役百室，一日十人戕六七。草间髑髅饲蝼蚁，主将言逃不言死。"
    ]
  },
  {
    "id": "c16655df7740f223f40da89685e555e3",
    "title": "游石头城",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "卧龙起草庐，扶汉有馀忠。",
      "欲结紫髯客，共追黄星公。",
      "一言根本定，万里氛翳空。",
      "指此为虎踞，长啸吞西风。",
      "夫岂樊吾圃，以虞他人攻。",
      "乌林逸元恶，入蜀怆途穷。",
      "汝亦赵佗辈，区区帝江东。",
      "吾意本谓何，剑佩殊不同。",
      "后来矫虔人，藉口欺盲聋。",
      "九折剑阁栈，一泥函关封。",
      "盗贼柄干将，奸雄非英雄。",
      "老我吊古癖，徘徊梵王宫。",
      "城坏遗甃泯，江徙孤岸穹。",
      "中原芳草外，战尘春蒙蒙。",
      "酒尽欲下山，目极斜阳红。"
    ]
  },
  {
    "id": "c16655df7740f2232eb282c56fd421c2",
    "title": "人生如流丸",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "人生如流丸，冉冉不肯住。",
      "草变鶗鴂鸣，花零蝴蝶去。",
      "去去无奈何，一饭三起步。",
      "鬓绿密已稀，红颜新忽故。",
      "往悔杳莫追，前瞻冥未悟。",
      "破镜忽偶圆，堕甑宁足顾。",
      "方池疏雨馀，历历见鸟度。",
      "沉吟高树间，聊用写心素。"
    ]
  },
  {
    "id": "c16655df7740f223611a4db6e4d9a1da",
    "title": "韩蕲王湖上骑驴图为王孙叶叶赋",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "取日虞渊战临平，鼓起金山麾伏兵。既不画此背嵬军阵形，国容貂蝉佩葱珩，军容金甲马朱缨。",
      "又不画此生面真仪刑，昔王不肯专枢庭。清凉居士以自名，散遣万骑还屯营。",
      "独控长耳游林坰，林间坐石樵叟争。不无醉尉呵夜行，孰识朱门抗旄旌。",
      "王孙妙年万事轻，欲蹈箕颍遗浮荣。龚侯淡墨胜丹青，作此灞桥风雪征。",
      "龙变不测人中英，谛观岂是寒书生。丈夫出处吾能评，不可长剑即短檠。",
      "得时用世身名亨，否哉履道幽人贞。叶叶用意何峥嵘，大司马侃孙渊明。"
    ]
  },
  {
    "id": "c16655df7740f223ee0760ba4d43b056",
    "title": "秀山霜晴晚眺与赵宾旸黄惟月联句",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "一峰何峥嵘，万象悉匍匐。",
      "心包元气并，影立太空独。",
      "遥瞻极乾端，俯瞰际坤轴。",
      "飘飘凌云身，杳杳送鸿目。",
      "挥袖裨八风，开襟吞百渎。",
      "醒脾咽醇清，涤髓荡痼俗。",
      "斗摘紫垣杓，日攀黄道毂。",
      "川令夷若奔，林诃魍魈伏。",
      "螺蚌视三神，杯盎阅四隩。",
      "参旗摩右肩，昆苑踏左足。",
      "营营蚁磨旋，戢戢蜂房簇。",
      "膻俎餍前臑，诗瓢悭半菽。",
      "历测尊卢年，桴穷沃焦谷。",
      "畴非浮点沤，吾亦寄粒粟。",
      "气形孰融结，高深谁浚矗。",
      "娲皇不能补，共工多事触。",
      "飞思腾虚遨，殚精驰迥瞩。",
      "浩浩蔑垠涯，浑浑曷边幅。",
      "百刻倏汐潮，九行递朏朒。",
      "达观等鹏鹪，殊趋殽燕蝠。",
      "仙驭鞭虬螭，神驾轨骊騄。",
      "寰中无遁照，象外有玄烛。",
      "推寻制字苍，究考画卦宓。",
      "万变既日滋，百灵遂宵哭。",
      "某氏马锡三，何人鳌钓六。",
      "底所真蓬瀛，是间自濠濮。",
      "佳辰每难值，奇赏讵嫌数。",
      "达士多放旷，拘儒例踧蹜。",
      "味同侨札交，臭异智辅族。",
      "稽首礼初梅，掀髯叫馀菊。",
      "节届小大寒，岁得中下熟。",
      "野礼讲蜡迎，侲朋阅傩逐。",
      "皴肤剥枯藓，瘦发立冻木。",
      "青针抽麦麰，绛粒茁樱薁。",
      "乌龙特嵯峨，白雁几湾洑。",
      "霞谯抹微绡，烟市皱轻縠。",
      "画嶂屏横纵，字溪篆直曲。",
      "兰非灌能馨，柏岂撼可秃。",
      "长冈修蛇驰，短阜矮鳖缩。",
      "一塔耸锥颖，千畦界棋局。",
      "冷祠逃鼪鼯，荒冢吓鸱鵩。",
      "汲窟仆桔槔，穫场眠碌碡。",
      "橡实翻箨瘦，笋萌认鞭斸。",
      "莽啼潜钩辀，篱嚼偃觳觫。",
      "樵肩疮长镵，猎臂袒偏裻。",
      "相劳声阿邪，力作响蓬扑。",
      "闻磬认禅窗，指幡窥佛屋。",
      "邃森逾二林，美秀埒三竺。",
      "笼影夜龛灯，板声晓堂粥。",
      "匪经陆老学，孰识陈尊宿。",
      "兵比休虎屯，盗俱就鲸戮。",
      "耨镈衍新畬，燧亭隳旧筑。",
      "连营释鞞琫，四野竞畚梮。",
      "别墅喧榼壶，圜扉静敲朴。",
      "今各有缊袍，昔俱无旨蓄。",
      "骎骎熙运开，沓沓壮观复。",
      "闾阎一烬空，栋宇万础续。",
      "货廛富鲍鱐，米市积穜稑。",
      "登临恣夷犹，生息赖亭毒。",
      "扫阴开晚晴，破冱作春燠。",
      "硗畴蹙龟纹，涸浍开瓦卜。",
      "昏声沸群鸦，暮色隐孤鹜。",
      "店遥旅叱驴，陇隔稚唤犊。",
      "鴂谣音哳嘲，偻荷步彳亍。",
      "浦溆出渔艇，埼碛泊商舳。",
      "僧包侧肩挑，奚囊俯腰束。",
      "护舍荒吠狺，投林倦翔速。",
      "驿蹄雷铿鍧，野燎星熠煜。",
      "警棚报鼕鼕，栖埘呼喌喌。",
      "相与忘是非，足堪了昏旭。",
      "矧兹瑞六霙，预云宜百谷。",
      "狐兔各深藏，蝻蝝靡遗育。",
      "潜鱼未拨剌，骇兽或踯躅。",
      "倒影已巅崖，馀凌尚丘麓。",
      "宿孽芽嫩黄，流澌酝娇绿。",
      "联拳一舂锄，格磔双属玉。",
      "搯苗揽奇辛，擘蕾嗅幽馥。",
      "蛰户咸伺霆，烧痕渐矜曝。",
      "审观寒向阑，追念暑尝酷。",
      "凉既免炮燖，温又救皲瘃。",
      "大化有乘除，胜残无断属。",
      "是邦信巍巍，厥闻久昱昱。",
      "淮海分扬州，斗牛躔北陆。",
      "秦汉会稽吴，隋唐新定睦。",
      "户歌楚人骚，家佩桐君录。",
      "入笼尽参芝，盈室肯薋菉。",
      "辉凤远媒翳，祥麟哂童牿。",
      "栋材茂椅桐，跃冶乳镠鋈。",
      "贤守宋广平，兴君刘文叔。",
      "徵隐屈黈旒，哀茕极膏沐。",
      "缅怀解剑耕，遐想负薪鬻。",
      "咳唾变兴亡，咄嗟异荣辱。",
      "荛夫被儒衣，耕叟辟家塾。",
      "道味调漆胶，谊声协敔柷。",
      "严范盛蒸尝，轩莱恪尸祝。",
      "勃兴畏后生，朋来乐私淑。",
      "骈肩长裾曳，比屋短檠读。",
      "高科接踵武，雅德棻被服。",
      "委巷致聘旌，徒步胹公餗。",
      "车引太仆驺，马给上林蓿。",
      "岂惟供爪牙，固将倚心腹。",
      "文华凌屈宋，武略迈颇牧。",
      "袁丝却腐阉，丙吉雪冤狱。",
      "差毫别同和，立界辨刚欲。",
      "达汝媲稷皋，退吾侪绮角。",
      "中焉敛韬略，外也灭表襮。",
      "村诂订荄箕，俚授折都郁。",
      "四经审钩弦，三秀攻珞琭。",
      "处士傲貂绅，侠徒竞鸡鞠。",
      "里闾剧华腴，官府务涵霂。",
      "喝雉投彩琼，落雕捷鸣骲。",
      "高赀轶陶朱，雄辨骋张禄。",
      "美酿压郫筒，大烹椎獠犦。",
      "舞残金凤攲，歌缓翠蛾蹙。",
      "千楼向笛吹，万室陶巾漉。",
      "馀尊沾皂隶，残炙饫童仆。",
      "遐征罕赍粮，酗寝或枕曲。",
      "间尝极备无，一是耻呼蹴。",
      "金彩剪胜幡，沙囊篆符箓。",
      "秋枣溲䍧膏，冬稻熬狼臅。",
      "城市虽冯扶，郊野尚轩喾。",
      "四时务锄耰，千村鸣杼柚。",
      "颗粒本牛衣，丝缕出蚕䒼。",
      "䌖商何羡闽，药市勿诧蜀。",
      "盛年念畴昔，微梦恍忽倏。",
      "已知壮心违，未觉老颜恧。",
      "久黏簿书黐，幸脱簪冕梏。",
      "得与麋鹿群，敢兼熊鱼欲。",
      "席珍非待聘，有玉谩韫椟。",
      "冥心同子綦，徐步效颜歜。",
      "一麾断鹓班，百举阅饩告。",
      "仙忝真应宗，诗愧玄英属。",
      "亲故焮妖灾，怨雠腾谤讟。",
      "字幼窘空空，省躬危毣毣。",
      "卑飞类鹪鴳，逸步谢骅骕。",
      "庶几便帻幍，焉能事鞲絭。",
      "双洪汹奔涛，孤派涩凝瀑。",
      "窗徒聚雪萤，袍未释银鹄。",
      "之子虞一夔，伊人郑七穆。",
      "三足分鼎铛，两锋交箭镞。",
      "塼埴冀良陶，粝疏就精凿。",
      "诚难角妙染，缪许啐馀莤。",
      "狂吟动千字，豪饮辄百斛。",
      "墨淡立儿研，杯迟走童趣。",
      "自倚大户宽，岂畏险韵复。",
      "胆痒生芒棱，唾圆洗尘醭。",
      "登山石同憩，临流泉共掬。",
      "被褐敌裘绮，羹藜胜粱肉。",
      "砖垆煎茱茶，瓦豆饤茈菔。",
      "园无迂叟花，亭有醉翁蔌。",
      "棕疏摘麈柄，莎软敷狨褥。",
      "藤阴皆帷帱，松韵即筇筑。",
      "逸兴春空云，耐交岁寒竹。",
      "山腴嘬糟狸，海异吮酱鲎。",
      "黎斑屑鹧鸪，端眼濯鸲鹆。",
      "书穷萧衍评，奕妙王粲覆。",
      "生平嗜好迂，我辈友谊笃。",
      "矢诗一赓酬，言志双启沃。",
      "析理精洛伊，谈史究温涑。",
      "望之真堂堂，毛遂岂碌碌。",
      "虞初九百篇，方朔三千牍。",
      "酸咸糅盐梅，杗桷裁棫朴。",
      "论文如有竞，见义每相勖。",
      "燕乐思鹿鸣，切磋慕淇澳。",
      "公直性所钟，辛勤起常夙。",
      "蘖佞请尚方，抨妖官硩簇。",
      "扣阍幡屡举，寓直被曾襆。",
      "刚肠挫未衰，劲气老弥肃。",
      "百粤转沅湘，九河交济泺。",
      "魂惊舞波帆，力弱掀淖辐。",
      "道异十获禽，理难百中鹄。",
      "晞颜宁如愚，尚老且缘督。",
      "浮荣等槐蚁，往事付蕉鹿。",
      "乐天心自怡，知命頞奚蹙。",
      "于野同人亨，勿药无妄福。",
      "攀附联瀛登，广胖适沂浴。",
      "寄兴本真率，成章仍丰缛。",
      "时能一来游，倾箧买醽醁。"
    ]
  },
  {
    "id": "c16655df7740f2233fd4c66ad0217314",
    "title": "冷泉亭",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "金鞍骤紫陌，讵识林下胜。",
      "石苔为谁碧，我辈坐乃称。",
      "丝毫无愧容，照此冷泉镜。",
      "竹树亦如我，不与春色竞。",
      "匏尊未用酌，一见百虑醒。",
      "土囊发饕风，无波此终定。",
      "革履汉臣心，恐未敌兹莹。",
      "木杪夜月孤，庶其许相映。"
    ]
  },
  {
    "id": "c16655df7740f223b38e752f52e4f996",
    "title": "次容斋喜雪禁体二十四韵",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "燠寒节若无嗟若，不寒而燠疫疠作。",
      "叵堪穷腊阳气泄，况乃炎方土风恶。",
      "大块积蓄久酝酿，元造斡回骤飘落。",
      "朝曦掩翳九乌死，夜吹呼号万骑掠。",
      "饯岁才轰爆竹声，鞭春初截土牛角。",
      "芳芽脆甲缩芹荠，饥喙枵肠诉乌鹊。",
      "小迟尚可诧祥瑞，大快一举洗污浊。",
      "蛰虫且当伏深穴，贞松决不仆幽壑。",
      "孤舟独钓柳何奇，衡门空宇陶如昨。",
      "冻手三喔复三咻，泥屐一前仍一却。",
      "未妨猎骑湿鞍鞯，政恐征车埋轸较。",
      "谁方轻暖拥文貂，我欲豪饮欠金错。",
      "雀窥囷廪绝秕糠，蛛亸檐榱收网络。",
      "老人畏怯小儿喜，富翁骄傲寒士虐。",
      "蜚蜮定复扫蛮蜑，归雁未敢度幽朔。",
      "衔枚猛将死不惧，煨芋野僧贫亦乐。",
      "九头鬼车悉逃遁，三足毕方能距躩。",
      "眼生灯晕蝶栩栩，肤涩衾棱鸡喔喔。",
      "预占麦饵堆村场，绝喜米价减郛郭。",
      "忽得肤使奇丽句，韵未易赓笔屡阁。",
      "颍阴故事聚星堂，汶叟先生元祐脚。",
      "禁体物语继醉翁，即今再见苏龙学。",
      "幸公忧国仆无与，煎水烹茶聊一酌。"
    ]
  },
  {
    "id": "c16655df7740f2235738fdb42f4e22c4",
    "title": "龚侯玉豹图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "龚侯之先楚两龚，远孙挺挺有祖风。",
      "五鼎食肉不挂意，万卷读书曾用功。",
      "草字隶字各神妙，古诗律诗俱豪雄。",
      "虽有一癖好画马，不比人间凡画工。",
      "飒爽修髯雪三尺，长安市上无人识。",
      "等闲幅纸写骅骝，或者终身求不得。",
      "我未尝求忽得之，袖出玉花骢一疋。",
      "开卷如闻嘶风声，蹴踏青天炮霹雳。",
      "曹霸昔遇唐明皇，画出此马真龙骧。",
      "黄金拜赐南薰殿，赫奕门户生辉光。",
      "升平难保金易散，晚岁奔波逃战场。",
      "却得少陵诗一首，名撑宇宙相悠长。",
      "龚侯不干万乘主，但欲追寻穷杜甫。",
      "老笔一洗韩干肉，天闲至宝落环堵。",
      "诗非杜甫画胜曹，无乃心神漫劳苦。",
      "龚侯此笔游戏耳，别有文章垂万古。"
    ]
  },
  {
    "id": "c16655df7740f2231f1fcbbcfe179c45",
    "title": "听孙鍊师琴",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "名画元不出画工，善书决不属书史。子春伯牙非伶官，古能琴者必君子。",
      "枕流漱石今孙郎，电眸冰齿霜髯张。洒扫书室焚古香，信手为吾调宫商。",
      "琮琮琤琤泉落涧，嗈嗈喈喈鸿度汉。从容整暇未肯忙，小俟吟猱观抑按。",
      "急如快剑斫蛇分两截，琉璃瓶碎玉簪折。似有鸾胶再补完，细视冰弦元不绝。",
      "又如电走雹飞驱霹雳，老树百丈龙爪入。得非獭髓灭瘢痕，依旧乌桐净如拭。",
      "睥睨黠鼠伏狸奴，杀机一动与之俱。鹰扬颇类师尚父，牧野秉钺行天诛。",
      "临河而闻杀鸣犊，曳轮不往反乎覆。许由不受尧天下，一瓢虽无吾亦足。",
      "圣门此意传不传，耿耿精灵月在天。孙郎何处得授受，长江秋霁印婵娟。",
      "五音本无根舌齿，六律发挥凭手指。音律之外求七情，万变悉从心上起。",
      "孙郎胸次夫何如，贮储古今万卷馀。孰谓七弦轸上之神圣，不本二尺檠边之功夫。",
      "少年学琴欲学渠，勿但弹琴当读书。"
    ]
  },
  {
    "id": "c16655df7740f22355dbfc35c215eecb",
    "title": "读陶集爱其致意于菊者八因作八首·六曰采菊东篱下悠然见南山",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "采采东篱亦易寻，悠然见处孰知心。",
      "心曾目送飞鸿否，谁不能近叔夜琴。"
    ]
  },
  {
    "id": "c16655df7740f2234cf30bb90be0d112",
    "title": "题布袋和尚丰干禅师寒山拾得画卷",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "今有二异僧，一虎随之入城市，一曳布袋引群小儿，民间不鼎沸喧哄乎。",
      "以人情观之，书本相传如此，既未亲见，不可信也。",
      "惟寒山、拾得有道之士，实有其人，有其事，有其诗数十百篇。",
      "如秦楼有美女，杂佩何珊珊；鹦鹉花间养，琵琶月下禅；",
      "长歌三月响，短舞万人看；未必常如此，芙蓉不耐寒。",
      "诗律精妙，尾句有开有阖。朱文公深赏之，愚亦赏之，故作如是题。"
    ]
  },
  {
    "id": "c16655df7740f223ae0d61d66c34e66e",
    "title": "题沈伯隽所藏赵子昂墨兰",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "今之墨兰，山谷之所谓兰也，一干一死。古之兰，根枝叶花皆香，一树而千万蕊。",
      "《离骚》曰纫秋兰以为佩，秋兰兮蘼芜。汉武曰兰有秀兮菊有芳。",
      "今八九月开，与菊同时。渊明诗曰幽兰生前庭，含薰待清风；",
      "清风脱然至，见别萧艾中。东坡诗曰幽兰如美人，不采羞自献；",
      "时闻风露香，蓬艾深不见。今之兰，十二月、正月开，若萧、若蓬、若艾，皆枯槁未芽，陶苏诗指屈子之兰耳。",
      "然山谷之兰，盛行近世，墨竹、墨梅之外，加以此品，古画谱亦所未有。",
      "随时之义一可赋，赵子多能善书二可赋，沈子嗜学好事三可赋。"
    ]
  },
  {
    "id": "c16655df7740f2230c2e96f861a7018a",
    "title": "题唐师善洪崖图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "其说谓洪崖者，三皇时有道之士，唐明皇时张氲召见，即其人。",
      "端明洪公舜俞集中有此诗，予不敢信。今俗画非止一本。"
    ]
  },
  {
    "id": "c16655df7740f223ef8fe8d04824242a",
    "title": "为黄仲宣赋山中四章章四句",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "山中之朝，有溪可瓢。",
      "饮我之水，亦逍以遥。",
      "山中之暮，岂不风雨。",
      "心与一灯，耿耿千古。",
      "山中之人，耘夫耕民。",
      "鲭厥五侯，其如子真。",
      "于疏于蹻，朋来其学。",
      "彼恶知兹，山中之乐。"
    ]
  },
  {
    "id": "c16655df7740f2234b0532fe2350ca14",
    "title": "次韵李允道四言",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "之子酒所，龙蛇挥扫。",
      "清风拂砚，明月视稿。",
      "佳思涌出，傍观惊倒。",
      "岂不有学，升之曰造。"
    ]
  },
  {
    "id": "c16655df7740f223e170498e7277b93c",
    "title": "题锦织回文图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "纚笄宵衣，古士妇服。",
      "高髻云鬟，叔季之俗。",
      "繄是丹青，间以冠髽。",
      "孰为主妇，果苏蕙耶。"
    ]
  },
  {
    "id": "c16655df7740f2238ed26fadcc691495",
    "title": "孟君复仲春来杭相聚三月馀一日必三胥会忽焉告去直叙离怀为四言一首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "九年三见，昔疏未亲。",
      "一日三见，今也何频。",
      "有来者马，于霅之滨。",
      "有柳未絮，时维仲春。",
      "岂无可交，华屋朱轮。",
      "接膝握手，岂无他人。",
      "眷焉陋巷，总是累臣。",
      "孟献忘势，王翰愿邻。",
      "嗟子之意，孔厚且真。",
      "揣我所有，阒无一珍。",
      "英英令节，穆穆良辰。",
      "泛彼清涟，出其阇闉。",
      "和风吹衣，芳露滴巾。",
      "载听其嘤，载采其辛。",
      "乃馔我鲜，乃酌我醇。",
      "我酣子谑，子吟我呻。",
      "我无子阋，子无我颦。",
      "厥月三团，百笑弗嗔。",
      "积潦满道，朝炊无薪。",
      "系鞍于门，致此嘉宾。",
      "我窥子胸，万卷横陈。",
      "目电舌雷，笔圣诗神。",
      "锻以一字，衡之千钧。",
      "吉甫史克，蒙庄灵均。",
      "出其下者，诅楚过秦。",
      "等而上之，清庙生民。",
      "子逾立年，我登七旬。",
      "顾影自怜，发秃肤皴。",
      "衰颜槁悴，老语谵谆。",
      "送子此谣，肝胆轮囷。",
      "子之家世，凌烟麒麟。",
      "子之爵位，曲逆平津。",
      "我幸未死，山林食贫。",
      "两不相忘，云鸿水鳞。"
    ]
  },
  {
    "id": "c16655df7740f22325756ab11ddaf20d",
    "title": "题独鹿图",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "谁尝失之，群起竞逐。",
      "不见泰山，一得百覆。",
      "文王之囿，草羡泉足。",
      "生逢兹辰，呦呦攸伏。"
    ]
  },
  {
    "id": "c16655df7740f2235e382ddd804d7d29",
    "title": "赵氏鄮山书院诗并序",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "国学在国，乡校在乡。",
      "在遂曰序，在党曰庠。",
      "虞夏殷周，厥制弥详。",
      "家亦有塾，以修以藏。",
      "蒙而已养，长罔不臧。",
      "下而为士，上而侯王。",
      "莫不有师，扶纲植常。",
      "生人之类，赖此以生。",
      "四海九州，以治以平。",
      "家德户行，靡刑靡兵。",
      "岂若后世，丧实存名。",
      "业岂无斋，论亦有堂。",
      "所习伊何，止于词章。",
      "剽窃掇拾，青紫为荣。",
      "高虚卑浅，烛理弗明。",
      "亦儒其冠，亦公亦卿。",
      "鄮山之塾，谁实成之。",
      "匪有所觊，而斯营之。",
      "一圣百贤，厥庑煌煌。",
      "睎之则是，景行是行。"
    ]
  },
  {
    "id": "c16655df7740f223bab5ec5391aa255a",
    "title": "画观世音赞",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "口见呻吟，我砭我针。",
      "人有此心，即观世音。"
    ]
  },
  {
    "id": "c16655df7740f223b88c2bf578b34ccb",
    "title": "题云泉题咏",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "天一生水，坎卦象旃。",
      "二阴一阳，坤之中渊。",
      "天而非此，必为旱年。",
      "泽自空降，其云油然。",
      "地而非此，民何以田。",
      "曰有畎浍，泉出于山。",
      "六坎之卦，次坤次乾。",
      "在屯为云，在蒙为泉。",
      "至于需卦，复以云言。",
      "既亨既养，需厥成焉。",
      "万物始生，孰为之元。",
      "水为物母，乳之而蕃。",
      "云为水胎，泉为水源。",
      "云初一缕，滂霈八埏。",
      "泉初一滴，汹涌滔天。",
      "君子心学，攸体攸研。",
      "观象于坎，奚水之专。",
      "中刚内实，处险常安。",
      "于云于泉，复究厥观。",
      "水之始初，未波未澜。",
      "心之始初，万善俱完。",
      "如云欲雨，如泉欲川。",
      "发而中节，养蒙亨屯。",
      "无为而成，地平天全。",
      "心之动也，化育攸关。",
      "我心未动，厥亦有传。",
      "云之动天，不可复还。",
      "盍亦求诸，未云之前。",
      "泉之动矣，不可复返。",
      "盍亦求诸，未泉之前。",
      "心之既发，收之孔艰。",
      "心之未发，泉本云根。",
      "不睹不闻，无倪无端。",
      "戒慎恐惧，以操以存。",
      "洎及发也，电激河奔。",
      "一言蔽之，敬为入门。"
    ]
  },
  {
    "id": "c16655df7740f22383a8f176766543cd",
    "title": "久雨",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "云胡不出，积雨予尼。",
      "意弥八纮，膝此一席。",
      "谁具蒸徒，假予楫航。",
      "一往沧海，观彼茫洋。",
      "掩关昼眠，胡宁不暇。",
      "鲁叟攸戒，敢视为夜。",
      "寂寂疏帘，幽幽空阶。",
      "鸟下碎藓，伤予之怀。",
      "悠悠古道，溢溢行潦。",
      "岂无岑楼，送目遥草。",
      "心之忧矣，莫或予知。",
      "彼其之子，谓予寒饥。"
    ]
  },
  {
    "id": "c16655df7740f2230559afae90d30c71",
    "title": "送缪鸣阳六言",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "象山之学超诣，水心之学刻画。",
      "后村之诗卑陋，樗寮之字怪癖。",
      "举世随声雷同，众哑哑我愬愬。",
      "此四者皆不可，尤不可第一癖。"
    ]
  },
  {
    "id": "c16655df7740f223f93ed550f48a8409",
    "title": "七月十五日书",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "家贫难办素食，事忙不及草书。",
      "今日果然如此，古人可信非欤。"
    ]
  },
  {
    "id": "c16655df7740f2232aeb7c38a4043803",
    "title": "客况六言五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "狐白裘玉作带，汗血马金为鞭。",
      "雪发河中老叟，霜天裸体撑船。"
    ]
  },
  {
    "id": "c16655df7740f2232aeb7c385445c28f",
    "title": "客况六言五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "一瓣香陈无己，万首诗陆放翁。",
      "借问老夫年纪，五屈指姜太公。"
    ]
  },
  {
    "id": "c16655df7740f2232aeb7c3895cb6d48",
    "title": "客况六言五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "善挥金粗豪杰，痛饮酒真神仙。",
      "身外别无一物，胸中略有千年。"
    ]
  },
  {
    "id": "c16655df7740f2232aeb7c38cff513d7",
    "title": "客况六言五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "辅嗣元不识易，安国未尝传书。",
      "周官谬释揆岳，□□□□瓜鱼。"
    ]
  },
  {
    "id": "c16655df7740f2232aeb7c381c56c41e",
    "title": "客况六言五首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "大矣哉十二卦，有义有用随时。",
      "世故蓍草万变，心事梅花一枝。"
    ]
  },
  {
    "id": "c16655df7740f2231bf3dcbe45a0cc5c",
    "title": "六言四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "马文园消渴病，嵇中散绝交书。",
      "未害子虚乌有，可□□□才疏。"
    ]
  },
  {
    "id": "c16655df7740f2231bf3dcbee08d83de",
    "title": "六言四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "楼中老子无事，座上梅花盛开。",
      "闭目不闭鼻孔，暗□□□自来。"
    ]
  },
  {
    "id": "c16655df7740f2231bf3dcbe519df310",
    "title": "六言四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "读万卷行万里，酌一杯题一诗。",
      "颓龄如此如此，豪气已而已而。"
    ]
  },
  {
    "id": "c16655df7740f2231bf3dcbeb8a68bc3",
    "title": "六言四首",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "传灯录第一卷，我佛世尊如来。",
      "自谓寂灭乐已，谁不呜呼哀哉。"
    ]
  },
  {
    "id": "c16655df7740f223dab0d852fbb547e5",
    "title": "题王起宗画雪扇六言",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "何必见戴安道，月圆夜雪晴时。",
      "乌府王起宗画，□□□虚谷诗。"
    ]
  },
  {
    "id": "c16655df7740f2232b588936056d996f",
    "title": "题施好古示龚学古瘦马六言",
    "authorName": "方回",
    "authorId": "c16655df7740f223c4851e8efd5c905b",
    "dynasty": "元",
    "content": [
      "画马不学韩干，我知八十翁心。",
      "使皆肥□□□，□□□□可斟。"
    ]
  },
  {
    "id": "c16655df77d623ecec10db265a71eac0",
    "title": "赵子昂画谢幼舆丘壑图",
    "authorName": "姚式",
    "authorId": "c16655df77d623ecd1457b72d1457b72",
    "dynasty": "元",
    "content": [
      "黄尘污人廊庙具，萧散风流谁比数。",
      "清言善画浪相传，遗恨千年机上女。"
    ]
  },
  {
    "id": "c16655df77d623ec56de2ccb1b36ddb4",
    "title": "题水村图",
    "authorName": "姚式",
    "authorId": "c16655df77d623ecd1457b72d1457b72",
    "dynasty": "元",
    "content": [
      "问君何许水边村，亦有扁舟乘兴人。",
      "无限好山茆屋外，他年倘许我为邻？"
    ]
  },
  {
    "id": "c16655df781254032115d2b7f593b8ba",
    "title": "答内",
    "authorName": "吴仁叔",
    "authorId": "c16655df78125403d1457b72d1457b72",
    "dynasty": "元",
    "content": [
      "一幅空笺聊达意，佳人端的巧形言。",
      "贤妻若也投科试，应作人间女状元。"
    ]
  },
  {
    "id": "c16655df789400c2d27440e7839cf82d",
    "title": "座上题诗",
    "authorName": "徐氏",
    "authorId": "c16655df789400c2d1457b72d1457b72",
    "dynasty": "元",
    "content": [
      "平康巷里掌中身，翠舞珠歌玉树春。",
      "不得籍除今义死，天教娼妇愧降臣。"
    ]
  },
  {
    "id": "c16655df7933c09778a6467ddac2f059",
    "title": "春日郊行书与邓善之别五首",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "在山水非清，出山水非浊。",
      "泉源但无壅，沧海端可学。"
    ]
  },
  {
    "id": "c16655df7933c09778a6467d3ab20562",
    "title": "春日郊行书与邓善之别五首",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "风急低卷帆，潮来直扶柁。",
      "我舟如我心，鸥鸟亦忘我。"
    ]
  },
  {
    "id": "c16655df7933c09778a6467dc4eda293",
    "title": "春日郊行书与邓善之别五首",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "动心趋蹶间，治气怜不早。",
      "缓步勿贪高，登山良有道。"
    ]
  },
  {
    "id": "c16655df7933c09778a6467d5be1eded",
    "title": "春日郊行书与邓善之别五首",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "东风吹纸鸢，众目看不眩。",
      "出处亦儿嬉，善收存一线。"
    ]
  },
  {
    "id": "c16655df7933c09778a6467dc22e3a50",
    "title": "春日郊行书与邓善之别五首",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "文鸡照水影，五彩何缤纷。",
      "凤凰灵且瑞，在德不在文。"
    ]
  },
  {
    "id": "c16655df7933c097e41386375a5652e4",
    "title": "寄尤端木编修",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "申浦昔弛檐，梁溪初及门。",
      "舣舟投漫刺，开阖倒清樽。",
      "似喜衣冠旧，居忘齿德尊。",
      "语长灯屡涸，坐久席弥温。",
      "道隐虽千载，人生故一源。",
      "谈经须驳异，订史欲芟烦。",
      "昔自三归僭，终令六籍燔。",
      "王民无冻馁，霸法有钳髡。",
      "功利开邪径，玄空植祸根。",
      "柙尝出虎兕，家岂足鸡豚。",
      "诸老相传学，先师罔极恩。",
      "石移针就直，胶掷水袪浑。",
      "舜泽觇莘聘，周文卜鲁膰。",
      "虽无煎凤觜，必有嗜熊蹯。",
      "俗士闻应笑，吾侪契此言。",
      "榻分逾夜午，棹返及朝暾。",
      "泛梗无留迹，瞻云每断魂。",
      "于公评出处，与众异昭昏。",
      "艺自登黄最，名因泛绿掀。",
      "婉谋裨宥府，蔚望列词垣。",
      "振鹭依风远，惊鳌掣海翻。",
      "梦槐啼失国，隐菊步归园。",
      "锦里时过杜，香山不隔樊。",
      "老来谙稼穑，醉里撷兰荪。",
      "向赌陶公集，曾因季子孙。",
      "千诗逃冶丽，群笔肆奫沄。",
      "息所谐歌咏，贤祠正讨论。",
      "羌羊艰食性，海燕邈巢痕。",
      "令子菑畬富，名家矩彟存。",
      "雪融金就砺，冰绪茧抽盆。",
      "眼底皆真乐，胸中有混元。",
      "狙从冢宰服，鹤听大夫轩。",
      "岁月书林暇，尘埃旅屩奔。",
      "卑卑营市隐，汲汲备朝飧。",
      "未省九丘读，何当三画吞。",
      "疏踪危似栈，苦思涸于眢。",
      "世讵求三箧，吾宁属两鞬。",
      "媚终辞卫灶，乞肯近齐墦。",
      "古意綦寥落，时材别选抡。",
      "罕逢知鹄爵，多遇笑龙蚖。",
      "拟筑犁锄舍，相依水竹村。",
      "古泉潴寺冷，春茗茁山暄。",
      "歌远牛俱跨，谈深虱对扪。",
      "洁应餐沆瀣，高足倚昆仑。",
      "有客闽中李，其人太学蕃。",
      "冷官今屑往，丽赋昔孤鶱。",
      "过泗需先见，瞻淇寄弗谖。",
      "为多驹皎皎，仍感兔爰爰。",
      "丹蟹滨湖贱，琼鱼集市喧。",
      "持杯应愈健，许事付乾坤。"
    ]
  },
  {
    "id": "c16655df7933c097e1e16aba220e1e37",
    "title": "赠臧鲁山廉访",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "肃政光华远，清台启拟公。",
      "节移梅岭北，轺发桂江东。",
      "楮帐筛寒月，椰杯鼓朔风。",
      "瘦童空挟杖，贫病不装狨。",
      "徼俗三年问，威名百郡雄。",
      "星芒垂浒洛，雪色照宾融。",
      "敷教有虞庙，讲经夫子宫。",
      "端严锄犷戾，易直牖倥侗。",
      "吏滑加笞竹，官贪解印铜。",
      "冤销千褐父，恩洽万黄童。",
      "花缦戏冬暖，瓠笙吹岁丰。",
      "仁频苞嫩绿，古辣酿轻红。",
      "象迹烟中堞，鲸波雨外篷。",
      "夷珠人有斛，粤布我无筒。",
      "剖决心如水，驱驰鬓已蓬。",
      "六条方奏最，四牡欲歌功。",
      "为有澄清志，迟输献纳忠。",
      "织云添衣绣，鞭霆亦乘骢。",
      "楚尾吴头会，三湘七泽通。",
      "天文恢翼轸，地盖接潭洪。",
      "牙纛联分政，旌旗列总戎。",
      "鹜争肥似雁，罴搏猛于熊。",
      "怀璧枉无罪，见金忘有躬。",
      "化源安溷溷，狱市积匆匆。",
      "大器能绳物，先声已击蒙。",
      "道傍豺果避，窟底兔几空。",
      "勿珥终凶笔，毋关报怨弓。",
      "左饘并右粥，后稑更先穜。",
      "采菊赋归老，爱莲无极翁。",
      "理明轻势利，语妙入盲聋。",
      "文祖欧阳古，诗宗鲁直工。",
      "挽回铅椠习，超出簿书丛。",
      "顾眄山须动，揄扬石可砻。",
      "羽仪倾振鹭，啄抱遍哀鸿。",
      "念昔初腾踏，时方息战攻。",
      "考工崖黯黯，试累海昽昽。",
      "赤芾彼三百，素丝兹五总。",
      "稳行卑剑阁，善纳小云梦。",
      "甲子从头数，冠绅进秩穹。",
      "阶兰香浣露，田玉气嘘虹。",
      "世或探斯鷇，吾宁牿尔犝。",
      "察鱼应小慧，听蚁岂真聪。",
      "静躁聆徽外，刚柔省彀中。",
      "江湖归独步，宇宙涉丹衷。",
      "德骥曾思附，仙舟偶未同。",
      "耐寒衣故白，好古佩仍葱。",
      "梦枕频鲜荔，羁帆几落枫。",
      "泥涂龟各曳，霄汉凤稀冲。",
      "励操期霜柏，吞声等爨桐。",
      "渐忘身显晦，得究学初终。",
      "韩子哦双鸟，庄生感二虫。",
      "乐莘晞衎衎，忧杞笑忡忡。",
      "选举翳唐盛，方闻及汉崇。",
      "贡琛凌渤澥，怀组际穹窿。",
      "谷欠防饥敛，盐因析利笼。",
      "骇民牛觳觫，虚士鹤氋氃。",
      "黼黻需耆俊，饔飧给老癃。",
      "会看杨绾贵，不计孟郊穷。",
      "温井觇阳长，明奎卜道隆。",
      "斫辞规爱助，华发尚狂侗。"
    ]
  },
  {
    "id": "c16655df7933c097a2f29a5c1f909a22",
    "title": "送郑南仲赴昌化主簿",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "熙宁言利臣，官好面堪唾。伟矣郑介公，直声千古播。",
      "几叶有此孙，能倡众莫和。湖学四五年，毡寒不禁坐。",
      "况投万山中，瘦马仍县佐。试讶鸾栖林，何如蚁旋磨。",
      "传闻邑父老，置酒预相贺。此士多读书，爱人不可货。",
      "今年秋风高，勿畏茅屋破。但虑执法家，需君惊贪惰。",
      "白云缭山腰，窗竹累千个。坐念老广文，德尊犹坎轲。",
      "县庭一分宽，百里减寒饿。苟无泽物心，卿相徒尔大。",
      "版牍焉足稽，弦歌故非过。起瞻东壁明，讵患南箕簸。",
      "时访隐者庐，谈馀曲肱卧。公田定几何？适半种粳糯。"
    ]
  },
  {
    "id": "c16655df7933c0975eedfd13f111a033",
    "title": "送吴子敬赴钓台书院山长",
    "authorName": "刘濩",
    "authorId": "c16655df7933c097d1457b72d1457b72",
    "dynasty": "元",
    "content": [
      "我航浙西三四五，每过双台泪如雨。三公不作归钓矶，时人血面争丝缕。",
      "危石栖云禽野语，苍林古瓦瞻祠宇。同舟名利急须臾，我往拜之刚不与。",
      "箨兮箨兮风吹汝，天星易摇足勿举。千载羊裘有敝时，人言黄犬皮当补。",
      "诸公奕奕谁宾主？名教有功联斝俎。惜不相逢建武功，短蓑独速渔樵侣。",
      "喜君沈敏资好古，初分讲席良得所。履声绝少况马嘶，早笋晚菘聊复煮。",
      "伐木丁丁听腰斧，水色山光更媚妩。当年饵下有残鳞，珍珠化作骊龙吐。",
      "百里时归彩衣舞，犹载行书压鸣橹。一勤赠子莫多言，买菜有讥君记取。"
    ]
  },
  {
    "id": "c16655df79604a93471e91981cea522d",
    "title": "贺先上人奉母归乡",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "早岁孤迎养，庭闱草自春。",
      "那知清野久，却喜白头新。",
      "楚水寒摇锡，蛮花净熨巾。",
      "怜君辛苦意，羞杀倚门人。"
    ]
  },
  {
    "id": "c16655df79604a934ffce7a1d122c9d6",
    "title": "经芜湖",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "平芜连楚甸，古县接通津。",
      "酒色澄江雨，茶香客焙春。",
      "鱼盐通远贾，鹅鸭共比邻。",
      "昨夜乡山梦，长吟到白蘋。"
    ]
  },
  {
    "id": "c16655df79604a93213d59d148f950c8",
    "title": "普照寺晚步",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "晚凉闲散策，一径入松深。",
      "每到钟鱼地，便生泉石心。",
      "水花香晚殿，凉月堕空林。",
      "后夜相思梦，怀君倚柱吟。"
    ]
  },
  {
    "id": "c16655df79604a931af0c543d3341a17",
    "title": "瓜洲",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "古驿临官渡，人烟聚一墟。",
      "江分南北限，山断圣凡居。",
      "落日孤飞鹜，寒潮逆上鱼。",
      "乡关何处所，城郭带烟芜。"
    ]
  },
  {
    "id": "c16655df79604a938461030de8db6914",
    "title": "独客二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "独客筠江上，嚣然傲世纷。",
      "市喧趋旦合，帆影过桥分。",
      "仕与贤愚滞，名因课利昏。",
      "高安有遗迹，莫惜访前闻。"
    ]
  },
  {
    "id": "c16655df79604a938461030d550e2bee",
    "title": "独客二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "世路艰于棘，生涯兀似禅。",
      "尚牵诗酒债，未断簿书缘。",
      "役役徒千里，悠悠付百年。",
      "何时脱羁絷，一棹浙江边。"
    ]
  },
  {
    "id": "c16655df79604a93f96288593ecd3900",
    "title": "秋色",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "微吟愁独客，马上思纷纷。",
      "古道下黄叶，空山生白云。",
      "轻烟浮宿霭，凉雨澹斜曛。",
      "望入苍茫外，西风黯不分。"
    ]
  },
  {
    "id": "c16655df79604a931f72b21e8312c6a0",
    "title": "别蕲县尹二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "渐老难为别，江亭首重回。",
      "风尘头共白，湖海气全灰。",
      "我岂千金帚，君非百里才。",
      "试将遮日手，一棹载诗来。"
    ]
  },
  {
    "id": "c16655df79604a931f72b21edd27700b",
    "title": "别蕲县尹二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "吹箫台上客，来此惜分携。",
      "别泪多兼酒，行囊半是诗。",
      "篮舆乘晓月，野饭煮秋葵。",
      "应忆栖栖者，山阳夜笛悲。"
    ]
  },
  {
    "id": "c16655df79604a934da1c574a1c2f3f1",
    "title": "赠周可竹",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "凋丧兵戈后，清淳簿领前。",
      "老将琴作伴，闲与酒为年。",
      "俗眼多嗔白，君心独守玄。",
      "惟应松下客，相见故依然。"
    ]
  },
  {
    "id": "c16655df79604a935df1ee429a3cf0ad",
    "title": "吴兴杂咏",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "吴兴山水窟，清远古今闻。",
      "水入孤城合，山来别县分。",
      "寒川明野烧，晓碓湿溪云。",
      "试买乌程酒，微馨透客醺。"
    ]
  },
  {
    "id": "c16655df79604a93222bc080e050ccb1",
    "title": "和梅村方州判元日早朝韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "凤历初颁又建正，千门队仗蔼欢声。",
      "风生翠隼旌旗合，日转苍龙观阙明。",
      "北极星辰趋玉几，西池仙子进霞觥。",
      "远臣亦解相如赋，愿列词官窃宠荣。"
    ]
  },
  {
    "id": "c16655df79604a9314e82c93693173e2",
    "title": "简赵仲时",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "不用区区叹陆沉，古来才大亦难任。",
      "且须自宝连城璧，莫为人疑跃冶金。",
      "宫锦色繁春仗丽，天书光烂夜堂深。",
      "他年诏直层霄上，应有青藜识此心。"
    ]
  },
  {
    "id": "c16655df79604a93e31a51b190423d8d",
    "title": "简王奉礼",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "世系名门礼数娴，妙年声望耸朝端。",
      "玄丘夜直金镛静，丹陛春朝玉佩寒。",
      "喜溢天颜承雨露，名通仙籍簉鹓鸾。",
      "自怜饥死东方朔，愿乞馀甘窃大官。"
    ]
  },
  {
    "id": "c16655df79604a938d108701fcbbdc26",
    "title": "立春日试笔呈元播府推时举经历",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "泥牛击罢晓寒轻，春满黄堂碧玉觥。",
      "衰齿已应怜饼餤，老怀犹自惜歌声。",
      "彩鞭争道尘初动，画鹢浮江水暗生。",
      "惭愧监官苦羁絷，东轩坐觉岁峥嵘。"
    ]
  },
  {
    "id": "c16655df79604a938d108701ae710ec3",
    "title": "立春日试笔呈元播府推时举经历",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "东风一夜泮冰澌，晓日移春上故枝。",
      "朱户泥金题翠墨，玉盘纤手弄青丝。",
      "老将岁月销衰鬓，闲与江山觅好诗。",
      "剩办春晴供胜集，从今挑菜不须迟。"
    ]
  },
  {
    "id": "c16655df79604a93320bfe47cffe4c83",
    "title": "次李竹所先辈韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "忆昔南宫角俊游，高名何事间陈楼。",
      "汉廷素擅无双誉，兰省今推第一流。",
      "吟策追随梅涧晓，书灯深窈竹房秋。",
      "遥知近注潜夫论，应是斯人可得俦。"
    ]
  },
  {
    "id": "c16655df79604a93c90b9bd0dbf15e82",
    "title": "送吴叔巽赴湖州录事",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "汉廷策第拜殊恩，一日声名四海闻。",
      "黄甲共推名进士，青衫独识老参军。",
      "吟鞭细袅清苕雪，游屐闲穿古弁云。",
      "从此风流多胜集，好将馀论起斯文。"
    ]
  },
  {
    "id": "c16655df79604a93b3d5261f9cd0a096",
    "title": "贽管文秀博士",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "簪裙缓引步龙楼，每得鸣珂侍宴游。",
      "银笔从横裨献纳，玉堂清近接风流。",
      "昼帘花静琴心远，午枕香残草梦幽。",
      "盛业只今烦润色，先声已到凤池头。"
    ]
  },
  {
    "id": "c16655df79604a93461df322f6a6d8bb",
    "title": "赠松间张内舍",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "德业由来裕后昆，笙竽应不羡高门。",
      "佳儿足付万金产，寒士时怀一饭恩。",
      "近为云山通井臼，每因水竹置琴樽。",
      "孙登肯愧淮南客，吟啸逢君未足论。"
    ]
  },
  {
    "id": "c16655df79604a93deb86fde31dbd914",
    "title": "赠娄贤佐",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "东吴望族君家最，倒指风流尽逝波。",
      "绿野池台春草遍，古槐门巷暮蝉多。",
      "诸郎冷落传缃素，故老依稀说佩珂。",
      "独有玄成经术在，骁腾无计柰君何。"
    ]
  },
  {
    "id": "c16655df79604a933ae3dc776da41252",
    "title": "寄刘云庄",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "忆向江湖诵子虚，锦囊初见出骊珠。",
      "穷途剩喜逢佳士，小伎终惭谒大巫。",
      "四壁愁吟蛩对语，一灯清影鹤同孤。",
      "采诗问字俱吾事，还许乘闲载酒无。"
    ]
  },
  {
    "id": "c16655df79604a9330a84f04646e7524",
    "title": "呈学士张师道",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "紫鳌云气欲飞骞，粉署高邻尺五天。",
      "秋月新窗寒贮玉，晓风宫殿翠生烟。",
      "赤墀独奏三千字，银笔闲题九万笺。",
      "共说丝纶专世美，几回夜直赐金莲。"
    ]
  },
  {
    "id": "c16655df79604a934d9041af56c54a72",
    "title": "调饶汉军教授",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "青衫何事尚尘泥，久客人情自惜归。",
      "亲老已知为客误，家贫未是读书非。",
      "楼空晓雨浮吴远，笛冷秋云渡浙稀。",
      "十载长安资桂玉，东风老尽故山薇。"
    ]
  },
  {
    "id": "c16655df79604a93afeb6c44e66bc596",
    "title": "杨梅和蒋远静来韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "的皪筠笼晓露濡，病中初见气全苏。",
      "风酣鹤顶寒生粟，日炫龙睛怒迸珠。",
      "不比金樱擎翠笼，还同朱李荐芳壶。",
      "才疏羞对君家果，还有当年捷对无。"
    ]
  },
  {
    "id": "c16655df79604a930cac8060b7a08709",
    "title": "和张州尹节饮食诗韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "扰扰人生百岁强，自须饮啄济身康。",
      "熊鱼未必能兼欲，藜藿何尝有别肠。",
      "澹泊存心惟味道，肥甘适口或罹殃。",
      "万钱一箸真同饱，未数何曾得计长。"
    ]
  },
  {
    "id": "c16655df79604a933f2c833354727c21",
    "title": "戏简袁德平山长",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "年来破砚不谋身，颇喜今朝饭瓮新。",
      "独客不须书咄咄，诸生应复颂陈陈。",
      "一官己厌獐头相，三釜终怜鹤发亲。",
      "莫为清香生怨泣，使君应念乞墦人。"
    ]
  },
  {
    "id": "c16655df79604a9300a559cfce7c5aed",
    "title": "游四明山杖锡寺",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "痴儿公事退还休，拄策仙岩最上头。",
      "莫但驱车行偪仄，且须橐笔赋深幽。",
      "百年古木缘云立，五月惊雷破峡流。",
      "试扫苍崖看藓迹，昔人曾有记游不。"
    ]
  },
  {
    "id": "c16655df79604a93ee2d656d5a562eff",
    "title": "拱北楼",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "屹立东南一柱齐，悬空栱桷尽翚飞。",
      "雄吞二景开黄道，远接三辰入紫微。",
      "春树已随辽鹤返，秋云不隔塞鸿归。",
      "长安只在蝉蜒处，莫向西风赋落睴。"
    ]
  },
  {
    "id": "c16655df79604a93736eb762e11b62e3",
    "title": "忆旧游",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "云边回首忆清游，信美江山有此楼。",
      "杂遝市声还岸曲，参差帘影入江流。",
      "西风断雁孤城暮，衰柳残蛩候馆秋。",
      "愧我东轩尘拍塞，危阑何日与君俦。"
    ]
  },
  {
    "id": "c16655df79604a93079ee388509c7339",
    "title": "次陆撝谦瓶梅韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "陇使殷勤寄折枝，冰人犹带故人诗。",
      "楸枰有着花频落，棐几无尘影倒移。",
      "香透吟魂窗蝶绕，愁凝妆额镜鸾知。",
      "多情莫厌春无赖，看到青青子结时。"
    ]
  },
  {
    "id": "c16655df79604a93d9cdc4cdbdf6fb1e",
    "title": "冷泉",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "一泓湛碧气凝秋，转石来从鹫岭陬。",
      "六月地寒无死脉，九天风静有飞流。",
      "净涵阑影衣初湿，远夹松声耳更幽。",
      "最爱泠泠供客醉，几人着意到巢由。"
    ]
  },
  {
    "id": "c16655df79604a93f0093d717a915455",
    "title": "简茂枯林上人",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "老去逢迎入郭稀，相看还觉故吾非。",
      "三生忆我参同梦，一著输君落钝机。",
      "岁晚鸥波烟水阔，秋高雁渚稻粱肥。",
      "重来应被梅花笑，谁为缁尘涴素衣。"
    ]
  },
  {
    "id": "c16655df79604a939518ed6d0dbaf541",
    "title": "跋茂枯林集句题东坡画像",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "秀毓峨嵋德望高，风流元是玉堂豪。",
      "冥鸿匹对天边鹄，痴虎精神颊上毫。",
      "生气百年存大节，哀歌九些续馀骚。",
      "紫云饭饱秋堂寂，一穗炉熏对和陶。"
    ]
  },
  {
    "id": "c16655df79604a93d30c0f93c5606260",
    "title": "梅魂",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "幽香和恨结冰枝，栩栩翻疑冻蝶知。",
      "几度春风寒不化，一规霜月冷相窥。",
      "醉迷驿树青禽在，怨入胡沙佩玉遗。",
      "爇尽奇熏招不返，自吟哀些酹清卮。"
    ]
  },
  {
    "id": "c16655df79604a93d30c0f939c5bac6f",
    "title": "梅魂",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "芳心元不为春劳，脉脉离愁黯欲销。",
      "一种幽情骚不挽，百生清怨笛难招。",
      "静依淡月临江驿，暗逐寒云度石桥。",
      "蕙歇兰衰悲吊影，空山千古恨寥寥。"
    ]
  },
  {
    "id": "c16655df79604a931d72eaa25e71b2f9",
    "title": "赋马思琵琶研",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "眉子空颦病眼羞，谁将雅意曲中求。",
      "剩裁汉月传宫样，远割溪云写塞愁。",
      "切切小弦玄墨雨，庚庚横理紫筠秋。",
      "平生不解移宫羽，空伴书萤死案头。"
    ]
  },
  {
    "id": "c16655df79604a93b05b5439f5ea29e8",
    "title": "悼马毙二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "忆从按辔试初程，振鬣风前听一鸣。",
      "小队郊迎争騕袅，短衣野猎任纵横。",
      "晚凉柳下亲看洗，夜后槽间仆代更。",
      "谁信死生难倚托，敝帷一见惜深情。"
    ]
  },
  {
    "id": "c16655df79604a93b05b543971b579ae",
    "title": "悼马毙二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "昨宵中厩失羸骖，腰脚虽顽信不难。",
      "有竹不妨门可款，无车何事铗空弹。",
      "花间小集追联辔，月下微吟忆据鞍。",
      "好乞赢钱买驽蹇，老夫端要遂巡官。"
    ]
  },
  {
    "id": "c16655df79604a93b5bb16465e025119",
    "title": "山翠",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "群山喁喁来，跃入千层翠。",
      "漫垩有馀斯，我欲斫其鼻。"
    ]
  },
  {
    "id": "c16655df79604a9318a294ac26ea1f66",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "病骥秋风里，盐车道路长。",
      "他年践霜雪，矫首看云骧。"
    ]
  },
  {
    "id": "c16655df79604a9318a294acd5ff750c",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "良机间不作，成事每相因。",
      "善处囊中颖，知非碌碌人。"
    ]
  },
  {
    "id": "c16655df79604a9318a294ac3241bef3",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "秋风吹客帆，江上遥相送。",
      "明月更多情，来照离人梦。"
    ]
  },
  {
    "id": "c16655df79604a9318a294ac7a2f36d5",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "莼鲈秋正好，江海未归人。",
      "若遇严陵濑，无烦鱼鸟嗔。"
    ]
  },
  {
    "id": "c16655df79604a9318a294acde00df99",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "长条不可攀，落叶知何处。",
      "不似暮春时，漫天作飞絮。"
    ]
  },
  {
    "id": "c16655df79604a9318a294ac86fd01a9",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "未别何人惜，别去令人忆。",
      "古来离别间，有泪多横臆。"
    ]
  },
  {
    "id": "c16655df79604a9318a294ac8a5c43ce",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "郢人运风斤，妙去心自得。",
      "君才出轮扁，斫削无留迹。"
    ]
  },
  {
    "id": "c16655df79604a9318a294acae2925a5",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "英英露下兰，香与凡薰别。",
      "埋没萧艾中，佩冷无人结。"
    ]
  },
  {
    "id": "c16655df79604a9318a294acae825238",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "平生馀耳辈，昔日鲁朱家。",
      "同难不同乐，悲歌日易斜。"
    ]
  },
  {
    "id": "c16655df79604a9318a294acc556c818",
    "title": "送俞君实十首以长因送人处忆得别家时为韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "浮云归岫日，流水下山时。",
      "出处岂无意，世人难得知。"
    ]
  },
  {
    "id": "c16655df79604a93ad302faaee5f0265",
    "title": "题夹山玄真渔钓图",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "榔板从喧寂，丝缗自浅深。",
      "烟波同是客，谁识得鱼心。"
    ]
  },
  {
    "id": "c16655df79604a93fdc2cbf1e76304ee",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "零露下阶草，闲庭月影空。",
      "独眠浑不寐，一雁度西风。"
    ]
  },
  {
    "id": "c16655df79604a93fdc2cbf140de835a",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "区区乘传客，得似贾胡留。",
      "我亦黄埃底，空惭鲈鲙秋。"
    ]
  },
  {
    "id": "c16655df79604a93fdc2cbf115a27be4",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "一灯明古屋，四壁乱蛩声。",
      "千里关河梦，五更风雨情。"
    ]
  },
  {
    "id": "c16655df79604a93fdc2cbf1df928525",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "翩翩沙际鸟，冲雨去何之。",
      "羡杀前汀鹭，翛然立水涯。"
    ]
  },
  {
    "id": "c16655df79604a93fdc2cbf193c19f83",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "马龁枯萁晓，梦回山月残。",
      "一鞯秋色里，偏觉毳袍寒。"
    ]
  },
  {
    "id": "c16655df79604a93fdc2cbf1ff5d4235",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "路转村逾僻，江平岸欲无。",
      "片帆明夕照，天遣画成图。"
    ]
  },
  {
    "id": "c16655df79604a93fdc2cbf1e8113eff",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "古驿经过少，空庭鸟雀多。",
      "我来正摇落，奈此岁年何。"
    ]
  },
  {
    "id": "c16655df79604a93fdc2cbf1aeb58ac2",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "西风波浩渺，我欲访三高。",
      "安得翼鸿顺，归舟捷似舠。"
    ]
  },
  {
    "id": "c16655df79604a93fdc2cbf170e620ef",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "江花随意碧，照水可怜生。",
      "不见采莲女，映妆羞月明。"
    ]
  },
  {
    "id": "c16655df79604a93fdc2cbf16790bc0f",
    "title": "市汊驿十绝次韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "丈夫四方志，不识别离愁。",
      "风里挂帆去，宁辞云路修。"
    ]
  },
  {
    "id": "c16655df79604a939088bfd16cecb12a",
    "title": "咏蕙",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "居然丈夫质，嶷嶷萧艾中。",
      "自非铅华种，桃李若为容。"
    ]
  },
  {
    "id": "c16655df79604a93d0d1e1e34f2852b1",
    "title": "古意二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "妾有古明镜，光彩分妍媸。",
      "君面虽可照，君心未必知。"
    ]
  },
  {
    "id": "c16655df79604a93d0d1e1e3d3e6761b",
    "title": "古意二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "妾心如镜背，苍翠磨不灭。",
      "君心似镜心，妍丑随人设。"
    ]
  },
  {
    "id": "c16655df79604a93e7a563433ddf794e",
    "title": "曹娥纯孝祠",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "纯孝祠荒草自春，江山依约髻鬟青。",
      "行人不识夫人意，只把金钱愿乞灵。"
    ]
  },
  {
    "id": "c16655df79604a9396e0110ab3b1cf65",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "春江流水曲尘波，亭上羁人奈若何。",
      "底事同来不同去，又添新雨入漳河。"
    ]
  },
  {
    "id": "c16655df79604a9396e0110a57c49c53",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "岩花红白柳深青，箫鼓丛祠竞乞灵。",
      "可笑监官祝如愿，今年仍似去年醒。"
    ]
  },
  {
    "id": "c16655df79604a9396e0110a5a973a91",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "暑雨初收积潦深，虹桥高下任浮沉。",
      "痴儿了却公家事，卧看西林度夕阴。"
    ]
  },
  {
    "id": "c16655df79604a9396e0110a776eea6e",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "迥江亭北石阑东，荷气吹香递晚风。",
      "一夜扁舟发章赣，数声欸乃月明中。"
    ]
  },
  {
    "id": "c16655df79604a9396e0110a0b7d9125",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "江净秋清雁影空，参差落木飐西风。",
      "秀文几树堂前桂，得得吹香入座中。"
    ]
  },
  {
    "id": "c16655df79604a9396e0110a2a38ba36",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "红鳊白粲楚江秋，升斗来为口腹谋。",
      "世事自来如意少，忍堪无蟹有监州。"
    ]
  },
  {
    "id": "c16655df79604a9396e0110af412c47d",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "轩窗小小客情舒，榾柮堆红拥地炉。",
      "荡暖破除晨粥了，此身还似在家无。"
    ]
  },
  {
    "id": "c16655df79604a9396e0110a1037424c",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "辛苦携家累左迁，亏赢自信且随缘。",
      "鬓毛衰飒缁尘遍，又与梅花度一年。"
    ]
  },
  {
    "id": "c16655df79604a9396e0110a55bebb01",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "平生心迹与天通，刻画无私任化工。",
      "堪笑东轩旧桃李，等闲开落媚东风。"
    ]
  },
  {
    "id": "c16655df79604a9396e0110ac6015f79",
    "title": "江亭十绝",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "百折奔腾万马驰，区区欲把此江迥。",
      "阑边鸥鸟忘机久，飞过涛头去又来。"
    ]
  },
  {
    "id": "c16655df79604a930e2bfc2f8a2393e8",
    "title": "寄唐子华照磨二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "春透江梅向暖枝，清香已许冻蜂知。",
      "遥思东阁无馀事，排遣东风正费诗。"
    ]
  },
  {
    "id": "c16655df79604a930e2bfc2f18668dcb",
    "title": "寄唐子华照磨二首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "江汉飞飞鸿雁秋，孤羁未足稻粱谋。",
      "谁怜独客悲摇落，梦入寒塘月满洲。"
    ]
  },
  {
    "id": "c16655df79604a93d17b96997d276d93",
    "title": "鸟洋观鱼",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "桃花飐浪龙先化，翠网曾牵出万艘。",
      "拨剌金鳞轻拾块，南风一席乱云浮。"
    ]
  },
  {
    "id": "c16655df79604a93d51fab19bfed4830",
    "title": "寄卫戴叔三首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "西湖春色滟歌钟，十载分携一梦中。",
      "今日归来头并白，满林黄叶卧秋风。"
    ]
  },
  {
    "id": "c16655df79604a93d51fab19dda70869",
    "title": "寄卫戴叔三首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "畦蔬绕舍稻粱新，白酒黄鸡不负贫。",
      "何事匆匆乘传去，青山元不解随人。"
    ]
  },
  {
    "id": "c16655df79604a93d51fab1934e64856",
    "title": "寄卫戴叔三首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "少年惊座纵雄谈，作掾输君只语三。",
      "不用归来夸舌在，试烹石鼎与同参。"
    ]
  },
  {
    "id": "c16655df79604a93a5d82e4ec1f7607c",
    "title": "题两猿图",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "穿林饮涧啸秋风，活计虽殊乐意同。",
      "自笑平生山野性，一生何事著樊中。"
    ]
  },
  {
    "id": "c16655df79604a935db975ec16ed89cf",
    "title": "午睡偶成",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "闲门尽日递凉薰，八尺蕲藤展浪纹。",
      "睡久不知团扇落，更无来客为书裙。"
    ]
  },
  {
    "id": "c16655df79604a935db975ecd52b2e68",
    "title": "午睡偶成",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "龙门汲雪芳林之，址两山如户旁有。",
      "石泉夏旱不竭汲，以煮茗味极甘美。"
    ]
  },
  {
    "id": "c16655df79604a935db975ec10d3dc20",
    "title": "午睡偶成",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "山深万木偃蛟龙，岩罅渟涵一水中。",
      "自拾堕樵供石鼎，细听飞雪洒归篷。"
    ]
  },
  {
    "id": "c16655df79604a93c1daa2acbae5899a",
    "title": "题星翁尧民诗卷",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "白榆历历满天街，廓落薇垣帝座开。",
      "东壁图书群玉府，好曕奎画候兰台。"
    ]
  },
  {
    "id": "c16655df79604a93ab54f8456087fec2",
    "title": "南浦朝云",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "一缕微升海峤东，悠然飘泊信无踪。",
      "赤乌苍狗浑闲事，卧看东西三四峰。"
    ]
  },
  {
    "id": "c16655df79604a93692ed837a60da856",
    "title": "牡丹菊",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "谁幻秋芳五色奇，漫教姚魏识东篱。",
      "可怜一寸风霜骨，绝似徐娘老大时。"
    ]
  },
  {
    "id": "c16655df79604a93692ed837b0b51928",
    "title": "牡丹菊",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "丹岩拾翠岩产石，赤白色圆转如珠。",
      "世传仙灵遗迹春，游士女拾以为玩。"
    ]
  },
  {
    "id": "c16655df79604a93692ed837c16a098b",
    "title": "牡丹菊",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "山蹊雨过绿初肥，的的啼红映落晖。",
      "斗草归来喧笑语，春风满袖湿珠玑。"
    ]
  },
  {
    "id": "c16655df79604a933ce432d1b97d7606",
    "title": "金山寺",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "江山清绝处，一刹涌青莲。",
      "门挹吴山翠，堂凝楚岸烟。",
      "金银开世界，龙象护人天。",
      "晴耸危梯直，阴穿古洞连。",
      "妙香清五蕴，胜境断诸缘。",
      "晓雨龙听讲，秋风鬼唤禅。",
      "廊深僧呗合，山匝寺钟圆。",
      "怪石虬蟠墓，惊涛雪溅船。",
      "宗乘湖海集，诗老古今传。",
      "地尽东南坼，江空象纬悬。",
      "青冥知有路，爽气欲无前。",
      "唤起乘槎兴，清辉近斗边。"
    ]
  },
  {
    "id": "c16655df79604a936ec5f5bc80ad880e",
    "title": "和张伯雨寄揭曼石学士时揭奉旨祀岳渎留杭丐老",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "昭代频纡眷，严祠侈报功。",
      "名山登异数，盛选属明公。",
      "雅志甘投散，新诗益启蒙。",
      "乾坤钟间气，湖海挹高风。",
      "剩喜词臣旧，还欣地位崇。",
      "归桡先顺济，予告亦留中。",
      "李令千奴富，相如四壁空。",
      "那知心暗折，转觉鬓先蓬。",
      "翰墨追遗老，江山迟此翁。",
      "鹤归横碧海，花发上离宫。",
      "故国人怀楚，仙都客自洪。",
      "君如滨寂寞，谁复起疲癃。",
      "落落真堪数，堂堂讵可攻。",
      "二疏增汉重，五鬼固韩穷。",
      "年至宁繁事，官优岂厚躬。",
      "春山乘款段，晓枕唱玲珑。",
      "娱老书千帙，归休屋一丛。",
      "重逢千里异，近别十年匆。",
      "技短株难劂，音希叩必鸿。",
      "已应惭宋玉，一赋大王雄。"
    ]
  },
  {
    "id": "c16655df79604a9338edb59ea237e91d",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "行行重行行，道路阻且修。",
      "游子日已远，缓带令人愁。",
      "鸿征尚投塞，狐死亦首丘。",
      "物微胡不尔，况在人情不。",
      "富贵岂不有，出处安可苟。",
      "发白不再玄，旧游骨应朽。",
      "愿勖瓜李心，为君报琼玖。"
    ]
  },
  {
    "id": "c16655df79604a9338edb59e39b6b24f",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "青青河畔草，悠悠陌上尘。",
      "春风日飘转，变故复变新。",
      "昔为闺中嬖，朱楼敞十二。",
      "芳妍夺主情，列屋不成媚。",
      "今为荡子妻，空床伴憔悴。",
      "伤哉蒲柳姿，膏沐不能理。"
    ]
  },
  {
    "id": "c16655df79604a9338edb59e5341dd0f",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "青青陵上陌，采采畹中兰。",
      "结根在涧谷，清芬被人间。",
      "维彼岩廊姿，贞坚世所难。",
      "君子每自器，圣贤岂其患。",
      "所以怀璞者，抱月号空山。"
    ]
  },
  {
    "id": "c16655df79604a9338edb59e5e2b16c2",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "今日良宴会，欢情具难忘。",
      "玳簪映珠履，佩⽟鸣锵锵。",
      "芳馨杂盘馔，宫徵明丝簧。",
      "乐剧不计算，一酌累十觞。",
      "主人醉欲呕，倦客徒自伤。",
      "谁言万里游，共此灯烛光。"
    ]
  },
  {
    "id": "c16655df79604a9338edb59ea9aceb7f",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "西北有高楼，飞阑搆缥缈。",
      "楼中有佳人，绝世颜色好。",
      "当窗挥五弦，徽音一何俏。",
      "弦促心绪繁，哀怨不成调。",
      "安得万里风，吹落邯郸道。"
    ]
  },
  {
    "id": "c16655df79604a9338edb59ec28939a7",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "涉江采芙蓉，终朝不盈撷。",
      "本以寄所思，神魂忽飞越。",
      "常恐生弃置，芳妍日消歇。",
      "几欲佩秋风，衣冷不堪结。"
    ]
  },
  {
    "id": "c16655df79604a9338edb59ead0169b2",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "明月皎夜光，浮云为之清。",
      "一樽饮露下，肝膈倾秋冰。",
      "昔我去里社，意气轻死生。",
      "相随霍嫖姚，献获劳先登。",
      "嫖姚今已贵，金紫盈朱门。",
      "康庄森棨戟，甲第连青云。",
      "安知天下士，霜露颓冠缨。",
      "丈夫有如此，当策中原勋。"
    ]
  },
  {
    "id": "c16655df79604a9338edb59e6eb443e3",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "冉冉孤生竹，托根在山阴。",
      "藤萝忽缠绕，宛转交相仍。",
      "来为君家妇，君戍交河城。",
      "携离虽未久，奈妾当新婚。",
      "思君不可见，涕泣徒沾襟。",
      "欲寄机中素，弱羽无由凭。",
      "不如兔丝子，结托相凭陵。",
      "偏得春风意，青青日向荣。"
    ]
  },
  {
    "id": "c16655df79604a9338edb59e7657da96",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "庭前有奇树，势欲排云齐。",
      "西风正激烈，枝叶沉沙泥。",
      "芳馨清可掬，远思成徒为。",
      "翻怜百鸟巢，悲鸣怨高栖。"
    ]
  },
  {
    "id": "c16655df79604a9338edb59e4b2e6245",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "迢迢牵牛星，远阻天之河。",
      "煌煌天帝孙，终岁弄飞梭。",
      "星渚鹊代桥，环佩鸣相磨。",
      "欢游一何短，方驾回羲和。",
      "依旧天一隅，澄汉生微波。",
      "空馀机杼繁，不识离绪多。"
    ]
  },
  {
    "id": "c16655df79604a9338edb59e09770ec3",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "回车驾言迈，路远飞尘沙。",
      "秋云乱黄叶，暝树啼昏鸦。",
      "颇感万里心，纵横羁天涯。",
      "猗欤靖节翁，三径自成家。",
      "至今霜下杰，千载尊黄花。"
    ]
  },
  {
    "id": "c16655df79604a9338edb59e82fa7771",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "东城高且长，飞堞起层雾。",
      "城旁宅一区，长年锁风雨。",
      "香径与雕墙，离离暗禾黍。",
      "云是五侯居，昔年贮歌舞。",
      "今为泉下尘，空聚一抔土。",
      "强镞发阴机，鱼灯耿泉户。",
      "空有石虎狞，不解断斤斧。",
      "日暮陇头风，萧萧白杨树。"
    ]
  },
  {
    "id": "c16655df79604a9338edb59ecea2dd1f",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "驱车上东门，倏与故人俱。",
      "故人何为者，祖帐光路隅。",
      "白发紫缕巾，赤马黄金涂。",
      "名声迈朝列，事业光璠玙。",
      "一朝乞骸退，何异敝屣如。",
      "人生贵知止，莫作壁上枯。",
      "感君语亹亹，不记行区区。",
      "路远日已夕，且莫驱吾车。"
    ]
  },
  {
    "id": "c16655df79604a9338edb59e09a63137",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "去者日已疏，来者日已亲。",
      "且勿疏去者，曾是多亲人。",
      "寒暑互转圜，生死同昏昕。",
      "巍巍北邙山，垒垒多丘坟。",
      "狐兔穴苍窆，蒿莱翳佳城。",
      "金贝悉羽化，吊祭空腥荤。",
      "岂无一杯酒，相与娱青春。"
    ]
  },
  {
    "id": "c16655df79604a9338edb59e210c872b",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "生年不满百，常怀千岁忧。",
      "白发不少假，转眼春复秋。",
      "人生妄自必，殁后真贻羞。",
      "有歌在座侧，有酒盈金瓯。",
      "不乐徒自械，不饮空自囚。",
      "一室有代谢，宁为他人谋。"
    ]
  },
  {
    "id": "c16655df79604a9338edb59ed98ee500",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "凛凛岁云莫，祁寒俄迫期。",
      "霜风正萧瑟，冷意侵床帏。",
      "一念动万感，起作中夜悲。",
      "夫君久为贾，远在天一涯。",
      "掩袂只自伤，何以慰所思。",
      "客从远方来，遗我一袭衣。",
      "开缄欲试之，中有三致词。",
      "上言情勿离，下言久当归。",
      "妾心如素丝，丝尽色不移。"
    ]
  },
  {
    "id": "c16655df79604a9338edb59e42998d66",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "孟冬寒气至，草木多凋萎。",
      "抚景悲吊影，感妾芳妍时。",
      "笑颦俱有情，入目分妍媸。",
      "以色事君子，色故宠即衰。",
      "况当避妍初，会少多别离。",
      "久间不获写，梦寐或见之。",
      "私衷苦未竟，晨色已熹微。",
      "愿逐塞上风，和寒入君衣。"
    ]
  },
  {
    "id": "c16655df79604a9338edb59e2994a56a",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "客从远方来，遗我双南金。",
      "感君千里意，致此百鍊精。",
      "非无跃冶姿，诡异世所惊。",
      "宁逐炉锤巧，勿与冶人轻。"
    ]
  },
  {
    "id": "c16655df79604a9338edb59e644b5b85",
    "title": "拟古十九首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "明月何皎皎，清辉映中庭。",
      "流光绕曲房，耿妾贞洁心。",
      "悠扬川上云，变态如君情。",
      "事君未旬日，已觉成因循。",
      "一身不能保，况保百岁亲。",
      "空有旧时月，来照新啼痕。"
    ]
  },
  {
    "id": "c16655df79604a93bf66a7fa838d4c0f",
    "title": "题刘山驿和鲜于伯机韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "我昔爱山水，嵩华扪绝顶。",
      "临风发清啸，笙鹤吟夜永。",
      "至今山屐踪，记忆犹故井。",
      "三年东海滨，健步无由逞。",
      "杖屦谢追游，真成杀风景。",
      "东还腰膂轻，散策度苍岭。",
      "平生走黄埃，历此心顿醒。",
      "万景毕横陈，妙处在君领。",
      "危亭俯层冈，已觉异喧静。",
      "群峰互起伏，翠叠浪千顷。",
      "又如出万姝，列侍风鬟整。",
      "蜿蜒龙赴壑，赑屃龟负鼎。",
      "凭轩试凝眸，倏若丹青炳。",
      "众态备媸妍，造化机自警。",
      "雨晴春洗妆，木落秋脱颖。",
      "缅思旧经行，一一皆梦境。",
      "畏途事崎岖，喟然发深省。",
      "何当从冯公，山中奉朝请。"
    ]
  },
  {
    "id": "c16655df79604a936df914049cd314aa",
    "title": "觉衰呈汪桐阳教授四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "清晨揽明镜，未觉朱颜非。",
      "珠盘莹赪⽟，色映虬髯辉。",
      "尚期青云到，肯将白日违。",
      "胡为巾栉间，见此一缕微。",
      "初疑素丝委，渐作秋蓬飞。",
      "苍苍化为白，鬒色日已希。",
      "念兹种种者，投老应无几。",
      "颜朱岂能驻，并逐流年归。",
      "回惭庭下花，妖艳争芬菲。",
      "春风互开落，不息生生机。",
      "吁嗟人世间，形悴神何依。",
      "谁能资点染，取媚同脂韦。",
      "行将半簪雪，独钓秋风矶。"
    ]
  },
  {
    "id": "c16655df79604a936df91404f14d61ac",
    "title": "觉衰呈汪桐阳教授四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "有生异飞搏，独恃齿牙强。",
      "配兹柔胹舌，饮啖充胃肠。",
      "固知刚早折，何乃先唇亡。",
      "今年渐摇动，颇与食物妨。",
      "盘飧忘乾肉，鼎脔珍我肪。",
      "愁吟怜饼餤，歌笑嘲疏狂。",
      "槎牙怯漱水，龃龉艰焚香。",
      "时时畏脱落，对案心彷徨。",
      "翻怜髫龀时，齿毁儿不伤。",
      "及兹才一落，不复夸坚良。",
      "只愁落向空，状类同吃羌。",
      "从今并嚼蜡，世味俱相忘。"
    ]
  },
  {
    "id": "c16655df79604a936df9140431421627",
    "title": "觉衰呈汪桐阳教授四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "平生判青白，好丑悬心胸。",
      "看朱忽成碧，转首今一翁。",
      "绝怜窗底月，坐废诗书工。",
      "磨研正亥豕，反覆寻鱼虫。",
      "当时擅轻俊，下目一纸空。",
      "天工忘听察，障此阿堵中。",
      "文章不可恃，信足欺盲聋。",
      "欲求一匕药，刮膜开双瞳。",
      "尝闻先达言，目与心神通。",
      "废书减思虑，远胜金篦功。",
      "便当逐一散，挥弦送飞鸿。"
    ]
  },
  {
    "id": "c16655df79604a936df9140441084b7d",
    "title": "觉衰呈汪桐阳教授四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "小少慕崔李，结交俱欲仙。",
      "任达日纵饮，醉袒冠裳偏。",
      "相嗔问斗石，鲸吸供百川。",
      "谁知鸬鹚杓，近断山翁缘。",
      "千钟愧昔守，百榼惭前贤。",
      "诗豪逊醉白，草圣讹张颠。",
      "深杯辞百罚，一引先颓然。",
      "平生持螯手，坐觉成拘挛。",
      "傍无骂坐客，恶语相嘲喧。",
      "又无执法吏，秉笔当樽前。",
      "得非肠胃间，有物今飞蜒。",
      "座中发深省，年已居人先。",
      "自怜腰膂弱，不复浮酒船。",
      "为问荷锸人，醒醉谁能全。",
      "臣今亦知趣，差胜馋流涎。"
    ]
  },
  {
    "id": "c16655df79604a937c859866e7b63ae9",
    "title": "箫台周心乐以濓溪自家意思扁其所居之室为赋短诗",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "真人绝浮伪，一室逃虚空。",
      "轩窗敞寥廓，八面俱玲珑。",
      "悠然会众妙，纳此灵襟中。",
      "鸣琴弄秋月，洒墨吟春风。",
      "至令千载闲，默与前人通。",
      "驴鸣共草色，是乐真融融。",
      "痴人不解事，说梦追前踪。",
      "蒙头但熟睡，日影东窗红。"
    ]
  },
  {
    "id": "c16655df79604a9370842c2dde35436d",
    "title": "答汪桐阳所和觉衰四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "朝看青如丝，暮看雪满颠。",
      "高堂几何人，掩镜悲徂年。",
      "吾生亦何悲，所悲乃吾天。",
      "周公不我梦，楚凤犹高骞。",
      "璠玙与钟鼎，事业将谁传。",
      "逝者信如斯，一白何由玄。",
      "相期努筋力，犹有童心焉。"
    ]
  },
  {
    "id": "c16655df79604a9370842c2defe1e009",
    "title": "答汪桐阳所和觉衰四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "吾闻汪夫子，失笑韩昌黎。",
      "朝起抄烂饭，合口稳送之。",
      "当其仕四门，竟死遭时讥。",
      "公今已退休，仕进非所期。",
      "嗟余落宦途，两车牙莫支。",
      "鱼虾不能饱，大肉将安为。",
      "终当迹公去，漱石沧江湄。"
    ]
  },
  {
    "id": "c16655df79604a9370842c2d77669ecd",
    "title": "答汪桐阳所和觉衰四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "人生具两眼，自可观奇书。",
      "奇书苦易尽，两眼光有馀。",
      "天上何早计，盗我明月珠。",
      "因书渐废眼，因眼书益疏。",
      "眼废心自明，书废贤亦愚。",
      "但当减思虑，朝夕痛扫除。",
      "倦来枕书卧，莫为看花驱。"
    ]
  },
  {
    "id": "c16655df79604a9370842c2d4b9cedbc",
    "title": "答汪桐阳所和觉衰四首",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "幽居谢人事，门径绝送迎。",
      "曲生真解事，入室如有情。",
      "呼儿供细酌，我歌尔其聆。",
      "歌词非不佳，未乐愁先并。",
      "谁能逐愁去，千日时一醒。",
      "君家富良田，种秫当早成。",
      "翁虽不解饮，持以慰狂生。",
      "但当师饮湿，细糁东坡羹。"
    ]
  },
  {
    "id": "c16655df79604a939e988123c2d365d1",
    "title": "题苏上人庵前古松",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "人生百岁间，忧患长苦半。",
      "况乃万境殊，天咎不可玩。",
      "每思山水佳，安得一汗漫。",
      "信知樗散姿，天意良有惮。",
      "日师古佛流，一慧破诸暗。",
      "颇资象教力，春花悟空幻。",
      "露袒憩长松，老结林下伴。",
      "风寒梵呗腾，日夕钗影乱。",
      "谁将露电身，植此冰雪干。",
      "似闻入山初，苍髯手堪挽。",
      "只今根下苓，磊砢凫鹤满。",
      "颓光倘能延，俗骨安可换。",
      "慎勿假斧斤，绋缚共一爨。"
    ]
  },
  {
    "id": "c16655df79604a93614412bd7b4e1cf1",
    "title": "古心斋为朱鉴子明赋",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "世俗相诟病，美刺非妍媸。",
      "纡徐极狡好，肮脏多瑰奇。",
      "我面宁似子，子我不自知。",
      "至哉虚灵中，有物窈莫推。",
      "羊狠类渥丹，麟绂生蒙倛。",
      "圣狂惟自克，是故几于危。",
      "尧舜去已远，厥鉴犹可师。",
      "明德始自明，令闻日四驰。",
      "咨嗟今之人，方寸有险夷。",
      "作诗以铭子，聊用自解颐。"
    ]
  },
  {
    "id": "c16655df79604a93d0873394ad1517f1",
    "title": "中秋不见月",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "今年端正月，不见白⽟盘。",
      "封姨约丰隆，苦意相作难。",
      "似疑妒孀娥，婵娟满人间。",
      "凝尘掩明镜，舞影停双鸾。",
      "林间金背蟆，纳景泥蹒跚。",
      "何如草根萤，熠熠明夜阑。",
      "绝怜风枝鹊，飞绕何时安。",
      "嗟余老无术，戏挟清光寒。",
      "会须期隔岁，飞步凌天坛。"
    ]
  },
  {
    "id": "c16655df79604a93e56bb74ed76c146b",
    "title": "题松泉卷录",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "青松生崇冈，抱负岩壑姿。",
      "上披苍龙角，下绝黑地维。",
      "沦涟散清影，蔚若玄云垂。",
      "中潜飞腾意，鱼鸟不敢窥。",
      "馀辉被寸草，一一含华滋。",
      "愿言敦令德，永此终岁期。"
    ]
  },
  {
    "id": "c16655df79604a93cd31f1b0200d608b",
    "title": "题春晴会饮分得石字韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "江亭枕烦嚣，积雨断行客。",
      "奔流疾征驶，浮鹢散沙碛。",
      "我虞课计虚，愁坐意转剧。",
      "凭谁排云手，为拯阳乌厄。",
      "兹晨天破悭，初日下林隙。",
      "波摇金破碎，花委锦堆积。",
      "岂无行乐心，苔径妨醉策。",
      "小人居近市，朝夕谋有益。",
      "拥彗过高轩，门巷多辙迹。",
      "殷勤接杯酒，谈谐慰离索。",
      "侧闻埙篪音，远胜瓦釜百。",
      "共称会面难，此日良可惜。",
      "乃知朋游欢，讲解资丽泽。",
      "北里足笙竽，门阑溢春色。",
      "列屋贮娇妍，黛绿仍粉白。",
      "平生浮华姿，许史久通籍。",
      "丈夫各有志，重宝匪金璧。",
      "嗟余晚闻道，无行可干泽。",
      "朱墨手自操，豚鱼争寸尺。",
      "终当老清颍，投竿坐矶石。"
    ]
  },
  {
    "id": "c16655df79604a93e560c2a8742a9591",
    "title": "游⽟泉分得雨字韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "山中风气佳，清泉流石乳。",
      "方池巧截肪，涵秋不知暑。",
      "波光净无尘，照映色苍古。",
      "灵鱼忽飞来，龙性欲掀舞。",
      "分明跃冶姿，幻此一沤聚。",
      "凭阑眼为开，鳞鬣真可数。",
      "骈然离复合，小大自行伍。",
      "倏焉去无踪，散漫失烟雾。",
      "但知圉圉乐，不救焦原苦。",
      "何当挟飞霆，一泻天瓢雨。"
    ]
  },
  {
    "id": "c16655df79604a93d13ad94727cb2d05",
    "title": "饯吕子敬赴漕台",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "北风吹海波，寒气已惨栗。",
      "岁功方告成，上计仓廪实。",
      "大府督先期，列城群彦集。",
      "公来亲奉辞，王事有远役。",
      "入登和钧堂，咨诹侍前席。",
      "力陈功利源，首先二三策。",
      "民实吾同胞，苛痛体均一。",
      "商贾趋懋迁，负贩致其力。",
      "上以奉王供，下以合民食。",
      "嗟余忝命吏，三载贰下邑。",
      "适丁岁屡艰，课计虚所入。",
      "使车勤远人，问俗考肥瘠。",
      "念兹灾疹馀，推额减其籍。",
      "寒者煦之温，饥者哺之粒。",
      "向非大府严，云雨手转剧。",
      "公归被顾问，为我对以臆。",
      "倘能出泥滓，穷困非所惜。",
      "相期在岁寒，梅边问消息。"
    ]
  },
  {
    "id": "c16655df79604a93a9cb5f412115c2b2",
    "title": "寄茂枯林上人",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "吴山一何丽，湖水清且弥。",
      "天高灏气浮，我行适其时。",
      "陂长秋意住，蘋末来清飔。",
      "扁舟日来往，薄宦焉能羁。",
      "山中耆旧人，吟啸相追随。",
      "茶笋尽禅味，风月多襟期。",
      "胡为滞江表，一钵营朝饥。",
      "何当归来乎，共赋丛桂枝。"
    ]
  },
  {
    "id": "c16655df79604a93fd160a3e9f95886f",
    "title": "游何山吊胡安定坟和马侯德昌韵",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "高人迈幽赏，意极千里豁。",
      "闲寻水山佳，众景入寥廓。",
      "扪萝绝鸟道，竦韘出林末。",
      "居然净梵天，金碧焕郛郭。",
      "飞构上凌云，日轨度檐角。",
      "倒景压重湖，奔雷破宫壑。",
      "微径下旁通，晨昏钟鼓合。",
      "相传晋何楷，勋业著麟阁。",
      "筑室向兹山，深求洞宫脚。",
      "尽洗浮华姿，玄默守栖泊。",
      "至今香火缘，英灵宛如托。",
      "书生仰前修，高堂哦泂酌。",
      "遗德俨可师，丹青真炳若。",
      "谁怜苍窆间，草树半凋落。",
      "粢盛修岁常，加笾无处着。",
      "勖哉贤侯心，直欲虎口脱。",
      "还将举冠舄，卜吉慰索寞。",
      "歆飨惟德馨，吾罍犹可濯。",
      "世岂乏雅士，同好卫公鹤。",
      "新诗有馀师，衔璧当面缚。"
    ]
  },
  {
    "id": "c16655df79604a939e78982f56aab6cf",
    "title": "赋豆腐",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "秋风入荒落，疏篱搆霜蔓。",
      "枯萁委蝉蜕，老荚剥羊眼。",
      "离离珠走盘，圆净真可贯。",
      "谁将蚁旋手，倒注入空窾。",
      "殷殷雷转岩，啧啧鱼吐泫。",
      "居然盆盎中，零乱舞鹅观。",
      "伟哉就鼎功，囊封有奇粲。",
      "馀习尚儒酸，点染形质幻。",
      "俄惊赵璧全，却讶白石烂。",
      "全胜塞上酥，轻比东坡糁。",
      "固知滋味长，尤喜齿牙暖。",
      "那资糠秕馀，杂糅出肤浅。",
      "终惭菉葛纤，生被脂粉涴。",
      "餐⽟定有方，咄嗟良可办。"
    ]
  },
  {
    "id": "c16655df79604a93efa80cf652d89503",
    "title": "简李五峰",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "今我忽不乐，长思草泽中。",
      "狂歌友樵牧，行乐意所从。",
      "一出风尘下，蹋翼栖樊笼。",
      "粱肉非不佳，快意野草丰。",
      "别君逾半载，茅塞心有蓬。",
      "俗物纷满前，推挽难为容。",
      "何由座置君，胜日支双筇。",
      "勃窣三家陂，把菊临西风。",
      "村酒不须贳，此乐谁能穷。"
    ]
  },
  {
    "id": "c16655df79604a93c82ff9de4e861668",
    "title": "赠赵古滩",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "南山有孤凤，振翼鸣朝阳。",
      "奇毛烂五色，焕若春云翔。",
      "朝茹玄圃芝，暮饮瑶池浆。",
      "丰仪太平世，金石何铿锵。",
      "嗟哉林间雉，下溷蓬藋场。",
      "清泉一自照，顾影怜文章。",
      "羽毛非不佳，所贵非祯祥。",
      "何能逐孔鸾，共际圣廷光。"
    ]
  },
  {
    "id": "c16655df79604a93557ce622f701ccbf",
    "title": "题二牛三牧图",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "川平草树深，见此两觳觳。",
      "上有刍牧儿，前倨后何伏。",
      "曳尾者谁子，设意巧相覆。",
      "纷纷车马尘，危途多侧足。"
    ]
  },
  {
    "id": "c16655df79604a93b41e778b0f4984c1",
    "title": "丹岩联句",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "山径盘诘曲，扪萝度层巅。",
      "阴崖日色死，阳谷天根连。",
      "星陨魄未化，秀结形逾坚。",
      "跳空雨飞雹，转石散紫烟。",
      "拳急绣毬迸，囊探赤丸鲜。",
      "晶荧怒目瞋，崛嵂高骨观。",
      "玄鸟遗坠卵，蠙珠涌流泉。",
      "惊麇惮激射，伏鹄思腾骞。",
      "月斧屑⽟饭，火鼎盘丹铅。",
      "狙公嗤拾橡，志士乐转圜。",
      "羽人委灵迹，巫俗相欢传。",
      "安期邈不返，无从巢神仙。"
    ]
  },
  {
    "id": "c16655df79604a93e120e8844b8a317a",
    "title": "韩伯皋佥事移湖学讲堂时倪仲深作教韩为作堂记予因赋此诗",
    "authorName": "朱晞颜",
    "authorId": "c16655df79604a93d1457b72d1457b72",
    "dynasty": "元",
    "content": [
      "春风采采宫芹香，宫前泮水涵晴光。",
      "鳞鳞瓦影落晴昼，鱼自在藻鸢自翔。",
      "盛时学士多俊造，两庑弦诵声琅琅。",
      "藏修游息俨有序，丹雘炫耀联宫墙。",
      "喧啾一扫众境寂，爽垲坐阅松柽凉。",
      "吴兴先生适用材，时论已许收栋梁。",
      "悬知述作有本始，上顾宪纪司翕张。",
      "雄文师表动一世，籍湜喘汗汉走僵。",
      "昔之人品今可见，光燄万古开天章。",
      "推尊孔道赖韩氏，岿然丰刻在斯堂。"
    ]
  },
  {
    "id": "c16655df7a9138dbe2b5bc16ce6662c0",
    "title": "次韵答高茂绩",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "驿路通村坞，行行渡野桥。",
      "夜寒鹃自诉，春老雉犹娇。",
      "氛祲终消弭，川原爱泬寥。",
      "防身长剑在，坐待磔群枭。"
    ]
  },
  {
    "id": "c16655df7a9138dbe2b5bc1642bdf47a",
    "title": "次韵答高茂绩",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "乌衣谢家巷，杜宇洛阳桥。",
      "花泪英雄恨，柳眉儿女娇。",
      "交游成契合，句律慰荒寥。",
      "早献安边策，群凶计日枭。"
    ]
  },
  {
    "id": "c16655df7a9138dba8b7f0f3aec5bca1",
    "title": "花朝",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "今日是花朝，愁随春半销。",
      "山容留雨润，柳色借烟娇。",
      "世乱怀芝草，年丰验麦苗。",
      "海天光霁少，云密谷风飘。"
    ]
  },
  {
    "id": "c16655df7a9138dba8b7f0f38e29d696",
    "title": "花朝",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "紫禁青春入，曾看辇路花。",
      "扰扰逢世运，老大惜年华。",
      "供馔晨挑菜，分泉午试茶。",
      "太平应有日，归理旧生涯。"
    ]
  },
  {
    "id": "c16655df7a9138dbaa9cd30b1d5f0ccf",
    "title": "莲塘村舍",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "茅茨半月雨，客舍四年春。",
      "浪迹乖生业，躬耕愧野人。",
      "云寒仍黯黪，山翠失嶙峋。",
      "桃李晴方赏，家园梦到频。"
    ]
  },
  {
    "id": "c16655df7a9138dbbec7c9b3bf12ac85",
    "title": "至正丙申端月避寇竹州冈梁家",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "始识通村坞，因寻遁世人。",
      "园庐幽背郭，翁媪喜迎宾。",
      "耕凿家随足，过从俗尚淳。",
      "囊衣来避寇，终夕话酸辛。"
    ]
  },
  {
    "id": "c16655df7a9138dbbec7c9b38581d442",
    "title": "至正丙申端月避寇竹州冈梁家",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "蚤作逢人日，客途难自舒。",
      "四方戎马地，一宿野人居。",
      "翠小梅初缀，金匀柳尚疏。",
      "阴暝望开霁，世运定何如。"
    ]
  },
  {
    "id": "c16655df7a9138dbcb138562888f3432",
    "title": "挽赵秋晓",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "一榜科名萃此门，当时盛事诧衣冠。",
      "文章尔雅向歆上，标致风流晋汉间。",
      "泪洒铜驼已荆棘，眼看华屋又丘山。",
      "贞元朝士今谁在，些罢招魂泪雨漫。"
    ]
  },
  {
    "id": "c16655df7a9138db4e6cf2595deeb5bc",
    "title": "三月自端泮还乡",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "满眼莺花欲发吟，四方戎马正关心。",
      "农归渤海家如寄，人恨桃源路不深。",
      "夜月啼鹃空惨怆，朝阳鸣凤遂消沉。",
      "三年枉作莼鲈梦，采蕨惟应入翠岑。"
    ]
  },
  {
    "id": "c16655df7a9138dbf58e45b362539ebf",
    "title": "读史有感",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "姓名竹帛数行纪，官爵枭卢一掷成。",
      "忙里犊车终取侮，贫中马磨足为生。",
      "鹃啼地气真能验，凤去河流未肯清。",
      "谁信文章传死后，百壶春酒且须倾。"
    ]
  },
  {
    "id": "c16655df7a9138dbc7d4a639c033172e",
    "title": "感兴",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "雁泽秋风入浅斟，商歌激烈夕阳沉。",
      "青山犹是古人面，白水不同今日心。",
      "食肉有谋当报国，封侯无相盍投簪。",
      "草庐未必名湮没，何用栖栖梁父吟。"
    ]
  },
  {
    "id": "c16655df7a9138db21dc5e6424567d4e",
    "title": "用郑梅园官军平寇韵",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "骢马挥戈见亦稀，军门饮士斗为卮。",
      "爬疏蜂蚁师行日，整顿乾坤否极时。",
      "世事百年棋局换，兵机千变阵图奇。",
      "岛夷不似平淮蔡，血涴髑髅谁手提。"
    ]
  },
  {
    "id": "c16655df7a9138dbb910377d85d906ce",
    "title": "增城访亲友道间作",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "长途冲暑马频催，尽胜撑舟雪夜回。",
      "村径曲通鹦鹉望，县山遥指凤凰台。",
      "花残官路红飞片，树拥邮亭翠作堆。",
      "云母石边行缓辔，细看琼屑点苍苔。"
    ]
  },
  {
    "id": "c16655df7a9138db01c6d2d1a7450358",
    "title": "石井庵访伍智卿",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "金紫山前访隐君，抗尘踪迹畏移文。",
      "松杉响振半天浪，猿鹤幽栖一坞云。",
      "岚翠拥庐苍壁立，源泉出涧细流分。",
      "劫灰不到盘中土，准拟移家避世氛。"
    ]
  },
  {
    "id": "c16655df7a9138db40e0b3988e52effd",
    "title": "邓氏园亭",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "处士庐幽信步寻，修篁乔木接繁阴。",
      "一弓村径藏闲地，九夏秋声入茂林。",
      "树外近山随坞合，花开细水到池深。",
      "人生早作丘园计，回首辋川成古今。"
    ]
  },
  {
    "id": "c16655df7a9138dbad7074d60720ce5f",
    "title": "寄区鲁卿聘士",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "雁书夕至慰孤吟，蝶梦宵驰折寸心。",
      "老蜃嘘楼波浪阔，白驹入谷树云深。",
      "百蛮风气嗟时变，一代英雄肯陆沉。",
      "见说盘中多隐所，卜居准拟傍幽岑。"
    ]
  },
  {
    "id": "c16655df7a9138db0e6731ac5a1e3e5b",
    "title": "寄崔德卿郡正",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "别来老圃几寒花，雁断风尘瘴海涯。",
      "鲁泮旧游同采藻，鹿门新隐各携家。",
      "乾坤谁有千间厦，河汉今无八月槎。",
      "犹忆仙城寻旧约，歌楼翠袖劝流霞。"
    ]
  },
  {
    "id": "c16655df7a9138dbffb037f668769d38",
    "title": "答叶以礼",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "洛诵遥闻塾在闾，卜邻仁厚是安居。",
      "汉灰未息犹飞劫，秦火何尝尽燬书。",
      "夜月七弦弹别鹤，春江尺素托双鱼。",
      "斯文否极终当泰，适鲁载歌风满雩。"
    ]
  },
  {
    "id": "c16655df7a9138db84dd74d8132531aa",
    "title": "惠州西湖次董养吾韵",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "荷花十里桂三秋，今日余杭负胜游。",
      "千古边疆开骆粤，一湖风景占罗浮。",
      "峰翔白鹤留坡老，水似愚溪待柳侯。",
      "东向幽亭寻野史，流芳南土几监州。"
    ]
  },
  {
    "id": "c16655df7a9138dbdae5dab68e2ee79c",
    "title": "读陆放翁诗",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "闲来朗诵剑南集，句律快心成感伤。",
      "才士无穷千载往，此翁自许一生狂。",
      "北征向后谁知杜，南渡以前无愧唐。",
      "三百篇中关治忽，须将世教验词章。"
    ]
  },
  {
    "id": "c16655df7a9138db29e3092f825417e1",
    "title": "吟稿为寇所攘感而赋",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "旧闻野妇泣遗簪，行稿遭攘感更深。",
      "背锦奚奴犹抱恨，还毡寇盗不逢今。",
      "鸡林有识宁希价，饭颗相逢笑苦心。",
      "侧近云山休厌我，盖棺未定尚狂吟。"
    ]
  },
  {
    "id": "c16655df7a9138dbc80fe820fbbc4fb8",
    "title": "用郑梅园大尹自述韵",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "官闲世运忆重熙，几夕华胥入梦稀。",
      "归里尽高彭泽节，题诗不比永嘉时。",
      "还寻旧约同年乐，谁画流亡民色饥。",
      "千载橐金羞不掩，饮泉风概自家知。"
    ]
  },
  {
    "id": "c16655df7a9138dbc457fe775cf14b81",
    "title": "别后寄陈默甫",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "烟月圆沙几度留，风蓬飘转可能休。",
      "劳生无地求如愿，何处有乡居莫愁。",
      "东阁遗经终世用，安邦长策亦人谋。",
      "吟边颇忆同心友，自拂朱弦散隐忧。"
    ]
  },
  {
    "id": "c16655df7a9138dbf4b3586b2ee5bd92",
    "title": "宗人伯静许惠笔以诗趣至",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "我有翰墨交，中山毛氏子。",
      "颖也最白眉，精锐供任使。",
      "助我学草元，旦暮常密迩。",
      "朅来何间阔，退锐非昔比。",
      "免冠发尽秃，之武今老矣。",
      "不见时月间，令我生吝鄙。",
      "吾宗有才彦，文房兼四美。",
      "意遣中书君，授好华窗几。",
      "图新即舍旧，用壮厌衰齿。",
      "拟露囊中锥，增高洛阳纸。",
      "时艰方用武，文事谁料理。",
      "运用如操戈，微尔孰知己。",
      "作诗趣宗人，江山先助喜。"
    ]
  },
  {
    "id": "c16655df7a9138db4b736576d85fa43c",
    "title": "风火径有警纡道陟崇而行",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "叱驭上险巇，披葺入菑翳。",
      "向来轻车路，豺虎有吞噬。",
      "王事何能安，劳形心孔悸。",
      "前登崖壁峻，下陟石路细。",
      "羸马付仆夫，蹉跌忧困弊。",
      "蛇蟠尚回转，猱度姑少憩。",
      "梯凳迹暂离，荆棘牵衣袂。",
      "出山见樵牧，相见如相慰。",
      "及兹履康庄，巅崖悯劳瘁。",
      "平山方寸地，坦坦无拘系。",
      "艰难有时遭，浇漓嗟季世。",
      "人心甚太行，所遇尤可畏。",
      "念此夜达晨，归田宜早计。"
    ]
  },
  {
    "id": "c16655df7a9138db6469a5b559387418",
    "title": "神符山乡避寇效杜少陵同谷七歌",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "短檠短檠吾与汝，天涯到处同甘苦。黄尘涨天白日暮，眵昏书眼犹汝顾。",
      "迩来无烛照逃亡，天阴燐火行失路。呜呼二歌兮歌始奋，呼酒为我散孤闷。"
    ]
  },
  {
    "id": "c16655df7a9138db6469a5b5783f001c",
    "title": "神符山乡避寇效杜少陵同谷七歌",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "有弟有弟兮雁行，三人将老一弟亡。谁知生别成永诀，魂招不来我涕滂。",
      "鹡鸰在原心衋伤，况我飘泊值寇攘。呜呼三歌兮歌且止，苍生无数遭兵死。"
    ]
  },
  {
    "id": "c16655df7a9138db6469a5b580498a45",
    "title": "神符山乡避寇效杜少陵同谷七歌",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "有子有子才俱庸，诗书世泽谁亢宗。大男耻称弓弩手，小男懒学宜归农。",
      "扁舟江海合早计，蒿目世路多奸凶。呜呼四歌兮歌四举，鹧鸪啼急千山雨。"
    ]
  },
  {
    "id": "c16655df7a9138db6469a5b52ca768f2",
    "title": "神符山乡避寇效杜少陵同谷七歌",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "粤山云霾粤溪暝，黄雾滃滃迷四境。号狐舞蟮乘海暝，射工含沙伺人影。",
      "有生何为随溟峤，抚掌三叹发深省。呜呼五歌兮歌怆神，巅崖无人问苦辛。"
    ]
  },
  {
    "id": "c16655df7a9138db6469a5b5e3c505b2",
    "title": "神符山乡避寇效杜少陵同谷七歌",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "岛有夷兮在海隅，呰窳偷生托樵渔。喜人怒兽易变态，寇攘乘时闯州闾。",
      "水中鲛鳄陆豺虎，坐此困阨谁驱除。呜呼六歌兮歌思沉，林间变色成春阴。"
    ]
  },
  {
    "id": "c16655df7a9138db6469a5b56af9a7f4",
    "title": "神符山乡避寇效杜少陵同谷七歌",
    "authorName": "黎伯元",
    "authorId": "c16655df7a9138dbd1457b72d1457b72",
    "dynasty": "元",
    "content": [
      "男儿生能立功死，不朽济时谁是经纶手。将军何日诛贼奴，肘系金章大如斗。",
      "儒生致身苦不早，勋业蹭蹬空白首。呜呼七歌兮歌七阕，天若有情亦呜咽。"
    ]
  },
  {
    "id": "c16655df7bc4ebb57e9b15a96a8e62b3",
    "title": "过镜湖",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "镜水八百里，水光如镜明。",
      "偶寻古寺坐，便有清风生。",
      "天阔雁一点，山空猿数声。",
      "老僧作茗供，笑下孤舟轻。"
    ]
  },
  {
    "id": "c16655df7bc4ebb5e85753e5d66c4c98",
    "title": "吴松江长桥",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "松江波万顷，桥倚碧云端。",
      "白鸟穿屏小，青天落镜寒。",
      "夕阳明佛塔，秋色老渔竿。",
      "无限凭阑意，何时此挂冠。"
    ]
  },
  {
    "id": "c16655df7bc4ebb559686ec1789d0570",
    "title": "登北固楼",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "北固闲回首，荒城夕照中。",
      "烟光浮海阔，天影入楼空。",
      "星斗占吴分，江河见禹功。",
      "谁家两翁仲，无语立秋风。"
    ]
  },
  {
    "id": "c16655df7bc4ebb51af0c543adf5db5a",
    "title": "瓜洲",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "烟际系孤舟，芦花满棹秋。",
      "江空双雁落，天阔一星流。",
      "急鼓西津渡，残灯北固楼。",
      "商人茅店下，沽酒话扬州。"
    ]
  },
  {
    "id": "c16655df7bc4ebb54df48ad18bf22313",
    "title": "真州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "淮海三千里，天开锦绣乡。",
      "烟浓杨柳重，风淡芰荷香。",
      "翠户妆营妓，红桥税海商。",
      "黄昏灯火闹，尘麝扑衣裳。"
    ]
  },
  {
    "id": "c16655df7bc4ebb59befc5c27efd4451",
    "title": "长淮有感",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "一笛山阳上，东风蜃气腥。",
      "烟迷隋帝柳，潮涌楚王萍。",
      "晓市堆淮白，秋郊猎海青。",
      "古今愁不尽，落日蓼花汀。"
    ]
  },
  {
    "id": "c16655df7bc4ebb57c15f40b0ffe1d46",
    "title": "邳州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "沂水碧潺潺，汀沙白鸟闲。",
      "林边郯子国，烟际峄阳山。",
      "茅屋秋先破，荒城夜不关。",
      "烹鱼呼浊酒，一笑夕阳间。"
    ]
  },
  {
    "id": "c16655df7bc4ebb596c3d616a0be09fd",
    "title": "鲁桥",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "东鲁三家市，长桥压怒涛。",
      "寒沙秋一雁，残月夜千艘。",
      "北极天形大，中原地势高。",
      "百年洙泗上，今得浣征袍。"
    ]
  },
  {
    "id": "c16655df7bc4ebb56722a4e810fc4b58",
    "title": "夜泊济河",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "十日淮沂上，今朝渡济河。",
      "龟蒙秋烧阔，凫峄夕阳多。",
      "古寺云笼塔，长亭柳映波。",
      "鲁邦无孔子，何处听弦歌。"
    ]
  },
  {
    "id": "c16655df7bc4ebb5f12f0af0d8e593cd",
    "title": "黄石公庙",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "榖城黄石庙，古木白云深。",
      "黄石有存没，素书无古今。",
      "老聃三世梦，孺子一生心。",
      "日落祠门掩，残鸦又满林。"
    ]
  },
  {
    "id": "c16655df7bc4ebb5bc2eb4406a572a13",
    "title": "献州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "万里天东北，西风独杖藜。",
      "雁声秋带魏，树色晓浮齐。",
      "野阔青烟淡，天空白日低。",
      "人家在何处，隐隐野狐啼。"
    ]
  },
  {
    "id": "c16655df7bc4ebb580218a7d72e6b1d5",
    "title": "良乡县早行",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "西风黄叶馆，晓起候钟声。",
      "驿吏张灯送，山童抱褥行。",
      "短筇秋万里，长剑月三更。",
      "犹有钧天梦，依稀绕禁城。"
    ]
  },
  {
    "id": "c16655df7bc4ebb5419ac44d01453669",
    "title": "楼桑庙",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "古庙千年后，桑阴满涿州。",
      "乱山空北向，大火已西流。",
      "遗恨三分国，英风百尺楼。",
      "里人牲酒奠，想像衮龙浮。"
    ]
  },
  {
    "id": "c16655df7bc4ebb54087a4e057687099",
    "title": "鄗南光武庙",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "赤伏真天子，玄圭衮藻明。",
      "千年高邑庙，一笑下江兵。",
      "野阔腾龙气，河流渡马声。",
      "列侯冠剑合，英采俨如生。"
    ]
  },
  {
    "id": "c16655df7bc4ebb573ddd81089c3871b",
    "title": "淇州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "联镳下淇澳，烟淡草纷纷。",
      "绿竹已秋色，白旄空暮云。",
      "残阳孟津渡，落叶比干坟。",
      "尚想鹰扬叟，当年此策勋。"
    ]
  },
  {
    "id": "c16655df7bc4ebb5e45cb87c7f57ac45",
    "title": "卫州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "卫国多君子，郊原景尚雄。",
      "舟行淇水上，人在邶风中。",
      "酒不荒商邑，琴犹记楚宫。",
      "孟津在何处，无语对征鸿。"
    ]
  },
  {
    "id": "c16655df7bc4ebb5c2a780a65b915f2c",
    "title": "度三花岭",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "绝壁三千丈，荒烟八九家。",
      "黄茅青草瘴，黑质白章蛇。",
      "橄榄高悬子，芭蕉倒吐花。",
      "岭头一回首，何处是京华。"
    ]
  },
  {
    "id": "c16655df7bc4ebb526bc555923188045",
    "title": "交趾朝地驿即事",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "帝德尧同大，山河共一天。",
      "玺书行万里，铜柱又千年。",
      "赤帜明云际，乌衣拜马前。",
      "舞阶干羽在，未必赖楼船。"
    ]
  },
  {
    "id": "c16655df7bc4ebb585e8e6ebb93d1266",
    "title": "柳州道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "五岭炎蒸苦，征夫各惮行。",
      "荒哉秦象郡，痛矣柳龙城。",
      "水毒人多病，烟昏马易惊。",
      "里闾雕瘵甚，边将莫言兵。"
    ]
  },
  {
    "id": "c16655df7bc4ebb584147a1119eb8a4d",
    "title": "八月朝回呈学士阎静斋李野斋赵方塘",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "十二光明阙，神仙奠巨鳌。",
      "风清双雉扇，天近五龙袍。",
      "玉斧红云合，金茎碧露高。",
      "圣明千载会，喜色动旌旄。"
    ]
  },
  {
    "id": "c16655df7bc4ebb584147a118d992a7e",
    "title": "八月朝回呈学士阎静斋李野斋赵方塘",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "兽舞龙墀下，青衫叶半枯。",
      "九重明主圣，八品小臣孤。",
      "鹊但依三匝，鹰犹待一呼。",
      "每惭僚吏问，袖有谏书无。"
    ]
  },
  {
    "id": "c16655df7bc4ebb5f84682c1a500b1bf",
    "title": "真定怀古",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "千里桑麻绿荫城，万家灯火管弦清。",
      "恒山北走见云气，滹水西来闻雁声。",
      "主父故宫秋草合，尉陀荒冢暮烟平。",
      "开元寺下青苔石，犹有当时旧姓名。"
    ]
  },
  {
    "id": "c16655df7bc4ebb5fa2e858f091c9cbe",
    "title": "邯郸怀古",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "数点寒峰拥翠岚，丛台落日见漳南。",
      "火枯襄子残铜斗，土蚀平原旧玉簪。",
      "宫闭沙丘空有雀，兵吞函谷已如蚕。",
      "回仙逆旅今存否，世上黄粱梦正酣。"
    ]
  },
  {
    "id": "c16655df7bc4ebb56e9c984e5a13dbc4",
    "title": "彰德道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "偶逐征鸿过邺城，谯楼鼓角晚连营。",
      "雨垂魏武分香泪，水涌周文演易声。",
      "林虑山高秋霭湿，汤阴里近夜灯明。",
      "谁人得似韩忠献，乡社犹夸昼锦荣。"
    ]
  },
  {
    "id": "c16655df7bc4ebb59d3b4a0163a2d93c",
    "title": "汴梁龙德故基",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "书来海上劝连兵，已见金轮逐火精。",
      "醮绝绛楼无鹤唳，朝空丹扆有狐鸣。",
      "羽袍士尚传三洞，介帻人谁报六更。",
      "一代兴亡真大梦，陈桥驿畔见青城。"
    ]
  },
  {
    "id": "c16655df7bc4ebb5c46ec3c4a3a2a4a0",
    "title": "登大相国寺资圣阁",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "大相国阁天下雄，天梯缥缈淩虚空。",
      "三千歌吹灯火上，五百缨缦烟云中。",
      "洛汭已掩西坠日，汉津空送南飞鸿。",
      "阑干倚遍忽归去，飒飒两鬓生秋风。"
    ]
  },
  {
    "id": "c16655df7bc4ebb56c14aac2f69904df",
    "title": "鄂渚晚眺",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "黄鹤楼前木叶黄，白云飞尽雁茫茫。",
      "橹声摇月归巫峡，灯影随潮过汉阳。",
      "庾令有尘污简册，祢生无土盖文章。",
      "阑干只有当年柳，留与行人记武昌。"
    ]
  },
  {
    "id": "c16655df7bc4ebb5bbca1ce7b98055e8",
    "title": "吕仙亭",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "昔日吕公游洞庭，玉箫吹裂芦花汀。",
      "秋空一剑忽飞去，夜月千山烟冥冥。",
      "天地茫茫乌兔急，波涛汹汹蛟螭腥。",
      "起呼老树欲与语，湿露乱洒苔痕青。"
    ]
  },
  {
    "id": "c16655df7bc4ebb5d2166c1f79892abf",
    "title": "岳阳楼",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "洞庭木叶风飕飕，雪浪万顷飞白鸥。",
      "气浸中天日月湿，影摇大地山河浮。",
      "数声裂玉洞宾魄，一点残黛湘娥愁。",
      "安得天瓢酌仙酒，跨鲸直上扶桑洲。"
    ]
  },
  {
    "id": "c16655df7bc4ebb50e1a879db1aa25a8",
    "title": "潭州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "百万人家簇绮罗，丛祠无数舞婆娑。",
      "山盘衡岳树林密，水落洞庭凫雁多。",
      "染竹痕深湘女泪，佩兰声断楚囚歌。",
      "洛阳年少胡为者，不奈承尘鵩鸟何。"
    ]
  },
  {
    "id": "c16655df7bc4ebb53f78133b4d0291c5",
    "title": "衡州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "千里山逢十里平，巍楼突兀见澄清。",
      "州依岣嵝屏边住，人在潇湘画里行。",
      "海雁飞回秋渚影，江豚吹老夜涛声。",
      "何时得似庞居士，一钵空门了此生。"
    ]
  },
  {
    "id": "c16655df7bc4ebb575ea0beef6755247",
    "title": "永州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "烧痕惨澹带昏鸦，数尽寒梅未见花。",
      "回雁峰南三百里，《捕蛇说》里数千家。",
      "澄江绕郭闻渔唱，怪石堆庭见吏衙。",
      "昔日愚溪何自苦，永州犹未是天涯。"
    ]
  },
  {
    "id": "c16655df7bc4ebb5a7b2f0133660de6d",
    "title": "全州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "城郭依稀小画图，佛光迥照铁浮屠。",
      "斑斓归洞见盘瓠，格磔满林闻鹧鸪。",
      "蒸水北吞双练急，湘山南耸一螺孤。",
      "停鞭欲问炎州事，不奈侏离见矮奴。"
    ]
  },
  {
    "id": "c16655df7bc4ebb5037b6d96879346bc",
    "title": "马王阁",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "千山万山紫翠芒，巍阁突起山中央。",
      "煜煜金身兜率佛，棱棱铁面扶风王。",
      "烟云浮动貔虎气，日月飞绕狻猊光。",
      "回望交州渺何处，孤鸢跕跕南海黄。"
    ]
  },
  {
    "id": "c16655df7bc4ebb51e79638748de2c21",
    "title": "马平谒柳侯庙",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "词华一代日星尊，茶臼村童俨尚存。",
      "山左竟令驱厉鬼，庭中已悔乞天孙。",
      "善和里隔生前泪，文惠祠封死后魂。",
      "欲奠荔蕉不知处，满池榕叶拥朱门。"
    ]
  },
  {
    "id": "c16655df7bc4ebb5b316da09c4d62ce1",
    "title": "禄州遇大风",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "岩壑惊摇木树摧，满空苦雾卷尘埃。",
      "黑风鬼国漂流去，赤县神州梦寐回。",
      "病马不嘶毛似猬，征夫相对面如灰。",
      "夜深不解征衣睡，况有翻盆急雨来。"
    ]
  },
  {
    "id": "c16655df7bc4ebb58662660f3965c005",
    "title": "交趾支陵驿即事",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "六辔南驱下宝台，交州正月已青梅。",
      "富良江涌瘴云湿，安化桥昏蛮雨来。",
      "蝙蝠穿林红似燄，蜈蚣浮海黑如堆。",
      "防风犹后涂山会，终为生灵结祸胎。"
    ]
  },
  {
    "id": "c16655df7bc4ebb57a168d9aa85fef32",
    "title": "交趾伪少保国相丁公文以诗饯行因次韵",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "使星飞下拥祥烟，不惮崎岖路九千。",
      "双袖拂开南海瘴，一声喝破下乘禅。",
      "妙龄已出终军上，英论高居陆贾前。",
      "归到朝端须为说，远氓日夜祝尧年。"
    ]
  },
  {
    "id": "c16655df7bc4ebb57a168d9ab27dc6ac",
    "title": "交趾伪少保国相丁公文以诗饯行因次韵",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "一雨随车洗瘴烟，大鹏还击水三千。",
      "南来未了维摩病，北渡空思达磨禅。",
      "使节寻常铜柱外，天威咫尺玉阶前。",
      "临岐握手无他祝，留取忠贞照暮年。"
    ]
  },
  {
    "id": "c16655df7bc4ebb5b958af546b5d513a",
    "title": "泊安庆府呈贡父",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "共拥旄幢度百蛮，今朝忽过皖公山。",
      "幸承乙夜君王问，更喜丁年奉使还。",
      "旧梦未迷天禄阁，新愁犹忆鬼门关。",
      "尘缨笑濯沧浪水，少伴沙鸥半日闲。"
    ]
  },
  {
    "id": "c16655df7bc4ebb55871329611feef92",
    "title": "中书大丞相安公延说四书因以诗呈",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "带砺家声耀八寰，中书独押紫微班。",
      "捧持日月祥云上，泛涤山河湛露间。",
      "绿竹正歌淇澳美，赤松聊伴谷城闲。",
      "圣门别有经纶事，更对青灯话孔颜。"
    ]
  },
  {
    "id": "c16655df7bc4ebb56e1ccb726f49db02",
    "title": "交州使还感事二首",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "少年偶此请长缨，命落南州一羽轻。",
      "万里上林无雁到，三更函谷有鸡鸣。",
      "金戈影里丹心苦，铜鼓声中白发生。",
      "已幸归来身复在，梦回犹觉瘴魂惊。"
    ]
  },
  {
    "id": "c16655df7bc4ebb56e1ccb72f758a1da",
    "title": "交州使还感事二首",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "宝剑金符笑此身，灞陵今是旧将军。",
      "榻前未上征辽疏，囊底空留谕蜀文。",
      "七十亲闱双鬓雪，八千客路一鞭云。",
      "何时归棹烟江上，闲对沙鸥洗瘴氛。"
    ]
  },
  {
    "id": "c16655df7bc4ebb58ecb4a0071647eea",
    "title": "呈阎静斋学士",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "四海文声重泰山，十年忠谠侍龙颜。",
      "屡分天上金莲炬，独占人间玉笋班。",
      "麟笔露寒青简湿，凤章云蔼紫泥闲。",
      "孤帆已有东风便，喜近蓬莱碧水间。"
    ]
  },
  {
    "id": "c16655df7bc4ebb5f9fe69d674a7b298",
    "title": "偕承旨野庄公学士刘东崖侍讲张西岩游庆寿寺憩僧窗有作",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "金碧楼台护紫霞，一尘不到小窗纱。",
      "老僧倚杖对疏竹，童子抱琴眠落花。",
      "风起乱飞千万蝶，日斜闲啄两三鸦。",
      "自知不是名缰客，消得曹溪一滴茶。"
    ]
  },
  {
    "id": "c16655df7bc4ebb5db8fb38d41007130",
    "title": "得家书寄呈可翁家兄",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "风南枝北两沉沉，忽有书来似万金。",
      "三十年间听雨梦，八千里外望云心。",
      "旧书尚喜黄盈架，先陇应添碧满林。",
      "若问客游新况味，紫薇花发玉堂深。"
    ]
  },
  {
    "id": "c16655df7bc4ebb5a32097dad24e0b2e",
    "title": "燕山除夜简唐静卿待制张胜非张幼度编修",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "万井笙歌彻晓闻，千官待漏夜纷纷。",
      "奴星有柳祠穷鬼，臣朔无柑遗细君。",
      "长乐钟声敲碧汉，广寒帘影卷红云。",
      "自知报国无他技，赖有诗书可策勋。"
    ]
  },
  {
    "id": "c16655df7bc4ebb5d54f89ad6bd008a5",
    "title": "史馆暮春有感呈承旨野庄公",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "满箧诗章未必传，微官束缚正堪怜。",
      "蘼芜满院又三月，苜蓿堆盘无一钱。",
      "洛邑家书黄犬上，巴山旧业子规前。",
      "夜听儿女青灯话，似觉朱颜老去年。"
    ]
  },
  {
    "id": "c16655df7bc4ebb57d36e756864a738d",
    "title": "哭菊山学士",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "太乙青藜命世儒，枕中鸿宝定何如。",
      "三年席上陪金马，一旦阶前坠玉鱼。",
      "益部已空耆旧传，洛阳犹诵治安书。",
      "蒲轮昔日卢龙道，忽见秋风送旐旟。"
    ]
  },
  {
    "id": "c16655df7bc4ebb56ccaa107313f530b",
    "title": "与李子构读开元天宝遗事",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "四十乾坤拱紫宸，东风只属倚阑人。",
      "玉凫波暖骊山晓，金犊烟横绣岭春。",
      "七夕有钗留羽客，千秋无镜泣孤臣。",
      "红尘一骑君休笑，中有渔阳万骑尘。"
    ]
  },
  {
    "id": "c16655df7bc4ebb5069611086d1fb61d",
    "title": "夜宿滦河觜儿",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "貂裘尘土黑如鸦，海角孤臣扈翠华。",
      "万里亲庭应鹤发，一生客路又龙沙。",
      "囊中粟卷苁蓉叶，盘里蔬堆芍药芽。",
      "渐见马前添喜气，五云天近玉皇家。"
    ]
  },
  {
    "id": "c16655df7bc4ebb51dda821b5a63f5e2",
    "title": "开平即事",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "百万貔貅拥御闲，滦江如带绿回环。",
      "势超大地山河上，人在中天日月间。",
      "金阙觚棱龙虎气，玉阶阊阖鹭鸳班。",
      "微臣亦有河汾策，愿叩刚风上帝关。"
    ]
  },
  {
    "id": "c16655df7bc4ebb51dda821b6fdb0557",
    "title": "开平即事",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "天开地辟帝王州，河朔风云拱上游。",
      "雕影远盘青海月，雁声斜送黑山秋。",
      "龙冈势绕三千陌，月殿香飘十二楼。",
      "莫笑青衫穷太史，御炉曾见衮龙浮。"
    ]
  },
  {
    "id": "c16655df7bc4ebb5a290a22039e9b9c0",
    "title": "送罗子有奉亦愚右丞之丧归杭",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "风沙万里一征鞍，短帽疏髯泪未干。",
      "广武山川空阮籍，长平宾客只任安。",
      "故园有梦鹊声急，大厦无依燕翅寒。",
      "江左故人如见问，为言灯火客金銮。"
    ]
  },
  {
    "id": "c16655df7bc4ebb5bc75c3b9a697ad24",
    "title": "呈张上卿",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "尚方敕赐紫金冠，诏领诸仙玉府班。",
      "神变紫芒双剑上，家传黄石一编间。",
      "瑶坛蘸罢鹓班静，金阙朝回鹤驭闲。",
      "为问清生符在否，有人望气倚函关。"
    ]
  },
  {
    "id": "c16655df7bc4ebb5713d315011cd70d3",
    "title": "湖上感旧",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "昔日珠楼拥翠钿，女墙犹在草芊芊。",
      "东风第六桥边柳，不见黄鹂见杜鹃。"
    ]
  },
  {
    "id": "c16655df7bc4ebb58931860e8d72e02e",
    "title": "和靖墓",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "北邙翁仲拱朱门，玉碗时惊古帝魂。",
      "谁似孤山一抔土，梅花依旧月黄昏。"
    ]
  },
  {
    "id": "c16655df7bc4ebb5572fd7fdd4e735ff",
    "title": "嘉兴",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "燕子穿烟水荇开，故家犹有读书堆。",
      "平生双耳松风里，又向华亭听鹤来。"
    ]
  },
  {
    "id": "c16655df7bc4ebb5572fd7fd0855c50f",
    "title": "嘉兴",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "箫鼓声中十万家，垂杨浅映绿窗纱。",
      "象梳两两蝉鬟女，笑拥红娇买藕花。"
    ]
  },
  {
    "id": "c16655df7bc4ebb58adb1a2a12f00de6",
    "title": "胭脂井",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "泪痕滴透绿苔香，回首宫中已夕阳。",
      "万里山河天不管，只留一井属君王。"
    ]
  },
  {
    "id": "c16655df7bc4ebb57043d89694a4779f",
    "title": "乌衣巷",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "鳷鹊金波事已非，江山何限泪沾衣。",
      "台空凤去无人问，只说寻常燕子飞。"
    ]
  },
  {
    "id": "c16655df7bc4ebb51d305a3f0998f660",
    "title": "雨华台",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "巍台千尺梵王家，云淡秦淮月映沙。",
      "天雨宝华今不见，空闻人唱后庭花。"
    ]
  },
  {
    "id": "c16655df7bc4ebb537d01e24dea58f5c",
    "title": "露筋庙",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "白鸟飞空万箭攒，玉肌一夜粉痕乾。",
      "残碑何用夸筋露，要露平生铁肺肝。"
    ]
  },
  {
    "id": "c16655df7bc4ebb56751632273fd66fb",
    "title": "宝应县",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "关河鱼沸血波流，喜见元符下楚州。",
      "宫壸明年翚翟掩，为谁留得采桑钩。"
    ]
  },
  {
    "id": "c16655df7bc4ebb5d636c5a2c92f8ba3",
    "title": "高邮军",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "吴通上国已千秋，日日长淮送客舟。",
      "一卷麟经孤烛下，夜深无语过邗沟。"
    ]
  },
  {
    "id": "c16655df7bc4ebb5d636c5a207dcbfb0",
    "title": "高邮军",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "文星已逐水西沉，对客挥毫只此心。",
      "今夜又游台上月，不堪更照古藤阴。"
    ]
  },
  {
    "id": "c16655df7bc4ebb5d636c5a26e23e641",
    "title": "高邮军",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "万顷波间宝气浮，晚来酾酒酹中流。",
      "天明更欲凭阑望，说与骊龙莫暗投。"
    ]
  },
  {
    "id": "c16655df7bc4ebb58ad073a1eb02398a",
    "title": "漂母冢",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "英雄未遇亦堪羞，一饭区区不自谋。",
      "莫笑千金酬漂母，汉家更有颉羹侯。"
    ]
  },
  {
    "id": "c16655df7bc4ebb504c69100b3991fd1",
    "title": "清河口",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "百年南北战尘昏，只指长淮作塞垣。",
      "今日清河河上水，天教洗眼看中原。"
    ]
  },
  {
    "id": "c16655df7bc4ebb5043071111a03cabc",
    "title": "圯桥",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "履印青苔迹未消，一编径佐圣明朝。",
      "祖龙流毒如洪水，济尽生灵是此桥。"
    ]
  },
  {
    "id": "c16655df7bc4ebb5f41f32ab76325ecb",
    "title": "白门",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "布死城南未足悲，老瞒可是算无遗。",
      "不知别有三分者，只在当时大耳儿。"
    ]
  },
  {
    "id": "c16655df7bc4ebb54e31f4cef547d6cf",
    "title": "古宿迁",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "淮水东流古宿迁，荒郊千里绝人烟。",
      "征衣不脱夜无寐，舟在西风乱荻边。"
    ]
  },
  {
    "id": "c16655df7bc4ebb54e31f4ce5f8eb6ed",
    "title": "古宿迁",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "月落狐鸣野草黄，雁飞无数水茫茫。",
      "数星鬼火寒沙上，知是何年旧战场。"
    ]
  },
  {
    "id": "c16655df7bc4ebb5a61a113a937761e4",
    "title": "范增墓",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "七十衰翁两鬓霜，西来一笑火咸阳。",
      "平生奇计无他事，只劝鸿门杀汉王。"
    ]
  },
  {
    "id": "c16655df7bc4ebb534ee88a0ee4e6158",
    "title": "陵母墓",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "太傅勋名半纸残，百年人子痛如山。",
      "缘何方寸非徐庶，忍死慈亲一剑间。"
    ]
  },
  {
    "id": "c16655df7bc4ebb5b13e160722013a0a",
    "title": "沛县歌风台",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "沛宫一曲大风歌，谁识尊前感慨多。",
      "拔木扬沙濉水上，大风中有汉山河。"
    ]
  },
  {
    "id": "c16655df7bc4ebb5b13e16074f5a6f1a",
    "title": "沛县歌风台",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "沛上风云志未酬，彭城先有锦衣游。",
      "同为富贵归乡者，只是龙颜异沐猴。"
    ]
  },
  {
    "id": "c16655df7bc4ebb5b13e16076b8d841d",
    "title": "沛县歌风台",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "原庙衣冠久已灰，断碑无首卧苍苔。",
      "至今风起云飞夜，犹想帝魂思沛来。"
    ]
  },
  {
    "id": "c16655df7bc4ebb5112bfcf0d48005f0",
    "title": "管仲井",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "画野分民乱井田，百王礼乐散寒烟。",
      "平生一勺潢污水，不信东溟浪沃天。"
    ]
  },
  {
    "id": "c16655df7bc4ebb503e1cd5cc57402b4",
    "title": "聊城县",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "七国兵戈若沸羹，诗书谁问鲁诸生。",
      "君看一纸聊城箭，何似安平十万兵。"
    ]
  },
  {
    "id": "c16655df7bc4ebb5563ef2b6fd42cfe2",
    "title": "御庄",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "百年礼乐卯金刀，忍把鸿名冠伪朝。",
      "树上一声休也曲，路人犹自怨鸱枭。"
    ]
  },
  {
    "id": "c16655df7bc4ebb531e278bcae855b92",
    "title": "自永福县过八十里山",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "下山如井上如梯，乱石嵯岈割马蹄。",
      "正是行人行不得，鹧鸪更在隔林啼。"
    ]
  },
  {
    "id": "c16655df7bc4ebb59c12bde6a39a4e2f",
    "title": "过牂牁江",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "青草风吹毒雾腥，交州何在海溟溟。",
      "牂牁已恨天涯远，又过牂牁二十程。"
    ]
  },
  {
    "id": "c16655df7bc4ebb52f74409a423da09d",
    "title": "江州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "司马琵琶昔日歌，天涯流落事如何。",
      "若行今日江州路，应是青衫泪更多。"
    ]
  },
  {
    "id": "c16655df7bc4ebb52f74409a27f3242d",
    "title": "江州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "老母越南垂白发，病妻燕北寄黄昏。",
      "瘴烟蛮雨交州客，三处相思一梦魂。"
    ]
  },
  {
    "id": "c16655df7bc4ebb5d6472f8c349bdf39",
    "title": "思明州元日",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "去年元日步瀛洲，兽舞天墀拜冕旒。",
      "山驿今朝一樽酒，微臣身在岭南州。"
    ]
  },
  {
    "id": "c16655df7bc4ebb5d6472f8c3d569c1e",
    "title": "思明州元日",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "三雏掌上玉娉婷，拂晓呕哑语到明。",
      "今日乱山孤枕上，耳边忽似有啼声。"
    ]
  },
  {
    "id": "c16655df7bc4ebb5ad1d757e0b33f0d4",
    "title": "思明州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "风吹蛮雨滴芭蕉，杵臼敲残夜寂寥。",
      "留得孤灯床榻畔，思明州里过元宵。"
    ]
  },
  {
    "id": "c16655df7bc4ebb5ad1d757eb26ced64",
    "title": "思明州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "手捧槟榔染蛤灰，峒中妇女趁墟来。",
      "蓬头赤脚无铅粉，只有风吹锦带开。"
    ]
  },
  {
    "id": "c16655df7bc4ebb5ad1d757e93eb58dd",
    "title": "思明州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "鹿酒香浓犬彘肥，黄茅冈上纸钱飞。",
      "一声鼓绝长鎗立，又是蛮巫祭鬼归。"
    ]
  },
  {
    "id": "c16655df7bc4ebb5ad1d757e512946ab",
    "title": "思明州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "毒虫含弩满汀沙，荒草深眠十丈蛇。",
      "遥望天边红似火，瘴云飞落木棉花。"
    ]
  },
  {
    "id": "c16655df7bc4ebb5ad1d757e65feceb1",
    "title": "思明州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "刺竹丛丛苦笋生，山禽无数不知名。",
      "元宵已似春深后，龙眼花开蛤蚧鸣。"
    ]
  },
  {
    "id": "c16655df7bc4ebb54e290cf9094716cf",
    "title": "老鼠关",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "春风又送使旌还，笑掬清波洗瘴颜。",
      "从此定知身不死，生前先过鬼门关。"
    ]
  },
  {
    "id": "c16655df7bc4ebb5718c03f7784e8e7a",
    "title": "至永州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "万里归来一叶舟，淡烟疏雨满汀洲。",
      "梦魂怪得清如许，身在潇湘第一州。"
    ]
  },
  {
    "id": "c16655df7bc4ebb5d8f29be45b349a0c",
    "title": "回过湘阴县",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "牛斗槎边小客星，北溟万里渡南溟。",
      "三生带得烟波福，又泛潇湘过洞庭。"
    ]
  },
  {
    "id": "c16655df7bc4ebb5b32d30d2db4c58ec",
    "title": "回衡山县望南岳呈御史完颜正夫修撰庞夷简",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "雨洗松阴绿未干，今朝山下倚阑干。",
      "一天露重月华湿，七十二峰生翠寒。"
    ]
  },
  {
    "id": "c16655df7bc4ebb5b32d30d25526fc3d",
    "title": "回衡山县望南岳呈御史完颜正夫修撰庞夷简",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "漠漠寒汀浮芰荷，沉沉幽壑舞蛟鼍。",
      "祝融峰顶定有雨，一夜潇湘烟浪多。"
    ]
  },
  {
    "id": "c16655df7bc4ebb5b32d30d2241f7293",
    "title": "回衡山县望南岳呈御史完颜正夫修撰庞夷简",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "回雁峰前一棹孤，平波如镜浸菰蒲。",
      "楚天日落碧云合，山北山南闻鹧鸪。"
    ]
  },
  {
    "id": "c16655df7bc4ebb564af6d21dfd324b1",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "盟府旗常策世勋，一门忠孝气凌云。",
      "衣冠盛事谁堪比，汉后元间万石君。"
    ]
  },
  {
    "id": "c16655df7bc4ebb564af6d211068d701",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "铁马长驱栈路高，捷旗飞渡大江涛。",
      "汉南烟柳蓬婆雪，犹识团花旧战袍。"
    ]
  },
  {
    "id": "c16655df7bc4ebb564af6d21fb0cb97d",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "手分恩露活茕嫠，春满棠阴犬有氂。",
      "二十年间如昨日，儿童犹诵卫州碑。"
    ]
  },
  {
    "id": "c16655df7bc4ebb564af6d215dcfdb38",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "正色鸳行第一人，危言耿耿耸朝绅。",
      "忠州不负平生学，曾与皇家去佞臣。"
    ]
  },
  {
    "id": "c16655df7bc4ebb564af6d21b8fe8ff1",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "黑豸冠峨柏署阴，谁知偃月蓄机深。",
      "九重尧舜明如日，独照生来铁石心。"
    ]
  },
  {
    "id": "c16655df7bc4ebb564af6d21a2d8442b",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "郑公已拜大司农，倏捧词林诏墨浓。",
      "自是玉皇香案吏，仙班合领六鳌峰。"
    ]
  },
  {
    "id": "c16655df7bc4ebb564af6d21e2f194e9",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "不负朝廷七十年，楼台无地榻萧然。",
      "清名当与温公并，只欠河南二顷田。"
    ]
  },
  {
    "id": "c16655df7bc4ebb564af6d21c0ce4d95",
    "title": "承旨野庄董公殊勋清节孚闻之缙绅纪以八诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "万卷青灯味道腴，苦心欲探鲁邹馀。",
      "朝回立马天衢上，又典春衣买异书。"
    ]
  },
  {
    "id": "c16655df7bc4ebb52cebff61b3f371d1",
    "title": "昌平县狄梁公庙",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "七尺衣冠俨古祠，一生身佩国安危。",
      "至今辽海残霞外，犹有虞渊取日时。"
    ]
  },
  {
    "id": "c16655df7bc4ebb56985ca2c7eb92939",
    "title": "弹琴峡",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "月作金徽风作弦，清声岂待指中传。",
      "伯牙别有高山调，写在疏松乱石边。"
    ]
  },
  {
    "id": "c16655df7bc4ebb54668691b54b01d05",
    "title": "仙人枕",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "居庸万马绕山前，未必苍苔睡晏然。",
      "见说华山风日暖，何如移伴白云眠。"
    ]
  },
  {
    "id": "c16655df7bc4ebb59593e271729ecb33",
    "title": "统幕",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "千里茫茫草色青，乱尘飞逐马蹄生。",
      "不知何代开军府，犹有当年统幕名。"
    ]
  },
  {
    "id": "c16655df7bc4ebb552031612eeaeacc1",
    "title": "雕窠道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "晓驰漠北暮居庸，千里山河一瞬中。",
      "江左故人知我否，马蹄声里过秋风。"
    ]
  },
  {
    "id": "c16655df7bc4ebb552031612fbfbcb07",
    "title": "雕窠道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "车外尘沙十丈黄，车中客子黑貂裳。",
      "拂云堆上闲回首，无数征鸿带夕阳。"
    ]
  },
  {
    "id": "c16655df7bc4ebb5fffee7ce84d0921e",
    "title": "赤城驿",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "一溪流水绕千峰，宛与天台景物同。",
      "魂梦不知家万里，却疑只在赤城中。"
    ]
  },
  {
    "id": "c16655df7bc4ebb5a8d428e7f9cc5525",
    "title": "独石",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "何载天星堕绿苔，千寻忽作铁崔嵬。",
      "风沙道上人谁识，曾见天台雁荡来。"
    ]
  },
  {
    "id": "c16655df7bc4ebb5e7651766e3bf78c7",
    "title": "明安驿道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "野鹊山头野草黄，野狐岭上月茫茫。",
      "五更但觉天风冷，帐顶青毡一寸霜。"
    ]
  },
  {
    "id": "c16655df7bc4ebb5e7651766eefc5a04",
    "title": "明安驿道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "貂鼠红袍金盘陀，仰天一箭双天鹅。",
      "雕弓放下笑归去，急鼓数声鸣骆驼。"
    ]
  },
  {
    "id": "c16655df7bc4ebb5e765176672da045f",
    "title": "明安驿道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "黄沙浩浩万云飞，云际草深黄鼠肥。",
      "貂帽老翁骑铁马，胸前抱得黄羊归。"
    ]
  },
  {
    "id": "c16655df7bc4ebb5e7651766df2829fe",
    "title": "明安驿道中",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "风吹滦水涌如淮，十万雕弓饮马来。",
      "长啸一声鞭影动，金鞍飞过李陵台。"
    ]
  },
  {
    "id": "c16655df7bc4ebb5c7d32f306e208f41",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "拜扫归来走钿车，二年寒食住京华。",
      "自怜惯识金莲烛，奉使虚随八月槎。"
    ]
  },
  {
    "id": "c16655df7bc4ebb5c7d32f301864dc11",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "回首扶桑铜柱标，芙蓉帐暖度春宵。",
      "清明寒食谁家哭，折戟沈沙铁未销。"
    ]
  },
  {
    "id": "c16655df7bc4ebb5c7d32f30af0958c8",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "关山迢递古交州，物换星移几度秋。",
      "微雨微风寒食节，夷歌铜鼓不胜愁。"
    ]
  },
  {
    "id": "c16655df7bc4ebb5c7d32f30e9ce0ad1",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "残花怅望近人开，不尽长江滚滚来。",
      "寒食清明都过了，鹧鸪飞上越王台。"
    ]
  },
  {
    "id": "c16655df7bc4ebb5c7d32f30bf1446d1",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "台州地阔海冥冥，人踏金鳌背上行。",
      "独在异乡为异客，无花无酒过清明。"
    ]
  },
  {
    "id": "c16655df7bc4ebb5c7d32f3070a5dc16",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "慈母年高鹤发垂，乡书无雁到家迟。",
      "初过寒食一百六，一日思亲十二时。"
    ]
  },
  {
    "id": "c16655df7bc4ebb5c7d32f306deae121",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "昔藉梨花作寒食，孟光举案与眉齐。",
      "越裳翡翠无消息，夜合花开日又西。"
    ]
  },
  {
    "id": "c16655df7bc4ebb5c7d32f30d18649ee",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "寒食家家出古城，满川风雨看潮生。",
      "八千里外飘零客，起向朱樱树下行。"
    ]
  },
  {
    "id": "c16655df7bc4ebb5c7d32f30f757e7d4",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "一百五日寒食雨，风光别我苦吟身。",
      "尚书气与秋天杳，同是天涯沦落人。"
    ]
  },
  {
    "id": "c16655df7bc4ebb5c7d32f309e18b809",
    "title": "入安南以官事未了绝不作诗清明日感事因集句成十绝奉呈贡父尚书并示世子及诸大夫篇篇见寒食",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "海客乘槎上紫氛，清明时节雨纷纷。",
      "虎牙铜柱皆倾侧，水尽天南不见云。"
    ]
  },
  {
    "id": "c16655df7bc4ebb5bd8a155ebd1c5e7d",
    "title": "东平府",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "任宿须句国，烟云拥汶河。",
      "长亭东接岱，短棹北通阿。",
      "万井楼台壮，千郊衍沃多。",
      "无盐城突兀，司隶石嵯峨。",
      "夜月喧箫鼓，春风扇绮罗。",
      "钿车香不扫，步障锦相摩。",
      "地尚雄千乘，人犹慕四科。",
      "故侯敦学校，俊士乐弦歌。",
      "紫闼悬金榜，朱楼响玉珂。",
      "自天沾湛露，率土育菁莪。",
      "衮冕明虫藻，樽罍列象牺。",
      "淹中书在否，稷下事如何。",
      "沂咏难逢点，邹迁尚忆轲。",
      "明朝燕赵去，万事付沧波。"
    ]
  },
  {
    "id": "c16655df7bc4ebb5f5c85dfcccf9bff3",
    "title": "偕翰林学士刘东崖礼部侍郎李两山登悯忠寺阁",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "天京朝万国，十二舜神州。",
      "宫阙开中禁，关河拱上游。",
      "扶桑彤气近，析木绀光流。",
      "剑佩千牛卫，旌幢五凤楼。",
      "玉泉蟠地涌，金塔插天浮。",
      "北岳瑶符出，南溟瘴雾收。",
      "人皆跻寿域，我亦步瀛洲。",
      "智不如犀首，痴犹过虎头。",
      "帝恩难独报，儒术幸同俦。",
      "偶此登阿阁，悠然望蓟丘。",
      "长庚欣识李，太乙愿依刘。",
      "雪拥飞狐夜，风号涿鹿秋。",
      "黄花堆径湿，红叶带城幽。",
      "且尽一壶酒，掀髯送白鸥。"
    ]
  },
  {
    "id": "c16655df7bc4ebb57833969c1d98ad14",
    "title": "翰苑荐为应奉文字二十韵谢大司徒并呈诸学士",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "天上金銮客，人间第一流。",
      "贽为唐内相，禹拜汉元侯。",
      "鲲海三千水，龟峰十二楼。",
      "月寒红烛夜，风淡紫薇秋。",
      "凤诰窥姚姒，麟篇振鲁邹。",
      "佩随宫漏远，衣染御烟浮。",
      "淑气腾奎璧，祥光射斗牛。",
      "焜煌青琐闼，缥缈紫霞洲。",
      "玛瑙濡尧瓮，珊瑚耀汉钩。",
      "驼蹄中禁釜，豹尾上方驺。",
      "仆本师黄卷，生惟伴白鸥。",
      "亲庭双鹤发，家事一渔舟。",
      "偶预天官选，来为帝里游。",
      "绿章蒙独荐，青史许同修。",
      "故郡惊王勃，新丰异马周。",
      "队随鱼圉圉，角喜鹿呦呦。",
      "势似飞三凤，功如挽万牛。",
      "桑榆终有望，葑菲未为愁。",
      "国士恩难报，书生志易酬。",
      "誓坚冰雪操，正色赞皇猷。"
    ]
  },
  {
    "id": "c16655df7bc4ebb5481c0a5473290c3f",
    "title": "承旨乐山唐公八月十二日宴于其第以诗奉呈",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "圣代开皇极，恩波雨露沾。",
      "笃生嵩岳佐，载叶渭川占。",
      "社稷千龄会，衣冠五福兼。",
      "朱弦新律吕，黄石旧韬钤。",
      "德望三朝眷，仪刑四海瞻。",
      "摛词追贾马，励学探羲炎。",
      "宇宙归青照，风云奋紫髯。",
      "议如唐陆贽，诗似晋陶潜。",
      "践履刚而毅，精神智以恬。",
      "一区杨子宅，万轴邺侯签。",
      "山色秋凝璧，烟光昼卷帘。",
      "金銮辞秉烛，玉铉待调盐。",
      "大匠规模远，宗公号令严。",
      "王臣躬蹇蹇，君子德谦谦。",
      "此日鸣朝凤，清秋近夜蟾。",
      "瑶簪环杖履，宝墨出湘缣。",
      "北海宾长满，东山屐未厌。",
      "车声阗绣户，花影舞朱檐。",
      "乐幸追灵运，忧当后仲淹。",
      "愿施经济具，天下待针砭。"
    ]
  },
  {
    "id": "c16655df7bc4ebb5398f6422cb1bd3f4",
    "title": "安南即事",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "圣德天无外，恩光烛海隅。",
      "遂颁南越诏，载命北门儒。",
      "万里秋持节，千军夜执殳。",
      "前驱严弩矢，后爨拥樵苏。",
      "眷彼交州域，初为汉氏区。",
      "楼船征既克，徵侧叛还诛。",
      "五代颓王纽，诸方裂霸图。",
      "遂令风气隔，顿觉版章殊。",
      "丁琏前猖獗，黎桓后觊觎。",
      "一朝陈业构，八叶李宗徂。",
      "下俗浇浮甚，中华礼乐无。",
      "讳嫌讹氏阮，托制僭称孤。",
      "祭祀宗祊绝，婚姻族属污。",
      "尊卑双跣足，老幼一圆颅。",
      "陟峤轻于鹿，泅波疾似凫。",
      "斜钩青缯帽，曲领黑罗襦。",
      "语笑堂前燕，趋鎗屋上乌。",
      "抵鸦身偃豕，罗我背拳狐。",
      "寺号千龄陋，州名万劫愚。",
      "笙箫围丑妓，牢醴祀淫巫。",
      "国尉青盘护，军掫白梃驱。",
      "阅条亲狱讼，明字掌机枢。",
      "勃窣官中客，鬅鬙座上奴。",
      "台章中赞纠，邑赋大僚输。",
      "吏榷槟榔税，人收安息租。",
      "黄金刑莫赎，紫盖律难逾。",
      "安化桥危矣，明灵阁岌乎。",
      "曲歌叹时世，乐奏入皇都。",
      "龙蕊常穿壁，蒌藤不离盂。",
      "玳簪穿短发，虫纽刻顽肤。",
      "有室皆穿窦，无床不尚炉。",
      "星华舟作市，花福水为郛。",
      "突兀山分腊，汪茫浪注泸。",
      "鼠关林翳密，狼塞涧萦纡。",
      "士燮祠将压，高骈塔未芜。",
      "铁船波影见，铜柱土痕枯。",
      "墟落多施榻，颠崖屡改途。",
      "千艘商斥卤，四穫粒膏腴。",
      "短短桑苗圃，丛丛竹刺衢。",
      "牛蕉垂似剑，龙荔缀如珠。",
      "宝斝罗鹦鹉，名香屑鹧鸪。",
      "揭旌图鬼像，击柝聚兵徒。",
      "鼻饮如瓴甋，头飞似辘轳。",
      "蚺皮为鼓击，虾鬣作筇扶。",
      "家必烹蛇虺，人能幻虎貙。",
      "鱼鳞檐粲瓦，鹊尾海浮桴。",
      "水弩含沙掷，山㺑出穴粗。",
      "鳄鱼鸣霹雳，蜃气吐浮屠。",
      "寓县伤分阻，生灵困毒痡。",
      "舞阶犹未格，折简岂能呼。",
      "大社初传祃，辕门合受俘。",
      "貔貅微偃戢，蛇豕偶逃逋。",
      "天已殂渠恶，民犹奉僭雏。",
      "势如纯据陇，政以皓亡吴。",
      "凤札重宣令，狼心更伏辜。",
      "幸能宽斧锧，犹自恋泥涂。",
      "献颂尊天子，腾章遣大夫。",
      "象鞮言可订，蠹册事非诬。",
      "功欲收边徼，威须仗庙谟。",
      "沐薰陈此什，礼部小臣孚。"
    ]
  },
  {
    "id": "c16655df7bc4ebb5ea14c7d1f31dc60a",
    "title": "出门别亲友",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "停君汉水浮鸭之翠杓，听我峄山栖鸾之绿桐。男儿拂衣出门去，龙泉三尺光如虹。",
      "君不见磻溪鹤发钓鱼者，偶掷渔竿来牧野。白旄麾开炮烙烟，桓圭朱芾侯青社。",
      "又不见南阳卧龙人不识，一朝佐汉坐很石。羽扇轻摇蛇鸟惊，火精焰焰天西极。",
      "旗亭四月柳如蓝，紫骝嘶风黄金骖。岂无叩牛歌，亦有扪虱谈。",
      "天生巉岩崒嵂骨，蒿莱槁死谁能甘。我欲登泰山，扶筇款天关。",
      "东溟若木如可攀，手弄日月青云间。我欲渡黄河，赤脚凌秋波。",
      "水仙楼阁银嵯峨，径叱海若笞蛟鼍。停君翠杓，听我绿桐。",
      "真人开天，六合同风。驺虞凤凰，飞舞镐宫。有线五色，献于重瞳。",
      "补舜衣裳，山龙华虫。虎豹九关兮不可以达，吾则脱冠归来兮丹丘之青峰。",
      "长揖二三子，目送西征鸿。"
    ]
  },
  {
    "id": "c16655df7bc4ebb5723800ffe157a67c",
    "title": "拜辞先陇而行",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "晨陟马鬣封，血泪如雨滴。",
      "父兮曩即世，宿草十改碧。",
      "平生熊豹姿，虬髯身七尺。",
      "岂无千里心，柰此骥伏枥。",
      "家有三万卷，手自校朱墨。",
      "亲传不肖孤，今亦字仅识。",
      "名未成父志，何以慰窀穸。",
      "墓下当自誓，素操坚铁石。"
    ]
  },
  {
    "id": "c16655df7bc4ebb584ad735e892d9e87",
    "title": "夜泊六和塔下",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "碧天如幕垂，露湿星磊磊。",
      "渔灯射寒沙，万点乱光彩。",
      "壮哉大江水，浩浩东北汇。",
      "西风卷潮来，铁马拥万铠。",
      "木落烟嶂横，鸱夷魂安在。",
      "卧闻黄帽郎，一曲歌欸乃。",
      "扣舷起和之，逸兴渺云海。"
    ]
  },
  {
    "id": "c16655df7bc4ebb5b5d8e74ee4ddea60",
    "title": "葛岭行",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "葛岭相君之故居，昔年甲第临通衢。",
      "钱横花间甃作径，锦铺泉底流为渠。",
      "后庭三千倾城姝，歌舞绝世冰肌肤。",
      "麒麟银裳龙绡裾，佩以文螺木难珠。",
      "相君出拥万虎士，各操斗戟左右趋。",
      "剑履上殿帝赐坐，驼蹄七宝分御厨。",
      "望尘拜者颂元老，伊尹周公所不如。",
      "岂知一旦事瓦裂，锒铛铁锁载以驴。",
      "我偶过此访废址，狐兔纵横草焦枯。",
      "琨台瑶砌不复见，已有野人来种蔬。",
      "却怪当时凿隧道，挟诈出入潜如狙。",
      "大臣一身佩天下，版墙复壁何谬欤。",
      "山童从我一壶酒，回首落日悲欷歔。",
      "摩挲仆碑共踞坐，尚是御赐淩烟图。"
    ]
  },
  {
    "id": "c16655df7bc4ebb5696671f1f1c30075",
    "title": "飞来峰",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "寒峰插天出，玲珑万菡萏。",
      "微风起松际，怪石势摇撼。",
      "上有百尺松，幽花缀红糁。",
      "野猿忽跃去，滴下露千点。",
      "回首冷泉亭，天镜光潋潋。",
      "游姬长眉青，娇童两髦髧。",
      "平生山水癖，如人嗜昌歜。",
      "对此一壶酒，玉色翻醉脸。",
      "路逢老祝发，绛袍金光闪。",
      "兹山信自佳，恨为缁尘染。",
      "置之且复醉，天竺鼓紞紞。"
    ]
  },
  {
    "id": "c16655df7bc4ebb5383ea8c4e5906026",
    "title": "吴宫子夜歌",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "紫贝楼阙郁金香，暖云七十红鸳鸯。",
      "玉蝉笑拥霞绡裳，星河不堕宫点长。",
      "绿樽滟滟麟髓泣，露重花寒秋不湿。",
      "歈歌一声惊怒涛，海鲸夹陛如人立。",
      "谁知浅颦蛾半扫，中有疏萤满秋沼。",
      "越兵晓跨西风来，碧波一夜芙蓉老。"
    ]
  },
  {
    "id": "c16655df7bc4ebb5902c0a0f43fabca3",
    "title": "三高祠",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "君不见洛阳记室双鬓皤，不忍荆棘埋铜驼。西风忽念鲈鱼鲙，归来江上眠秋波。",
      "又不见甫里先生心更苦，河朔生灵半黄土。夕阳蓑笠二顷田，口诵羲黄思太古。",
      "二君隐沦岂得已，一生不及鸱夷子。吴宫鹿走越山高，脱缨径濯沧浪水。",
      "丈夫此身系乾坤，岂甘便老菰蒲根。古今得失一卮酒，我欲起酹汀鸥魂。"
    ]
  },
  {
    "id": "c16655df7bc4ebb5880490ae66a4a980",
    "title": "常州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "毗陵城西渔火红，家家夜香烧碧空。",
      "荻花离离季子冢，枫叶索索春申宫。",
      "鸡声人语三十里，大船小船浪相倚。",
      "鸂𪄠一双飞上天，人在舵楼弄秋水。"
    ]
  },
  {
    "id": "c16655df7bc4ebb5fd979ffe2beb8e2e",
    "title": "甓社湖遇大风",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "天低烟冥冥，平湖绕淮楚。",
      "一帆东南来，乃为风伯侮。",
      "前如残叶飘，后如轻蝶舞。",
      "惊涛涌雪山，湿浪溅银雨。",
      "尝闻贝宫胎，夜夜灵光吐。",
      "吾无盗睡心，龙兮尔何怒。",
      "舟师倚断桅，相戒不得语。",
      "亦有诵咒者，拱手面如土。",
      "回视天际雁，万点落远浦。",
      "彼物何悠悠，吾生浪自苦。"
    ]
  },
  {
    "id": "c16655df7bc4ebb55fcc49fb93a0f03d",
    "title": "淮安州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "孤帆下江北，千里西风轻。",
      "泊舟公路浦，始见南昌亭。",
      "青天下白露，乱叶凄以声。",
      "汀洲结海色，冉冉孤月生。",
      "残鸦感兴废，断肠悲飘零。",
      "安得携美酒，台上呼刘伶。",
      "百年一箕踞，六合皆螟蛉。"
    ]
  },
  {
    "id": "c16655df7bc4ebb58bcc667d390583d6",
    "title": "黄河谣",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "长淮绿如苔，飞下桐柏山。",
      "黄河忽西来，乱泻长淮间。",
      "冯夷鼓狂浪，峥嵘雪崖堕。",
      "惊起无支祁，腥涎沃铁锁。",
      "两雄斗不死，大声吼乾坤。",
      "震撼山岳骨，磨荡日月魂。",
      "黄河无停时，淮亦流不息。",
      "东风吹海波，万里涌秋色。",
      "秋色不可扫，青烟映芦花。",
      "白鸟亦四五，长鸣下汀沙。",
      "黄灵奠四渎，各剖盘古髓。",
      "千载今合流，神理胡乃尔。",
      "渔翁一鬓霜，扁舟依古树。",
      "隔浦欲扣之，翩然淩波去。"
    ]
  },
  {
    "id": "c16655df7bc4ebb5b48bce74c48efbd6",
    "title": "吕梁洪",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "沂泗之水来鲁邦，平沙千里流淙淙。忽逢吕梁万石硔，势与石斗不肯降。",
      "半天卷起千尺泷，怒声日夜相摏撞。有如万骑腾骊䮾，左挟贲获右羿逢。",
      "恶若哮虎鼎可扛，踊槊跃矢横矛鏦。风云蛇鸟万旌幢，大呼击碎龙文杠。",
      "死战不复留空羫，我生事业在北窗。蒙庄一卷映秋釭，每羡老叟何其憃。",
      "忠信出入言非哤，及此更觉心悾悾。西风吹衣衣茸尨，茅店沽来酒盈缸。",
      "篙人赠我尺鲤双，扣舷而歌和柷椌。问禹何故留此洚，何当理我小舽艭。",
      "东浮溟海西岷江，沛然一口吸老庞。要使后土安鸿厖。"
    ]
  },
  {
    "id": "c16655df7bc4ebb53fe7f381489e2bdc",
    "title": "徐州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "项王熊豹姿，气欲吞天下。",
      "大呼渡河来，山岳如崩瓦。",
      "当其火秦宫，血涌渭水赭。",
      "嗔目叱诸侯，胆落毛发洒。",
      "谁知阴陵路，浩歌泪如泻。",
      "惟徐乃故都，昔此奠宗社。",
      "尚想岩台上，铁槊拥万马。",
      "酒酣笳鼓鸣，旌旗蔽原野。",
      "及今亦何有，荒棘秋满把。",
      "皇天祚真主，神器不可假。",
      "岂有时雨师，刈人如土苴。",
      "天亡君勿悲，为君奠罍斝。"
    ]
  },
  {
    "id": "c16655df7bc4ebb59477fb7c37091c0e",
    "title": "黄楼",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "长河如带彭城东，乱石蹴起百步洪。昔年民歌山鞠藭，孤城汇为河伯宫。",
      "城上闪闪鲸鬣红，雪堂先生人中龙。惊湍偃受丸泥封，手援赤子鱼腹中。",
      "黄楼千尺雉堞雄，巍梁画栋光昽昽。吹笙伐鼓撞歌钟，先生铿然一枝筇。",
      "麾斥八极绫星虹，酒酣叱起楚重瞳。为我拔剑舞西风，卯君作赋声摩空。",
      "至今读者毛发松，百年事往犹飞鸿。我独流涕将何从，孤角一声烟蒙蒙。",
      "又送落日沉西峰。"
    ]
  },
  {
    "id": "c16655df7bc4ebb5df10a0fce4b82015",
    "title": "百步洪",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "大山如飞虬，小山如伏牛。",
      "天河横空来，声撼山骨浮。",
      "我偶石上眠，梦惊霹雳怒。",
      "急起扶瘦筇，恐山亦流去。"
    ]
  },
  {
    "id": "c16655df7bc4ebb5f6f7995848bb56c6",
    "title": "留侯庙",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "子房王佐才，其风凛冰雪。天遣鹤发翁，圯上授宝诀。",
      "博浪沙中千尺铁，祖龙未死胆已裂。况此喑呜扛鼎夫，不直秋风一剑血。",
      "谈笑帷幄间，六合雄雌决。卯金四百年，只在三寸舌。",
      "但恨汉德非姚虞，不得身为古稷契。雍熙至治如可作，岂肯脱冠挂北阙。",
      "留城古祠今千载，碧藓溜雨眼断碣。我恐至人或不死，尚有笙鹤拥玉节。",
      "酌泉采菊往奠之，回首芒砀堕山月。"
    ]
  },
  {
    "id": "c16655df7bc4ebb576782fa561debfb5",
    "title": "燕子楼",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "长相思，久别离，东风不暖残燕支。乳鸦困，柔鸾悲，樱桃泫红腻，蘼芜凋绿滋。",
      "牙床琥珀枕，梦君君不知。"
    ]
  },
  {
    "id": "c16655df7bc4ebb535c77dc039dfdc40",
    "title": "题太白酒楼",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "昔闻李太白，山东饮酒有酒楼。今我登楼来，北风吹发寒飕飕。",
      "太白天酒仙，人间不可留。金光绛气九万里，翩然而上骑赤虬。",
      "左蹴大江涛，右翻黄河流。手攀北斗招摇柄，琼田倒泻银湾秋。",
      "银湾吸乾日月液，蟾惊乌泣黄姑愁。太白方悠然，掀髯送汀鸥。",
      "炯如晓霞一点映秋水，红痕微涌玉色浮。太虚变化如蜉蝣，仙今何在不可求。",
      "惟有胸中灿烂五色锦，化为元气包神州。我欲起仙从之游，安得羽翮飞上昆仑丘。"
    ]
  },
  {
    "id": "c16655df7bc4ebb5dae13d4a4edfe6ca",
    "title": "望泰山",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "扁舟浮泗来，夜宿须句国。眼明忽见玉芙蓉，插天亭亭千丈碧。",
      "舟人为我言，此乃七十二君之泰山。天风吹落黄岘露，冰花乱洒龟蒙间。",
      "七十二君今何在，宝符朝朝吐光彩。千年老鹤巢云松，夜看白日涌东海。",
      "东海青童仙，踞龟啖蟹螯。笑秦亭上攀蟠桃，笑彼鞭石驾长桥。",
      "天帝之孙奠天极，鲍鱼狂魄腥山色。我有东封书，中含万古情。",
      "欲奏天子甘泉殿，手刻玉检黄金绳。寄声为报牵狗老，先向石坛种瑶草。"
    ]
  },
  {
    "id": "c16655df7bc4ebb59c239b52c6e9e7d7",
    "title": "陵州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "五里行尽桑麻畴，十里一见蘋花洲。",
      "十里五里乌鸟乐，隐隐烟火浮陵州。",
      "陵州大船腹如鼓，陵州梨枣贱如土。",
      "陵州女郎金缕衣，低鬟乱拥红窗舞。",
      "柳衣袅袅萦清河，绿头水禽飞带波。",
      "箫笙月下不肯饮，一笑如此陵州何。"
    ]
  },
  {
    "id": "c16655df7bc4ebb5a411c34797e5b8aa",
    "title": "宾州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "宾州大如斗，青林掩苍霭。",
      "乱石熊豹蹲，累累漱江濑。",
      "野妪碧裙襦，聚虚拥野外。",
      "青箬罗米盐，飘飘双绣带。",
      "日晚投古驿，酸风不可奈。",
      "绿竹乱生枝，离披影如盖。",
      "瘴雨飞为尘，鸺鹠声哕哕。",
      "府僚跪庭前，对我各一慨。",
      "浊酒强为饮，旅魂那可醉。",
      "故园何日还，白云绕吴会。"
    ]
  },
  {
    "id": "c16655df7bc4ebb5b9b0fc9e7f92551e",
    "title": "过邕州昆仑关",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "昨日过大林关，酸烟毒雾山复山。今日过昆仑关，寒泉怒泻声潺潺。",
      "道傍榕树齐如织，千柯万叶岩崖间。怪藤倒悬一百尺，霜雪不剥皮坚顽。",
      "势如蛟螭夭矫下绝壑，驻马侧视不敢攀。老虺忽何来，眼闪电光尾弯弯。",
      "山童惊颤发卓竖，劝我急勒金鞍还。因思狄天使，貔貅夜度摧狂蛮。",
      "上元灯火杳何处，至今野烧痕斓斑。我虽一书生，袖有青丝纶。",
      "誓将报天子，肯避路险艰。邕州南征士三万，铁甲未解寒痌瘝。",
      "我身七尺不能勇，金符正尔羞苍颜。铁鞭一挥出关去，孔雀飞下沧江湾。"
    ]
  },
  {
    "id": "c16655df7bc4ebb538992cc605102563",
    "title": "邕州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "左江南下一千里，中有交州堕鸢水。",
      "右江西绕特磨来，鳄鱼夜吼声如雷。",
      "两江合流抱邕管，暮冬气候三春暖。",
      "家家榕树青不凋，桃李乱开野花满。",
      "蝮蛇挂屋晚风急，热雾如汤溅衣湿。",
      "万人冢上蛋子眠，三公亭下鲛人泣。",
      "驿吏煎茶茱萸浓，槟榔口吐猩血红。",
      "飒然毛窍汗为雨，病骨似觉收奇功。",
      "平生所持一忠壮，荒峤何殊玉阶上。",
      "明年归泛两江船，会酌清波洗炎瘴。"
    ]
  },
  {
    "id": "c16655df7bc4ebb515973fb630ce68f7",
    "title": "度摩云岭至思凌州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "嵯峨摩云岭，石壁如梯绕天顶。千年毒瘴郁不消，怒入老枫结丹瘿。",
      "苍莽思凌州，悬厓结屋如蜃楼。寨门半掩刀槊健，隐隐云际闻鸣牛。",
      "蛮獠下山健如虎，口红如血面如土。手捧椰浆跪马前，山虺水虫间殽俎。",
      "对此停鞭空自慨，吾独何为在荒裔。他年周京王会图，愿借丹青写椎髻。"
    ]
  },
  {
    "id": "c16655df7bc4ebb52f545ef509d3bb23",
    "title": "交趾境丘温县",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "九月出蓟门，北风吹雪衣裘温。正月至交趾，赤日烧空汗如水。",
      "天涯海角茫茫路，马蹄声里光阴度。万里长空一飞絮，飘飘知复堕何处。",
      "夜瞻天极思郁结，臣身南峤心北阙。愿颂圣皇如天福，早见涂山班万玉。"
    ]
  },
  {
    "id": "c16655df7bc4ebb52314afa8e49d962d",
    "title": "二月三日宿丘温驿见新月正在天心众各惊异因诗以记之",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "至元癸巳春，二月三日夕。",
      "陈子使交州，弭节丘温驿。",
      "云开林影明，出门看月色。",
      "但见天中间，弯弯贴半璧。",
      "同行二三子，相顾各太息。",
      "中原月初生，去地才数尺。",
      "今胡翘首望，月乃在东北。",
      "神禹奠九州，维此实异域。",
      "玄象尚尔殊，礼义何由识。",
      "太息不能寐，风动松露滴。",
      "乱星不知名，累累拥南极。"
    ]
  },
  {
    "id": "c16655df7bc4ebb51342b2e6031ee51e",
    "title": "交趾桥市驿戏作药名诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "长空青茫茫，大泽泻月色。",
      "使君子何来，山椒远于役。",
      "虎狼毒草丛，泪如铅水滴。",
      "更苦参与商，骨肉桂海隔。",
      "问天何当归，天南星汉白。"
    ]
  },
  {
    "id": "c16655df7bc4ebb53da601e3febc3520",
    "title": "采石月题蛾眉亭",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "昔年李白身翻然，袖裹明月飞上天。刚风吹度瑶圃前，雪兔跳落千丈泉。",
      "白今已去八百年，明月犹向江中圆。我行万里拥使旃，柳根偶系东归船。",
      "三生似结明月缘，银光射牖窥我眠。夜深忽梦羽衣仙，神如碧沼浮疏莲。",
      "脚踏赤鲸跨紫烟，问月何在摇玉鞭。耸身忽灭鸿翩翩，觉来试鼓朱丝弦。",
      "起诵国风月出篇，开篷视月月满川，鱼龙吐浪声溅溅。"
    ]
  },
  {
    "id": "c16655df7bc4ebb52afc3e811ac88fa8",
    "title": "同国子司业王士能监丞滕仲礼谒南城文庙观周宣王石鼓各模数本以归",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "退之昔为石鼓歌，子瞻亦尝咏石鼓。",
      "我从江右游京师，眼见石鼓心欲舞。",
      "周室中兴流彘馀，尽复苍姬旧疆土。",
      "大蒐岐下选车徒，虎贲三千健于虎。",
      "想当刻石纪勋时，载命臣籀臣吉甫。",
      "岂惟猗那清庙诗，要纪丰功继下武。",
      "兑戈和弓无复存，此独不磨耀千古。",
      "鲤鱮贯柳字斑斑，势如雷文斫天斧。",
      "由汉讫唐弃草菅，大观辇致图书府。",
      "黄金填画失之奢，金轮已整黄河橹。",
      "燕山潭潭素王宫，太史夜奏神光吐。",
      "谁知至宝在人间，乃是凤篆龙章祖。",
      "我皇御天开三雍，石渠金马列李杜。",
      "鼓昔有十今存七，搜剔崖薮尚可补。",
      "小儒更有笔如椽，作玄一经配邹鲁。"
    ]
  },
  {
    "id": "c16655df7bc4ebb5953b186040729701",
    "title": "呈性斋左丞马公三首",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "峨峨昆仑圃，乃在天中央。",
      "绛楼十二级，浮空灿琳琅。",
      "中有神仙人，霞冠青霓裳。",
      "两手握元化，翊此日月光。",
      "箕以播清飙，斗以倾天浆。",
      "苍生愚何知，但觉太极长。",
      "海亦不可极，山亦不可量。",
      "安得分刀圭，涤我尘土肠。"
    ]
  },
  {
    "id": "c16655df7bc4ebb5953b1860abc6e12a",
    "title": "呈性斋左丞马公三首",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "晨登繄巫闾，回望燕南垂。",
      "碣石无飞埃，滹沱清涟漪。",
      "天子坐明堂，十二藻火衣。",
      "千官拥雉尾，佩剑光陆离。",
      "南海翥朱鸟，东海翻苍螭。",
      "铜池亦何有，五色光明芝。",
      "大哉惠泽流，箘蠢亦熙熙。",
      "谁怜向阳者，一寸园中葵。"
    ]
  },
  {
    "id": "c16655df7bc4ebb5953b1860024e36ad",
    "title": "呈性斋左丞马公三首",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "出自蓟北门，巍城郁崔嵬。",
      "大车如游龙，翠盖浮红埃。",
      "堂皇十二衢，中有千仞台。",
      "黄金不复见，冻雨深苍苔。",
      "伟哉千载人，结址罗英材。",
      "精诚贯白日，铁石为之开。",
      "愿为双黄鹄，奋起凌蒿莱。"
    ]
  },
  {
    "id": "c16655df7bc4ebb53e9d3826dd4d546c",
    "title": "庆寿寺有小殿榜曰圣容奉志公泗州二菩萨皆真身所塑也元在江左金梁王宗弼取置于此",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "煌煌朱雀阙，金榜瑶宫开。",
      "中有二梵士，巍坐芙蕖台。",
      "秣陵安乐禁，松顶灵禽胎。",
      "紫帽姓何人，适从何国来。",
      "胡为悉萃此，雪面净黄埃。",
      "惟金名王子，仗钺征南回。",
      "兵锋烈于火，所至山岳摧。",
      "遂令千载骨，亦复罹其灾。",
      "至人身无寄，如水浮枯荄。",
      "无往亦无去，澹然不可猜。",
      "但有古刀尺，天机妙剸裁。",
      "坐阅金世祚，变灭同寒灰。",
      "圣容俨如故，伊人安在哉。",
      "稽首一笑粲，桧露滴苍苔。"
    ]
  },
  {
    "id": "c16655df7bc4ebb58685de8504c6f98f",
    "title": "野庄公与孚论汉唐以来宰相有王佐气象得四人焉命孚为诗并呈商左山参政谢敬斋尚书诸葛孔明",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "当涂哮吼健于虎，卯金一脉如寒土。",
      "民间只有大耳儿，真是高光宗祏主。",
      "南阳笑脱青萝衣，出试乌林万火炬。",
      "永安受遗辅太子，汉贼未诛忠胆苦。",
      "峨眉山高锦江寒，白旄一麾招摇怒。",
      "出师两纸流涕书，三代而下无此语。",
      "中营若不坠长星，何止逆雏衅征鼓。",
      "定知盛事继苍姬，礼乐光华曜千古。"
    ]
  },
  {
    "id": "c16655df7bc4ebb58685de85de087b0b",
    "title": "野庄公与孚论汉唐以来宰相有王佐气象得四人焉命孚为诗并呈商左山参政谢敬斋尚书诸葛孔明",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "典午叔世失纲纽，紫髯老奴垂涎久。",
      "谢公笑麾九锡文，姑熟一夜骨已朽。",
      "继以草付臣又土，九十六万猰㺄吼。",
      "白羽从容别墅棋，破贼只在一尊酒。",
      "长淮西风夜鹤鸣，坐阅兵车见云母。",
      "自古医国到危殆，始见擎天活人手。",
      "谁能白刃在颈时，正色毅然以死守。",
      "如公信是社稷臣，定论要期千载后。"
    ]
  },
  {
    "id": "c16655df7bc4ebb58685de85b8b37246",
    "title": "野庄公与孚论汉唐以来宰相有王佐气象得四人焉命孚为诗并呈商左山参政谢敬斋尚书诸葛孔明",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "唐自天宝藩臣强，关东割地尊犬狼。",
      "宪皇赫怒思贤佐，十载始得绯衣郎。",
      "六龙夹日升黄道，魑魅谁敢争天光。",
      "惟有蔡州煽逆焰，假钺一指孤臣亡。",
      "瘦骨昂昂五尺长，四夷闻名惊欲僵。",
      "垂绅搢笏坐台席，隐然一身佩巨唐。",
      "唐家太常纪勋烈，后有西平前汾阳。",
      "谁如公探皇王秘，笑睨伊召跻羲黄。"
    ]
  },
  {
    "id": "c16655df7bc4ebb58685de855cb7a4f0",
    "title": "野庄公与孚论汉唐以来宰相有王佐气象得四人焉命孚为诗并呈商左山参政谢敬斋尚书诸葛孔明",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "熙宁误相老安石，恶政变尽法三尺。",
      "头会箕敛祸尚可，动驱赤子陷锋镝。",
      "端明相君从西来，大梁草木亦动色。",
      "紫帘中坐女尧舜，甘雨一洗大地赤。",
      "平生受用惟忠贞，妻无完裙面如腊。",
      "十年布衾二顷田，走卒儿童服至德。",
      "谁将诬语仆魏碑，丹心自有苍苍识。",
      "至今涑水一卷书，尚为乾坤立人极。"
    ]
  },
  {
    "id": "c16655df7bc4ebb5c8921b7b08b14ab6",
    "title": "呈李野斋学士",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "青莲居士长庚星，手抉河汉翻沧溟。",
      "天子呼来红潮涌，冰唾溅几玻瓈声。",
      "仙人上天不可见，耳孙更侍金銮殿。",
      "欲补十二龙火衣，袖中别有五色线。",
      "上帝册府红玉田，宫鬟对捧芙蕖烟。",
      "彩毫草就鸡竿诏，矞云赤绕寥阳天。",
      "江南客子年三十，布袍鸦黑秋霜湿。",
      "欲买侠骨无千金，雄龙一夜铜花泣。",
      "今朝出门忽胆惊，后五百载逢长庚。",
      "安得刚风九万里，从公横骑太乙鲸。"
    ]
  },
  {
    "id": "c16655df7bc4ebb56b68cdef23593375",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "大极生乾坤，万化一橐籥。",
      "孰为万化宗，天其付先觉。",
      "伟哉百世士，逸响振木铎。",
      "深衣花木间，清风藐独乐。"
    ]
  },
  {
    "id": "c16655df7bc4ebb56b68cdefc5b05d3e",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "皇皇六合间，不朽惟此理。",
      "至人妙气机，乃见混沌始。",
      "春风七十年，鹤发映儿齿。",
      "谁知玉雪胸，千载矢天只。"
    ]
  },
  {
    "id": "c16655df7bc4ebb56b68cdefabc1cd57",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "公昔坐黄阁，玉铉宣殊勋。",
      "今居石渠署，袖手看浮云。",
      "出处固有意，岂令俗子闻。",
      "但持方寸丹，期以酬明君。"
    ]
  },
  {
    "id": "c16655df7bc4ebb56b68cdefcb711e55",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "圣明握龙御，六合混文轨。",
      "麟阁有老臣，国脉长在是。",
      "峨峨太华山，浩浩黄河水。",
      "寂寥百年间，今见欧阳子。"
    ]
  },
  {
    "id": "c16655df7bc4ebb56b68cdef9405dfa3",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "仙人白玉阙，踏月戏紫霞。",
      "坐阅东海水，秋风卷尘沙。",
      "烂柯亦偶尔，人世惊咨嗟。",
      "龙汉劫运长，谁能测幽遐。"
    ]
  },
  {
    "id": "c16655df7bc4ebb56b68cdefd6b86684",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "蓬莱在何许，缥缈烟涛浮。",
      "飞仙驾飙轮，径踞金鳌头。",
      "手携五色笔，游戏三千秋。",
      "回语枋榆鴳，识此逍遥不。"
    ]
  },
  {
    "id": "c16655df7bc4ebb56b68cdef6997a84b",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "小草有臭味，愿附青松枝。",
      "况我三世间，受此露雨滋。",
      "家庭有胜事，陶冶非公私。",
      "稽首拜床下，喜色津须眉。"
    ]
  },
  {
    "id": "c16655df7bc4ebb56b68cdef6bab37b2",
    "title": "呈承旨忠斋留公以乐只君子遐不眉寿为韵成诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "神京三月春，光风满宇宙。",
      "晓视紫薇庭，宝烟篆金兽。",
      "岂无鲁侯诗，昌炽今犹旧。",
      "愿泛玻璃卮，起舞为公寿。"
    ]
  },
  {
    "id": "c16655df7bc4ebb5f5c591ebbe13f027",
    "title": "李尚书有唐画飞燕姊弟为娇困相倚之态",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "玉鸾支枕珊瑚几，绿鬓微困娇相倚。",
      "太液东风扶不起，一双芙蓉袅秋水。",
      "粉痕谁写温柔乡，浅蛾对蹙烟峰长。",
      "意中似有赤凤凰，唾花犹溅榴裙香。",
      "合欢绣带飘金缕，含情两两春无语。",
      "冰魂缥缈空千古，月落鸳鸯渡南浦。"
    ]
  },
  {
    "id": "c16655df7bc4ebb5b75232100bea40ed",
    "title": "辛卯天寿圣节孚应制草前行乐章曰至圣至明之曲乐令张温以弦管至翰苑调集之壬辰元会亦孚撰进曰金阶万岁声敬纪以诗",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "我本渔樵东海边，脚踏云头歌扣舷。",
      "数载偶承金马诏，朝衣蹈舞丹墀前。",
      "三十六簴列两序，黄钟大镛俨在悬。",
      "摐宫扣羽韵杂遝，泠泠间以朱丝弦。",
      "紫衣乐使总干立，翠衫回电风翩翩。",
      "白雪一声度霄汉，宛如戛玉声琅然。",
      "曲声未已笙箫急，满空嘹亮清而圆。",
      "又如疏松乱石内，崖冰迸落千丈泉。",
      "景星出房庆云烂，重华盛德三千年。",
      "野人忽闻灵韶调，但觉魂梦游钧天。",
      "去年协律携管籥，按赓至圣至明篇。",
      "今年又奏金阶曲，瑶卮大宴蕊珠仙。",
      "恭惟皇元混六合，八音均和八风宣。",
      "微臣何幸际昌运，得与麟凤瞻初筵。",
      "惟愿圣明亿万寿，瑞光长照太微躔。"
    ]
  },
  {
    "id": "c16655df7bc4ebb55cffd2c98d2b1c7c",
    "title": "李妃妆台歌",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "南城之西台巍巍，欲问何代筑者谁。台前老叟为我语，创自泰和明昌时。",
      "道陵御宇思倾国，掖庭婑媠千蛾眉。其中荣宠震天下，依稀忆得李宸妃。",
      "朝陪金根辇升殿，夕则专御流苏帏。一月日边明炯炯，六宫珠翠无光辉。",
      "恩礼殊绝与后等，但无副笄翚翟衣。少尝没入宫籍监，论妃家阀何卑微。",
      "腐木作柱古所戒，胡乃重色轻国为。斯台实昔汤沐地，琼台开镜迎朝曦。",
      "想见双蝉绿委地，兰钗半堕湘云垂。麝脐龙髓娇不尽，腰肢柳袅一尺围。",
      "雪艳透肤腻红重，仙姿何待铅华施。妆成独对东风笑，藕花一朵开涟漪。",
      "君王浓香梦魂里，紫宸晏朝酣不知。谏臣当时尽结舌，空有伶者为嘲讥。",
      "一朝房山弓剑坠，燕飞啄矢不复遗。卫王有诏下永巷，太阿无情血淋漓。",
      "妖容寸斩何足惜，金源自此鸿图衰。宝钿零落今安在，露桃犹似湿胭脂。",
      "武元辛勤建大业，子孙一笑寒灰飞。台非不高筑亦壮，无奈社稷基先隳。",
      "我闻叟语忽惊起，谓叟不必苦嗟咨。君不见檿弧箕服亡周国，古来何限褒龙漦。"
    ]
  },
  {
    "id": "c16655df7bc4ebb58361927e75c5cad4",
    "title": "为静斋学士讲寿",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "大赤冲气开鸿蒙，仙人飞下方诸宫。苍麟吐书卫青童，从以丹篆金芙蓉。",
      "仙人炯炯双碧瞳，珠庭鼎角冰雪容。倒泻银潢沃笔锋，玉杯繁露凌星虹。",
      "绛纱鸾扇天九重，翠凤衔出芝泥封。赐以册府群玉峰，七宝之床双莲红。",
      "春光荡淡薇花风，肺肝一镜磨寒铜。行须便归碧纱笼，永为四海斯文宗。",
      "我来满泛玻瓈钟，更无谄语歌祝雍。君不见孔孟之道与天通，愿身任此传无穷。"
    ]
  },
  {
    "id": "c16655df7bc4ebb5df5570d6c0cc4e16",
    "title": "出健德门赴上都分院",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "北楼急鼓绝，南楼疏钟鸣。",
      "盥栉未及竟，驺官戒晨征。",
      "三年去乡井，已觉身飘零。",
      "今朝别此去，又有千里行。",
      "怀君岂不愿，王命各有程。",
      "小车如鸡栖，轧轧不得停。",
      "出门见居庸，万仞参天青。",
      "邻家三数妪，对我清泪倾。",
      "问我善饭否，虑我衣裘轻。",
      "大笑挥之去，我岂儿女情。"
    ]
  },
  {
    "id": "c16655df7bc4ebb539dba01197ce3a76",
    "title": "居庸关",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "车棱棱，石角角，车声彭彭斗石角。马蹄蹴石石欲落，不知何年鬼斧凿。",
      "仅与青天通一握，上有藤束万仞之崖，下有泉喷千丈之壑。",
      "太行羊肠蜀剑阁，身热头痛悬度索。一夫当关万夫却，未必有此奇巘崿。",
      "吾皇神圣混地络，烽火不红停夜柝。但有地险今犹昨，我扶瘦筇息倦脚。",
      "欲叩往事云漠漠，平沙风起鸣冻雀。"
    ]
  },
  {
    "id": "c16655df7bc4ebb50a84ca7b6aab8d8a",
    "title": "怀来县",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "榆林青茫茫，寒烟三十里。",
      "忽闻鸡犬声，见此千家市。",
      "石桥百尺横，其下跨妫水。",
      "人言古妫州，残城无乃是。",
      "民家坐土床，嬉笑围老稚。",
      "粝饭侑山葱，劝客颜有喜。",
      "足迹半天下，爱此俗淳美。",
      "醉就软莎眠，梦游葛天氏。"
    ]
  },
  {
    "id": "c16655df7bc4ebb504a1419486d8f29d",
    "title": "洪赞井深有六七十丈者",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "洪赞山岧峣，势如舞双凤。",
      "大井千尺深，窈然见空洞。",
      "野人驱十牛，汲以五石瓮。",
      "滴水宝如珠，一瓮十室共。",
      "我生海东头，涟漪饱清弄。",
      "尝闻惠山泉，万里驲骑送。",
      "急呼茗枕来，试作清净供。"
    ]
  },
  {
    "id": "c16655df7bc4ebb53f057e4cd7ac0d33",
    "title": "桑干岭",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "昔闻桑干名，今日登桑干。桑干是否不必问，但觉两耳天风寒。",
      "大峰小峰屹相向，空际谽谺一千丈。燕云回首夕阳间，长川历历平于掌。",
      "人家如蛎粘石壁，白土堆檐高半尺。门外毡车风雨来，平地轰轰惊霹雳。",
      "汉唐百战场，绿草今满碛。野夫耕田间，犹有旧铁戟。",
      "道傍谁欤三叹息，古袍古帽江南客。"
    ]
  },
  {
    "id": "c16655df7bc4ebb5278b1a2991018dd5",
    "title": "李老峪闻杜鹃呈应奉冯昂霄",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "三月十九日，客行桑干坂。",
      "杜鹃啼一声，清泪悽以潸。",
      "故园渺何处，万里隔云巘。",
      "燕子三见归，我车犹未返。",
      "杜鹃尔何来，吊我万里远。",
      "同行二三子，相顾一笑莞。",
      "问我此何鸟，怪我苦悲惋。",
      "掉头不复言，日落千山晚。"
    ]
  },
  {
    "id": "c16655df7bc4ebb58f4344957c10a5c6",
    "title": "金莲川",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "茫茫金莲川，日映山色赭。",
      "天如碧油幢，万里罩平野。",
      "野中何所有，深草卧羊马。",
      "昔人建离宫，今存但古瓦。",
      "秋风吹白波，犹似哀泪洒。",
      "村女采金莲，芳香红满把。",
      "岂知步莲人，艳骨掩泉下。",
      "人生如蜉蝣，百年无坚者。",
      "安得万斛酒，浩歌对花泻。"
    ]
  },
  {
    "id": "c16655df7bc4ebb56f2260cb2792d922",
    "title": "李陵台约应奉冯昂霄同赋",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "落日悲笳鸣，阴风起千嶂。",
      "何处见长安，夜夜倚天望。",
      "臣家羽林中，三世汉飞将。",
      "尚想甘泉宫，虎贲拥仙仗。",
      "臣岂负朝廷，忠义夙所尚。",
      "横天青茫茫，万里隔亭障。",
      "可望不可到，血泪堕汪漾。",
      "空有台上石，至今尚西向。"
    ]
  },
  {
    "id": "c16655df7bc4ebb55ab801e0a10c3982",
    "title": "呈杜醉经参政",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "君不见贞观天子开龙祚，黄阁中罗真宰辅。河海如镜净无尘，但有清风一万古。",
      "城南尺五今耳孙，英声直欲凌鼻祖。太华山高黄河寒，尽收淑气归肺腑。",
      "醉经堂前耿青灯，深味道腴探邹鲁。万殊同本岂独醉，要使六合皆鼓舞。",
      "紫仗晓御明光宫，绛纱芙蓉明玉斧。曰汝参赞中书权，左皋右夔接步武。",
      "相印金窠红屈盘，巍押千官坐政府。南金象齿奏北阙，御河疏柳闻健橹。",
      "旱火不光春融融，禾麻连空贱如土。天下苍生见雍熙，击壤嬉笑无所苦。",
      "史臣犹能作颂声，他年愿继尹吉甫。"
    ]
  },
  {
    "id": "c16655df7bc4ebb5bfdf76eca5fab2a7",
    "title": "戚学士有家藏仲长统□隐□□□□宋齐彦赵子昂有诗次韵",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "老瞒盗汉鼎，不下安汉公。",
      "参军著昌言，何如草玄雄。",
      "一壑岂不美，奈此尘羁中。",
      "居然不成往，千古空悲风。",
      "东京名节士，伟哉五噫鸿。",
      "山间变姓名，讵肯随旌弓。"
    ]
  },
  {
    "id": "c16655df7bc4ebb54dcf1e0ab732f170",
    "title": "春日游江乡园",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "城南三月花乱开，花间羯鼓声如雷。",
      "蝉衫麟带谁家子，笑骑白马穿花来。",
      "美人如花映碧水，榴裙吹舞金鹊尾。",
      "手折杨枝掷水中，腰袅如弓送穷鬼。",
      "人言此是上河梁，满川罗绮东风香。",
      "年年穷鬼送不了，波心惊起双鸳鸯。",
      "莲茎一寸绿芒短，老尽碧桃春不管。",
      "游人醉归夜迢迢，十二天街御烟暖。"
    ]
  },
  {
    "id": "c16655df7bc4ebb5fd0d92933730ac72",
    "title": "野庄公年过七十以诗为寿",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "北岳开葱旧，中朝列艾厖。",
      "声猷今第一，气量古无双。",
      "乙夜陪宸跸，丁年拥帅幢。",
      "扈龙逾瀚海，跃马渡岷江。",
      "善化行鄘𨚍，威名振冉駹。",
      "仪曹尊北府，亚相式南邦。",
      "鸠扈敦农稼，乌台戢吏𡅃。",
      "谏租宽杼轴，议战偃矛鏦。",
      "霄汉常腾鹗，郊原不吠尨。",
      "信知天有柱，始觉水无洚。",
      "焜耀青藜杖，穹窿碧琐窗。",
      "清弦调大吕，巨笔奋长杠。",
      "奥学蠡难测，雄词鼎可扛。",
      "富惟储古帖，老不废寒釭。",
      "教义燕山窦，遗安岘首庞。",
      "一门风穆穆，百世泽淙淙。",
      "喜见麟垂绂，还斟蚁泛缸。",
      "占熊符旧兆，飞鹤度新腔。",
      "晴雪浮笾豆，春风扇柷椌。",
      "仆虽惭驽钝，公每念愚惷。",
      "矿喜洪垆铸，钟容寸筳撞。",
      "陈蕃犹下榻，张籍已收泷。",
      "愿继周南雅，长歌福禄降。"
    ]
  },
  {
    "id": "c16655df7bc4ebb5e974f01dce127c9c",
    "title": "送应奉张幼度同知冠州",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "张子美少年，濯濯春月柳。",
      "夜窗三尺琴，六籍洞户牖。",
      "我游承明庐，见此真益友。",
      "金匮共校雠，过眼十八九。",
      "僚吏坐俗谈，语乃不出口。",
      "美哉德如玉，温缜世未有。",
      "近诏开东观，天章烂琼玖。",
      "我本木强人，技已陈刍狗。",
      "君胡亦不留，得州大如斗。",
      "男儿抱奇气，荣进付之偶。",
      "血指古则然，今何忽袖手。",
      "但莫负所学，千载有不朽。",
      "北风号枯桑，落叶满林薮。",
      "过君蓟南门，山色照尊酒。",
      "监州岂不佳，千里离父母。",
      "愿回判花笔，桑麻劝南亩。",
      "竹马歌儿童，定胜牛马走。",
      "明年我南归，云卧鼻雷吼。",
      "当哦山中诗，寄君一搔首。"
    ]
  },
  {
    "id": "c16655df7bc4ebb587c9b4b0c110d50d",
    "title": "别离曲",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "杏花红压纱窗雨，画櫩孤禽弄娇语。",
      "翠绡晓帐双娥愁，泪湿菱花怨歌舞。",
      "龙香记昔调哀弦，一丝指拨春风前。",
      "罗衾未暖骊驹发，柳条折尽长亭寒。",
      "燕钗分恨藏尘玉，梦断云深楚江绿。",
      "舞鸾折翅锦字空，鱼目晴波接红烛。",
      "江南贾客千黄金，停鞭欲换天涯心。",
      "从教门外苔痕老，绣鞋不过屏山阴。"
    ]
  },
  {
    "id": "c16655df7bc4ebb5866f65da757dac02",
    "title": "春风行",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "子规催春春欲去，海棠片片飘红雨。",
      "幽人岂无儿女情，懒听画楼莺燕语。",
      "东风吹到古渡头，淡烟渺渺横孤舟。",
      "孤舟撑入菰蒲里，日落未落波悠悠。",
      "远峰几点青未了，前浦冥冥没白鸥。",
      "独倚短篷听渔歌，不知人世居□□。"
    ]
  },
  {
    "id": "c16655df7bc4ebb5b428d6a2c7ef07c2",
    "title": "题壁",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "我不学寇丞相，地黄变发发如漆。又不学张长史，醉后挥毫扫狂墨。",
      "平生绀发三千丈，几度和云眠石上。不合感时怒冲冠，天公罚作圆顶相。",
      "肺肝本无儿女情，亦岂惜此双鬓青。只忆山间秋月冷，搔首不见髼松影。"
    ]
  },
  {
    "id": "c16655df7bc4ebb5f72309b0090a8d7c",
    "title": "湘山寺无量寿佛",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "大地山河，无非佛者。",
      "此为真身，孰则为假。",
      "滔滔清湘，瑶影如泻。",
      "一草一木，亦皆潇洒。",
      "月明露寒，绿烟浮野。",
      "山禽涧鹿，悉谈般若。",
      "我来自北，金鞍铁马。",
      "一笑石上，得清净舍。",
      "巍乎梵宫，朱门碧瓦。",
      "弹指毗卢，风斯在下。"
    ]
  },
  {
    "id": "c16655df7bc4ebb50c83323e1a79f1e7",
    "title": "题水月洞",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "铁崖万仞，鬼斧所凿。",
      "长啸一声，白云惊跃。"
    ]
  },
  {
    "id": "c16655df7bc4ebb5e6c942857f31960d",
    "title": "平山堂",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "堂上醉翁仙去，芦花雪满汀洲。",
      "二十四桥烟水，为谁流下扬州。"
    ]
  },
  {
    "id": "c16655df7bc4ebb533ffe06bc2d3ac7b",
    "title": "泗水",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "落日渔歌何处，白鸥双堕苍烟。",
      "欲吊周家残鼎，秋风泗水千年。"
    ]
  },
  {
    "id": "c16655df7bc4ebb5af49281ede0ed125",
    "title": "江天暮雪",
    "authorName": "陈孚",
    "authorId": "c16655df7bc4ebb5d1457b72d1457b72",
    "dynasty": "元",
    "content": [
      "长空卷玉花，汀洲白浩浩。",
      "雁影不复见，千崖暮如晓。",
      "渔翁寒欲归，不记巴陵道。",
      "坐睡船自流，云深一蓑小。"
    ]
  },
  {
    "id": "c16655df7bc8331044b6c612ec2cbc7e",
    "title": "赋郭用和所藏古镜",
    "authorName": "陵希惠",
    "authorId": "c16655df7bc83310d1457b72d1457b72",
    "dynasty": "元",
    "content": [
      "汉皇蛇剑穿屋飞，伯禹神鼎沦泗涯。",
      "鲸翻鳌转总陵谷，此鉴零落何足疑。",
      "团团知是谁家物，偶向耕夫春陇得。",
      "苔昏土蚀篆文微，消尽清光质如有。",
      "忆昔清光未泯时，玉台鞶带生光辉。",
      "白发几挥豪杰泪，青娥曾照婵娟啼。",
      "汾阳诸孙诚好古，床上书连只环堵。",
      "闻之不惜抱衾裯，岂为深闺照媚妩。",
      "愿君试觅负局生，炯然秋月高堂明。",
      "一点莫遣飞埃侵，万古不灭如此心。"
    ]
  },
  {
    "id": "c16655df7bf50538fad197784aaf0a06",
    "title": "梦中贯酸斋彭郎词",
    "authorName": "酸斋仙客",
    "authorId": "c16655df7bf50538d1457b72d1457b72",
    "dynasty": "元",
    "content": [
      "番之湖兮云水杳，万顷晴波净如扫。",
      "相逢渔子问二姑，大姑不如小姑好。",
      "小姑昨夜妆束巧，新月半痕玉梳小。",
      "彭郎欲娶无良媒，飞向庐山寻五老。",
      "五老颓然不肯起，彭郎怒踢香炉倒。",
      "彭郎彭郎归去来，陶令门前烟树晓。"
    ]
  },
  {
    "id": "c16655df7c6afc75ff49c620670f87c2",
    "title": "三月十日寄了即休",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "白水起寒雾，苍林腾湿烟。",
      "会心图已竟，假笔意难传。",
      "一悟空中色，相忘定外禅。",
      "裹茶来竹院，风雨落花前。"
    ]
  },
  {
    "id": "c16655df7c6afc75a5517a5806a504c4",
    "title": "题宋春卿城市山林",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "功名身外聊复尔，丘壑胸中实过之。",
      "盘谷寿康怀李愿，辋川潇洒友王维。",
      "何人使气铁如意，老子放怀金屈卮。",
      "市井收声良夜永，竹风杉月乱书帷。"
    ]
  },
  {
    "id": "c16655df7c6afc75e5869c78bedf7f81",
    "title": "普照寺楚山图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "白衣处士息群机，高阁登临送夕晖。",
      "吴地荒凉征马尽，楚山空阔断鸿飞。",
      "画间塔影来朱户，月落钟声隐翠微。",
      "直下先人敝庐在，暮年莲社得相依。"
    ]
  },
  {
    "id": "c16655df7c6afc75eb4d7c4fb3c39e23",
    "title": "送乐伯善赴都三首",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "石磴云昏笋蕨香，江城花落燕莺忙。",
      "黄金台高地形耸，白玉堂深春日长。",
      "之子显擢神所与，吾道将亨民小康。",
      "临行握手出软语，东邻夜雨淋槽床。"
    ]
  },
  {
    "id": "c16655df7c6afc75eb4d7c4f7057b4fc",
    "title": "送乐伯善赴都三首",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "燕赵感慨鼓侠气，江湖摇落嗟虚华。",
      "艰危历尽为忧国，事业无成非恋家。",
      "江光隐现鱼龙窟，云海苍茫鸥鹭沙。",
      "桃花水长三月暮，片帆挟雨飞天涯。"
    ]
  },
  {
    "id": "c16655df7c6afc75eb4d7c4ffd125041",
    "title": "送乐伯善赴都三首",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "篆籀堆床窥逸迹，歌诗到耳遗古音。",
      "岁华正似阮孚屐，世事真成昭氏琴。",
      "剪毛肥羊快一饱，泛驾骏骨轻千金。",
      "暄风拂帽春衫薄，小憩官墙杨柳阴。"
    ]
  },
  {
    "id": "c16655df7c6afc7588ac153fe80b8363",
    "title": "夜宿山寺",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "客行暂憩此禅林，路绕溪流石磴阴。",
      "山气入舟知夜久，雨声连树觉村深。",
      "寒添芋火增多事，风落灯花息妄心。",
      "忆与高僧宿灵鹫，月斜松顶一猿吟。"
    ]
  },
  {
    "id": "c16655df7c6afc7503bc2df04db75780",
    "title": "赠笔工范君用",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "光分顾兔一毫芒，遍洒春分翰墨场。",
      "得趣妙从看剑舞，全身功贵善刀藏。",
      "梦花不羡雕虫巧，试草曾供倚马忙。",
      "昨过山僧馀习在，小书红叶拭新霜。"
    ]
  },
  {
    "id": "c16655df7c6afc75a0220f10f00d74ed",
    "title": "游焦山",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "砥柱中流障北溟，海门对势两峰青。",
      "鹤归幽窦玄烟冷，龙卷□江树石腥。",
      "为尔欲招莲社侣，嗟余久负草堂灵。",
      "坡翁纶老之何处？",
      "西日荒寒照野亭。"
    ]
  },
  {
    "id": "c16655df7c6afc75b9a7f01714994c6f",
    "title": "元日登北固望金焦二山",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "弟兄常共屋三间，元日登高北固山。",
      "江水拍堤知雪尽，晴风著面觉春还。",
      "新年且醉一杯酒，胜地同消半日闲。",
      "放目金焦天宇阔，暮云低处拥烟鬟。"
    ]
  },
  {
    "id": "c16655df7c6afc75aabe346e9450a115",
    "title": "题米南宫像",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "海岳庵空骨已仙，风神超迈画中传。",
      "凌云健笔飞光怪，不顾人间唤米颠。"
    ]
  },
  {
    "id": "c16655df7c6afc75bad532e90ec9acfe",
    "title": "次韵袁通甫",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "晚风索索酒初醒，岩桂花开香满庭。",
      "掩书不读亦不寐，明暗一灯如露萤。"
    ]
  },
  {
    "id": "c16655df7c6afc75d5e0f29951f4234b",
    "title": "赵子昂人马图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "平生我亦有马癖，曾向画图求象龙。",
      "曹韩已化伯时远，昂翁笔底写追风。"
    ]
  },
  {
    "id": "c16655df7c6afc754e570cbbec6c63e2",
    "title": "李升林泉高隐图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "为厌繁华爱好山，幽栖赢得此身闲。",
      "生平已足林泉兴，留取高名满世间。"
    ]
  },
  {
    "id": "c16655df7c6afc754d9a0901150e1175",
    "title": "宿焦山上方",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "杨子江头风浪平，焦山寺里晚钟鸣。",
      "炉烟已断灯花落，唤起山僧看月明。"
    ]
  },
  {
    "id": "c16655df7c6afc75c8d6ecf72f336839",
    "title": "龚翠岩天马图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "髯龚画马师曹霸，相见开元天宝年。",
      "水满曲江春草碧，何知蜀栈上青天。"
    ]
  },
  {
    "id": "c16655df7c6afc753817469a283c689e",
    "title": "大年便面",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "疏雨洒荷气，微凉生柳阴。",
      "闲亭不受暑，坐占清湖心。",
      "无客且罢棋，有风宜披襟。",
      "向来行路错，足底黄埃深。",
      "此意一领略，落日孤蝉吟。"
    ]
  },
  {
    "id": "c16655df7c6afc75e2c0cef61317c9b6",
    "title": "赵千里小景",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "鸲鹆喧柳阴，生鹅乐清泚。",
      "竹风递荷气，长夏凉如水。",
      "王孙翰墨仙，丹青绝纨绮。",
      "何当著幽人，艇子沙头舣。"
    ]
  },
  {
    "id": "c16655df7c6afc75d5db3d9addf1e356",
    "title": "为僧作山水二首",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "门有方袍客，图成水墨山。",
      "我非求肖似，汝亦爱幽闲。",
      "密树难分辨，高云任往还。",
      "行当绝世事，终老屋三间。"
    ]
  },
  {
    "id": "c16655df7c6afc75d5db3d9a529e8951",
    "title": "为僧作山水二首",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "有客被方袍，合爪前致辞。",
      "不独爱公画，仍复爱公诗。",
      "诗成纵意书，了此一段奇。",
      "世人称三绝，公胡不自知。",
      "我心了不知，晚岁聊嬉嬉。",
      "向来用世心，转首成弃遗。",
      "所嗟闻道晚，倏已双鬓丝。",
      "前贤去已远，来哲未可期。",
      "寓形宇宙间，伥伥欲何之。",
      "愿诲药石言，再拜真吾师。"
    ]
  },
  {
    "id": "c16655df7c6afc7521abaf33a103a865",
    "title": "元晖山",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "灌木荫沧洲，闲云叠层巘。",
      "茅茨在咫尺，径路浑莫辨。",
      "王家玉印章，翰墨屹冠冕。",
      "怅望海岳庵，禾黍西风转。"
    ]
  },
  {
    "id": "c16655df7c6afc7532172983cdc094d5",
    "title": "下隍朱氏竹山图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "凤台东南山万里，山人宴坐何从容。",
      "乾坤清气不可遏，一夜春雷起箨龙。",
      "诗家襟度蔚萧爽，百尺琅玕日应长。",
      "我欲驱车访此君，只恐山灵杜来往。"
    ]
  },
  {
    "id": "c16655df7c6afc75204cea79d93e08d1",
    "title": "客有蓄青玉荷盘色奇古檠杯作莲蓬下屈为柄上覆作盖盖十九点青质而紫章匠氏剜为莲房殆夺天巧故人元复初命不肖赋诗",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "碧云亭亭水天永，翠盖翻风堕秋影。文姬团扇感初凉，露华乱落明珠冷。",
      "紫茎绿叶歌秋兰，涉江折得烟蓬还。前缘已被专房误，守宫血点犹斑斑。",
      "曲生邂逅夸奇特，倒卷沧溟供一吸。太华峰高归路遥，但觉满怀春拍拍。",
      "俗眼傲睨琉璃钟，金罍未用争夸雄。呜呼，古诗调高和者寡，拟唤杜陵醉中把。"
    ]
  },
  {
    "id": "c16655df7c6afc75a0b1997791726609",
    "title": "明妃曲",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "君不见王昭君，家住子规啼处村。生来近住离骚国，悲歌慷慨恶离群。",
      "纫兰结茝佩蘅芷，芝泽頮面薇骨熏。瑶琴惯识《九歌》谱，怀感远道偏消魂。"
    ]
  },
  {
    "id": "c16655df7c6afc752e2ae06315fd0cc3",
    "title": "唐摹兰亭墨迹",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "神龙天子文皇孙，宝章小玺馀半痕。",
      "鸾飞离离舞秦云，龙惊荡荡跳天门。",
      "明光宫中春曦温，玉案卷舒娱至尊。",
      "六百馀年今幸存，小臣宁敢比玙璠。"
    ]
  },
  {
    "id": "c16655df7c6afc75f02fcc5abb1b7462",
    "title": "营丘江山招隐图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "健枝无冗笔，树外来江山。",
      "洲渚芦荻空，斜阳澹烟鬟。",
      "归鞍倦危桥，短篷止荒湾。",
      "业渔古云乐，宁论晋宋间。",
      "菰米莼菜羹，妻儿有馀闲。",
      "坐令王李辈，濡毫破天悭。",
      "展玩不去手，绿阴掩柴关。",
      "浩歌沧浪辞，濯我尘土颜。",
      "悠悠江湖梦，隐者招不还。"
    ]
  },
  {
    "id": "c16655df7c6afc75df2588e692728aad",
    "title": "题高尚书秋山暮霭图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "远树含空烟，群峰缄积翠。",
      "离离雁外樯，落日来天际。",
      "高侯丘壑心，点墨悟三昧。",
      "我欲画沧洲，昼长枕篷睡。"
    ]
  },
  {
    "id": "c16655df7c6afc7510e13755a02b785a",
    "title": "题雷雨护婴图",
    "authorName": "郭天锡",
    "authorId": "c16655df7c6afc75d1457b72d1457b72",
    "dynasty": "元",
    "content": [
      "轰雷欲破山，急雨撼坤轴。母兮抱儿归，掩耳趋茅屋。",
      "画师巧为此，村景了在目。一时似可惊，四郊想沾足。",
      "明朝雨霁还复来，平畴却看秧针绿。"
    ]
  },
  {
    "id": "c16655df7c81af0733031004df08e799",
    "title": "菽水堂",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "菽水本澹泊，母心常自安。",
      "益知为养易，独觉尽欢难。",
      "孝子情何极！",
      "为儒味每酸。",
      "伫看三釜养，紫诰写金鸾。"
    ]
  },
  {
    "id": "c16655df7c81af07defcd39dbea4d448",
    "title": "勉学者",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "文学登名日，青云发轫初。",
      "慎毋轻作吏，亦足取亨衢。",
      "得意宜思效，功成更读书。",
      "异时横浦上，烂烂夜明珠。"
    ]
  },
  {
    "id": "c16655df7c81af07dfd4b532b14413bb",
    "title": "次韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "有客惭毛遂，何人荐马周？",
      "霜枮铜雀砚，风冷木绵裘。",
      "徐孺无悬榻，元龙不筑楼。",
      "好将闲岁月，乘兴觅糟丘。"
    ]
  },
  {
    "id": "c16655df7c81af075546504f202af4e1",
    "title": "为武宽则赋湖山",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "结屋红尘外，何人可得群？",
      "高情洞庭水，逸兴九疑云。",
      "渔唱江花晚，樵归野兴曛。",
      "是中最佳处，凉月夜纷纷。"
    ]
  },
  {
    "id": "c16655df7c81af07a909742d9b5eed99",
    "title": "早发阳城，疾赴军垒，风雪失路，因记其苦二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "虚名不直死，何事苦纷纷。",
      "旷野惟空垒，长途只断云。",
      "日斜心更恐，风急耳多闻。",
      "未用轻衰飒，狂歌一张军。"
    ]
  },
  {
    "id": "c16655df7c81af07a909742de6c49c3b",
    "title": "早发阳城，疾赴军垒，风雪失路，因记其苦二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "生死不须念，羸骖当疾驱。",
      "悔来无及事，到此欲何如？",
      "有友堪同命，无人可寄书。",
      "忽看毡帐近，魂魄暂时苏。"
    ]
  },
  {
    "id": "c16655df7c81af077fbdf5a117bcfdd1",
    "title": "送诗僧泽天全归天竺",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "渊深知有本，纯一更无机。",
      "偶共浮云出，还同明月归。",
      "草生频入梦，花落不沾衣。",
      "天竺山前路，苍苔雨欲微。"
    ]
  },
  {
    "id": "c16655df7c81af0705591a4f83205339",
    "title": "京师会维扬旧友次韵以谢",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "宵残明月老，不复少年心。",
      "最惜平山柳，今无一树阴。",
      "雷塘春水满，海鹤暮云深。",
      "无限伤心事，因君发浩吟。"
    ]
  },
  {
    "id": "c16655df7c81af0771df6f21243395f8",
    "title": "乡人杨用甫成家于彼，载酒相劝，因书",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "乡语耳边熟，闻之喜入神。",
      "谁知穷域外？",
      "亦有故乡人。",
      "儿女皆椎髻，乡闾自睦姻。",
      "一樽邀共酌，尚觉此情真。"
    ]
  },
  {
    "id": "c16655df7c81af07a0c812be4ec67605",
    "title": "清远峡",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "峡束山如斗，江湾路渐回。",
      "可怜人化外，谩说寺飞来。",
      "殿圮风鸣树，廊虚雨湿苔。",
      "汉苏那可作？",
      "忍听暮猿哀。"
    ]
  },
  {
    "id": "c16655df7c81af072ae3e3169e2d948a",
    "title": "龙虎台肃驾",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "俯仰城空是，凄凉事已非。",
      "虚传天仗至，不见祖龙归。",
      "地迥风霜惨，云深日月微。",
      "高堂一惆怅，弱泪不胜挥。"
    ]
  },
  {
    "id": "c16655df7c81af076181d901bd71de8e",
    "title": "哭饶上溪",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "霜蹄惊再蹶，绿鬓忽华颠。",
      "国子诸生集，膏肓二竖缠。",
      "死生人有命，京洛客无毡。",
      "归骨知何日？",
      "思君苦泪悬。"
    ]
  },
  {
    "id": "c16655df7c81af0796ad1406d206dadb",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "村迥疑无路，堤平不复桥。",
      "暖风开芍药，细雨落凌霄。",
      "自得幽居趣，何烦隐者招？",
      "小车来往熟，乘兴不知遥。"
    ]
  },
  {
    "id": "c16655df7c81af0796ad14061da38342",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "渐与红尘远，应便野兴清。",
      "绿杨闲放鹤，芳草坐闻莺。",
      "园果随时摘，畦蔬取意羹。",
      "青山时徙倚，如在画图行。"
    ]
  },
  {
    "id": "c16655df7c81af0796ad14062c6f39ed",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "田许群童种，粮堪一岁支。",
      "鸡豚同里社，鹅鸭自陂池。",
      "已分身终隐，何忧世莫知？",
      "急流中早退，宁遣叹纷披？"
    ]
  },
  {
    "id": "c16655df7c81af0796ad1406ceb221b6",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "接屋青青柳，当轩灼灼花。",
      "矮屏开锦绣，乔木舞龙蛇。",
      "深涧云堪煮，清宵月可赊。",
      "一时幽兴极，步屧过邻家。"
    ]
  },
  {
    "id": "c16655df7c81af0796ad1406e0825d8d",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "书帙携孙读，尊罍待客开。",
      "闲心云外鹤，高兴雪边梅。",
      "野老时相看，沙鸥亦复来。",
      "绝怜老松柏，清影荫莓苔。"
    ]
  },
  {
    "id": "c16655df7c81af0796ad14061b32ea9f",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "穿树通山色，浇畦汲井泉。",
      "鱼肥堪脍炙，蚕熟得丝绵。",
      "怪石粘枯藓，圆荷贴小钱。",
      "便令金北斗，宁换此山川？"
    ]
  },
  {
    "id": "c16655df7c81af0796ad140610a71da4",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "自从辞禁闼，不复梦含香。",
      "地僻尘机息，心清六月凉。",
      "烟霞供笑傲，琴鹤共行藏。",
      "所喜身长健，从教鬓发苍。"
    ]
  },
  {
    "id": "c16655df7c81af0796ad140661aa0f9a",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "百年半风雨，五世此台池。",
      "阴满蒲萄架，春浮木槿篱。",
      "持家还有妇，继志岂无儿？",
      "身外忧何事？",
      "惟教酒榼随。"
    ]
  },
  {
    "id": "c16655df7c81af0796ad1406a481e459",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "对客歌金缕，家儿爱庆云。",
      "茂陵须病渴，太守尚能文。",
      "云映山光近，烟开柳色分。",
      "无边闲富贵，馀子苦纷纷。"
    ]
  },
  {
    "id": "c16655df7c81af0796ad14069a5ed9b9",
    "title": "高荣禄筑南城别墅，苍松老柏，异花时果，蔚然成林。公与夫人乘小车，携二孙，来往其间。徵余赋，遂次杜公何将军山林十首云",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "宦海久无迹，风霜将奈何！",
      "起看天尺五，敢谓地无多。",
      "往事谁能忆？",
      "高情自可歌。",
      "年年当此日，载酒一相过。"
    ]
  },
  {
    "id": "c16655df7c81af073417549630449b8c",
    "title": "致和参议吴彦洪，天历龙飞，以罪贬。既行，薄俗欲求君夫人孔氏为室家，孔闻之即自刎，流血被面，誓死不辱，或闻而止。越四年，诏雪君罪，且徵南还，遂与夫人相见如初。呜呼！视彼一易节，不见答于良人者，概可感矣",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "夫妇天伦重，翻云世变深。",
      "秋霜持素节，颈血见丹心。",
      "岭外梅花瘦，闺中月影沈。",
      "归来情更苦，喜极重沾襟。"
    ]
  },
  {
    "id": "c16655df7c81af073b116da71452f3e1",
    "title": "十月十四日，崇天门听诏，有喜二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "听罢龙飞诏，扬休万口俱。",
      "公忠赖伊霍，揖让见唐虞。",
      "礼乐开平治，衣冠协赞谟。",
      "祖宗遗泽在，千载巩皇图。"
    ]
  },
  {
    "id": "c16655df7c81af073b116da737f3fbe2",
    "title": "十月十四日，崇天门听诏，有喜二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "义理推明易，君臣庆会难。",
      "乾坤归历数，社稷重丘山。",
      "天意舒晴霁，人心溢喜欢。",
      "客愁浑为解，驴背永歌还。"
    ]
  },
  {
    "id": "c16655df7c81af078799c1a6462a6d06",
    "title": "秋晚溪上",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "忽忽年华度，茫茫野水流。",
      "西风杨柳雨，残照菊花秋。",
      "万事蕉中鹿，浮云海上鸥。",
      "功名遂意好，何处有扁舟？"
    ]
  },
  {
    "id": "c16655df7c81af07eaa992e93035424b",
    "title": "月夜思家",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "清夜思家立，中庭片月流。",
      "惟忧故园菊，还似昔年秋。",
      "为口长怜雁，知机独愧鸥。",
      "明年二三月，烟水五湖舟。"
    ]
  },
  {
    "id": "c16655df7c81af07b04601f6f63e47f9",
    "title": "过高氏十里庄",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "乘风高柳下，扪虱老松林。",
      "浊酒陶真趣，清泉洗此心。",
      "晚花偏有态，落日故多阴。",
      "揭厉宜深浅，行藏自酌斟。"
    ]
  },
  {
    "id": "c16655df7c81af070ccd5fdbb5d353c3",
    "title": "宿阳城时腊月九日，辱和尚司乡访，还因赋",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "但知为久住，何用即能归？",
      "客子亦良苦，官曹如此稀。",
      "繁霜吹老鬓，斜日照征衣。",
      "岁晚乡心切，长途恨不飞。"
    ]
  },
  {
    "id": "c16655df7c81af07fce75283eb034772",
    "title": "送孔与之赴乐安尉二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "祖帐东门道，青山得意归。",
      "山城花泛泛，客路柳依依。",
      "地僻经过少，世平警逻稀。",
      "有诗频寄远，云忆别时飞。"
    ]
  },
  {
    "id": "c16655df7c81af07fce75283d9e483aa",
    "title": "送孔与之赴乐安尉二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "行旅清晨发，柴扉过夜扃。",
      "桑麻随地绿，苍藓上阶青。",
      "威武存三略，词华本六经。",
      "圣门家法在，随意忆过庭。"
    ]
  },
  {
    "id": "c16655df7c81af072e0a9d819c76a84a",
    "title": "题宁戚叩角图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "月色夜轇轕，开门溪水明。",
      "天机闲始得，诗思静还生。",
      "柳影临流活，钟声傍夜清。",
      "频醒尘土梦，飞步欲登瀛。"
    ]
  },
  {
    "id": "c16655df7c81af07906d8256f42b2852",
    "title": "苦雨独坐有感",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "白黑贤愚混是非，诙谐调笑足投机。",
      "平原具眼犹轻遂，延赏何人解识韦？",
      "红杏碧桃应懒种，孤云野鹤自高飞。",
      "世间处处鱼羹饭，好及秋凉早赋归。"
    ]
  },
  {
    "id": "c16655df7c81af070086237be520a39f",
    "title": "彭泽",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "江汉朝宗第一门，擎天老树碧璘珣。",
      "乾坤设此宁无意？",
      "鬼物因之遂有神。",
      "一曲湖山知几劫？",
      "千年风致属何人？",
      "渊明老矣遗祠在，他日归来愿卜邻。"
    ]
  },
  {
    "id": "c16655df7c81af07ad94c27f1e208f3d",
    "title": "白雁",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "稻粱寒暑老营营，赢得秋霜满背明。",
      "夜月芦花空有影，江天雪暮但闻声。",
      "鲜鲜固与常禽异，皦皦尤为俗眼惊。",
      "珍重素衣须自爱，缁尘近日满江城。"
    ]
  },
  {
    "id": "c16655df7c81af0756e360d1613aa3dd",
    "title": "双陆",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "摴蒱小戏只消忧，但恨无人为点筹。",
      "几个疏星榆塞晓，半弯残月雁门秋。",
      "六军先满俱成列，单马如飞肯少留？",
      "迟疾知几应甚速，不知何日取封侯。"
    ]
  },
  {
    "id": "c16655df7c81af07bf7e08255d34ec29",
    "title": "射虎",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "弓强矢劲马初肥，猎得南山白额归。",
      "势力顿穷甘就戮，爪牙虽具果何为？",
      "深山百兽应无恐，绝壑幽狐莫假威。",
      "笑取髑髅横作枕，壮哉殊足快当时。"
    ]
  },
  {
    "id": "c16655df7c81af0790d96edd421d0efd",
    "title": "梅信",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "破雪争春喜夺魁，好音到我亦悠哉！",
      "孤山久渴诗人想，庾岭初逢驿使来。",
      "风细暗传香迤逦，月明难觅影徘徊。",
      "来朝着意勤寻问，只在前村野水隈。"
    ]
  },
  {
    "id": "c16655df7c81af0762a7150b07a43525",
    "title": "闻新事",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "平原草木几无主，金谷楼台半是尘。",
      "已信齐桓能辅国，焉知陈胜足亡秦？",
      "国家自昔明刑宪，天地由来有鬼神。",
      "太息渠侬终不悟，翛然吾自爱吾贫。"
    ]
  },
  {
    "id": "c16655df7c81af07563cb428e675af78",
    "title": "雪作，萧同可有诗，次韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "风高海水化为石，天迥野云俱是冰。",
      "访戴何人复乘兴？",
      "平吴当日孰先登？",
      "清和月影明无奈，寒入梅花瘦不胜。",
      "大地无尘车马寂，晓来胸次尚澄澄。"
    ]
  },
  {
    "id": "c16655df7c81af074562f32c2b9deb16",
    "title": "大明殿观元旦朝仪",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "云开日上黄金殿，地迥风鸣碧玉珂。",
      "虎豹关临仪仗肃，鱼龙海护俊良多。",
      "霓裳按曲身轻举，天乐逢春律自和。",
      "鹓鹭陪班臣子事，观时且赋太平歌。"
    ]
  },
  {
    "id": "c16655df7c81af0712418d6f2f318e25",
    "title": "雨后",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "雨馀新水钓鱼船，残日西风树树蝉。",
      "间忆平生如昨日，不知急景已中年。",
      "姓名未辱当时识，德业犹堪异代传。",
      "拔剑悲歌频起舞，茫然欲绝伯牙弦。"
    ]
  },
  {
    "id": "c16655df7c81af07562f3962234507a3",
    "title": "中秋",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "又此中秋百恨生，频年骨肉尚飘零。",
      "独援北斗酌明月，闲看银河感客星。",
      "极目关河归白昼，满怀风露立青冥。",
      "眼前咫尺清虚府，未许乘鸾叩玉扃。"
    ]
  },
  {
    "id": "c16655df7c81af075abf4672c801ce53",
    "title": "次韵家西隐叔见寄",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "前人硕德集隆禧，二百馀年运未衰。",
      "薄劣何堪文学掾？",
      "登庸幸际圣明时。",
      "蹇驴破帽随缘好，淡饭黄齑到处宜。",
      "三读来诗殊有感，贻名善恶敢忘思？"
    ]
  },
  {
    "id": "c16655df7c81af07b7d304d7c3b46dcf",
    "title": "来诗",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "毡寒绂冷宋天禧，十世中间几盛衰？",
      "青紫每由稽古力，公侯端有复初时。",
      "不能拔俗惭痴叔，足以光前赖阿宜。",
      "见说除书新入手，锦还何日慰吾思？"
    ]
  },
  {
    "id": "c16655df7c81af07d0ed29375f7afcec",
    "title": "广寒殿，在万岁山上。山在水中，高数十丈。怪石古木，蔚然如天成。殿在山两傍，稍下，复建两亭，正当山半。又有殿萦然竹石间，山下积石为门。门前有桥，桥有石阑如玉。前有石台，上建圆殿，缭以黑粉墙，如太湖石状。台东西皆板桥，桥东接皇城，西接兴圣宫。水光云影，恍惚天上。喜而遂赋二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "万岁之山天半青，广寒宫殿倚空晴。",
      "云生桧柏岩峦暝，日射蒲荷海水明。",
      "白玉阑深仙仗隐，绿杨桥锁小舟横。",
      "人间天上神飞越，恍惚霓裳第一声。"
    ]
  },
  {
    "id": "c16655df7c81af07d0ed29379f26c985",
    "title": "广寒殿，在万岁山上。山在水中，高数十丈。怪石古木，蔚然如天成。殿在山两傍，稍下，复建两亭，正当山半。又有殿萦然竹石间，山下积石为门。门前有桥，桥有石阑如玉。前有石台，上建圆殿，缭以黑粉墙，如太湖石状。台东西皆板桥，桥东接皇城，西接兴圣宫。水光云影，恍惚天上。喜而遂赋二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "怪石疏林远艮岑，经营已近百年今。",
      "楼台白日神仙集，雨露青春草木深。",
      "游豫无忘前圣度，登临还忆上皇心。",
      "广推此乐同天下，四海讴歌岁旱霖。"
    ]
  },
  {
    "id": "c16655df7c81af079ac24f7f792cb918",
    "title": "孙锡种盆菊，列为河图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "菊布河图眼自宽，缁衣如海不相干。",
      "幽姿过雨秋逾好，清意冰人夏亦寒。",
      "晚节独宜高自重，落英虽美竟谁餐？",
      "春风桃李非知己，珍重瑶琴勿浪弹。"
    ]
  },
  {
    "id": "c16655df7c81af07bc475978f81dae64",
    "title": "九月三日，龙虎台接驾，晚宿新店",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "关南九月草凄凄，又见征人扈跸归。",
      "日落毡车团野宿，天寒塞马觅群嘶。",
      "彷徨恋阙孤忠在，俯仰随人百计非。",
      "犹幸诸公同笑语，归来茅店谩鸡栖。"
    ]
  },
  {
    "id": "c16655df7c81af0701f5bb7f5f3373f8",
    "title": "九日，次韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "京华四载倦为客，乐事良辰岂得兼？",
      "官况甚于纱帽薄，酒怀聊为菊花添。",
      "文章无用甘牢落，刀笔随宜谩伏潜。",
      "忽得新诗破孤闷，为君一笑起巡檐。"
    ]
  },
  {
    "id": "c16655df7c81af0796579cdf1efda2ec",
    "title": "九日，以公事随官曹之西山新寺，与宋良卿遍游诸寺",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "京城西北地多幽，依约江南九月秋。",
      "湖岸草枯霜欲下，野田水落稻初收。",
      "乡心无奈还随雁，机事相缠独愧鸥。",
      "犹喜簿书今颇静，追随官长赋清游。"
    ]
  },
  {
    "id": "c16655df7c81af0793daeecf1733b7f7",
    "title": "西山即事",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "鳌头突兀黄金殿，水面空明翡翠楼。",
      "锦绣山河天有待，帝王宫苑地长留。",
      "烟迷柳影三山晓，月浸荷花十里秋。",
      "更一登临多胜概，五云南上即神州。"
    ]
  },
  {
    "id": "c16655df7c81af073d230779006e7f97",
    "title": "寿安山",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "汉皇遗寺在人间，长使忠臣带泪看。",
      "六曲楼台殊壮丽，九天风露愈高寒。",
      "乘舆血污黄金辇，圆殿苔生碧玉阑。",
      "利益福田真浪语，当年共想寿而安。"
    ]
  },
  {
    "id": "c16655df7c81af077d3a41f22565a2b3",
    "title": "次友人韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "饮罢骑驴出凤城，拜郊台下赏新晴。",
      "一春苦雪花多死，十日南风草尽生。",
      "高冢累累牵远恨，流觞落落负幽情。",
      "归来却忆家山好，红绿参差坐听莺。"
    ]
  },
  {
    "id": "c16655df7c81af0774a379abdb1528b5",
    "title": "玉泉山二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "杨柳芙蕖接断岑，流泉如玉本源深。",
      "四时潋滟无晴暖，一派清泠有古今。",
      "石井分甘供御膳，湖波流润洗尘心。",
      "我来正值秋将晚，独坐长吟雪满襟。"
    ]
  },
  {
    "id": "c16655df7c81af0774a379ab45887e9e",
    "title": "玉泉山二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "孤塔苍崖结搆牢，岿然俯视世滔滔。",
      "烟云连野心同远，楼阁依山步渐高。",
      "性本虚明宜自得，无经悟入亦徒劳。",
      "可怜有客勤三礼，不见灵光现玉毫。"
    ]
  },
  {
    "id": "c16655df7c81af07b2031bfccb3a6756",
    "title": "次舍弟此心韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "猎猎尘沙吹晓风，无端马滑更霜浓。",
      "可怜鬓雪千茎白，才睹宫云一朵红。",
      "平昔亢宗徒有志，此行报国似无功。",
      "弟兄何限相思意，回首长安落日中。"
    ]
  },
  {
    "id": "c16655df7c81af074e5e9f6953713c1f",
    "title": "香山永安寺二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "幽岩绝壑倚云齐，杰阁危楼望眼迷。",
      "山势浑雄龙虎踞，树阴深蔚鸟乌啼。",
      "碑存金志犹堪读，寺始唐家竟莫稽。",
      "此日清游天所借，明朝驴背听晨鸡。"
    ]
  },
  {
    "id": "c16655df7c81af074e5e9f696f511112",
    "title": "香山永安寺二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "长廊徙倚惬幽期，衮衮黄尘暂息机。",
      "山鹿背人衔木实，石泉经砌泻花池。",
      "九天风露围青琐，三峡烟霞绕翠微。",
      "但恨山僧多俗客，饱看清致更无诗。"
    ]
  },
  {
    "id": "c16655df7c81af07e7c87059f39bbf7d",
    "title": "挽刘原耕并刘母黄氏宜人",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "令子携书赋宦游，胸中初不著离忧。",
      "懒看彩服争春色，喜见梅花寄陇头。",
      "高冢松楸残照雨，平原禾黍旧时秋。",
      "贮书淑子无遗憾，细读丰碑识故侯。"
    ]
  },
  {
    "id": "c16655df7c81af0700c8f1b26c4e7a5a",
    "title": "次舍侄尊谦韵三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "灯吐幽花岂我欺，客来惊见墨离离。",
      "平安有字诚堪喜，漂泊无家不自知。",
      "此日禁花和露看，何时野鹤与云随？",
      "每怀竹下相从乐，煮茗谈诗事事宜。"
    ]
  },
  {
    "id": "c16655df7c81af0700c8f1b296778241",
    "title": "次舍侄尊谦韵三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "仕路莫逾科举捷，生涯赖有父书存。",
      "极知世事宜酬应，但得工夫更讨论。",
      "一旦风云滋笔力，九天雨露沛君恩。",
      "归来了却为儿愿，碑刻封题记某坟。"
    ]
  },
  {
    "id": "c16655df7c81af0700c8f1b2ed6fddea",
    "title": "次舍侄尊谦韵三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "离别经年岂不思，山林钟鼎苦何宜？",
      "喜闻门户能如昔，敢意田园近稍滋。",
      "浮世于人多薄恶，同心为汝好扶持。",
      "蕃生书子犹烦教，他日成家未可知。"
    ]
  },
  {
    "id": "c16655df7c81af072474f553894a135c",
    "title": "洪都人李仲俊至",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "避人避世愁无奈，全节全身计未差。",
      "始信盛衰元有数，敢期漂泊老无家。",
      "鳣鲸失势滋蝼蚁，鸾凤韬光噪晚鸦。",
      "未必苍天终困我，春风骨肉故园花。"
    ]
  },
  {
    "id": "c16655df7c81af07bd40caf72a5382b0",
    "title": "题南雄府壁二律",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "榕阴满地草齐腰，官舍如僧更寂寥。",
      "隙地风凉人牧马，长廊吏散昼鸣枭。",
      "寸心谩切公家务，两耳惟听使客轺。",
      "可是逢迎少蹉跌？",
      "谤声载道骨形销。"
    ]
  },
  {
    "id": "c16655df7c81af07bd40caf714bd7be3",
    "title": "题南雄府壁二律",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "少年馆阁恣游嬉，老去何期堕有司？",
      "酬应敢云千虑失，奔驰知忍几回饥？",
      "据鞍尚觉精神壮，度岭方怜气力衰。",
      "何日归来茅屋里？",
      "夜凉闲听玉参差。"
    ]
  },
  {
    "id": "c16655df7c81af07e2ba18aad967a981",
    "title": "题许氏兰秀轩",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "净几明窗春迭荡，湘花剑叶影扶疏。",
      "易当妙处花前读，诗到工时叶上书。",
      "旧雨栽培还若此，只今离乱定何如？",
      "独怜诸老留题在，恍惚幽芳梦故居。"
    ]
  },
  {
    "id": "c16655df7c81af07631e9b30fa733e09",
    "title": "九日",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "痛恨长安信息乖，江南江北半云霾。",
      "极知随处有白酒，争奈忧时无好怀。",
      "淡淡黄花谁作主？",
      "萧萧红叶自空阶。",
      "乱离不敢登高处，忍见苍生万仞崖。"
    ]
  },
  {
    "id": "c16655df7c81af07db49f277b83eca8c",
    "title": "芙蓉庵山亭，始于汉隐老康容所居。后葛仙翁炼丹于此，灶尚存，旁有石煤如豆",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "一庵高寄碧崔嵬，山崦芙蓉锦作堆。",
      "满眼烽烟天地老，隔江楼观画图开。",
      "云房犹是康容宅，丹灶空馀晋代煤。",
      "岂为登临行乐计？",
      "要从高处望蓬莱。"
    ]
  },
  {
    "id": "c16655df7c81af0779b7e6b71023dce7",
    "title": "偶题二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "阶前榕叶乱如雨，窗外老鸦啼向人。",
      "垂老观书偏损目，殊乡哭友倍伤神。",
      "古今生死真常事，家国安危系此身。",
      "岭海愿言将息好，天根月窟有馀春。"
    ]
  },
  {
    "id": "c16655df7c81af0779b7e6b7028b6096",
    "title": "偶题二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "峤南何似八九月，暑气著人如火烧。",
      "近午炎光几夺目，此时厉气正生苗。",
      "但教节饮神应旺，尚觉宽心脉自调。",
      "但得太平开岭海，归寻旧隐老渔樵。"
    ]
  },
  {
    "id": "c16655df7c81af07790501364084a653",
    "title": "闻瑞州太守、东广宪副宣命俱至，喜而赋之",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "筠台玺檄珠犹湿，东广除书墨又新。",
      "草莽何堪蒙圣眷？",
      "菲葑犹下念孤臣。",
      "茫茫关塞连烽火，莽莽乾坤溷劫尘。",
      "岭海微臣无补报，提携风纪保斯民。"
    ]
  },
  {
    "id": "c16655df7c81af07b12e9e80af7510d6",
    "title": "次颜子中都事韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "犹当相与守危关，自古忠臣铁作肝。",
      "非敢偷生忘故友，且须忍死报平安。",
      "干戈荏苒情何极？",
      "礼乐隆平运未残。",
      "揽辔澄清当努力，诚心北望思漫漫。"
    ]
  },
  {
    "id": "c16655df7c81af07dc8761dcb8efcb71",
    "title": "题寄曹溪禅寺并东南山长老三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "亲承祖意振宗风，一派曹溪万折东。",
      "傍石作亭怜卧虎，临泉持钵度降龙。",
      "天开图画平山勇，人仰菩提四海同。",
      "劫火弥天仍独在，吾师信是佛中雄。"
    ]
  },
  {
    "id": "c16655df7c81af07dc8761dcb70e2d07",
    "title": "题寄曹溪禅寺并东南山长老三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "诏持玉节遍咨询，岭海重来白发新。",
      "济世不存菩萨行，当年徒见宰官身。",
      "痛怜世外何多劫，远想山中别有春。",
      "寄语堂头大和尚，何当握手话前因？"
    ]
  },
  {
    "id": "c16655df7c81af07dc8761dcc7aa9589",
    "title": "题寄曹溪禅寺并东南山长老三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "万刹飞灰海变田，是中孤塔尚岿然。",
      "此山可谓有盛福，当世宜称第一禅。",
      "直指人心怀达摩，洗空尘虑忆坡仙。",
      "少须了却澄清志，拂袖从师学引年。"
    ]
  },
  {
    "id": "c16655df7c81af07dfd4b532593c4e78",
    "title": "次韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "将军号令凛寒冰，鸡犬村村夜不惊。",
      "弓劲始知双臂健，贼多翻觉此身轻。",
      "兵戈劫运临关尽，烽火妖氛到海清。",
      "笑取虎符归故里，兹行殊不负平生。"
    ]
  },
  {
    "id": "c16655df7c81af074b1d2899f67180b6",
    "title": "暇日有怀士彦四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "诚心公道宜开布，愚妇愚夫更有知。",
      "遇事当从彝理听，操心应比孽臣危。",
      "海翁易虑鸥飞去，卢老忘机虎卧随。",
      "共说此君曾学道，是中滋味愿深思。"
    ]
  },
  {
    "id": "c16655df7c81af074b1d2899d0c04234",
    "title": "暇日有怀士彦四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "提携宝剑斩长蛟，独运神机不惮劳。",
      "快睹中天悬日月，徐看沧海息波涛。",
      "剧谈英武今谁敌？",
      "若论猷为昔更高。",
      "老我惟当相羽翼，太平和气要薰陶。"
    ]
  },
  {
    "id": "c16655df7c81af074b1d2899c08ed8cc",
    "title": "暇日有怀士彦四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "沟壑崎岖徒自苦，每寻正学究天人。",
      "狼贪虎暴从渠斗，月窟天根自有春。",
      "平昔操修惟至善，此来受用是清贫。",
      "是非黑白吾宁辨？",
      "愿振台纲洗瘴尘。"
    ]
  },
  {
    "id": "c16655df7c81af074b1d28999d063e20",
    "title": "暇日有怀士彦四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "老病君王不见疏，鞠躬尽瘁意何如？",
      "清晨上马了公事，静夜张灯课子书。",
      "气直干霄山岳动，精诚贯日鬼神徂。",
      "请看南海韩夫子，援笔为文徙鳄鱼。"
    ]
  },
  {
    "id": "c16655df7c81af07bb3e9d6a59c4f30e",
    "title": "岁晚书怀",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "一官岁晚尚驱驰，骨肉遥应怨别离。",
      "衰世功名何足贵？",
      "暮年风节正须持。",
      "凌人劫运今还盛，报国忠心老未衰。",
      "奏凯还家归路好，彩幡春胜簇前旗。"
    ]
  },
  {
    "id": "c16655df7c81af0712592bb11bcde5e7",
    "title": "除日试笔",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "桃红酣雨更精神，久客俄惊节序新。",
      "好是一年将尽夜，喜看万物又回春。",
      "元正纪朔还逢甲，榖日祈丰复得辛。",
      "泰运昭回消劫运，峤南同作太平民。"
    ]
  },
  {
    "id": "c16655df7c81af07667d56768229beb9",
    "title": "元日试笔",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "曾随仙仗立仙班，误逐红尘落世间。",
      "遥向孤城瞻凤阙，定须清梦绕龙颜。",
      "乾坤劫运随云散，岭海春光带雨还。",
      "三祝圣躬千万寿，老臣长与护梅关。"
    ]
  },
  {
    "id": "c16655df7c81af07176f61bd9fedd666",
    "title": "寄士彦监宪",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "半载韶雄厌滞留，雨添新水送行舟。",
      "何因不动南来兴？",
      "所愿聊分北顾忧。",
      "贾谊感时书溅泪，孔明经国笔为筹。",
      "使君倘采强边策，春满关南十五州。"
    ]
  },
  {
    "id": "c16655df7c81af078da182e9642194ea",
    "title": "元宵，奉邀使客张鹏飞照磨过官署小酌",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "北走南奔今日苦，东涂西抺少年曾。",
      "何妨过此共明月，勿谓乱来无好灯。",
      "天上鳌山空入梦，城中竹叶谩为棚。",
      "九城风景虽寥落，颇觉承平气象增。"
    ]
  },
  {
    "id": "c16655df7c81af071703622c61a89887",
    "title": "夜阑，再用前韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "夜半尚闻箫鼓响，开门领客兴来曾。",
      "历千万劫有今日，近四三年无此灯。",
      "儿女竞歌桃叶渡，风光翻盛木香棚。",
      "承平愿与民同乐，老遇艰危气益增。"
    ]
  },
  {
    "id": "c16655df7c81af07e09bfd2b1e951f94",
    "title": "寄义士吴元良",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "几年四野龙蛇斗，嗟子勤王独至今。",
      "曾为忧民添白发，屡从杀贼见丹心。",
      "当思臣节如山重，更忆君恩似海深。",
      "善恶贻名宜慎择，倚楼西望为长吟。"
    ]
  },
  {
    "id": "c16655df7c81af0746aa8185437ea9d9",
    "title": "明日，鹏飞照磨赐和，再用前韵二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "自怜老去情怀别，笑拾花钿不复曾。",
      "良夜好天千载意，光风霁月四时灯。",
      "暂辞江表烟尘海，偶上人间傀儡棚。",
      "一片忠君心似血，鬓边白发迩来增。"
    ]
  },
  {
    "id": "c16655df7c81af0746aa818598a46d69",
    "title": "明日，鹏飞照磨赐和，再用前韵二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "讨贼七年殊费力，致多如此旧何曾！",
      "幸无惊犬去吠月，赢得闲钱来买灯。",
      "正好从容花海会，莫教零落翠云棚。",
      "儿童笑指游人醉，共说新来酒价增。"
    ]
  },
  {
    "id": "c16655df7c81af07c8ced443340ece23",
    "title": "曾惟吉乃祖岩山先生三告身",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "起家在宋当淳祐，文武兼资早致身。",
      "翠竹苍梧家学远，回鸾翥凤诰词频。",
      "桑田沧海人何在？",
      "锦轴牙签墨尚新。",
      "睹物使人双泪堕，痛怜封诰总成尘。"
    ]
  },
  {
    "id": "c16655df7c81af071894cbdb87ef9ae0",
    "title": "偶成二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "中庆堂前日欲西，干戈未息思依依。",
      "但知为国事经济，纵使傍人说是非。",
      "众口难调无善会，入心如面有危机。",
      "揆予俯仰无惭怍，山鬼通神自向微。"
    ]
  },
  {
    "id": "c16655df7c81af071894cbdb98fc8251",
    "title": "偶成二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "寸心长共白云驰，时绕苍龙阙角飞。",
      "群盗纷争何日了？",
      "中原北望几时归？",
      "天心劫运应难测，世故人情愈觉非。",
      "坎止流行随所遇，商颜芝草及春肥。"
    ]
  },
  {
    "id": "c16655df7c81af07180ec19e94c151e6",
    "title": "奉别瑞甫高掾郎还南台",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "市舶亭前新水长，楼前欲发奈情何！",
      "莫愁柏府同天远，所喜南风五月多。",
      "劲气横空秋迭荡，清标映日玉嵯峨。",
      "矧君素节廉如水，未必黄庭肯换鹅。"
    ]
  },
  {
    "id": "c16655df7c81af07c036f6cf9d2b82a1",
    "title": "谩书",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "麾下更无兵可调，城中又乏米堪忧。",
      "孰为报国忠君计？",
      "姑作求田问舍谋。",
      "兔只守株宁可待？",
      "鱼从缘木岂能求？",
      "老夫束手愁无奈，白尽平生未白头。"
    ]
  },
  {
    "id": "c16655df7c81af0795d5293fddbf5e48",
    "title": "寄蒙君礼元帅",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "俄惊飞鸟度辕门，杀气平将贼砦吞。",
      "社稷人民俱政要，豺狼蛇虎总消魂。",
      "军心一若背水阵，粮饷多于五丈原。",
      "俘馘凯还应有日，奇勋泚笔为君论。"
    ]
  },
  {
    "id": "c16655df7c81af07278f631c58b7bb15",
    "title": "分司北道留别监宪五首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "玉节光浮士气和，不须更问夜如何？",
      "湟中愿学赵充国，徼外当如马伏波。",
      "要使蛮夷归礼乐，伫看岭海罢干戈。",
      "不烦主将多忧顾，笳鼓归来杂凯歌。"
    ]
  },
  {
    "id": "c16655df7c81af07278f631cdab3551e",
    "title": "分司北道留别监宪五首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "巨镇名藩压海滨，岂期四海涨烟尘？",
      "丹心激烈宁辞老？",
      "玉斧驱驰不为贫。",
      "此际出师宜有表，向来馈饷岂无人？",
      "勿容耿邓专前美，好遣皇家识汉臣。"
    ]
  },
  {
    "id": "c16655df7c81af07278f631ca9cf9587",
    "title": "分司北道留别监宪五首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "志未能酬贼未除，衰年岂敢恋安车？",
      "愿言息壤坚盟誓，从使中山有读书。",
      "寂寞宛如天宝后，升平无复至元初。",
      "会当勒石凌烟阁，返我承明旧所庐。"
    ]
  },
  {
    "id": "c16655df7c81af07278f631c1fd6d1b4",
    "title": "分司北道留别监宪五首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "玉节提兵昔见之，风流儒雅是吾师。",
      "据鞍矍铄诚堪画，横槊从容谩赋诗。",
      "破贼要如驱海鳄，忧民那得避仙蜞？",
      "强兵富国当留意，乘兴长驱庶可期。"
    ]
  },
  {
    "id": "c16655df7c81af07278f631c4b6098cb",
    "title": "分司北道留别监宪五首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "群盗纷纷苦未休，檄书催我上韶州。",
      "已看肥羜供新馔，更泛清尊慰别愁。",
      "天眷老臣恩至渥，君于老友礼殊优。",
      "他无补报惟忠义，明日驱车不复留。"
    ]
  },
  {
    "id": "c16655df7c81af075c547d65465f540d",
    "title": "栽松",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "分司无事日徘徊，移得新松手自栽。",
      "直干行看龙天矫，清阴留待鹤归来。",
      "冰霜此日存高节，廊庙他年获大材。",
      "寄语樵夫休剪伐，要看百尺接天台。"
    ]
  },
  {
    "id": "c16655df7c81af07b09cecd489679303",
    "title": "岁除，水仙、梅、菊盛开，与鹏飞照磨饮于花间，赋之",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "转眼惊看节序新，水仙梅菊喜相亲。",
      "时穷幸有花堪友，道在尤多客可人。",
      "清意纷纷凉似水，孤标郁郁更无尘。",
      "明朝又道春来到，岁晏谁云此老贫？"
    ]
  },
  {
    "id": "c16655df7c81af077c45024f4d7990a6",
    "title": "水仙花二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "水府群仙别一家，清标为洗世铅华。",
      "霜根种种八九月，独干亭亭四五花。",
      "素质自堪齐玉雪，冰肌那肯混烟霞？",
      "他时明月瑶台下，一笑相逢更绝佳。"
    ]
  },
  {
    "id": "c16655df7c81af077c45024f520f8529",
    "title": "水仙花二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "凌波仙子太轻盈，钟得扶舆气质清。",
      "太史谬称矾是弟，花神应许我为兄。",
      "翠葩不逐春风转，玉骨惟随夜月明。",
      "置向席间看不厌，哦诗同订岁寒盟。"
    ]
  },
  {
    "id": "c16655df7c81af07cbdfcd8dcaaa8c4c",
    "title": "元旦，即事，录似鹏飞照磨",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "旭日微云淡淡晴，早朝鸦鹊寂无声。",
      "龙楼凤阁浑如梦，水国山城谩有情。",
      "浩劫固知今止极，衰年幸再睹承平。",
      "功成不作从山计，拟学长沮事耦耕。"
    ]
  },
  {
    "id": "c16655df7c81af07663a843377037b2f",
    "title": "元日，宴集中庆堂。客散后，留鹏飞再酌，用前韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "宴罢惊看晓日晴，共传街市有欢声。",
      "故乡休问今奚似？",
      "薄酒何妨更尽情。",
      "遣兴赋诗那用好？",
      "感时抚事苦难平。",
      "尘清共作江南计，旋买荒田趁早耕。"
    ]
  },
  {
    "id": "c16655df7c81af07b4af3cf3817b3043",
    "title": "复元日韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "东风巧放立春晴，喜听讴歌变颂声。",
      "浩劫逼人还有极，老天于世岂无情？",
      "云收雨罢山犹在，日丽风和浪自平。",
      "寄语群凶早回首，卖刀买犊好归耕。"
    ]
  },
  {
    "id": "c16655df7c81af078385f51e6e4217a1",
    "title": "试灯小酌，用前韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "山泽春回气尚蒸，黑山四合与云平。",
      "清高庭馆萧萧雨，牢落杯盘草草灯。",
      "竞利争名人易老，赏心乐事世难并。",
      "老来尚被微官缚，何日能如脱臂鹰？"
    ]
  },
  {
    "id": "c16655df7c81af079fd6425f2533008d",
    "title": "新春记实二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "新春和气颇薰蒸，共说今年可太平。",
      "满眼干戈谁击贼？",
      "绕街箫鼓强题灯。",
      "常悲尘世阴晴半，须信人生苦乐并。",
      "老去不为儿女态，引杯看剑起呼鹰。"
    ]
  },
  {
    "id": "c16655df7c81af079fd6425f539a8a38",
    "title": "新春记实二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "忧国烦心苦郁蒸，眼中万事况难平。",
      "开怀且共新丰酒，乱眼犹疑太乙灯。",
      "岁晏孤踪犹岭海，夜阑清梦刷幽并。",
      "柳林记得朝元罢，曾侍銮舆学臂鹰。"
    ]
  },
  {
    "id": "c16655df7c81af076b2ded8e72a551e0",
    "title": "除夕韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "每忆盘铭日日新，读书灯火老犹亲。",
      "姓名虽或闻当世，德业还应愧古人。",
      "百岁光阴嗟白发，十年踪迹困红尘。",
      "太平倘与春俱会，一笑浑忘病是贫。"
    ]
  },
  {
    "id": "c16655df7c81af076245ab1ae52398dc",
    "title": "送谢仲宜归五羊",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "酒尽沙头意惘然，君今归理曲江船。",
      "曾同忧患难为别，欲取功名莫计年。",
      "世乱人心机似箭，雨馀山路瘴如烟。",
      "诸君倘问余何似？",
      "一片丹心可对天。"
    ]
  },
  {
    "id": "c16655df7c81af07d90950b4f388d21e",
    "title": "寄友，为红巾破九江府",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "早岁同游凤阙前，于今鬓发各萧然。",
      "御街杨柳春风马，海子芙蓉夜月船。",
      "满望功名图晚岁，岂期衰朽度残年？",
      "九江二水难回首，报国忠君各勉旃。"
    ]
  },
  {
    "id": "c16655df7c81af07c0bf2a7a8e7710ec",
    "title": "寄乡人袁观所",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "瑟瑟秋风吹客衣，夜凉如水曷胜悲？",
      "早知多难有今日，何得长贫似昔时？",
      "华屋凄凉芳草合，黄金散尽壮颜衰。",
      "妻孥流转无消息，幸赖纲维有故知。"
    ]
  },
  {
    "id": "c16655df7c81af07b13594fd4b9fbbec",
    "title": "题刘大观诗卷后",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "少年壮气拂云霓，马上鹰扬老未衰。",
      "荡涤奸凶仍好武，遨游江海更能诗。",
      "池荒固自多春草，世乱偏惊见瑞芝。",
      "何况屯田有长策，曲江真足驻雄师。"
    ]
  },
  {
    "id": "c16655df7c81af07327b606f9bb416fd",
    "title": "九日，置酒，与从事饮酣书事，示李子运",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "倏而虎鼠倏虫沙，世变如云似未涯。",
      "幸有故人来白酒，且开好况对黄花。",
      "纷纷凉月中军帐，猎猎西风绝塞笳。",
      "料得来春匡济了，笑扶玉节共还家。"
    ]
  },
  {
    "id": "c16655df7c81af07dfd4b5324955962c",
    "title": "次韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "懒能策蹇诣时官，且唤青山共倚阑。",
      "春到谩寻花作友，客来须借酒为欢。",
      "山中泉石论交易，天上风云入梦难。",
      "奉母读书今有日，却从北斗望长安。"
    ]
  },
  {
    "id": "c16655df7c81af07444943b886004819",
    "title": "中秋有感",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "京国湖山十二年，年年两地望婵娟。",
      "流光过客催我老，明月与人今夜圆。",
      "又逐云萍来岭表，幸同儿女乐尊前。",
      "可怜有弟头如雪，烂漫斑衣绕膝边。"
    ]
  },
  {
    "id": "c16655df7c81af0757dbc2f9646153dc",
    "title": "登快阁",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "一登快阁情何极，太史骑鲸已上天。",
      "烟树溟蒙秋可画，江山空阔客如仙。",
      "半生不识东南路，浪迹深惭上下船。",
      "四海故人今聚会，忽惊歌舞落尊前。"
    ]
  },
  {
    "id": "c16655df7c81af0779bdf656c3992765",
    "title": "题兴化县严士奇诗卷",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "盘错载逢知利器，冰霜屡阅见生涯。",
      "轻车熟路老为县，短什长篇真当家。",
      "今雨田田饶榖粟，东风处处长桑麻。",
      "公庭静坐无馀事，闲数梅开第几花？"
    ]
  },
  {
    "id": "c16655df7c81af07e652151678ed4bb4",
    "title": "送徐伯高",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "共宦关南三见秋，相看政好又韶州。",
      "故家乔木今千载，碧嶂清江第一流。",
      "案牍暇时仍阅史，江山佳处更登楼。",
      "如今刀笔皆为相，好取功名趁黑头。"
    ]
  },
  {
    "id": "c16655df7c81af0731778e8479e9bbe8",
    "title": "送李子洁巡按",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "十载相违一见君，何堪岁晏又轻分。",
      "南风十日不成雪，一雨满山都是云。",
      "滑滑长途宜自重，萧萧孤驿不堪闻。",
      "周原郡邑咨询遍，为吊斯民志独勤。"
    ]
  },
  {
    "id": "c16655df7c81af07dfd4b532c6494705",
    "title": "次韵",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "节序匆匆又落花，几回沧海叹乘槎？",
      "不闻庭竹来鸣凤，只见宫槐噪晚鸦。",
      "老去可怜心转赤，悲来那觉鬓生华？",
      "明当拂袖江南好，山雨晴时笋正芽。"
    ]
  },
  {
    "id": "c16655df7c81af07180ec19ee43504c4",
    "title": "奉别瑞甫高掾郎还南台",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "岭海屡惊来诏使，蛮方孰不仰皇都？",
      "自怜老去难为别，但有人来莫惜书。",
      "乘兴何妨吟萼棣，思归应不为莼鲈。",
      "台端历历陈时弊，十道疲民未得苏。"
    ]
  },
  {
    "id": "c16655df7c81af0779a7cb238c394647",
    "title": "韶州围城",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "浩劫如天似未涯，生民性命等飞花。",
      "兵戈轇轕动万计，柴米从容有几家？",
      "宇宙岂应将拆裂？",
      "英雄到此谩咨嗟。",
      "忠肝义胆难磨灭，自昔睢阳世共夸。"
    ]
  },
  {
    "id": "c16655df7c81af07e1c9fe7e13eba4b6",
    "title": "枕上偶成",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "常思为国致升平，每事参差谩有情。",
      "天魔未除难学道，国粮不足莫论兵。",
      "痛怜劫运如长夜，起视明星近五更。",
      "待得朝廷消息好，笑携儿子赋归耕。"
    ]
  },
  {
    "id": "c16655df7c81af07060bb044ebd24687",
    "title": "有怀蒙泉都帅二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "讨贼提兵垂十稔，老成练达亦吾师。",
      "竖儒几败乃公事，男子要为天下奇。",
      "公瑾孤军鏖赤壁，谢玄劲气破淮肥。",
      "从渠百万终为贼，要取梅关却赋归。"
    ]
  },
  {
    "id": "c16655df7c81af07060bb04402bb8078",
    "title": "有怀蒙泉都帅二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "卜式助边常百万，如斯乃可济时艰。",
      "传家自有遗经笥，报国无忘拜将坛。",
      "满眼黄金轻似土，他年清节重如山。",
      "广东未必真忘我，但有官鹾定拨还。"
    ]
  },
  {
    "id": "c16655df7c81af07c791628c0cf37667",
    "title": "答胡海翁、胡宗性重谒",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "悠然无语眄庭柯，风雨伤春奈若何！",
      "浮世周旋如子少，馀情流丽向人多。",
      "好诗寄我频三诵，穷巷经年一再过。",
      "无酒固难淹李白，空馀文燄照松萝。"
    ]
  },
  {
    "id": "c16655df7c81af07b7d304d7e54f35ae",
    "title": "来诗",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "暖云扶绿上林柯，春去春来可奈何！",
      "远道尘泥行客少，故园风雨落花多。",
      "撷兰溪上心非隐，种柳庄前足怕过。",
      "尚意玉堂青眼旧，肯嫌俗驾忤烟萝？"
    ]
  },
  {
    "id": "c16655df7c81af0712899f26135c6bc9",
    "title": "雪罢，小立二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "风吹树枝雪，片片点人衣。",
      "尘浊有清意，半因忙失之。"
    ]
  },
  {
    "id": "c16655df7c81af0712899f26c5f1b9ec",
    "title": "雪罢，小立二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "呼童清晓起，扫却门外雪。",
      "日出消作泥，惟恐涴幽洁。"
    ]
  },
  {
    "id": "c16655df7c81af075387fa5d8d0c4b5a",
    "title": "九日峡江舟中",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "秋风如此客辞家，重理平生旧帽纱。",
      "不是故山无白酒，年年奔走负黄花。"
    ]
  },
  {
    "id": "c16655df7c81af070bd52285f87da47b",
    "title": "仙茅",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "风雨凌空一叶飞，师生邂逅即天机。",
      "山林小草知何限？",
      "汝独神仙得所依。"
    ]
  },
  {
    "id": "c16655df7c81af07bec8b5020d919a9b",
    "title": "寄旧友张汉杰二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "几度思君欲白头，凄然常隐去年秋。",
      "此心恨杀中澪水，不向栖霞楼畔流。"
    ]
  },
  {
    "id": "c16655df7c81af07bec8b502a01e526e",
    "title": "寄旧友张汉杰二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "双凤堂前日往来，东坡池上几徘徊？",
      "遥知尊酒相逢处，风雨凄凉半是苔。"
    ]
  },
  {
    "id": "c16655df7c81af07cecef0bda03b45a0",
    "title": "秋山图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "石田荒尽豆苗稀，素化为缁尚未归。",
      "不是此山无好景，草心正欲报春晖。"
    ]
  },
  {
    "id": "c16655df7c81af07c2526cf050514fe9",
    "title": "清明有感",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "花开如雨柳如烟，风景虽奇节序迁。",
      "儿女不知春渐晚，隔墙犹自弄秋千。"
    ]
  },
  {
    "id": "c16655df7c81af072f0467e429251a3f",
    "title": "杨花",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "如雪纷纷不自持，殷勤长藉好风吹。",
      "莫欺此日飘零甚，犹有为萍变化时。"
    ]
  },
  {
    "id": "c16655df7c81af07a98fb3b96e8c21d2",
    "title": "城南饮归",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "无分骑驴趁早朝，城南饮散雪初销。",
      "北风吹酒忽成醉，梦里行过第二桥。"
    ]
  },
  {
    "id": "c16655df7c81af07570032a51d297915",
    "title": "题东山高卧图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "东山携妓嬉游日，敢意胸存万甲兵。",
      "今日总戎真竖子，徒耽歌舞误苍生。"
    ]
  },
  {
    "id": "c16655df7c81af07e2a466a61ea6f85b",
    "title": "题应玚三入承明图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "安车三度入承明，七子诗应让老成。",
      "好是衣冠遗泽远，诸孙犹自负廉声。"
    ]
  },
  {
    "id": "c16655df7c81af076f9d4452aaa6fe16",
    "title": "题聂侯所藏美人图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "纨扇将题若有思，芭蕉阴里立多时。",
      "精神飞度君王侧，不觉忘形下笔迟。"
    ]
  },
  {
    "id": "c16655df7c81af07560ab8c46a9ea1dc",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "城郭荒村处处同，五羊楼观倚晴空。",
      "时平若建麒麟阁，更画何人第一功？"
    ]
  },
  {
    "id": "c16655df7c81af07560ab8c4255ae205",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "训练精兵捷若神，从渠百变日如云。",
      "向来诸葛今何似？",
      "青眼高歌独望君。"
    ]
  },
  {
    "id": "c16655df7c81af07560ab8c492d5dfcc",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "世祖成宗德业深，百年培植士如林。",
      "登车揽辔平生志，孝子忠臣万古心。"
    ]
  },
  {
    "id": "c16655df7c81af07560ab8c43c3189e4",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "情好虽亲音问疏，秋来眠食近何如？",
      "因风敢致平安问，谩折梅花当寄书。"
    ]
  },
  {
    "id": "c16655df7c81af07560ab8c4eaa06e27",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "绿章夜奏玉皇家，八载奇勋信可夸。",
      "待得九重丹诏下，共君握手看梅花。"
    ]
  },
  {
    "id": "c16655df7c81af07560ab8c48967be42",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "自别京华意惘然，浮云过眼十三年。",
      "白头太守成何事？",
      "又促乘骢瘴海边。"
    ]
  },
  {
    "id": "c16655df7c81af07560ab8c4de51383f",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "会稽山与白云齐，海阔谁怜雁过稀？",
      "犹幸峤南天气暖，免教游子叹无衣。"
    ]
  },
  {
    "id": "c16655df7c81af07560ab8c42dbd5eaa",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "更无钱可叹空囊，杜老何从籴太仓？",
      "共说羊城饶贮蓄，山中尚有禹馀粮。"
    ]
  },
  {
    "id": "c16655df7c81af07560ab8c4e2b7e10e",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "帝王曾此理薰弦，尚觉遗音满耳边。",
      "若使闻韶仍大嚼，绝胜骑鹤更腰缠。"
    ]
  },
  {
    "id": "c16655df7c81af07560ab8c4076b90c0",
    "title": "寄士彦佥宪十绝",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "萧萧木叶落穷冬，倦客翛然况味同。",
      "珍重孤根如铁石，少须明日又东风。"
    ]
  },
  {
    "id": "c16655df7c81af0777d15425f12fa2f2",
    "title": "题坐睡图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "劫尘不到华山云，岸帻披襟立树根。",
      "世事料应看不得，何妨合眼且忘言？"
    ]
  },
  {
    "id": "c16655df7c81af07f3dbaebf8c1df44b",
    "title": "五王并马图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "春风并马宛如仙，夜雨淋铃似可怜。",
      "太息弟兄多若此，更无能识九龄贤？"
    ]
  },
  {
    "id": "c16655df7c81af07a60e1f5d5e76e015",
    "title": "赠琴士翁希畴二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "唐虞世远已堪怜，况值干戈十八年。",
      "民愠不知谁为解？",
      "烦君共我理薰弦。"
    ]
  },
  {
    "id": "c16655df7c81af07a60e1f5dfe336313",
    "title": "赠琴士翁希畴二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "高山流水几知音，静听君弹感慨深。",
      "纵使钟期如可铸，更从何地得黄金？"
    ]
  },
  {
    "id": "c16655df7c81af073594c613598a25ce",
    "title": "题栗侯所藏牡丹菊图二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "洗尽繁华赋楚骚，秋风澹泊苦相遭。",
      "沉香亭北多佳趣，争似柴桑栗里高？"
    ]
  },
  {
    "id": "c16655df7c81af073594c61373074b89",
    "title": "题栗侯所藏牡丹菊图二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "国色天香结习空，寒英晚节竟谁同？",
      "平生富贵浑忘却，宛似翛然国士风。"
    ]
  },
  {
    "id": "c16655df7c81af07ae07215f06588c85",
    "title": "连山县尹吉文曾玉辉没于寇，购得其妻高丽娘子及子燕京驴，为收骨殖，资赠还乡",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "莽莽愁云度庾关，八千馀里到连山。",
      "英雄有骨天应相，得共妻儿一共还。"
    ]
  },
  {
    "id": "c16655df7c81af07c07f4f48e1558ba9",
    "title": "题胡彬所藏乃祖澹庵书稿后二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "上书乞斩秦丞相，海岛生还已白颠。",
      "尚幸老臣心似铁，平生风节愈苍然。"
    ]
  },
  {
    "id": "c16655df7c81af07c07f4f48951c1f33",
    "title": "题胡彬所藏乃祖澹庵书稿后二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "曾拚一死争三事，思退如今又一秦。",
      "书奏但知强国体，似公忠义几何人？"
    ]
  },
  {
    "id": "c16655df7c81af0750a6ba9692611b73",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "近城民砦十破九，元戎束手未如何。",
      "宜章军马虽无敌，只恐来时风雨多。"
    ]
  },
  {
    "id": "c16655df7c81af0750a6ba9672195d16",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "弯头又益湖南贼，近郭时时虏掠人。",
      "足食足兵无早计，明年此际恐无人。"
    ]
  },
  {
    "id": "c16655df7c81af0750a6ba9678b3c4f2",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "五百健儿乘锐出，十三个贼一时来。",
      "行粮功赏俱乌有，兴尽翻然解贼回。"
    ]
  },
  {
    "id": "c16655df7c81af0750a6ba96cf80ff00",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "好利善谀周亚父，特皆收录作亲臣。",
      "宪君纵有春如海，那得吹嘘及远人？"
    ]
  },
  {
    "id": "c16655df7c81af0750a6ba960d308a76",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "已闻祇候升州判，巡徼俄闻亦佐州。",
      "英德只今为外府，官民多怨更多愁。"
    ]
  },
  {
    "id": "c16655df7c81af0750a6ba968922bbef",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "曾闻濯足折黥布，供帐俄惊王者同。",
      "豪杰尚须如此待，况今不过小夫雄。"
    ]
  },
  {
    "id": "c16655df7c81af0750a6ba9699367e4e",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "城中谩有答剌罕，城外仍多忽剌孩。",
      "城外城中无可那，生民憔悴转堪哀。"
    ]
  },
  {
    "id": "c16655df7c81af0750a6ba96c780c9d3",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "何以齐桓成伯业，为能专任管夷吾。",
      "毁誉黑白今无辨，后世谁烹阿大夫？"
    ]
  },
  {
    "id": "c16655df7c81af0750a6ba96fb867100",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "忧国忧君臣杜甫，无聊无赖只吟诗。",
      "当时一片心如血，赢得千秋万古知。"
    ]
  },
  {
    "id": "c16655df7c81af0750a6ba9601a86f46",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "得财纵贼寻常事，为报私雠或灭门。",
      "我亦临风长太息，一家富贵百家冤。"
    ]
  },
  {
    "id": "c16655df7c81af0750a6ba964b73484f",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "水军万户嗟何益，何者为军何者船？",
      "料想此时为此策，权都归已利都专。"
    ]
  },
  {
    "id": "c16655df7c81af0750a6ba9652e4eaf7",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "群凶冗扰心何一，二帅参差意不同。",
      "关北翻传消息好，关南河道几时通？"
    ]
  },
  {
    "id": "c16655df7c81af0750a6ba96e126c8c2",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "蒙君号令明如日，兵罕相违便斫头。",
      "孺子纷纷无足数，滥叨功赏取封侯。"
    ]
  },
  {
    "id": "c16655df7c81af0750a6ba96b7d1697e",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "蒙君信是奇男子，誓灭官陂老贼围。",
      "尝胆卧薪心独苦，惜无公是与公非。"
    ]
  },
  {
    "id": "c16655df7c81af0750a6ba96ef9c060e",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "直将民社同儿戏，不蓄干戈不蓄兵。",
      "军马不来无别策，只催百姓急修城。"
    ]
  },
  {
    "id": "c16655df7c81af0750a6ba9653950ac7",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "贼兵欲向翁源洞，纠合官陂来打韶。",
      "此策若行诚可虑，南雄唾手可能招。"
    ]
  },
  {
    "id": "c16655df7c81af0750a6ba963b43cf67",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "遮留使者来文牒，恃势要君真可诛。",
      "宪纪皇皇无示弱，盛衰关数不关渠。"
    ]
  },
  {
    "id": "c16655df7c81af0750a6ba961ba5f3e8",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "王师为体须持重，主将犹须纪律明。",
      "功业直须豪杰做，如何贪鄙可论兵？"
    ]
  },
  {
    "id": "c16655df7c81af0750a6ba96f7058e4a",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "群贼知无兵可恃，迩来充斥遍西郊。",
      "官陂忽听兵云合，赖有元戎为解嘲。"
    ]
  },
  {
    "id": "c16655df7c81af0750a6ba96754ce693",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "坟墓俄惊俱发掘，妻孥生死若云浮。",
      "凭谁乞我金千镒？",
      "自愿提兵殄寇雠。"
    ]
  },
  {
    "id": "c16655df7c81af0750a6ba9647d8a828",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "五鬼相缠何日了，一官如水曷胜穷。",
      "谩凭商贾供薪米，乱石滩头一夕空。"
    ]
  },
  {
    "id": "c16655df7c81af0750a6ba967c3178d3",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "甑已破矣顾何益，好把胸怀大展开。",
      "天赋我才应有用，千金散尽或重来。"
    ]
  },
  {
    "id": "c16655df7c81af0750a6ba96d147318e",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "抟沙尽力苦难合，谁识同心利断金？",
      "白发老臣肠欲断，忍看民社付浮沉。"
    ]
  },
  {
    "id": "c16655df7c81af0750a6ba96727ac671",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "北道只云张帅在，宪君倚赖重如山。",
      "那知世道如前险，二使遭逢乱石滩。"
    ]
  },
  {
    "id": "c16655df7c81af0750a6ba96a02c16eb",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "水军万户新开府，气势凭陵蔼若云。",
      "又欲遣人求二使，仓皇一夜竟无军。"
    ]
  },
  {
    "id": "c16655df7c81af0750a6ba96156c0cb0",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "责人以礼翻成怨，待只依稀恐失几。",
      "几到两难无处制，是非莫较不如归。"
    ]
  },
  {
    "id": "c16655df7c81af0750a6ba9624fae43f",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "城南健儿亦英锐，恶若哮虎何崎崟？",
      "昨日送船多战死，兴言讨贼亦寒心。"
    ]
  },
  {
    "id": "c16655df7c81af0750a6ba969a3afe42",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "东村丧牛不满百，西村丧牛百有馀。",
      "牛尽田荒民困苦，争趋刀剑去犁锄。"
    ]
  },
  {
    "id": "c16655df7c81af0750a6ba96fafb3e35",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "解衣衣我食食我，况兼别眼意尤亲。",
      "赤心效报翻成咎，自笑书生太认真。"
    ]
  },
  {
    "id": "c16655df7c81af0750a6ba969d971cd1",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "迩来比比都元帅，闻此令人颇失惊。",
      "颠倒群雄固如此，但愁识者反相轻。"
    ]
  },
  {
    "id": "c16655df7c81af0750a6ba96b4ed040e",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "俄闻二使俱遭絷，九曲愁肠痛不禁。",
      "却忆今年正二月，曾为伤虎故伤心。"
    ]
  },
  {
    "id": "c16655df7c81af0750a6ba96dbacf9b4",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "料想衣裳俱剥尽，幸怜肢体未伤残。",
      "愁心耿耿知无寐，况值严冬夜苦寒。"
    ]
  },
  {
    "id": "c16655df7c81af0750a6ba96b661c197",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "生民困苦亦已极，官府徵呼又逼人。",
      "上下但知求富利，不知总为贼驱民。"
    ]
  },
  {
    "id": "c16655df7c81af0750a6ba968868284b",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "生民憔悴可痛哭，无处告诉只颠狂。",
      "更看消息还何似？",
      "亦复东风到五羊。"
    ]
  },
  {
    "id": "c16655df7c81af0750a6ba969c87a920",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "七十已衰仍苦病，自怜无力任驱驰。",
      "明当告老乞骸骨，孝子忠臣两得之。"
    ]
  },
  {
    "id": "c16655df7c81af0750a6ba96f2ffd4c9",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "西江涸辙望君久，朝廷倚君真如山。",
      "北来军马已云会，好调元戎早出关。"
    ]
  },
  {
    "id": "c16655df7c81af0750a6ba96f6a7a1a8",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "可怜仁化蒙君礼，讨贼昼夜多经营。",
      "当时不爇官陂砦，此际贼盗已临城。"
    ]
  },
  {
    "id": "c16655df7c81af0750a6ba9601217982",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "曾因犯律杀爱卒，每为养士挥千金。",
      "关南豪杰有如此，太息谁人知苦心？"
    ]
  },
  {
    "id": "c16655df7c81af0750a6ba964a8e54e4",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "贼兵如入无人境，村落多为失主民。",
      "束手待看台领破，班超介子果何人？"
    ]
  },
  {
    "id": "c16655df7c81af0750a6ba964ebd7cea",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "可怜日蹙国百里，昨日又破陂头村。",
      "哑子食荼徒自苦，少陵欲哭又还吞。"
    ]
  },
  {
    "id": "c16655df7c81af0750a6ba967efb0447",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "监司待我真骨肉，我敬监司如父兄。",
      "纵使监司如可负，敢欺明主负朝廷？"
    ]
  },
  {
    "id": "c16655df7c81af0750a6ba9685279ab9",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "此来恨杀弯头贼，白昼莲花峰上旗。",
      "监前半夜闹到晓，公然对面相陵欺。"
    ]
  },
  {
    "id": "c16655df7c81af0750a6ba96a2efb989",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "两月河流乾欲断，南雄消息了无闻。",
      "苦无良策开道路，时复北望瞻风云。"
    ]
  },
  {
    "id": "c16655df7c81af0750a6ba9684d1b7ea",
    "title": "野史口号碑四十四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "老军樵采供衣食，官府饥寒痛逼之。",
      "贼满四郊无处采，忍闻半日尽逃移。"
    ]
  },
  {
    "id": "c16655df7c81af07e2025873df75725a",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "读书冀闻道，何必竞荣名？",
      "主宾辨内外，物我孰重轻？",
      "崎岖更尝馀，愈觉兹理明。",
      "浮云视富贵，悠然悟深情。"
    ]
  },
  {
    "id": "c16655df7c81af07e2025873dc126b0c",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "青山五亩园，随意茅三间。",
      "竹树发佳趣，好鸟鸣关关。",
      "物情固自乐，聊得开我颜。",
      "长歌答天风，以永今夕闲。"
    ]
  },
  {
    "id": "c16655df7c81af07e202587396e7f6b4",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "胸次寡尘虑，随寓皆可乐。孰云柴桑里？不似麒麟阁。",
      "雨馀草初生，风定花自落。荣辱今两忘，遗经在牛角。"
    ]
  },
  {
    "id": "c16655df7c81af07e2025873df14e31b",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "广誉薄文绣，美德贤膏梁。",
      "信道苟不笃，不几兹言狂。",
      "春风散天和，宇宙森众芳。",
      "盛德固莫及，千载遥相望。"
    ]
  },
  {
    "id": "c16655df7c81af07e202587332f70972",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "生人以御物，何事随物化？",
      "五色双目盲，昏昏旦为夜。",
      "高处忽眼新，令我重悲诧。",
      "为塞陷天流，云开见嵩华。"
    ]
  },
  {
    "id": "c16655df7c81af07e2025873ce0b8e40",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "留心强为善，万事当听天。",
      "天定还胜人，何须苦烦煎？",
      "原宪竟得贫，颜子不假年。",
      "在彼不我知，在我当勉旃。"
    ]
  },
  {
    "id": "c16655df7c81af07e2025873c90f13e1",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "有客远方来，访我衡门下。岂无一樽酒？乐此芳时暇。",
      "好风吹晚花，绿醑粘盏斝。痛饮君莫辞，流水易衰谢。"
    ]
  },
  {
    "id": "c16655df7c81af07e20258734cd4f4d4",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "春来农事及，雨过田水满。呼童具犁锄，耕作趁春暖。",
      "但愿黍稷稔，客至得相款。此外复何求？读书识吾短。"
    ]
  },
  {
    "id": "c16655df7c81af07e20258738b886f55",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "失之要本无，既得乃固有。",
      "但知贫为常，未知贱者丑。",
      "贫贱与得失，命矣果谁咎？",
      "万态森前陈，凝然袖吾手。"
    ]
  },
  {
    "id": "c16655df7c81af07e20258736d017891",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "舞雩咏春风，步履傍花柳。",
      "此景信可乐，胡为疾其首？",
      "陶然天壤间，万事皆我友。",
      "惟应瓮头春，不知今熟否？"
    ]
  },
  {
    "id": "c16655df7c81af07e202587385be8505",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "静夜坐百态，晓起俱不然。",
      "奈何不自悟，扰扰欲胜天。",
      "效颦冀见好，反以丑取捐。",
      "劳心苟无益，何如信吾缘？"
    ]
  },
  {
    "id": "c16655df7c81af07e20258732c2038b1",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "权门手可热，行路为低头。",
      "一朝沧桑翻，言之使人羞。",
      "伉俪不能庇，骨肉烂莫收。",
      "悠然茅屋间，老矣归山丘。"
    ]
  },
  {
    "id": "c16655df7c81af07e2025873da9cfaae",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "田园儿女计，为虑靡不周。",
      "汲汲牛马走，辛苦悲白头。",
      "朱门有饿莩，白屋生公侯。",
      "是其禀气初，穷达非人谋。"
    ]
  },
  {
    "id": "c16655df7c81af07e2025873aae12027",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "象箸与玉杯，其流至亡国。",
      "箪瓢陋巷间，千载有遗德。",
      "采采陌上花，岂无好颜色？",
      "终然易零落，岁晚愧松柏。"
    ]
  },
  {
    "id": "c16655df7c81af07e20258733e18f9f3",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "孟氏有三乐，其一无愧心。",
      "俯仰苟无愧，至乐不可任。",
      "万化不得羁，超然众芳林。",
      "神仙甚非远，何必海上寻？"
    ]
  },
  {
    "id": "c16655df7c81af07e2025873ac04f14c",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "知耻斯不辱，知足常有馀。岂无负郭田？亦有堆床书。",
      "春风茶新苗，雨过还当锄。准拟读书暇，茗饮甘如酥。"
    ]
  },
  {
    "id": "c16655df7c81af07e20258731b515f5d",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "古人亦有言，千橘万户侯。思之亦烂熟，有志今甫酬。",
      "金丸炫落日，清霜满林秋。户侯讵能拟？聊得供杖头。"
    ]
  },
  {
    "id": "c16655df7c81af07e2025873218dc541",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "骨肉半零落，有弟差慰意。",
      "日暮田园归，浊酒聊共醉。",
      "此酒可再得，此日宁再世？",
      "人间乐固多，埙篪有真趣。"
    ]
  },
  {
    "id": "c16655df7c81af07e202587337a803dc",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "春风日已和，桑麻蔼新绿。",
      "但可了寒暑，生理亦自足。",
      "沈浮闾里间，我亦甘碌碌。",
      "俯仰三百年，苍然此乔木。"
    ]
  },
  {
    "id": "c16655df7c81af07e2025873777f3561",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "常怜世间人，晚岁生恐怖。问之此何因？牵以物欲故。",
      "孰知不得将？此理当自悟。云散月满怀，清风湛归路。"
    ]
  },
  {
    "id": "c16655df7c81af07e20258733260b3f8",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "东坡百世师，其学常近禅。",
      "虽堕斥逐中，不作戚戚怜。",
      "两赋耀赤壁，尚此风泠然。",
      "我梦从之游，梦觉月满天。"
    ]
  },
  {
    "id": "c16655df7c81af07e2025873bb16f73c",
    "title": "浮云道院诗二十二首，并引",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "常爱陶潜翁，独归田园居。",
      "采菊东篱间，酌酒南山隅。",
      "有琴更无弦，随意良自如。",
      "高风千载间，太息谁其徒？"
    ]
  },
  {
    "id": "c16655df7c81af0781954d37408d2d22",
    "title": "秋来河水清",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "秋来河水清，春来河水浑。",
      "水性有二致，维时有凉暄。",
      "与时相推移，物态谁具论？",
      "夷险不易节，永言此心存。"
    ]
  },
  {
    "id": "c16655df7c81af075db7e8e2c4837f1c",
    "title": "拟古七首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "万顷日二升，千间夜六尺。所用能几何？何苦悴心力。",
      "牙筹与鞭算，役役夜继日。百年俱苍苔，徒资后人惜。"
    ]
  },
  {
    "id": "c16655df7c81af075db7e8e20b6c53bd",
    "title": "拟古七首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "疏食以当肉，缓步以当车。",
      "兹言深服膺，既稳仍且腴。",
      "鄙哉弹铗君，惓惓志鱼舆。",
      "古人甚能言，适与吾心如。"
    ]
  },
  {
    "id": "c16655df7c81af075db7e8e2d569d683",
    "title": "拟古七首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "是心亦犹人，我岂悲富贵？极知得有命，常恐坠不义。",
      "才薄未易称，去来矧难系。何如田南山？食力差少愧。"
    ]
  },
  {
    "id": "c16655df7c81af075db7e8e2561447c4",
    "title": "拟古七首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "东邻有处女，灼灼桃李神。",
      "娉婷不肯嫁，爱此天地身。",
      "惟恐失所托，悔恨难自陈。",
      "踟蹰悄无言，日照空闺春。"
    ]
  },
  {
    "id": "c16655df7c81af075db7e8e2bc01b740",
    "title": "拟古七首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "荆山一片玉，秀气钟鸿蒙。幽晖不自炫，老雨苍苔封。",
      "纷纷他山石，举世多拙工。卞和今岂无？至宝宁终穷？"
    ]
  },
  {
    "id": "c16655df7c81af075db7e8e28141144c",
    "title": "拟古七首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "京城海子上，有僧持双铃。",
      "诵经二十载，寒暑白发生。",
      "辛勤积涓埃，佛阁开明荧。",
      "吾心若更苦，天地何冥冥。"
    ]
  },
  {
    "id": "c16655df7c81af075db7e8e26d85d1ee",
    "title": "拟古七首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "沟断跻牺樽，骐骥困盐车。时乎将奈何！今古谁贤愚？",
      "北风号枯梢，落日明寒芜。未遇非所惜，但恐流年徂。"
    ]
  },
  {
    "id": "c16655df7c81af07ddc45726f9965cad",
    "title": "云松巢",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "英英山上云，郁郁涧底松。",
      "高人抱奇姿，适与云松同。",
      "云不霖雨施，松不栋梁为。",
      "归巢云松间，君元愧明时。"
    ]
  },
  {
    "id": "c16655df7c81af076c27e478b7c0af69",
    "title": "寄黄州旧友四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "后会未有期，岂意岁云变？",
      "不知百年间，正复能几见？",
      "江湖北风多，水阔雁无便。",
      "此心剧悠悠，庭树空倚遍。"
    ]
  },
  {
    "id": "c16655df7c81af076c27e47865791373",
    "title": "寄黄州旧友四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "客来为余言，眠食两无恙。",
      "殊乡吉语传，慰我心怏怏。",
      "我峨栖霞楼，仙人在其上。",
      "甚欲往从之，烟水互莽苍。"
    ]
  },
  {
    "id": "c16655df7c81af076c27e478c4a16a96",
    "title": "寄黄州旧友四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "旧书不忍读，读之耿怀悲。",
      "君子不共赏，远在天一涯。",
      "喜闻甘棠阴，雨馀绿差差。",
      "冰玉晚自守，素志正相期。"
    ]
  },
  {
    "id": "c16655df7c81af076c27e4785afd12db",
    "title": "寄黄州旧友四首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "雪霰日已集，感此寒夜长。",
      "浮云翳白日，杀气时飞扬。",
      "落叶鸣声悲，游子思故乡。",
      "去住不自料，白云杳茫茫。"
    ]
  },
  {
    "id": "c16655df7c81af077a9314504cca129b",
    "title": "南城书怀",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "新麦绿如韭，嫩柳含青烟。",
      "东风不私物，赋与无媸妍。",
      "天地妙化育，至理昭鱼鸢。",
      "愿言春服成，我亦沂水边。"
    ]
  },
  {
    "id": "c16655df7c81af070d909110d6c34004",
    "title": "题集贤全大学士三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "高斋坐深夜，幽事亦可悦。",
      "恨无千黄金，夜夜买明月。",
      "买之匪有他，怜月有圆缺。",
      "愿言月长圆，不照人离别。"
    ]
  },
  {
    "id": "c16655df7c81af070d909110448987ec",
    "title": "题集贤全大学士三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "仲舒不窥园，我懒辄破戒。穷冬万木枮，菜叶青可爱。",
      "羊肉岂不佳？何如淡交耐。苟能食其根，黄河看如带。"
    ]
  },
  {
    "id": "c16655df7c81af070d909110383bca87",
    "title": "题集贤全大学士三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "虚窗对风雨，因得观物妙。",
      "君看四檐集，不了一罅漏。",
      "沧溟阔如天，尾闾小如窦。",
      "万事当防微，悠然发孤笑。"
    ]
  },
  {
    "id": "c16655df7c81af07a18a477add49e9bf",
    "title": "寄弟肖庭二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "亲丧尚土浅，游子怀帝乡。",
      "每逢时节临，重我涕泗滂。",
      "有弟幸可托，惟兄实无良。",
      "中谋卜葬地，未审君否臧？",
      "我言兹山佳，气聚风斯藏。",
      "山川重盘礴，形势森开张。",
      "翻翻龙蛇集，蔚蔚鸾凤翔。",
      "东西极完密，前后分低昂。",
      "明堂可万马，怀抱包洪荒。",
      "纵未增福庆，亦可免祸殃。",
      "似堪妥亲灵，此外俱荒唐。",
      "进取贵果决，筑舍讥道傍。",
      "尧时只一夔，竟克成大章。",
      "缅怀父母恩，罔极齐圆方。",
      "愿言罄所积，早得归山冈。",
      "惟君当送终，而我遂显扬。",
      "出处各尽道，庶可纾恐惶。",
      "两年几寄书，报章杳茫茫。",
      "北风重寄此，握笔情感伤。"
    ]
  },
  {
    "id": "c16655df7c81af07a18a477afef14a67",
    "title": "寄弟肖庭二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "蟋蟀鸣我宇，流月照我帷。我岂铁石心？宁能不怀归？",
      "种茶南山园，秋雨苗应肥。不审木子树，旱暵今稠稀。",
      "惟应所树棘，岁久还成篱。中烦种橘枳，及时好为之。",
      "此事倘未遂，今岁勿更迟。常嗟树如此，急景风飘吹。",
      "不比王母桃，动作千岁期。庶几菟裘成，晚岁相娱嬉。",
      "连床遂所愿，听雨忘心悲。君看京城中，缁尘化人衣。",
      "百计虑已熟，食力无瑕疵。我言甚迂阔，君亦当三思。",
      "更烦语儿妷，着意过庭诗。"
    ]
  },
  {
    "id": "c16655df7c81af0712c315f850eb3553",
    "title": "题朝阳斋",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "曈曈扶桑日，流光射檐楹。",
      "晨起披我衣，旦气何其清。",
      "万虑自澄湛，油然善心萌。",
      "愿学古圣人，孜孜待鸡鸣。"
    ]
  },
  {
    "id": "c16655df7c81af07c003e00fa87f29c4",
    "title": "题渊泉二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "流泉何涓涓，渊水深更静。",
      "静影涵太虚，天光发辉映。",
      "积之非一朝，充溢若天性。",
      "怀哉圣学功，君应日涵泳。"
    ]
  },
  {
    "id": "c16655df7c81af07c003e00f177180c6",
    "title": "题渊泉二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "其出源无穷，其积常有馀。",
      "不比沟浍雨，盈涸惟须臾。",
      "幽深不可测，下有神龙居。",
      "持之作霖雨，以应当时需。"
    ]
  },
  {
    "id": "c16655df7c81af07a55e69400a18fea7",
    "title": "题东城和尚旧所赠卷后",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "旧题墨如新，重会俄九载。",
      "俯仰异今昔，令我重悲慨。",
      "上人渐老大，未觉颜色改。",
      "富贵多危机，山中福如海。"
    ]
  },
  {
    "id": "c16655df7c81af0770684002c04dcc4e",
    "title": "独酌三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "聊持一尊酒，独对西山酌。",
      "我饮本不多，借此以娱乐。",
      "慨彼山中人，岂无合仙药？",
      "月出烟萝深，思之在冥漠。"
    ]
  },
  {
    "id": "c16655df7c81af07706840024bcfbbfe",
    "title": "独酌三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "独酌花树下，花影落酒中。",
      "举杯试一吸，酒尽影亦空。",
      "引壶遂再酌，花影重玲珑。",
      "乃知酒有尽，惟影原无穷。"
    ]
  },
  {
    "id": "c16655df7c81af0770684002597b1ac5",
    "title": "独酌三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "木叶不饮酒，胡为赪其颜？",
      "我发不耐秋，微霜点其间。",
      "叶赪春更绿，发白何由还？",
      "人生不似叶，何为空间关？",
      "且可信所遇，呼酒看西山。"
    ]
  },
  {
    "id": "c16655df7c81af07efff82abb0ad21d7",
    "title": "题谈命杨见心",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "阴阳无端倪，大化不少息。叶落已复萌，泉枯又还溢。",
      "虚盈消长机，今古岂终极？既见天地心，祸福从测识。",
      "何须泛天河？眷眷支机石。"
    ]
  },
  {
    "id": "c16655df7c81af07f918a49e70c2a488",
    "title": "题刘养直南山书院三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "结屋南山下，贮书书屋中。",
      "愿将贻子孙，百岁相终穷。",
      "万事罕成算，人生等飞蓬。",
      "渐与桑梓远，而与梅花同。",
      "永言作汤沐，说梦时相逢。"
    ]
  },
  {
    "id": "c16655df7c81af07f918a49eee5cc353",
    "title": "题刘养直南山书院三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "种鱼亦有池，艺蔬亦有圃。胡为轻弃之？遽忍去乡故。",
      "人情薄如云，时政猛于虎。可怜伏腊供，粗足了官府。",
      "终然不能忘，时复怀故土。故土尚可怀，孤云绕坟墓。"
    ]
  },
  {
    "id": "c16655df7c81af07f918a49e56f3488b",
    "title": "题刘养直南山书院三首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "胸中饱藏书，随地皆可屋。",
      "适意即为好，何必重乡曲？",
      "岭南多梅花，亦足慰幽独。",
      "既免怀土讥，乔迁岂非福？",
      "异时须昌刘，从君著芳族。"
    ]
  },
  {
    "id": "c16655df7c81af072d92e758d123be18",
    "title": "请君勿系驴",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "请君勿系驴，驴劣伤我树。",
      "树死不足悲，所悲种树苦。",
      "矧兹初夏临，清阴绿如雨。",
      "亦解招凉吹，为我涤炎暑。",
      "愿言共爱惜，相与保迟暮。"
    ]
  },
  {
    "id": "c16655df7c81af073d22d790a2c44f61",
    "title": "赵贞常以善斫琴遇知，琴成奏之，称旨，题其琴曰天历正音。国子监蓝信之徵予言二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "唐虞不可作，大雅何寥寥！",
      "居然正始音，洋溢天历朝。",
      "一鼓声气和，再鼓阴阳调。",
      "令我乐忘味，仿佛齐闻韶。",
      "峄阳多孤桐，因得备采樵。",
      "愿言圣明世，勿弃爨下焦。"
    ]
  },
  {
    "id": "c16655df7c81af073d22d79047a6daec",
    "title": "赵贞常以善斫琴遇知，琴成奏之，称旨，题其琴曰天历正音。国子监蓝信之徵予言二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "礼乐垂百年，圣主乃当御。",
      "奎章五云间，人文日宣著。",
      "子犹师挚始，风比关雎世。",
      "猗欤圣人心，借此发天趣。",
      "麟凤不在薮，甘露降庭树。",
      "大地皆薰风，宁独子琴遇？"
    ]
  },
  {
    "id": "c16655df7c81af0798239cd115eb327a",
    "title": "大通驿阻风",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "秋晚方北征，朔风撼平地。",
      "差迟百计非，留滞岂天意？",
      "十日九不前，半月始千里。",
      "功名要多艰，正患得之易。",
      "少折轻疾心，进德良在是。"
    ]
  },
  {
    "id": "c16655df7c81af07d6d5473c8d4072a8",
    "title": "度狼山",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "狼山出高迥，风急过如箭。",
      "凄凄挟沙砾，点点尘吹面。",
      "我马却复前，努力与风战。",
      "寒日淡如月，湿雨满郊甸。",
      "皮裘半为冰，稍觉身体颤。",
      "前村有人家，酒熟亦堪荐。",
      "关河老涉历，霜雪饱谙练。",
      "文夫政如此，何必怀破砚？"
    ]
  },
  {
    "id": "c16655df7c81af076b380bbe1e1b40bd",
    "title": "月夜",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "中宵月娟娟，睡起得孤快。",
      "树影在流水，天地有真态。",
      "洒然心镜空，如或饮沆瀣。",
      "妙趣苟得之，着意成蒂芥。"
    ]
  },
  {
    "id": "c16655df7c81af070f11a700c8d02002",
    "title": "遣兴二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "万事勿介意，时来即为之。幽兰岂无芳？不与春风期。",
      "大化亦已定，慎保冰雪姿。笑歌柳阴中，剑光白差差。"
    ]
  },
  {
    "id": "c16655df7c81af070f11a700e3101f7c",
    "title": "遣兴二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "秋气日已肃，稍觉庭树变。",
      "江湖子非鱼，风雨客如燕。",
      "桓桓六尺躯，漂母寄一砚。",
      "伯牙莫我顾，遂也羞自荐。",
      "常悲楚卞氏，刖足固求炫。",
      "巢由古之人，怀哉不可见。",
      "坐久开我门，江波白如练。"
    ]
  },
  {
    "id": "c16655df7c81af070555ed78a0923aab",
    "title": "渊明漉酒巾",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "脱我头上巾，漉此壶中酒。",
      "糟粕既已无，渣滓复何有？",
      "陶然见天真，长风起高柳。"
    ]
  },
  {
    "id": "c16655df7c81af072d078a05039e6b57",
    "title": "听琴图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "山水有天趣，写向膝上琴。听者不少违，独觉用意深。",
      "古今那可期？令我重愧今。审音谅匪难，所贵相知心。"
    ]
  },
  {
    "id": "c16655df7c81af07f5ff5d3b911e5320",
    "title": "戏题婴儿图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "大儿初脱怀，小儿犹恋乳。",
      "凯风棘成薪，母氏亦良苦。",
      "人生襁褓中，焉识母如此？",
      "兹图用情深，人应尽为子。"
    ]
  },
  {
    "id": "c16655df7c81af07fdfdba8d410e0557",
    "title": "题赣太守文山与曾通判崖山追札子后",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "古人重友谊，不计官崇卑。",
      "况以桑梓亲，谦厚浮情辞。",
      "节物重稠叠，翰墨光淋漓。",
      "不谄亦不渎，二老真吾师。",
      "题诗语薄俗，勿以富贵移。"
    ]
  },
  {
    "id": "c16655df7c81af079712aed2eca88c7b",
    "title": "采莲女",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "采莲本贫女，出身甚寒薇。",
      "为因妙歌舞，遍体蒙珠玑。",
      "睹此忽有感，中夜常三思。",
      "士当患无实，不患无人知。"
    ]
  },
  {
    "id": "c16655df7c81af078210917f57575feb",
    "title": "闻邻哭有感",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "母哭其子长，妇哭其夫短。",
      "子魂不可招，空使母肠断。",
      "母泪似海水，海水亦有岸。",
      "人间为母心，怀哉泪弥旦。"
    ]
  },
  {
    "id": "c16655df7c81af07a095aab06dde1e7c",
    "title": "游南华山",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "过此不可来，来游必须遍。山色青可掬，溪水甘可荐。",
      "低头拜祖师，妙音满唐殿。云何八百年？生色尚在面。",
      "三生信有缘，世乱能一见。一见了即休，敢作桑下恋。",
      "别师出山门，山云白如练。"
    ]
  },
  {
    "id": "c16655df7c81af07a6e072b5f193063f",
    "title": "述怀",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "马无千里姿，伯乐固时有。",
      "琴无山水音，钟期未尝朽。",
      "落落不自强，敢怨贾不售？",
      "从今当闭门，内省原无疚。",
      "珠玉倘有在，山川自明秀。",
      "遁世莫我知，我亦甘白首。"
    ]
  },
  {
    "id": "c16655df7c81af07847f7dab3dcdc082",
    "title": "四皓",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "汉祖事嫚骂，耻以长策干。",
      "生平义不辱，远隐商山间。",
      "轩冕多险巇，衣冠自高闲。",
      "芝草甘且腴，白发明苍颜。",
      "超然高物表，于世了不关。",
      "一朝诣阙下，汉室安如山。",
      "信有大力量，谈笑回强澜。",
      "始知老英雄，未易浅近观。",
      "藏器固有待，时至功无难。",
      "往往渭水滨，托兴事钓竿。"
    ]
  },
  {
    "id": "c16655df7c81af073d3dcd167f0ffe42",
    "title": "过龙门",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "龙门郁嵯峨，岩壑幽更深。",
      "云气拥石壁，雷雨悬太阴。",
      "远游得胜概，良足写我心。",
      "无人鞭长蛟，为予一长吟。"
    ]
  },
  {
    "id": "c16655df7c81af07cd34e33de4362796",
    "title": "题刘翀霄五世图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "昔闻康节翁，慈母八十馀。阶前小稚子，欢笑娱相呼。",
      "甘旨足丰俭，自谓此乐无。今君祖母秦，九十康强俱。",
      "牙齿尽完好，起居不资扶。鲜鲜芙蓉裳，皎皎明月裾。",
      "彩舆亲迎养，独觉爱日舒。有儿俱白颠，有孙亦银须。",
      "曾玄绕膝下，日向庭闱趋。一门极孝友，五世咸怡愉。",
      "矧君自奇士，振策当要途。风云接平步，日月明亨衢。",
      "覃恩追考妣，盛事夸里闾。苟非母厚德，此福宁独居？",
      "恨无汉史笔，逐一为母书。嗟予辱同姓，感念成长吁。",
      "祖年百又一，孙子纷如圭。深衣昼锦缘，曾绘家庆图。",
      "寿康世莫比，好事传京都。翰林欧苏辈，诗颂焉可诬？",
      "及今甫七载，往事浮云徂。我恨岂有极？君乐当何如？",
      "题诗卷还君，悠然泪盈袪。"
    ]
  },
  {
    "id": "c16655df7c81af07c573ea24cbbae00d",
    "title": "题渊明图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "雨过林壑静，寒禽变幽响。稚子操一瓢，良辰逐孤往。",
      "微吹惊帽纱，落日在鹤氅。无营神自充，有道心更广。",
      "篱菊虽未花，随意得真赏。岂诚嗜杯酒？借此陶所养。",
      "先生真吾师，开卷慰遐想。鄙哉粘壁蛄，白发心怏怏。"
    ]
  },
  {
    "id": "c16655df7c81af0743634e3bd11342dd",
    "title": "南城门外书所见二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "青松夹前道，白杨荫崇垣。",
      "鲜鲜石麒麟，不知谁家坟？",
      "有客行且歌，歌罢向我言。",
      "为言坟中人，生时乘华轩。",
      "粉黛左右侍，车马前后奔。",
      "乘时不饮酒，今日空成尘。"
    ]
  },
  {
    "id": "c16655df7c81af0743634e3b628cd1c9",
    "title": "南城门外书所见二首",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "我行荒林翳，道傍卧丰碑。",
      "平生颇好古，下马细读之。",
      "卢龙刘节度，生当大唐时。",
      "杖策奋威武，勋业开边陲。",
      "人无百年身，既盛还当衰。",
      "植此颂功德，亦有千年期。",
      "埋没蔓草间，赫赫谁复知？",
      "往者已可叹，来者更可悲。"
    ]
  },
  {
    "id": "c16655df7c81af071825b9bc36a2f1c7",
    "title": "夜宿何家寨，寨中止魏、于二姓，为婚姻",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "驱马涉深涧，山径极深窈。",
      "蜂房比老屋，矗矗寄林薮。",
      "颇辞尘俗喧，迥出烟霞杪。",
      "逡巡问主人：住此安乐否？",
      "主人向我言，两姓世相守。",
      "辈辈为婚姻，已是百年久。",
      "开群自牛羊，忘归任鸡狗。",
      "怡然古人风，此事出意表。",
      "须臾罗酒浆，儿女忽环绕。",
      "殷勤劝我饮，殊觉礼数厚。",
      "自辞酒味薄，将意不堪口。",
      "聊得慰寂寞，且用息奔走。",
      "蘧庐止一宿，漂泊等飞鸟。",
      "愁多不成寐，庭树鸡戒晓。",
      "天明趋长途，失笑愧林叟。"
    ]
  },
  {
    "id": "c16655df7c81af07e4ae7b562dcdcfec",
    "title": "高佥事招饮于城西门燕山亭",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "步出城西门，晴日光离离。",
      "不知春浅深，绿叶含晓滋。",
      "感兹时物变，但恐毛发衰。",
      "徘徊燕山亭，胜友相追随。",
      "鲜鲜棠梨花，灼灼丁香蕤。",
      "节序固已晚，聊复折一枝。",
      "缅怀古之人，俯仰令心悲。",
      "草玄良自苦，献璞宁非痴？",
      "何如即时酒，歌我浮云诗。",
      "渔人发清响，远过竹与丝。",
      "风吹罗衣裳，为子舞僛僛。",
      "微酣剧谈笑，倒景已莫追。",
      "为乐慎勿极，苟无负良时。"
    ]
  },
  {
    "id": "c16655df7c81af075a2b8fd67d0f173e",
    "title": "木槎径",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "我行木槎径，树木高蔽天。径幽欲无路，树老不记年。",
      "盛夏霜霰集，白昼雷雨悬。头碍卑树枝，足踏深涧泉。",
      "仰看咫尺间，半日不得前。方兹汗如雨，陡觉风凄然。",
      "行人谬调摄，疾病相缠绵。况苦乏药物，病亦何由痊？",
      "古人号瘴乡，于以待贬迁。予生果何为？自愧亦自怜。",
      "一官号持斧，从者多控弦。精神复矍铄，手足多胝胼。",
      "据鞍气愈壮，报国心愈坚。愿言早平寇，归泛胥江船。"
    ]
  },
  {
    "id": "c16655df7c81af07126eecf10fb25d45",
    "title": "寄监宪",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "乱鸦忽收声，群鹊逐我屋。",
      "俄传报捷来，渠魁已就戮。",
      "生民久涂炭，郡邑久陵谷。",
      "道路少人行，冤鬼白昼哭。",
      "抚时乱已极，在理往必复。",
      "桓桓邝将军，骁勇时所独。",
      "将军固可嘉，主宪多盛福。",
      "上天既悔祸，盗贼亦厌乱。",
      "何况天下心，乱极重思汉。",
      "五羊号雄藩，地列江右半。",
      "鱼盐足富利，戎马素强悍。",
      "宪君居是间，九载屡克叛。",
      "运筹多玄机，临事有成算。",
      "声名达宸聪，美誉流汗漫。",
      "西江望旌旗，如望雨济旱。",
      "政宜挥千金，谈笑遣黥灌。",
      "乘机捣豫章，克复在夕旦。",
      "笑提叛臣头，庾岭作京观。",
      "千秋万古间，留得路人看。",
      "勋业垂无穷，人生如露电。"
    ]
  },
  {
    "id": "c16655df7c81af07785525765884ff99",
    "title": "秋日即事",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "我辞五羊来，老气凌云浮。",
      "意谓此孽丑，端可一战收。",
      "秋初抵韶阳，事有大不侔。",
      "主将恣贪暴，田里多怨愁。",
      "军马晨星稀，盗贼春云稠。",
      "倏围响石砦，穷迫已可忧。",
      "又闻湖南陈，围困连桂州。",
      "谭侯弃南雄，笃意归旧丘。",
      "牒报关外寇，复有开韶谋。",
      "民情堪恟恟，俨如浪中舟。",
      "乞师与请粮，使者交庭陬。",
      "蹇余持空拳，无可应其求。",
      "虽云百冗集，乌足回其头？",
      "精神强奋迅，随意相应酬。",
      "或诱以好爵，或赉以银瓯。",
      "或时纠民丁，相予执戈矛。",
      "南北各有事，惟幄聊运筹。",
      "胸次日扰扰，回首已仲秋。",
      "连桂忽报捷，杀贼如星流。",
      "州城虽无恙，民物日已偷。",
      "皇天实相我，幸不贻时羞。",
      "所嗟响石砦，竟为贼俘囚。",
      "援兵既不利，与贼空为雠。",
      "桓桓蒙将军，忠义谁与俦？",
      "讨贼为已任，誓灭贼乃休。",
      "雍容风鸣树，便捷鹰脱韝。",
      "临事每千虑，为虑靡不周。",
      "聚粮辄充栋，飨士时椎牛。",
      "意气益倾倒，士乐从之游。",
      "于时赖有此，长笑看吴钩。"
    ]
  },
  {
    "id": "c16655df7c81af07e1c9fe7eff292b82",
    "title": "枕上偶成",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "欹枕闻晨鸡，似觉微阳动。吹灯起静坐，聊得醒醉梦。",
      "神仙似可学，惟在制铅汞。精神一相交，龙虎自迎送。",
      "周流如转轮，迅捷等飞鞚。或疑云雾蒸，又若春泉涌。",
      "舌本甜如饴，远过甘露瓮。天根与月窟，春意满空洞。",
      "始信中庸书，中实多妙用。蹇余迫衰暮，王事何倥偬！",
      "有息当自调，有心苦未统。归理蓝田云，相期玉堪种。",
      "留侯惜已远，此约谁与共？何年揖浮丘？丹霄驾飞凤。"
    ]
  },
  {
    "id": "c16655df7c81af07313b11914781c5f9",
    "title": "官军破苏村，恶其与贼通。贼兵破白沙，恶民之不相随",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "苍生果何辜？十载堕涂炭。天心不可知，令我重悲惋。",
      "自从丧乱来，盗贼苦搆患。有田不能耕，有园不能灌。",
      "牛羊被虏掠，妻子各分散。穷冬尚无衣，日午犹未饭。",
      "官府不我恤，沈浮等鸥雁。胁从姑偷生，纵死冀少缓。",
      "昨夜官军来，又复诛反叛。粗豪甚豺狼，猛毒如狴犴。",
      "一概尽杀掠，去贼才一间。玉石俱不分，生民重糜烂。",
      "纵贼官府嗔，为民贼杂乱。左右将安归？泛若无畔岸。",
      "新春雨潇潇，何忍听悲叹。愿言忍须臾，维持夜将旦。"
    ]
  },
  {
    "id": "c16655df7c81af0798116410982c28f7",
    "title": "四月十三，书所见",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "天历二载春客燕，河清海晏消戈鋋。上林四月风日妍，乘舆思乐游龙船。",
      "凤辇并驾花云軿，骑麟翳凤骖群仙。鸾旗属车相后先，牙樯锦缆相蝉联。",
      "万马杂遝蒙锦鞯，千官扈从控紫弦。和风不动舟徐牵，琼童玉女歌采莲。",
      "黄门传宣奏钧天，龙伯国人夜不眠。金支翠旆千花钿，光怪出没明遥川。",
      "红云翠雾覆锦筵，青鸟飞去当帝前。珍羞玉食罗纷骈，驼峰骆乳繁馨鲜。",
      "御炉紫烟浮龙涎，金瓯璚液凝醴泉。才人歌舞争取怜，南金蜀锦轻弃捐。",
      "龙颜一笑春八埏，臣子拜舞呼万年。呜呼！吾皇圣智轶汉宣，但恨子虚之赋，无一能为君王传。"
    ]
  },
  {
    "id": "c16655df7c81af07341fda6dfb40e6a7",
    "title": "醉歌",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "常闻有客卑当时，我谓客语更过之。",
      "及今更事匪客过，往往亦足卑当时。",
      "胸中怆惶失所主，忽为虎兮忽为鼠。",
      "昨朝蝴蝶今不飞，旧日衣冠为谁舞？",
      "令人睹此中心哀，飘然欲赋归去来。",
      "山中酒熟花正开，人间久无燕昭台。"
    ]
  },
  {
    "id": "c16655df7c81af072e0a9d8176ec2ecd",
    "title": "题宁戚叩角图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "丈夫有志凌青云，时穷偶与蓬蒿群。牵衣饭牛岂所乐？一饭不敢忘吾君。",
      "雪花光芒岁将晏，叩角长歌发悲叹。草团箬笠不禁寒，长夜漫漫几时旦？",
      "嗟我齐桓真好贤，拔之牛口行青天。君臣庆会勋业异，千年汗简犹流传。"
    ]
  },
  {
    "id": "c16655df7c81af07527de3bc2fbfe7e9",
    "title": "岭南即事",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "昨朝炎风今日雨，今日浓云昨朝暑。",
      "阴晴寒暑片时间，到此令人信难处。",
      "矧今世事多舛讹，晴日常少阴常多。",
      "随宜料理强排遣，天运若此将如何？"
    ]
  },
  {
    "id": "c16655df7c81af07570032a57327ce3f",
    "title": "题东山高卧图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "君不见今将官，徒知学公携妓游东山。一朝传闻贼至关，匹马远窜不复还。",
      "又不见桓司马、秦苻坚，叛逆之气凌云烟。惟公胸中兵甲全，成功谈笑神怡然。",
      "嗟哉！方今群盗等蝼蚁，之子见公应愧死。"
    ]
  },
  {
    "id": "c16655df7c81af07533c7fe779298291",
    "title": "食黄瓜二章，章五句",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "燕山五月新尝瓜，浅黄深碧风韵佳。食之飕飕清齿牙，时来微物亦荐达，使我抚髀长咨嗟。"
    ]
  },
  {
    "id": "c16655df7c81af07533c7fe799ae12f3",
    "title": "食黄瓜二章，章五句",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "却忆去年之来时，天风摇荡黄花期。回首岁月如云驰，人生斗酒即行乐，功名竹帛将何为？"
    ]
  },
  {
    "id": "c16655df7c81af07f021d7abaf0845a9",
    "title": "子卿持节图",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "龙沙茫茫雪如雨，大窖雪寒羝不乳。",
      "孤臣持节十九年，忍死不降思报主。",
      "方今世事纷如雨，同安虎头真忠臣。",
      "江州太守骨已朽，尚书却作洪都守。",
      "感时抚卷雪漫空，为吊忠魂酹尊酒。"
    ]
  },
  {
    "id": "c16655df7c81af076ae6ed029e9ba34f",
    "title": "题礼部尚书巎子山",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "神仙亦时有，公子间时无。公子世岂无，不如公读书。",
      "神情俊朗自仙骨，清淑之气钟扶舆。娟娟夜月明瑶瑜，灿灿秋水涵芙蕖。",
      "既不爱臂鹰逐兔驰飞菟，又不喜杨花扑帐斟流酥。",
      "心之所乐者，左置史，右列图。笔床茶灶胜具俱，衣冠文物来群儒。",
      "清宵管弦罢歌舞，白昼翰墨供欢娱。列职于春官，复能以礼乐致主于唐虞。",
      "主上眷顾桓渠渠，功臣世胄有如此。风雨乔木清敷腴，公子可谓间世无。",
      "且闻有巙山，乃是公所居。清泉白石日辉洁，幽花野草春扶疏。",
      "山中桃李亦仙品，风月迥与人间殊。公犹神仙山蓬壶，惟公与山闻京都。",
      "蹇予抱大拙，来此亦已久。既不能弹铗干田文，又不能学求齐以吹竽。",
      "世尚夸诈吾迂阔，吾笃信义人浮虚。凿圆枘方，龃龉不相入。",
      "旦夕惟有食破砚，迩来冰冻砚亦枯。然亦甘崎岖，乐此无怨吁。",
      "进退必以正，求为圣人徒。闻公高谊压千古，所以愿曳侯门裾。",
      "其足非趑趄，其口非嗫嚅，其诗非狂亦非谀。尝闻昌黎言，以为古来王公布衣前后常相须。",
      "乃可千载垂名誉，吾意若此公踌躇，遇与不遇天何如？"
    ]
  },
  {
    "id": "c16655df7c81af0741fb83580da471b0",
    "title": "归来乎",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "归来乎，既不能如田千秋，一言悟主生封侯。又不能如主父偃，奏书直上黄金殿。",
      "君臣千载遇合难，饭牛长夜何漫漫。胡为久客众公间，进退俯仰多腼颜。",
      "归来乎，孟尝君，不可作，平原君，骨亦枯。买丝欲绣空模糊，迩来卿相不好儒，客且无履安得珠。",
      "虽云二子未尽道，尚能与客相倾倒。白玉楼空燕不飞，黄金台圮生秋草。",
      "归来乎，京师不可以久留，岁晚霜雪侵貂裘。山中风月如清流，醉馀菊花簪满头。",
      "千秋奚足顾，主父焉能俦？归来乎，先人有书今尚存，青灯夜雨当细论。",
      "孰云落落苦难合，有志可致乎青云。他年岁君在癸酉，看花烂醉琼林酒。"
    ]
  },
  {
    "id": "c16655df7c81af07833ca19895539781",
    "title": "天池鱼",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "君不见万岁山下、天池中，赪鲂赤鲤森蚁蜂。荷阴柳影护深碧，扬鬐鼓鬣何憧憧！",
      "恩波浩荡得所托，异日或可随云龙。乘舆北狩未及远，鱼已就戮遭群凶。",
      "公然白日恣窃盗，得钱聊复斗酒供。圣恩自谓守御固，岂知守者元非忠？",
      "群鲜无知固可负，忍负主意将为容。又不见苍生与鱼正相似，托身天池尚如此。"
    ]
  },
  {
    "id": "c16655df7c81af0708f3a54cafcc5a5d",
    "title": "至正甲申岁，大饥，民多艰食，殍死者相望，盗贼扰扰。予亦缺食，未免作粥以延残喘，因赋食粥歌，以畅此怀",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "朝餐一顿粥，暮餐一顿饭。每当食粥时，未免一长叹。",
      "少年何事不相遭，胡为晚岁方论交。此时菜蕨各已尽，以糟配尔为嘉殽。",
      "既啖糟，复食粥，却意年当三十六。笑携省檄上皇州，曾以文章动流俗。",
      "二程祠宇陋且卑，我奋赤手更掣之。至今穹碑照淮水，碑成秩满游京师。",
      "京师嬉游二十载，铁石忍穷心有在。声名欻起凤凰池，风云已际鱼龙海。",
      "当时结交多贵人，往往尊我席上珍。执经或在弟子列，或遣弟子来相亲。",
      "剧谈王道尊礼乐，每激薄俗敦彝伦。闾阎疾苦详敷陈，亦或一慨眉为颦。",
      "有时华筵湖山下，争挽先生共陶写。满堂座客尽豪贵，亦知推让宗儒雅。",
      "盈盈珍馐簇金盘，衮衮葡萄浮玉斝。金钗十二列两行，班班初匪寻常者。",
      "主人行杯极欢笑，竞唱新词夸艳冶。半酣相恼索题诗，挥毫写向香罗帕。",
      "尊前为我发新声，自以风流望鄙野。万钱日食固有限，一笑千金绝无价。",
      "放怀满饮鹦鹉杯，何心复恋麒麟画？鹧鸪舞罢月欲上，半掩城门归并马。",
      "等闲高会难具论，酒酣掉臂金马门。三三五五正少年，乘兴共我歌浮云。",
      "穷冬出使居庸北，骏马稳步龙沙雪。清霜在鬓冰在须，指冻欲堕饥欲裂。",
      "苦寒不透貂鼠裘，青鼠暖帽方蒙头。璚田玉界中著我，自是奇士真壮游。",
      "解鞍沽酒弹箜篌，打手刺刺歌鸣讴。丈夫有志在许国，我自乐此忘羁愁。",
      "连樯海运三百万，署黔楮尾方成卷。每忧谈笑误王事，朝夕驱驰敢忘倦？",
      "湖广文台正乏贤，诸公为买江南船。汉阳春树晴历历，秦楼夜月明娟娟。",
      "手提文印不半年，首为鄂学归侵田。蓬山有诏归朝天，锦袍公子偕神仙。",
      "宣文阁静万机暇，时遣中官催进画。饱聆天语近天光，神揖天香更潇洒。",
      "壮游既倦思还家，堨来庾岭观梅花。桑麻弦诵各得所，玉堂召我天之涯。",
      "平生所历犹在眼，夜半思之皆梦幻。盛时不敢忘贫贱，自喜枯肠藜藿惯。",
      "饱食粥，无咨嗟，尔糟尔粥甘如饴。鸡鸣曳履东家谁，芜蒌曾疗王孙饥。",
      "粥兮粥兮敢尔却，犹胜蕨餈滋味恶。苟延残喘待秋成，白发春风会如昨。"
    ]
  },
  {
    "id": "c16655df7c81af07c0f51163f2a2148a",
    "title": "关武行",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "关西澒洞风尘起，诸将陈兵耀威武。",
      "愿言下教壮军心，揽衣下马东门去。",
      "盈盈野水抱城郭，莽莽寒芜翳沙渚。",
      "沙场筑台高十丈，玉节光临有攸止。",
      "微风不动碧油幢，暗尘轻拂银交椅。",
      "当轩下马一寓目，云鸟鱼丽俱得所。",
      "帐前骏马矫如龙，帐下健儿猛如虎。",
      "五方牙旗按五色，戈戟如林分部伍。",
      "台前独建大将旗，云散天清日当午。",
      "宝刀一挥牛首落，血祭旌旄洒红雨。",
      "命官奏喜得吉卜，士卒喧呼发金鼓。",
      "旷怀浩荡纳乾坤，老气蓊郁生云雾。",
      "祭馀分胙各有序，旨酒盈樽肉登俎。",
      "酒边好语相激昂，世事艰危思共济。",
      "同舟慎勿异秦越，四海相看总兄弟。",
      "愿无争气与争功，要在相欢勿相妒。",
      "上下心同铁石坚，城池势若金汤固。",
      "黄河如带山若砺，当保初心与初誓。",
      "我言剀切因流涕，忠义推之人肺腑。",
      "三军感激各再拜，愿效驱驰报明主。",
      "酒酣跽请献所长，万马争驰置脱兔。",
      "舞剑划若掣电惊，扬旗欻见飞星度。",
      "止齐不愆六七伐，练习初非朝夕故。",
      "花奴技痒争角逐，干盾纷纷向人舞。",
      "将军一笑挽强弓，百步穿杨骇相顾。",
      "固知蒙恬勇无敌，尤信张良素多智。",
      "成都底用说花卿，安西不复歌都护。",
      "曲江江头多壮士，官陂小贼奚足数？",
      "会当飞度虎头城，为吊英雄死何苦！",
      "生擒贼奴剖心血，洒向忠臣坟上土。",
      "功成扫归献天子，竹帛勋名耀千古。"
    ]
  },
  {
    "id": "c16655df7c81af07eab6bc6da1ffacb0",
    "title": "通集贤全大学士",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "枯桑昨夜生沧溟，风雨扰扰晦复晴。功臣子孙半零落，惟公独克承家声。",
      "金莲坐拥晚出院，儿童走卒俱知名。天球河图不篆刻，金钟玉镛殊铿鍧。",
      "汪汪万顷那可测？挠亦不浊澄不清。古今事物贯胸次，乾坤风月皆性情。",
      "迩来有幸亦再睹，使我鄙吝不复萌。始知将相真有种，往往山岳钟英灵。",
      "自怜片影虽伶仃，不愿恩叨一顾荣。霏霏议论玉雪冰，但愿容我时来听。"
    ]
  },
  {
    "id": "c16655df7c81af076f249d0ba93d3c9e",
    "title": "绝笔",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "生为元朝臣，死作元朝鬼。",
      "忠节既无惭，清风自千古。"
    ]
  },
  {
    "id": "c16655df7c81af07e631f1b74500e87a",
    "title": "题罗斗明",
    "authorName": "刘鹗",
    "authorId": "c16655df7c81af0770222949effc299a",
    "dynasty": "元",
    "content": [
      "离别本来最苦，相逢正值高秋。",
      "肠断扁舟难挽，烦君细问安流。"
    ]
  },
  {
    "id": "c16655df7c929c76c1175745210d83a2",
    "title": "送地理刘汉章",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "刘也东瓯士，能探郭璞书。",
      "曰阴曰阳处，某水某丘余。",
      "坏隧飞金雁，阴房葬玉鱼。",
      "荒唐千古事，吾欲问何如。"
    ]
  },
  {
    "id": "c16655df7c929c76d7482a4519444b63",
    "title": "过石塘洪",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "乱石成孤屿，中流截巨涛。",
      "水清时见底，沙浅不容舠。",
      "度鸟窥天影，游鳞触涧毛。",
      "前村江路迥，纤月在林皋。"
    ]
  },
  {
    "id": "c16655df7c929c76b4b9d787cb7a35d9",
    "title": "谷口",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "谷口大星稀，苍茫夜景微。",
      "草惊知鹿过，潭响觉龙归。",
      "楚舞谁相狎，商歌自揽衣。",
      "鹿门应有待，莫遣壮心违。"
    ]
  },
  {
    "id": "c16655df7c929c76370537e442721b80",
    "title": "吴浦",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "山势分吴楚，江流接混茫。",
      "昔年隔南北，此地即边疆。",
      "民近淮盐市，门通海客航。",
      "行人敬风土，云是子游乡。"
    ]
  },
  {
    "id": "c16655df7c929c76eed7af78f2337fa4",
    "title": "为静嵓上人赋半间云房",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "松下半间屋，绕檐生白云。",
      "山香石上起，华雨静中闻。",
      "扫榻看桐影，支筇对夕曛。",
      "悠悠百年意，世事任纷纭。"
    ]
  },
  {
    "id": "c16655df7c929c76c21fdf5a0e032424",
    "title": "送僧归严陵",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "春船上濑急，归路石溅溅。",
      "白石百花静，清江初月圆。",
      "偶逢林下叟，为话竹间禅。",
      "明发遥相忆，青山生暮烟。"
    ]
  },
  {
    "id": "c16655df7c929c764f3f413d1dd16556",
    "title": "倪元镇画",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "玄馆夏初度，青林暑气中。",
      "开轩对流水，坐石待薰风。",
      "花落葛巾侧，鸟鸣山几空。",
      "经锄者谁子？",
      "散发奏丝桐。"
    ]
  },
  {
    "id": "c16655df7c929c76e3b4ab4812093372",
    "title": "送樊仲益省郎之解州",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "六月句吴国，重逢樊省郎。",
      "题诗过山馆，惜别度河梁。",
      "淮树生秋早，汾阴去雁长。",
      "明年朱绂贵，遥忆奉华觞。"
    ]
  },
  {
    "id": "c16655df7c929c76451ddf08199bb08b",
    "title": "题九龙图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "九龙起幽壑，百谷走春雷。",
      "峡坼苍厓断，天倾白浪回。",
      "朝行神禹穴，暮过楚王台。",
      "应有天瓢手，为霖遍九埃。"
    ]
  },
  {
    "id": "c16655df7c929c761e0fa37cf7130b09",
    "title": "登姑苏台刘从事索赋二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "送客古台下，系马古台阴。",
      "日落黄尘起，马嘶青草深。",
      "古人俱白骨，遗像空黄金。",
      "抚事已千载，徒伤千载心。"
    ]
  },
  {
    "id": "c16655df7c929c761e0fa37c34f2bbde",
    "title": "登姑苏台刘从事索赋二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "台榭已芜没，江山非昔游。",
      "鸟啼烟树里，日落古城头。",
      "源水闻吴曲，青枫系越舟。",
      "望中衰柳色，知是旧长洲。"
    ]
  },
  {
    "id": "c16655df7c929c76392c47d4ee698989",
    "title": "题宋氏绿野庄",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "暮泊兰陵郡，朝过绿野庄。",
      "飞花度江阔，垂柳荫门长。",
      "扫地春阴合，梳头荷气凉。",
      "几时重著屐，来此话沧浪。"
    ]
  },
  {
    "id": "c16655df7c929c76a5590722e7f8352b",
    "title": "小游仙",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "旭日三危际，春烟五色开。",
      "谁知大瀛海，似是小蓬莱。",
      "灵鹤传书去，神鱼听瑟来。",
      "仙骈如少驻，花底注深杯。"
    ]
  },
  {
    "id": "c16655df7c929c7666be5b1994c2744d",
    "title": "分韵得春字",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "高堂落新搆，式燕娱嘉宾。",
      "华林散玉气，方池荫清□。",
      "鱼游乐磐石，鹿鸣怀早春。",
      "陶情寄物表，与子聊相亲。"
    ]
  },
  {
    "id": "c16655df7c929c7668d8a45a75352221",
    "title": "送郑同夫归豫章分题虎丘",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "青山阖闾墓，荒草起秋风。",
      "古隧苍精化，阴房玉雁空。",
      "夕阳明野寺，远树落霜枫。",
      "送子难为别，无情楚水东。"
    ]
  },
  {
    "id": "c16655df7c929c765544d095966fd71e",
    "title": "至正庚寅腊月下浣予与琦元璞吴国良同寓玉山时大雪弥旬日坐雪巢听箫酌酒煮茗赋诗俄有他故乘夜泛舟泊枫桥下雪复大作匡山于彦成有越上之行余赋是诗以送之二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "长江几万里，送子一扁舟。",
      "日落云帆尽，天空海水流。",
      "青山无过雁，白发有归鸥。",
      "为语乘槎客，何如汗漫游。"
    ]
  },
  {
    "id": "c16655df7c929c765544d095636e3724",
    "title": "至正庚寅腊月下浣予与琦元璞吴国良同寓玉山时大雪弥旬日坐雪巢听箫酌酒煮茗赋诗俄有他故乘夜泛舟泊枫桥下雪复大作匡山于彦成有越上之行余赋是诗以送之二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "山阴有归客，雪夜泛扁舟。",
      "一笑遽云别，知君静者流。",
      "看山对明镜，濯足起飞鸥。",
      "还载一壶酒，相寻贺监游。"
    ]
  },
  {
    "id": "c16655df7c929c76171ab869b7af3076",
    "title": "秋夜独坐有怀玉山徵君",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "庭树叶初落，鹊飞惊早秋。",
      "玉绳犹未转，星汉忽同流。",
      "杨柳离亭思，芙蓉别浦愁。",
      "美人隔烟渚，沧海信悠悠。"
    ]
  },
  {
    "id": "c16655df7c929c762da07a6f1ad6711a",
    "title": "次顾仲瑛晚泊新安见怀韵",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "长林夕露下，一雁过秋天。",
      "月照风灯外，星沈夜水前。",
      "美人隔烟渚，清梦落江船。",
      "孤坐闻城漏，迢迢夜不眠。"
    ]
  },
  {
    "id": "c16655df7c929c762a6d81a7707e2a6e",
    "title": "病起书事",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "病起秋水上，拂衣尘土间。",
      "鸡鸣戴星出，月黑骑马还。",
      "旌节黄龙塞，羽书青海湾。",
      "征人在万里，风雪鬓毛斑。"
    ]
  },
  {
    "id": "c16655df7c929c761939cd330527b192",
    "title": "和张伯雨云林席间韵",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "句曲先生世所怜，新诗字字总清妍。",
      "楚江祇漫听春雨，蜀上那知有漏天。",
      "树隔青山迎好客，华开白日照芳筵。",
      "高居更忆云林子，目送冥鸿挥五弦。"
    ]
  },
  {
    "id": "c16655df7c929c762de6d3315f2a7389",
    "title": "用杨铁厓新居书画船亭韵与玉山同赋二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "越来溪上暮潮过，饮马桥头春水波。",
      "出郭喜知尘事少，吹箫无奈月明多。",
      "华飞断岸冲归燕，柳荫长沟泛白鹅。",
      "儗送一琴临水榭，扣弦同奏《竹枝歌》。"
    ]
  },
  {
    "id": "c16655df7c929c762de6d331b9536a36",
    "title": "用杨铁厓新居书画船亭韵与玉山同赋二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "卜筑喜过杨子宅，城居曲曲抱溪流。",
      "夕阳在波人影乱，秋水上帘竹色幽。",
      "载酒过门从问字，据床吹笛不惊鸥。",
      "月明后夜溪山雪，乘兴还能具小舟。"
    ]
  },
  {
    "id": "c16655df7c929c76fa0635f90ac05934",
    "title": "送王生之江阴州吏",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "不到澄江今五年，城居风物想依然。",
      "青山对雨云连屋，春水到门船在天。",
      "此地极知官事简，清时况乃郡公贤。",
      "题诗送子□相忆，又是秋风过雁前。"
    ]
  },
  {
    "id": "c16655df7c929c76f1076a51307d904a",
    "title": "送僧归温州",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "上人灵鹫峰头客，归去秋风雁宕南。",
      "山沃谢公行处屐，洞留觉祖去时龛。",
      "海汀潮白秋波乱，陇树天青夕照含。",
      "莫怪题诗重相忆，频年有约寄黄柑。"
    ]
  },
  {
    "id": "c16655df7c929c76d96ff54be41e5e28",
    "title": "游弁山黄龙洞简赵仲光",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "石洞阴阴海气寒，绝厓千尺落奔湍。",
      "白翻飞燕空中见，黑入潜蛟地底蟠。",
      "陟险未穷双蜡屐，放形自笑一儒冠。",
      "十年来往青山路，依旧黄尘没马鞍。"
    ]
  },
  {
    "id": "c16655df7c929c768ac023f083fc7876",
    "title": "送张大使之湖湘监税",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "学士诸孙不乏贤，司征犹得纪山川。",
      "行人西入湘江路，贾客南通下蜀船。",
      "倚竹哦诗春过雨，隔江听瑟暝浮烟。",
      "相思莫寄衡阳雁，待得新秋又一年。"
    ]
  },
  {
    "id": "c16655df7c929c7600e4853ab0576781",
    "title": "寄范叔豹",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "江上霜寒木叶雕，忆君何处思迢迢。",
      "长年旅食同秋雁，故里风烟隔暮潮。",
      "甚欲寄书酬远别，绝怜把烛待清宵。",
      "双溪月色凉如水，谁采琼芳慰寂寥。"
    ]
  },
  {
    "id": "c16655df7c929c76b9c747b29538cc8c",
    "title": "苕溪草堂为范叔豹赋",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "徵君家住白蘋溪，烟雾萧骚万竹迷。",
      "茅屋秋风辽海阔，锦城秋色傍人低。",
      "朝来把钓频维棹，雨过看山独杖藜。",
      "传得杜陵千古意，肯容投老遂幽栖。"
    ]
  },
  {
    "id": "c16655df7c929c766f35d4f2d528a7e9",
    "title": "次韵聂茂宣见贻就简陆伯渊",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "扬雄宅里曾相识，甫里祠前会面时。",
      "白日过门应问字，青春别墅只围棋。",
      "隔溪水涨桃花屋，深巷鸡鸣桑树枝。",
      "甚欲相从二三子，篝灯细雨共谈诗。"
    ]
  },
  {
    "id": "c16655df7c929c7603b92ed489b29457",
    "title": "虎丘",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "春草青青绕阖庐，山深石径转崎岖。",
      "空闻落日腾金虎，无复三泉閟玉凫。",
      "陆羽井深春雨歇，生公石在白云孤。",
      "伤心莫问鱼肠剑，怨逐秋声上辘轳。"
    ]
  },
  {
    "id": "c16655df7c929c768b4e36c2e842edd6",
    "title": "次韵杨子寿同浦太守游顾园四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "辟疆园里好花开，路隔仙源一水回。",
      "春暖凫鹥当槛浴，草青胡蝶上衣来。",
      "柘枝屡舞团团扇，竹叶深倾滟滟杯。",
      "何事绿波生浩荡，画桥风急彩舟回。"
    ]
  },
  {
    "id": "c16655df7c929c768b4e36c21feb12ac",
    "title": "次韵杨子寿同浦太守游顾园四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "厌厌行酒日西斜，太守风流两鬓华。",
      "箫引凤凰停夜月，杯传鹦鹉泛流霞。",
      "飞花半入长洲苑，归燕空思王谢家。",
      "剪尽绿杨三万树，暖风吹絮满天涯。"
    ]
  },
  {
    "id": "c16655df7c929c768b4e36c2a345d0d7",
    "title": "次韵杨子寿同浦太守游顾园四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "望中烟雨赤阑桥，芳草行人去路遥。",
      "翠壁流泉通地底，青林虚阁转山腰。",
      "迟迟彩艇香风度，滟滟金塘柳色饶。",
      "何处隔楼闻笑语，玉人□按紫琼箫。"
    ]
  },
  {
    "id": "c16655df7c929c768b4e36c26f98f08d",
    "title": "次韵杨子寿同浦太守游顾园四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "石洞阴阴雪乍融，溪虚弱柳不禁风。",
      "花飞草阁通归燕，舟泊晴江见断虹。",
      "甚欲题诗春竹里，不堪吹笛水烟中。",
      "归来坐对高城晚，门外乌啼月照空。"
    ]
  },
  {
    "id": "c16655df7c929c76e54ea2086c0f966b",
    "title": "题渔家壁",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "漫郎家住黄泗浦，闲看飞花坐北窗。",
      "渡口青山高似屋，门前湖水直通江。",
      "垂杨系艇已千尺，春鲤上盘才一双。",
      "野老相过无一事，白头喜对酒盈缸。"
    ]
  },
  {
    "id": "c16655df7c929c760f767571dbc5e135",
    "title": "许浦道中",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "许浦经行三十里，狼山已见宿云霾。",
      "何人挽粟能通海，有客贩盐初过淮。",
      "马度冈峦何历历，鸡鸣风雨只喈喈。",
      "一春多病兼寒色，愁绝山颠与水涯。"
    ]
  },
  {
    "id": "c16655df7c929c7683025852fdeb2d50",
    "title": "衡门书事二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "风雨衡茅深复深，朝来隐几独长吟。",
      "正怜静里耽诗癖，忽喜门前有足音。",
      "爨下焦桐弹《别鹤》，箧中茧纸写来禽。",
      "南山千古悠然意，惆怅何人识此心。"
    ]
  },
  {
    "id": "c16655df7c929c7683025852d3d9bbb9",
    "title": "衡门书事二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "门巷青苔积雨深，林花落尽一莺吟。",
      "高情不鼓《南薰》调，长日只闻流水音。",
      "涧底青丝牵弱荇，窗前碧色护来禽。",
      "莫嫌身外求名远，自是幽居惬素心。"
    ]
  },
  {
    "id": "c16655df7c929c761446d29c5bc26a2e",
    "title": "寄唐子华县令兼简赵季文从事",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "乡里衣冠日已疏，归来俯仰十年馀。",
      "苍筠独喜经秋后，白发休嫌把镜初。",
      "犹子总传韦偃画，诸孙只守邺侯书。",
      "西邻从事耽诗癖，日日过门应下车。"
    ]
  },
  {
    "id": "c16655df7c929c76c25050938a2557c1",
    "title": "送僧游庐山将之西蜀谒玉泉尊者",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "闻道山人庐阜去，远从西蜀陟崔嵬。",
      "舟行五月瞿唐险，天入三巴鸟道回。",
      "兰若清猿闻苦竹，袈裟细雨忆黄梅。",
      "玉泉智者还相见，应说乡人海上来。"
    ]
  },
  {
    "id": "c16655df7c929c761e6bcd94ce86ebad",
    "title": "过南沙曹氏别墅会沈伯熙索赋",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "虞山相对南沙口，曲曲云林似辋川。",
      "隔岸花飞春片片，开门青竹雨涓涓。",
      "故人忽喜经年见，清梦已惊三日前。",
      "深夜一尊仍惜别，还家又是月初弦。"
    ]
  },
  {
    "id": "c16655df7c929c76dc355dab47cc738e",
    "title": "投赠兼善都水二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "尚书北柱最清高，持节东南护水曹。",
      "千载河渠数刘向，一时词赋重王褒。",
      "玉垣天近含鸡舌，阿阁朝回拾凤毛。",
      "更忆龙池旧时柳，年年雨露浥宫袍。"
    ]
  },
  {
    "id": "c16655df7c929c76dc355dabc7226277",
    "title": "投赠兼善都水二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "视草堂深近玉除，每从进讲佩银鱼。",
      "南宫昼漏通青琐，东井金文焕石渠。",
      "古篆久知通史籀，新诗端拟过黄初。",
      "茂陵多病缘行事，惟待青冥荐《子虚》。"
    ]
  },
  {
    "id": "c16655df7c929c7664605a01def0b44a",
    "title": "送凌元之湖团监税",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "廿年作吏辞乡邑，十月司征去信州。",
      "孙子斑衣方在膝，慈亲白发已盈头。",
      "岭烟散后人归市，春水生时客放舟。",
      "莫为微官叹沦落，江山如此亦清游。"
    ]
  },
  {
    "id": "c16655df7c929c76c4f774ff1880a8ce",
    "title": "君子亭",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "扁舟忆过娄江曲，修竹泠泠隐者家。",
      "五月凉风生草阁，几回白月照江沙。",
      "幽人长夏寻棋局，稚子应门理钓槎。",
      "更爱开门玉山里，隔溪千树种梅花。"
    ]
  },
  {
    "id": "c16655df7c929c7612f6afca42c3814d",
    "title": "分韵得寒字",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "玉山腊月春意动，独树花开照江干。",
      "高阁此时宜望远，开尊与子一凭阑。",
      "雪消野渚凫鹥乱，水落渔舟网罟寒。",
      "明日风帆入城市，且须泥饮罄清欢。"
    ]
  },
  {
    "id": "c16655df7c929c76ee6a4be0e7ddf064",
    "title": "简于匡山次李五峰韵",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "之子远游吴楚间，春江二月草斑斑。",
      "扁舟不愁风雨恶，作客正喜东南还。",
      "共爱开门对湖水，几时高阁看青山。",
      "花雨亭前未相见，题诗忆尔尚红颜。"
    ]
  },
  {
    "id": "c16655df7c929c76ae42d12f0c165346",
    "title": "至正十年十二月十九日义兴吴国良持倪云林诗来玉山中相与徜徉数日将旋索为别余与玉山同简云林",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "吴生阳羡溪头住，岁晏扁舟载雪归。",
      "江上坐看双桨去，天边目送一鸿飞。",
      "岂无稚子烧桐叶，知有幽人候水扉。",
      "后夜相思心欲折，短箫吹月坐苔矶。"
    ]
  },
  {
    "id": "c16655df7c929c76dfa09ac539f3ee29",
    "title": "次玉山分题韵四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "频年种豆绕幽居，深巷萧条意不如。",
      "日晏炊烟分井臼，春前草色上阶除。",
      "清时自分耽诗癖，白昼休嫌生事疏。",
      "祇忆桃源种桃者，秋江多致鲤鱼书。"
    ]
  },
  {
    "id": "c16655df7c929c76dfa09ac5689ce40c",
    "title": "次玉山分题韵四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "仙馆萦纡洞壑幽，草堂三日为君留。",
      "白鸥波浪春江梦，玄豹文章雾雨秋。",
      "谁谓阮生多旷达，亦知贺监最风流。",
      "才高不得题鹦鹉，重儗登楼赋未休。"
    ]
  },
  {
    "id": "c16655df7c929c76dfa09ac5b4daa0a8",
    "title": "次玉山分题韵四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "玉山树色倚青冥，洒阁风微酒易醒。",
      "移席绝怜江柳碧，钩帘更爱竹书青。",
      "白云尽日春团盖，灵石何年夜陨星。",
      "却笑虎头痴绝甚，尽将诗句写秋屏。"
    ]
  },
  {
    "id": "c16655df7c929c76dfa09ac5cc778ca2",
    "title": "次玉山分题韵四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "海上青山积翠岚，望中云气似湘潭。",
      "水光入夜楼阴直，月色当江树影涵。",
      "只惜郑庄能好客，亦知王衍爱清谈。",
      "谁云酒债寻常有，我得诗名取次惭。"
    ]
  },
  {
    "id": "c16655df7c929c76659e971f8309a9e2",
    "title": "虞山道中有怀玉山徵君",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "言偃宅前湖水东，千门杨柳绿摇风。",
      "一篷山色斜阳外，半夜雨声春梦中。",
      "独客年年如旅燕，行人草草似惊鸿。",
      "芳洲杜若凭谁采？",
      "心逐寒潮处处同。"
    ]
  },
  {
    "id": "c16655df7c929c76e10f2615914ccb57",
    "title": "律诗二首奉寄玉山徵君",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "仙人爱向桃源住，曲曲云林胜辋川。",
      "秋水到门船似屋，青山当槛树如烟。",
      "常时待月溪边立，最爱梳头竹里眠。",
      "我有好怀清梦远，题诗还到草堂前。"
    ]
  },
  {
    "id": "c16655df7c929c76e10f261551bb64d8",
    "title": "律诗二首奉寄玉山徵君",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "徵君一月不出屋，客来喜值清秋时。",
      "会稽录事应当别，笠泽高僧定赋诗。",
      "新月忽从溪上出，清尊还向竹间移。",
      "殷勤持寄于高士，切勿愁吟两鬓丝。"
    ]
  },
  {
    "id": "c16655df7c929c763e3d5d56f4a62f48",
    "title": "西湖酌别便欲过草堂因冗未果小诗二章奉寄稍凉当买舟相晤也",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "片玉山中结草堂，门前流水似沧浪。",
      "竹阴覆几琴书润，花气薰窗笔砚香。",
      "四海诗名唐李杜，一时文采汉班扬。",
      "近闻高士增新传，好纪淮南老更狂。"
    ]
  },
  {
    "id": "c16655df7c929c763e3d5d56a40e0652",
    "title": "西湖酌别便欲过草堂因冗未果小诗二章奉寄稍凉当买舟相晤也",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "五月西湖载酒游，芰荷香里雨初收。",
      "黄蜂飞近花边坐，白鸟来依柳下舟。",
      "佩服尽从唐制度，笑谈不减晋风流。",
      "幽期莫更歌招隐，拟趁西风桂子秋。"
    ]
  },
  {
    "id": "c16655df7c929c7672461c96c2f5e009",
    "title": "次韵周子通应奉见贻",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "文星一个落南州，太史今为万里游。",
      "云汉依然天北向，风波已见海安流。",
      "亦知王粲久为客，惟有杜康能解忧。",
      "欲问南山射虎者，数奇何事不封侯。"
    ]
  },
  {
    "id": "c16655df7c929c764da4cf957831c253",
    "title": "寄远曲二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "突骑破天骄，将军赋大刀。",
      "陇头呜咽水，一夜梦临洮。"
    ]
  },
  {
    "id": "c16655df7c929c764da4cf95f78a60d5",
    "title": "寄远曲二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "朔雪满天山，征人去不还。",
      "惟应陇头月，照见玉门关。"
    ]
  },
  {
    "id": "c16655df7c929c76476cc89da4d1a360",
    "title": "题胡廷晖画",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "仙馆空青里，春船罨画中。",
      "鸥波千丈雪，渔笛一丝风。"
    ]
  },
  {
    "id": "c16655df7c929c76dbc627b3913dfefd",
    "title": "题倪元镇画二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "断霭生春树，微茫隔远汀。",
      "梁溪新月上，照见惠山青。"
    ]
  },
  {
    "id": "c16655df7c929c76dbc627b34714f105",
    "title": "题倪元镇画二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "高江新水生，微月流云度。",
      "美人胡不知，相思隔春树。"
    ]
  },
  {
    "id": "c16655df7c929c762039d7cf3bb7c7e3",
    "title": "秋林才子",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "残照下西岭，微云翳轻阴。",
      "蹇驴行落叶，归思在秋林。"
    ]
  },
  {
    "id": "c16655df7c929c76c6672c4c2a642eff",
    "title": "题柯丹丘墨竹",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "玉文堂上写琅玕，只作吴兴老可看。",
      "一夜秋风动寥廓，彩云零落凤毛寒。"
    ]
  },
  {
    "id": "c16655df7c929c76b85ea1909cebd266",
    "title": "题王元章画万玉图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "西湖千树玉交加，清夜掀篷看雪花。",
      "狂杀山阴王处士，兴来放笔扫横斜。"
    ]
  },
  {
    "id": "c16655df7c929c765048a6ce979e6226",
    "title": "题美人琴阮图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "金谷花飞春半时，花间莺语太迟迟。",
      "美人心事浑无赖，忍把柔情摘阮丝。"
    ]
  },
  {
    "id": "c16655df7c929c76704345de1b7a9bfd",
    "title": "题宋高宗诗意便面",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "深宫华气接蓬莱，日日题诗上紫苔。",
      "一夜雨声无处著，尽将秋色过江来。"
    ]
  },
  {
    "id": "c16655df7c929c764129f04c6b253f74",
    "title": "题柯博士梅竹图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "文王宴罢奎章阁，博士归来两鬓丝。",
      "写得寒梅与修竹，照人清影尚参差。"
    ]
  },
  {
    "id": "c16655df7c929c760a7ca8718a29de2d",
    "title": "题浴马图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "花落春云满御堤，晚凉试浴濯龙池。",
      "五王未许争飞鞚，先赐承恩太仆骑。"
    ]
  },
  {
    "id": "c16655df7c929c76db740da51c678cb9",
    "title": "湖州东门即事和玉山韵",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "路入仙源一水分，鸡鸣犬吠自成村。",
      "晚风忽送青天影，吹入匡庐九叠云。"
    ]
  },
  {
    "id": "c16655df7c929c7671add5319b80d1cf",
    "title": "游弁山李云山点杜鹃花与玉山同赋",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "金井西头萼绿仙，霞裾风度影翩翩。",
      "陇西才子多清思，谩把春云染杜鹃。"
    ]
  },
  {
    "id": "c16655df7c929c76015e4998b1982962",
    "title": "题赵魏公画",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "汉家宫阙画蒿莱，烟雨苍茫护石苔。",
      "惟有金河旧时雁，年年秋色过江来。"
    ]
  },
  {
    "id": "c16655df7c929c764662e28d38f6e01b",
    "title": "次韵陆友仁吴中览古一首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "赤阑桥下记停桡，细雨菰蒲响暮潮。",
      "说与行人莫回首，故宫烟柳正萧萧。"
    ]
  },
  {
    "id": "c16655df7c929c76b22de4e9d7dc6556",
    "title": "过渔浦",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "江水飞花作雪轻，月明似入剡溪行。",
      "可怜一夜天涯雨，又听春潮打橹声。"
    ]
  },
  {
    "id": "c16655df7c929c760bbd0b682bd79863",
    "title": "晓发商溪戏简玉山且要和",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "商山西头花满烟，画船银烛理丝弦。",
      "翠屏何处惊残梦，卧看青天春月圆。"
    ]
  },
  {
    "id": "c16655df7c929c766af272c934c2396e",
    "title": "送卢益修鍊师所画水仙",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "卢敖爱向山中住，长遣看云一舄飞。",
      "昨夜候神东海上，梦随环佩月中归。"
    ]
  },
  {
    "id": "c16655df7c929c768d60ad02d4cd0dab",
    "title": "题秋林高士图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "山磴坡陀细路平，石桥流水雨初生。",
      "绝怜童子惊秋色，听得空林落叶声。"
    ]
  },
  {
    "id": "c16655df7c929c7692f2f295bacb03dd",
    "title": "题赵仲穆画送郑蒙泉之鄞",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "海宁太守归来日，爱写新图入卧游。",
      "见说甬东风日好，春山如雾隔瀛洲。"
    ]
  },
  {
    "id": "c16655df7c929c767b9ba0e5ff7d851c",
    "title": "题米南宫画",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "风流不见米南宫，依旧云林远树重。",
      "貌得匡庐旧游处，半江秋色洗芙蓉。"
    ]
  },
  {
    "id": "c16655df7c929c76d253cde2a2b33915",
    "title": "闻夜来过春梦楼赠小芙蓉乐府恨不得从游戏呈二十八字代简玉山主人",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "金鸭香销月上迟，玉人扶醉写新词。",
      "胜游不记归来夜，春梦楼前倚马时。"
    ]
  },
  {
    "id": "c16655df7c929c761e0f83f18b700066",
    "title": "泊垂虹桥口占次顾仲瑛韵二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "洞庭之西湖水东，客行三日上江风。",
      "行行塞雁青天外，个个轻鸥白浪中。"
    ]
  },
  {
    "id": "c16655df7c929c761e0f83f1f99f78f6",
    "title": "泊垂虹桥口占次顾仲瑛韵二首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "鹭鸶鸂鶒总多情，荡漾春江取次行。",
      "日日沙头候归雁，为郎搊得小秦筝。"
    ]
  },
  {
    "id": "c16655df7c929c765bee8062f2677eea",
    "title": "题倪元镇春林远岫图四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "杏花帘幕看春雨，深巷无人骑马来。",
      "独有倪宽能识我，黄昏蹑屐到苍苔。"
    ]
  },
  {
    "id": "c16655df7c929c765bee8062d4c3a333",
    "title": "题倪元镇春林远岫图四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "春色三分都有几，二分已在雨声中。",
      "墙东两个桃花树，恨杀朝来一番风。"
    ]
  },
  {
    "id": "c16655df7c929c765bee8062e4abfec7",
    "title": "题倪元镇春林远岫图四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "十日春寒早闭门，风风雨雨怕黄昏。",
      "小斋坐对黄金鸭，寂寞沉香火自温。"
    ]
  },
  {
    "id": "c16655df7c929c765bee806267dc9977",
    "title": "题倪元镇春林远岫图四首",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "春寒时节病头风，惆怅年华逝水同。",
      "世事总如春梦里，雨声浑在杏花中。"
    ]
  },
  {
    "id": "c16655df7c929c7611184bd90136fa0a",
    "title": "同报复元上人登南冈文笔峰兼简句曲外史",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "橘林风细凉飔生，石磴雨滑褰衣行。",
      "双肩正如野鹤立，左耳忽若秋蝉鸣。",
      "孰云耽诗并齐己，我爱玩世惟弥明。",
      "对床著屐歌楚语，若个杖藜来细听。"
    ]
  },
  {
    "id": "c16655df7c929c76014f93c0bb8b581e",
    "title": "题王仲弘县尹所藏高彦敬尚书巴陵山水图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "尚书爱画山，落笔生远色。微茫洞庭野，迥与湘渚隔。",
      "青山迤逦盘春空，江波欲落江树重。望中云梦开七泽，猿啼直与巴陵通。",
      "王郎家住巴陵道，按图只说巴陵好。巴陵女儿歌《竹枝》，微风落日行人少。",
      "山中春雨生石田，柴门流水声溅溅。钓竿长日倚沙树，扁舟中阁生晴烟。",
      "爱此只合山中住，十年作官不归去。高堂见画夜梦之，墓中离离湿秋露。",
      "白头官满思转多，江南酒美仍蹉跎。人生得意夜行乐，酒酣且和巴陵歌，王郎王郎奈尔何！"
    ]
  },
  {
    "id": "c16655df7c929c7666263f58cfc7366b",
    "title": "伐桂辞",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "莫斫桂树，莫斫桂树，上有慈乌反哺。桂树有华，慈乌有母。",
      "实伤汝心，匪伤汝斧。"
    ]
  },
  {
    "id": "c16655df7c929c767cbc6b619954a06f",
    "title": "题庐山图",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "群山东南横翠色，倒影芙蓉生石壁。",
      "青山直下九江流，吹落银河二千尺。",
      "安得浮云满春空，托身万里之长风。",
      "南游濯发洞庭水，卧看萝月行山中。"
    ]
  },
  {
    "id": "c16655df7c929c768f55eaf9e7f13c90",
    "title": "梁溪倪元镇为余写湖山清晓图河东张仲举题诗于上友人郑君杰竟持去不还虽往欲观亦不出示郑真忍人也今观斯图触景会意宁不为之慨叹谩赋长句云",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "韶也性颇癖，为爱名山游。及兹见图画，近远须购求。",
      "梁溪倪君与我好，看山作图非草草。春山烂熳走云涛，海树微茫隔烟岛。",
      "硕人之居在涧阿，天青石壁搴女萝。弹琴暝落松上雪，濯足影动窗前波。",
      "而我忆在西湖住，对画看山日忘暮。河东太史惊见之，为写新诗美无度。",
      "东家郑君何太痴，时复把玩称绝奇。一朝冲雨卷藏去，使我梦寐长思之。",
      "只今看画即欲死，永言思之嗟已矣！出门笑问沙上鸥，东流弥弥春江水。"
    ]
  },
  {
    "id": "c16655df7c929c768ae0a4d35e28b52c",
    "title": "有怀玉山徵君次沈自诚韵",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "翔燕屡云至，落花辞故枝。",
      "当轩盼流景，恻怆神亦疲。",
      "达士多旷志，所慕惟书诗。",
      "朝耕孰与俦，夕钓任所之。",
      "岂不念时好，沈沦与世违。",
      "取琴为之弹，曲绝令心悲。",
      "白云破高冈，夕月照水涯。",
      "徒令千载心，默默谁与期。"
    ]
  },
  {
    "id": "c16655df7c929c7691b3fda2e84064c6",
    "title": "次韵倪元镇双燕吟",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "双燕双燕复双燕，年去年来几相见。",
      "东风花落杏梁深，不比朝飞雉带箭。",
      "主人长年不知还，梦随胡蝶千万山。",
      "人生那似双飞燕，去去来来梁栋间。"
    ]
  },
  {
    "id": "c16655df7c929c7601705947280ad16e",
    "title": "石榴花辞",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "石榴花，为谁好，一树垂垂向官道。",
      "年年花落复花开，不觉前年人易老。",
      "去年花开白日长，长官载酒来称觞。",
      "流莺蛱蝶共飞舞，不惜醉倒花树傍。",
      "今年花开秋可怜，累累结子满树颠。",
      "无人载酒花下饮，只说花开胜去年。",
      "去年今年两结子，雨露生成有如此。",
      "人老不似花再开，莫惜载酒花前来。"
    ]
  },
  {
    "id": "c16655df7c929c76b75d0d649c132a3a",
    "title": "小隐为居延王孙德新赋",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "草堂三日风雨惊，闭户不闻车马声。",
      "书签颇怪燕泥湿，井屋忽看春草生。",
      "王孙亦在城西住，手种团团青桂树。",
      "朝来读书不下堂，自写淮南小山赋。"
    ]
  },
  {
    "id": "c16655df7c929c76f659113f37f04bab",
    "title": "送广德程万户弟从军",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "桓桓程将军，年未三十气如云。一朝诣阙袭父职，献书讨贼争功勋。",
      "朝廷恩深礼数厚，授钺前驱那敢后。云鸟天青没画旗，辕门月黑鸣刁斗。",
      "将军有弟才且贤，从兄万里何翩翩。看云倏尔归奉母，如此一门忠孝全。",
      "杨花三月潼川暮，挥戈又指湖南去。吹笛高城破虏风，饮马长江洗兵雨。",
      "学书学剑真男儿，功名拾芥须尔为。长歌更劝一杯酒，归来细颂平蛮诗。"
    ]
  },
  {
    "id": "c16655df7c929c76c77f6e437865a88f",
    "title": "望潮曲",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "夕风吹白波，江树摇绿烟。行人望潮水，心与沧溟连。",
      "榑桑东来三万里，晓看浴日重渊底。乃知碧海与天通，只隔银河一丝水。",
      "美人住在东海头，身轻嫁与千户侯。频年转粟直沽口，樯头夜夜望牵牛。"
    ]
  },
  {
    "id": "c16655df7c929c76ee92b3d96890e7ca",
    "title": "玉山草堂",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "玉山草堂深复深，沿洄路入娄江浔。",
      "溪桃始华日杲杲，风磴积雪春阴阴。",
      "皂盖屡过严武驾，白头不愧杜陵吟。",
      "稍待清秋林壑静，杖藜与子一登临。"
    ]
  },
  {
    "id": "c16655df7c929c764c51ab4edfdd7cfa",
    "title": "玉山佳处分韵得玉字",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "逶迤玉山阿，窈窕桃花谷。",
      "林芳缀丹葩，霞彩散晨旭。",
      "溪回濯新锦，洞幽答鸣玉。",
      "乐哉君子游，于以寄高躅。"
    ]
  },
  {
    "id": "c16655df7c929c76e8c655abc6a46188",
    "title": "分题得柳塘春",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "美人远在春塘住，门外垂杨千万树。",
      "微风白日袅游丝，度水轻阴荡飞絮。",
      "使君来自白玉堂，攀条欲结双明珰。",
      "门前系著紫骝马，上堂急管弦清商。",
      "美人起舞为君寿，再拜登歌酌君酒。",
      "使君明日上长安，莫唱东风折杨柳。"
    ]
  },
  {
    "id": "c16655df7c929c76f968982aa281b763",
    "title": "分韵得寐字",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "清江下斜日，水落鸿雁至。",
      "方舟荡文漪，葭菼新霜委。",
      "岧岧玉山岑，溟溟薄云气。",
      "沿洄入林塘，池馆翳幽邃。",
      "群公欣盍簪，称觞有馀思。",
      "人生当盛年，感彼鸿鹄志。",
      "击节歌慷慨，厌厌夜忘寐。"
    ]
  },
  {
    "id": "c16655df7c929c761a79f7274ed43646",
    "title": "听雪斋分韵得兴字",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "玉山何逶迤，积雪遍行径。",
      "池阁生涟漪，林木发澄莹。",
      "于时接芳筵，遐眺复觞咏。",
      "歌停花入檐，笛奏鱼出泳。",
      "若人多雅怀，起舞屡清兴。",
      "言归夜未央，微月逗初暝。"
    ]
  },
  {
    "id": "c16655df7c929c7673c308565b6f7bfb",
    "title": "碧梧翠竹堂",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "去年种桐树，绿叶高云凉。今年种新竹，已与梧树长。",
      "幽人读书坐高堂，夜闻天籁鸣笙簧。下堂仰视明月光，照见乌啼金井傍。",
      "乌啼在何处？双飞向桐树。枝头哑哑传好语，明年结巢凤来住。"
    ]
  },
  {
    "id": "c16655df7c929c765644e7556079477e",
    "title": "湖光山色楼",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "兹楼俯吴甸，百里见虞山。",
      "云归飞鸟外，帆落大江间。",
      "河源或可到，星使几时还。",
      "因寻种桃者，系船清溪湾。"
    ]
  },
  {
    "id": "c16655df7c929c767da810829ef98c0b",
    "title": "柳塘春",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "春塘二月春波深，杨柳濯濯弄轻阴。",
      "微风袅袅金虫落，隔屋两两黄鹂吟。",
      "飞花莫遣度流水，化作浮萍无定止。",
      "折时须折最长条，堤边系取木兰桡。"
    ]
  },
  {
    "id": "c16655df7c929c760d752f22cde4d0b2",
    "title": "雪霁顾仲瑛偕余与陈惟允坐剑池上惟允为写图因赋诗云",
    "authorName": "郯韶",
    "authorId": "c16655df7c929c76d1457b72d1457b72",
    "dynasty": "元",
    "content": [
      "残雪落林度西岭，古涧寒泉凝素绠。",
      "孤僧倚树听微吟，一鹤临池照清影。",
      "松间旭日映山椒，白云英英如雨飘。",
      "何当为置王摩诘，更添几叶红芭蕉。"
    ]
  },
  {
    "id": "c16655df7ca0ea552fa5e0454286df0b",
    "title": "辊金丸",
    "authorName": "杨真人",
    "authorId": "c16655df7ca0ea55d1457b72d1457b72",
    "dynasty": "元",
    "content": [
      "五更里，天欲晓。功圆满行都了。便脱壳，来往有无间，显出真容貌。",
      "古今快乐仙家，延长生，永无老。降紫诏传报玉皇宣，驾祥云，归蓬岛。"
    ]
  },
  {
    "id": "c16655df7ca0ea552fa5e045026fa7d5",
    "title": "辊金丸",
    "authorName": "杨真人",
    "authorId": "c16655df7ca0ea55d1457b72d1457b72",
    "dynasty": "元",
    "content": [
      "三更里，根蒂固。玲珑现日端午。要返覆，泥里倒推车，便即时扬勃土。",
      "木金间隔腾乌兔。刀圭至，汞铅聚。降满地白雪注黄芽，看玉华，金莲朵朵。"
    ]
  },
  {
    "id": "c16655df7ca0ea552fa5e04547407413",
    "title": "辊金丸",
    "authorName": "杨真人",
    "authorId": "c16655df7ca0ea55d1457b72d1457b72",
    "dynasty": "元",
    "content": [
      "四更里，法鼓响。金鸡儿木头唱。便斡旋，升降透双关，早起随明堂过。",
      "虎龙自在通来往。能抽添，运水火。炼黑赤炉内辊金丸，迸雪白，朱砂颗。"
    ]
  },
  {
    "id": "c16655df7ca0ea552fa5e04538ca858f",
    "title": "辊金丸",
    "authorName": "杨真人",
    "authorId": "c16655df7ca0ea55d1457b72d1457b72",
    "dynasty": "元",
    "content": [
      "一更里，擒意马。猿猴儿，莫颠耍。大悟来，心地觉清凉，管自然都放下。",
      "本来面目常潇洒。真清净，更幽雅。更减口颐养气神全，按四时，分造化。"
    ]
  },
  {
    "id": "c16655df7ca0ea552fa5e045b9171b6d",
    "title": "辊金丸",
    "authorName": "杨真人",
    "authorId": "c16655df7ca0ea55d1457b72d1457b72",
    "dynasty": "元",
    "content": [
      "二更里，夫妇会。和婴儿姹女交泰。复宇宙，颠倒任循环，把坎离相匹配。",
      "土牛木马撼山海。随羊运搬载。泼焰都辊入泥丸。",
      "教鬼神，须惊骇。"
    ]
  },
  {
    "id": "c16655df7cb8cdc1230d0fe1739a7e99",
    "title": "观潮题樟亭",
    "authorName": "樊执敬",
    "authorId": "c16655df7cb8cdc1d1457b728b0dc65f",
    "dynasty": "元",
    "content": [
      "烟波闪闪海门开，平地潜生万壑雷。",
      "大信不亏天不老，浙江亭上看潮来。"
    ]
  },
  {
    "id": "c16655df7cd14a8469f783915e15c114",
    "title": "雨后过桃花坞",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "林晚带城阴，斜光里巷深。",
      "过时思燕赏，感物废行吟。",
      "暂出畦间蝶，将栖柳外禽。",
      "乱离虽有恨，能到亦娱心。"
    ]
  },
  {
    "id": "c16655df7cd14a848129c6a9e57ab25a",
    "title": "咏邻家桃花",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "绮树隔园邻，墙阴得见春。",
      "艳香还可挹，芳质未容亲。",
      "赖有情勾蝶，羞无语向人。",
      "灵源才咫尺，不用觅通津。"
    ]
  },
  {
    "id": "c16655df7cd14a842771a60e12a50279",
    "title": "谑柳",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "袅袅复垂垂，千丝更万丝。",
      "枝残离别处，花落艳阳时。",
      "泣雨愁多眼，萦烟误学眉。",
      "龙池看更好，洛水种偏宜。"
    ]
  },
  {
    "id": "c16655df7cd14a848dbecc8335c41ee9",
    "title": "经废永定寺寄谢元功",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "路转废垣边，依依市井连。",
      "院荒晴见蝶，僧出午无烟。",
      "古佛存唐像，残碑记宋年。",
      "自悲人境异，此地更萧然。"
    ]
  },
  {
    "id": "c16655df7cd14a841be6a5f8f589a66c",
    "title": "与高季迪宿丁志刚宅次韵",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "贬远归方喜，交深见愈亲。",
      "恋诗留两日，醉酒记三人。",
      "竹密梢禁雨，梅高蕊应春。",
      "论心元有素，不用再相陈。"
    ]
  },
  {
    "id": "c16655df7cd14a84246387261cb7508e",
    "title": "夜投白莲寺",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "饮别东家叟，行投西寺僧。",
      "无风收阁幔，有月罢廊灯。",
      "竹夜声偏集，池寒色似凝。",
      "无端值诗景，清兴觉逾增。"
    ]
  },
  {
    "id": "c16655df7cd14a8449327ffcbae251ea",
    "title": "黄山人家次韵答陈秀才",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "相逢坐上客，俱是此乡人。",
      "重见兵前面，能全窜后身。",
      "月迟疑夜短，风乍觉寒新。",
      "为诉穷途事，都忘语意频。"
    ]
  },
  {
    "id": "c16655df7cd14a84ed3b5fcc759220a3",
    "title": "题张来仪画次韵高季迪",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "万水更千岑，朝晴又暮阴。",
      "猿声风出树，虎迹雪团林。",
      "酒具游曾遍，诗材思更深。",
      "相看画中客，不异共行吟。"
    ]
  },
  {
    "id": "c16655df7cd14a8458a9b1e5e84330d7",
    "title": "和陶文学月夜泛湖之作",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "水色浩无涯，乘舟学泛槎。",
      "澄河天合影，远浪月浮花。",
      "夜暗丹枫浦，秋明白鹭沙。",
      "欢情犹未已，还复过邻家。"
    ]
  },
  {
    "id": "c16655df7cd14a84a513c9002e8391e6",
    "title": "送宋天章归南康葬亲",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "道路经千里，风尘过十年。",
      "遗阡寒草外，故墅夕阳边。",
      "去买临江艇，归求负郭田。",
      "遥知葬亲处，双鹤吊秋烟。"
    ]
  },
  {
    "id": "c16655df7cd14a84e4fb14a42caf8f84",
    "title": "题王嘉主簿母夫人李氏墓铭后",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "蚤岁传贞节，名家出令仪。",
      "萱堂宜享寿，蒿里忽成悲。",
      "子哭雷鸣夜，人看露降时。",
      "西亭墓前树，争为护新枝。"
    ]
  },
  {
    "id": "c16655df7cd14a84588c2161c3fc900a",
    "title": "过东园有感",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "闲步林中屧，来敲月下门。",
      "云阴平乱堞，烟景聚荒园。",
      "近晚虫逾切，当秋菊自繁。",
      "谁能忘感慨，到此不销魂。"
    ]
  },
  {
    "id": "c16655df7cd14a84d75f7b2897456a31",
    "title": "与金文中、朱仲义、宋仲温过李士明鍊师，雨阻留宿，探韵得孤字。师有酒瓢如鹤形，因扁居曰：鹤瓢山房",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "斋房留坐久，寒雨洒庭隅。",
      "筵促兰香近，池空桂影孤。",
      "酒瓢怜似鹤，蜡屐恨非凫。",
      "虽阻还家兴，清言亦可娱。"
    ]
  },
  {
    "id": "c16655df7cd14a8401080eb96f4514a6",
    "title": "寄衍书记",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "闻道归来日，空山独寄禅。",
      "施经村口市，浣衲石根泉。",
      "竹色林扉掩，云深草阁连。",
      "秋风苦相忆，空托下方缘。"
    ]
  },
  {
    "id": "c16655df7cd14a8401c0c7536bb93790",
    "title": "对镜",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "把镜忽成悲，裒颜独对时。",
      "风尘空老我，勋业竟烦谁。",
      "乍见如曾识，频看却又疑。",
      "黄冠初欲试，短发可适宜。"
    ]
  },
  {
    "id": "c16655df7cd14a84c52511b27b5436a7",
    "title": "雨中过陈秀才宅",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "一径来东崦，茅堂竹映扉。",
      "莺声寒尚少，樵响午犹稀。",
      "苔雨漫棋局，萝风入桁衣。",
      "爱君能赏静，才到便忘归。"
    ]
  },
  {
    "id": "c16655df7cd14a84b6a6fa0b78d9b26d",
    "title": "兵后过睪亭山",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "睪亭西去远，一过一凄然。",
      "雁宿芦中月，人归草际烟。",
      "渔家多近水，戎垒半侵田。",
      "尚喜馀民在，停舟问昔年。"
    ]
  },
  {
    "id": "c16655df7cd14a846c6f552ff85e7403",
    "title": "题关氏废园",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "园景正萧然，那当雨后天。",
      "花台曾置酒，莲港却通船。",
      "水涸桥仍搆，畦荒路渐连。",
      "如何游赏日，不在未兵年。"
    ]
  },
  {
    "id": "c16655df7cd14a84fc3897a0dfea8eb6",
    "title": "晏起",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "高卧斋房静，悠悠鸡唱残。",
      "空明窗易晓，日出帐仍寒。",
      "谢事容身懒，甘贫任路难。",
      "不妨教宴起，幸得此时安。"
    ]
  },
  {
    "id": "c16655df7cd14a84562f39621a63ed41",
    "title": "中秋",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "圆月秋方皎，凉天夜逾澄。",
      "杯怜娼女劝，楼看美人登。",
      "皓气浮金界，遥光转玉绳。",
      "彩鸾招不下，箫管竟无凭。"
    ]
  },
  {
    "id": "c16655df7cd14a8454e4cbbc772f9a33",
    "title": "夜坐池上有咏",
    "authorName": "徐贲",
    "authorId": "c16655df7cd14a849cb67ffbad3019b8",
    "dynasty": "元",
    "content": [
      "新凉满绿波，窗户雨才过。",
      "岸响闻蒲苇，池香识芰荷。",
      "隔云星现少，承月露凝多。",
      "夜静谁能到，诗成只自哦。"
    ]
  }
]