[
  {
    "id": "2e89e42007d9cc217ce01d4af1099cee",
    "title": "庭草",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "阶前西风摇百草，郁郁逢秋殊未槁。",
      "雪霜要当次第来，恰似人生怕衰老。",
      "百草荣悴则有时，人于养生当自知。",
      "金丹九转傥未办，简敛冲默真吾师。",
      "摄调小失岂遽死，二竖眉端先溢喜。",
      "但令神气常守形，莫畏梦中呼起起。"
    ]
  },
  {
    "id": "2e89e42007d9cc21c75625dc381888d3",
    "title": "文章",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "文章本天成，妙手偶得之。",
      "粹然无疵瑕，岂复须人为。",
      "君看古彝器，巧拙两无施。",
      "汉最近先秦，固已殊淳漓。",
      "胡部何为者，豪竹杂哀丝。",
      "后夔不复作，千载谁与期。"
    ]
  },
  {
    "id": "2e89e42007d9cc2115fcf99b905b908f",
    "title": "秋日遣怀八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "离离上药苗，郁郁灵芝荣。",
      "我昔逢异人，琐细皆能名。",
      "击石以取火，薪桂持煎烹。",
      "五云夜覆鼎，谈笑得长生。"
    ]
  },
  {
    "id": "2e89e42007d9cc2115fcf99bb11e82bb",
    "title": "秋日遣怀八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "胸中何所有，世界如河沙。",
      "区区吞云梦，何至为客夸。",
      "初见卖苑冰，青门已无瓜。",
      "天河正不远，秋风乘客槎。"
    ]
  },
  {
    "id": "2e89e42007d9cc2115fcf99be94e2c5f",
    "title": "秋日遣怀八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "西来浮涛江，东眺俯镜湖。",
      "其中绵千里，郁郁桑麻区。",
      "禹葬有遗窆，粤亡无故墟。",
      "秋风吹短褐，望古空踌躇。"
    ]
  },
  {
    "id": "2e89e42007d9cc2115fcf99bda9aaf5c",
    "title": "秋日遣怀八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "野风声如潮，溪水色可染。",
      "浮云时翳日，亦作雨数点。",
      "行歌虽放浪，未至越绳检。",
      "萧然茅三间，送老此山崦。"
    ]
  },
  {
    "id": "2e89e42007d9cc2115fcf99be453fe3f",
    "title": "秋日遣怀八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋夜坐东窗，残雨时一滴。",
      "四壁无人声，心境两虚寂。",
      "吾方游物初，超然谢形役。",
      "一毫傥未尽，何往非勍敌。"
    ]
  },
  {
    "id": "2e89e42007d9cc2115fcf99b25041cdb",
    "title": "秋日遣怀八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "自我归故山，不知岁月徂。",
      "念虽迫霜露，忧国犹区区。",
      "老不能上疏，泰阶陈六符。",
      "安得子元子，同歌于蔿于。"
    ]
  },
  {
    "id": "2e89e42007d9cc2115fcf99b645a0b32",
    "title": "秋日遣怀八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "晨几手作墨，午窗身硙茶。",
      "岂惟要小劳，亦以御百邪。",
      "儿童不解此，倾心逐纷华。",
      "君看如山祸，萌在一念差。"
    ]
  },
  {
    "id": "2e89e42007d9cc21b7a373d0bdba9ad1",
    "title": "秋雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山深草木久已荒，昼昏风雨殊未止。",
      "看书不觉向壁卧，煎茶欲罢推枕起。",
      "清心正付竹垆香，漱齿每挹岩泉水。",
      "与世不谐元有命，闭门自适差可喜。",
      "少年痴绝晚乃悟，束缚珠襦均一死。",
      "悠然袖手倚蒲团，洗尽玉关心万里。"
    ]
  },
  {
    "id": "2e89e42007d9cc21bba3f4df84b04830",
    "title": "疾小愈纵笔作短章",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "治疾如治盗，要使复其常。",
      "藉曰用戈矛，全之宁欲伤。",
      "彼盗皆吾民，初非若胡羌。",
      "奈何一朝忿，直欲事欧攘。",
      "欧攘虽快心，少忍理则长。",
      "华佗古神医，煎浣到肺肠。",
      "取效虽卓荦，去死真毫芒。",
      "君审欲除盗，惟当法龚黄。",
      "抚摩倘有道，四境皆耕桑。",
      "我亦以治疾，不减玉函方。"
    ]
  },
  {
    "id": "2e89e42007d9cc219a84e45a77e55c90",
    "title": "病中自遣三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孤灯如露萤，熠熠北窗下。",
      "我亦气仅属，厌厌迫衰谢。",
      "平生更事熟，生死等昼夜。",
      "行年八十五，八十九已化。",
      "虽云病恼侵，处此亦闲暇。",
      "人扶时出门，清溪带茆舍。"
    ]
  },
  {
    "id": "2e89e42007d9cc219a84e45a80a9b851",
    "title": "病中自遣三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一鸦振羽鸣，窗色忽已缟。",
      "众鸟次第来，各矜语言好。",
      "病夫正拥被，宛若儿在褓。",
      "跣婢职衣襦，丫童谨除扫。",
      "红日已入帘，吾岂尚恨早。",
      "悠然一杯粥，顽钝聊自保。"
    ]
  },
  {
    "id": "2e89e42007d9cc219a84e45a59ff0b6c",
    "title": "病中自遣三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少时揣无才，一意守贫贱。",
      "穷阎依马磨，小石写驴券。",
      "中年更可笑，憔悴客异县。",
      "何曾得一饱，尘土空满面。",
      "即今况已病，百衰相俱见。",
      "虽然亦自重，未忍悲秋扇。"
    ]
  },
  {
    "id": "2e89e42007d9cc2160265e6ff09b641c",
    "title": "病少间作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "身如水有沤，病如云无根。",
      "方其未散间，妄谓有我存。",
      "沤坏水渺然，云灭宁遗痕。",
      "回首乃可笑，妄想生怨恩。",
      "念我曩昔时，一笏朝帝阍。",
      "既老复何为，钓鱼石帆村。",
      "今年病卧久，惨痛不可言。",
      "一念忽超诣，二竖皆忙奔。",
      "吾居本广大，谈笑决其藩。",
      "还持一尊酒，往酹湘水魂。"
    ]
  },
  {
    "id": "2e89e42007d9cc21759ed450a7ae1b77",
    "title": "四日夜鸡未鸣起作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放翁病过秋，忽起作醉墨。",
      "正如久蛰龙，青天飞霹雳。",
      "虽云堕怪奇，要胜常悯默。",
      "一朝此翁死，千金求不得。"
    ]
  },
  {
    "id": "2e89e42007d9cc21f2763ab0cc104021",
    "title": "乙巳秋暮独酌四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孤云系不定，野鹤笼难驯。",
      "卖药句曲秋，沽酒天台春。",
      "中原几流血，四海一闲人。",
      "邀月对我影，折花插我巾。",
      "花月成三友，江海为四邻。",
      "何敢忘吾君，巢由称外臣。"
    ]
  },
  {
    "id": "2e89e42007d9cc21f2763ab097f9f816",
    "title": "乙巳秋暮独酌四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "安期与羡门，秦汉迹已陈。",
      "不如东平公，一剑隐红尘。",
      "醉歌题市楼，墨色粲如新。",
      "叱咤兴风云，约束山川神。",
      "从我者谁欤，夜渡黄鹤津。"
    ]
  },
  {
    "id": "2e89e42007d9cc21f2763ab007c809e2",
    "title": "乙巳秋暮独酌四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山阴老道士，寄情鱼鸟中。",
      "幽户绿萝月，孤舟白蘋风。",
      "岂无小瓮熟，尊杓谁与同。",
      "邂逅得知心，一见叹犹龙。"
    ]
  },
  {
    "id": "2e89e42007d9cc21f2763ab05761c2ab",
    "title": "乙巳秋暮独酌四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "湖中有隐士，或谓千岁人。",
      "大儿严子陵，小儿贺季真。",
      "姓名莫能知，况可得疏亲。",
      "有竿不钓鱼，秋晚香粳新。"
    ]
  },
  {
    "id": "2e89e42007d9cc217f59f88baebe14c4",
    "title": "幽居即事二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山崦可伐薪，稻陇可负耒。",
      "但令二事集，一饱已有在。",
      "霜林两株橘，春圃数畦菜。",
      "仁哉造物心，乞我曾不爱。",
      "炊烹付樵青，锄灌赖阿对。",
      "乃翁亦自为，高枕听晨碓。"
    ]
  },
  {
    "id": "2e89e42007d9cc217f59f88bce6dbbae",
    "title": "幽居即事二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "书几积流尘，砚池渍浅墨。",
      "老夫自省事，童子岂不力。",
      "人生适可尔，过计亦何得。",
      "胡为弃梨枣，日夜长荆棘。",
      "洗汝侈汰心，去汝骄吝色。",
      "一菜饱有馀，奚取万钱食。"
    ]
  },
  {
    "id": "2e89e42007d9cc210667be3156637aa2",
    "title": "农圃歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我不如老农，占地亩一钟。",
      "东作虽有时，力耕在兹冬。",
      "张灯观夜织，高枕听晨舂。",
      "时时唤邻里，旨蓄亦可供。",
      "我不如老圃，父子日相从。",
      "一锄万事足，不求定远封。",
      "春泥剪绿韭，秋雨畦青菘。",
      "放箸有馀味，岂不烹噞喁。",
      "乃者半年病，清镜满衰容。",
      "尘生一䩫屐，壁倚一枝筇。",
      "惟有呻吟声，和合床下蛩。",
      "青灯照兀兀，布衲聊自缝。"
    ]
  },
  {
    "id": "2e89e42007d9cc21b015fa13eca49781",
    "title": "宫词",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋露萧萧洗秋月，梦断陈宫白银阙。",
      "临春结绮底处所，回首已成狐兔穴。"
    ]
  },
  {
    "id": "2e89e42007d9cc21e795e77d19224d54",
    "title": "病中杂咏十首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "半年不读书，顾影疑非我。",
      "乃知百年中，如此过亦可。",
      "书能作汝祟，识字果非福。",
      "明年倘未死，乐哉驾黄犊。"
    ]
  },
  {
    "id": "2e89e42007d9cc21e795e77db9fb0839",
    "title": "病中杂咏十首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "伐性无蛾眉，腐肠无旨酒。",
      "斋居亦得疾，果无第一手。",
      "才不如嵇康，疏懒则过之。",
      "虽有绝交书，不作幽愤诗。"
    ]
  },
  {
    "id": "2e89e42007d9cc21ac6e082f0d3eba29",
    "title": "闻婆饼焦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黄泥岭，松森森，幽鸟穿枝时一吟。汝声一何悲，汝语恻我心。",
      "连村麦熟饼饵香，我母九泉那得尝。"
    ]
  },
  {
    "id": "2e89e42007d9cc2120d2825e521e1a13",
    "title": "种桑",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孔明百亩桑，景略十具牛。",
      "岂无子孙念，饱暖自可休。",
      "种桑吾庐西，微径出南陌。",
      "三月叶暗园，四月葚可摘。",
      "戴胜枝上鸣，仓庚叶间飞。",
      "飞鸣各自得，人生胡不归。",
      "归家力农桑，慎莫愁贫贱。",
      "婚嫁就比邻，死生长相见。"
    ]
  },
  {
    "id": "2e89e42007d9cc2103194c169cd57da3",
    "title": "夜闻橹声",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "咿哑双橹声，凄切游子情。",
      "岂无一杯酒，孤舟谁与倾。",
      "清愁不可耐，霜月照潮平。"
    ]
  },
  {
    "id": "2e89e42007d9cc2173dc77a3bc220dad",
    "title": "离家示妻子",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "明日当北征，竟夕起复眠。",
      "悲虫号我傍，青灯照我前。",
      "妇忧衣裳薄，纫线重敷绵。",
      "儿为检药笼，桂姜手炮煎。",
      "墩堠默可数，一念已酸然。",
      "使忧能伤人，我得复长年。",
      "同生天壤间，人谁无一廛。",
      "伤哉独何辜，遑遑长可怜。",
      "破屋不得住，风雨走道边。",
      "呼天得闻否，赋与何其偏。"
    ]
  },
  {
    "id": "2e89e42007d9cc21dcdea7e6e8badfc5",
    "title": "黄山塔",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风吹旗脚西南开，挂帆槌鼓何快哉。",
      "转头已失望夫石，黄山孤塔迎人来。",
      "黄山劝汝一杯酒，送往迎来殊耐久。",
      "明年我作故乡归，还对黄山一搔首。"
    ]
  },
  {
    "id": "2e89e42007d9cc21500f90739b47c329",
    "title": "送三兄赴奏",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "兄年十七弟始生，弟今白发森千茎。",
      "所期相就毕此世，一尊浊酒得共倾。",
      "往年虽穷犹半菽，两年糠覈苦不足。",
      "书生志欲及天下，贫贱不得收骨肉。",
      "过悲复恐兄意伤，忍涕不觉涕已滂。",
      "早朝霜露戒衣薄，愿书此语欢或忘。",
      "闭门病衰百无用，日望兄归有馀俸。",
      "早从丞相乞湖州，莫待异时思少游。"
    ]
  },
  {
    "id": "2e89e42007d9cc21e2fe103f0a576a85",
    "title": "海棠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "月下看荼蘼，烛下看海棠。",
      "此是看花法，不可轻传扬。",
      "荼蘼暗处看，纷纷满架雪。",
      "海棠明处看，滴滴万点血。"
    ]
  },
  {
    "id": "2e89e42007d9cc21658ed1b0f700edd3",
    "title": "香炉",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "四座且莫喧，愿听歌一言。",
      "请说铜香炉，崔巍象南山。",
      "上枝似松柏，下根据铜盘。",
      "雕文各异类，离娄自相连。",
      "谁能为此器，公输与鲁般。",
      "朱火然其中，青烟扬其间。",
      "顺入君怀里，四座莫不欢。",
      "香风难久居，空令蕙草残。"
    ]
  },
  {
    "id": "2e89e42007d9cc21d67ae58dae8618cf",
    "title": "石门",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔读康乐诗，梦到石门山。",
      "中有醉道士，倒佩落其冠。",
      "来游一一是，嵌岩如屋宽。",
      "喷薄三百尺，万珠落珊珊。",
      "峭壁天削成，磐石容投竿。",
      "摩挲苍藓字，喟发千载叹。",
      "老洪梦中旧，两脸依然丹。",
      "语我君小留，山瓢勿嫌酸。",
      "涧果四时有，收拾苦不难。",
      "旋炊胡麻饭，荐以枸杞盘。",
      "手摘石上茶，风炉煮甘寒。",
      "扰扰尘土中，未易得此欢。",
      "濯足山下潭，戏惊蛟龙蟠。",
      "醉面索吹醒，坐待风雷翻。"
    ]
  },
  {
    "id": "2e89e42007d9cc214c226da9e42a846f",
    "title": "韩干马图",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "唐人画马如相马，□□不在骊与黄。天机入神即挥洒，气脱毫素先腾骧。",
      "昔年曾画穆王游八极，八龙之骏云五色。后来又写越影超光脱丹碧，后来又写汉武穷渥洼。",
      "复见神驹来汉家，势走灭没开风沙。壮哉此马健且雄，玉花遍身云满鬉。",
      "首如渴乌眼如电，皎如疋练横晴空。使之陷阵当破敌，万马不敢先秋风。",
      "如何解鞍脱其絷，纵尔俶傥如游龙。君不见四海罢征战，九夷尽梯航。",
      "方将却尔宛水之西，归尔华山之阳。幸逢韩供奉写尔神，杜拾遗歌尔良。",
      "赠尔支道林，爱尔神骏悬高堂。"
    ]
  },
  {
    "id": "2e89e42007d9cc21de6dfcb633c8bc5e",
    "title": "虎洞",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "空山秋高木叶黄，茫茫百草凋秋霜。逶迤深谷白昼静，群鸦竞噪众鸟翔。",
      "洞中有虎何猛烈，牙如利刀爪如铁。奋髯掉尾初出穴，昂头四顾吐其舌。",
      "双睛忽动飞电回，层崖长啸阴风来。山中藜藿谁敢采，野外狐兔皆悲哀。",
      "嗟虎之猛有如此，自是贪残日无已。岂无壮士裴将军，弯弓射之殄其类。",
      "方今上有明圣君，广爱民物怀深仁。推诚不但祝罗网，登用牧守需贤人。",
      "四郊无事民安静，有若刘昆多善政。嗟虎虽猛当如何，胡为饮泉卷之阿，明当负子东渡河。"
    ]
  },
  {
    "id": "2e89e42007d9cc213ecdb749c55e50b2",
    "title": "古诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "能自得我心，无人不自得。",
      "灵府长优闲，蕉鹿乌能惑。",
      "浊醪吞数升，浩气漫漫塞。",
      "醉来隐几酣，屡到华胥国。",
      "人生贵适情，何当调语默。"
    ]
  },
  {
    "id": "2e89e42007d9cc21663525f474ff0584",
    "title": "长信宫词",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "忆年十七兮，初入未央。获侍步辇兮，恭承宠光。地寒祚薄兮，自贻不祥。",
      "谗言乘之兮，罪衅日彰。祸来嵯峨兮，势如坏墙。当伏重诛兮，鼎耳剑铓。",
      "长信虽远兮，匪弃路旁。岁给絮帛兮，月赐稻粱。君举玉食兮，犀箸谁尝。",
      "君御朝衣兮，谁进熏香。婕妤才人兮，俨其分行。千秋万岁兮，永奉君王。",
      "妾虽益衰兮，尚供蚕桑。愿置茧馆兮，组织玄黄。欲诉不得兮，仰呼苍苍。",
      "佩服忠贞兮，之死敢忘。"
    ]
  },
  {
    "id": "2e89e42007d9cc212e0e3669f370a03f",
    "title": "六言",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三巴亦有何好，万里翩然独寻。",
      "本意为君说破，消磨梦境光阴。"
    ]
  },
  {
    "id": "2e89e42007d9cc211bf3dcbecc70b945",
    "title": "六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "功名正恐不免，富贵酷非所须。",
      "铁马未平辽徼，钓船且醉江湖。"
    ]
  },
  {
    "id": "2e89e42007d9cc211bf3dcbe99c4d315",
    "title": "六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "啖饭一箪不尽，结庐环堵犹宽。",
      "常得奉祠玉局，不须草诏金銮。"
    ]
  },
  {
    "id": "2e89e42007d9cc211bf3dcbeaf4fa2f5",
    "title": "六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "乌有翁边贳酒，无何乡里寻花。",
      "把定东风一笑，今年别是生涯。"
    ]
  },
  {
    "id": "2e89e42007d9cc211bf3dcbe0db179a3",
    "title": "六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "壮岁京华羁旅，暮年湖海清狂。",
      "勿倚新知可乐，笑中白刃如霜。"
    ]
  },
  {
    "id": "2e89e42007d9cc212da1f970cd3b5afe",
    "title": "愁坐忽思南郑小益之间二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "当年蜀道秦关，万里飘然往还。",
      "酒病曾留西县，眼明初见南山。"
    ]
  },
  {
    "id": "2e89e42007d9cc212da1f970312d2f25",
    "title": "愁坐忽思南郑小益之间二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "筹笔门前芳草，回龙道上青山。",
      "万里犹能梦到，再游未信天悭。"
    ]
  },
  {
    "id": "2e89e42007d9cc21e5844734a8369ab2",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "世界庵摩勒果，圣贤优钵昙华。",
      "但解折衷六艺，何须和会三家。"
    ]
  },
  {
    "id": "2e89e42007d9cc21e5844734e39a2d30",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "梦里明明周孔，胸中历历唐虞。",
      "欲尽致君事业，先求养气工夫。"
    ]
  },
  {
    "id": "2e89e42007d9cc21e58447347f084589",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "语道无如孔孟，佛庄虽似非同。",
      "倘有一人领会，何须客满坐中。"
    ]
  },
  {
    "id": "2e89e42007d9cc21e5844734bf215fea",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "失马讵知非福，亡羊不妨补牢。",
      "病里正须周易，醉中却要离骚。"
    ]
  },
  {
    "id": "2e89e42007d9cc21e5844734f47ebe14",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "举足加刘公腹，引手捋孙郎须。",
      "士气日趋委靡，赖有二君扫除。"
    ]
  },
  {
    "id": "2e89e42007d9cc21e5844734c5729453",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "广平作梅花赋，少陵无海棠诗。",
      "正自一时偶尔，俗人平地生疑。"
    ]
  },
  {
    "id": "2e89e42007d9cc21e5844734a3232967",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "瘦马羸僮道路，清泉白石山林。",
      "常得有衣换酒，不愁无法烧金。"
    ]
  },
  {
    "id": "2e89e42007d9cc21e58447347cc357f0",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一夜雨来可怖，五更云散无馀。",
      "传舍僧窗虽异，不妨随处观书。"
    ]
  },
  {
    "id": "2e89e42007d9cc21e5844734c7824d48",
    "title": "六言杂兴九首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "熟读大小止观，精思内外黄庭。",
      "直使超然有得，岂若渊源六经。"
    ]
  },
  {
    "id": "2e89e42007d9cc211689a047e881708e",
    "title": "感事六言八首（其一）",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老去转无饱计，醉来暂豁忧端。",
      "双鬓多年作雪，寸心至死如丹。"
    ]
  },
  {
    "id": "2e89e42007d9cc21b6f06d8924755130",
    "title": "感事六言八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黑犊养来纯白，睡蛇死后安眠。",
      "但有漉篱可卖，不妨到处随缘。"
    ]
  },
  {
    "id": "2e89e42007d9cc21b6f06d89c036f4b7",
    "title": "感事六言八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "五尺童知大义，三家市有公言。",
      "但使一眠得熟，自馀万事宁论。"
    ]
  },
  {
    "id": "2e89e42007d9cc21b6f06d890a6532be",
    "title": "感事六言八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "麦熟与人同喜，虏骄为国私忧。",
      "身似五更春梦，家如一宿山邮。"
    ]
  },
  {
    "id": "2e89e42007d9cc21b6f06d89c45beeeb",
    "title": "感事六言八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "早岁已归南陌，暮年常在东篱。",
      "短衣幸能掩胫，长剑何须拄颐。"
    ]
  },
  {
    "id": "2e89e42007d9cc21b6f06d89a5a536c2",
    "title": "感事六言八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "高岸眼看为谷，寸根手种成阴。",
      "一卷楚骚细读，数行晋帖闲临。"
    ]
  },
  {
    "id": "2e89e42007d9cc21b6f06d89ab726785",
    "title": "感事六言八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "李白嵚崎历落，嵇康潦倒粗疏。",
      "生世当行所乐，巢山喜遂吾初。"
    ]
  },
  {
    "id": "2e89e42007d9cc21b6f06d89f21f306e",
    "title": "感事六言八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "有饭那思肉味，安居敢厌茅茨。",
      "未论颜渊陋巷，老农自是吾师。"
    ]
  },
  {
    "id": "2e89e42007d9cc2142512d4fd02218b3",
    "title": "六言六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "爱马能成一癖，结髦可忘百忧。",
      "我亦时时自笑，开编万事俱休。"
    ]
  },
  {
    "id": "2e89e42007d9cc2142512d4f5ae03c73",
    "title": "六言六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "遇合生封万户，阨穷不直一钱。",
      "此是由来事尔，正须到处欣然。"
    ]
  },
  {
    "id": "2e89e42007d9cc2142512d4f4cc4ffe7",
    "title": "六言六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "豪士以妾换马，耕农卖剑买牛。",
      "我看浮名似梦，却贪山水闲游。"
    ]
  },
  {
    "id": "2e89e42007d9cc2142512d4f44cbd22a",
    "title": "六言六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风细飞花相逐，林深啼鸟移时。",
      "客至旋开新茗，僧归未拾残棋。"
    ]
  },
  {
    "id": "2e89e42007d9cc2142512d4f7d8a95ae",
    "title": "六言六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "觅饱如筹大事，拥书似堕重围。",
      "误喜敲门客至，出看啄木惊飞。"
    ]
  },
  {
    "id": "2e89e42007d9cc2142512d4f5285771a",
    "title": "六言六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "香烟触帘不散，灯焰无风自摇。",
      "独倚蒲团寂寂，忽闻山雨萧萧。"
    ]
  },
  {
    "id": "2e89e42007d9cc212aca34d643a2a72d",
    "title": "夏日六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "退士自应客少，幽居不厌椽低。",
      "未说盘堆玉脍，且看臼捣金齑。"
    ]
  },
  {
    "id": "2e89e42007d9cc212aca34d686e514db",
    "title": "夏日六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "醉面贪承夕露，钓竿喜近秋风。",
      "借问孤舟何处，深入芙蕖浦中。"
    ]
  },
  {
    "id": "2e89e42007d9cc212aca34d6f7a721ce",
    "title": "夏日六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "溪涨清风拂面，月落繁星满天。",
      "数只船横浦口，一声笛起山前。"
    ]
  },
  {
    "id": "2e89e42007d9cc212aca34d6845459b1",
    "title": "夏日六言四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我是百年遗老，扫空一梦浮名。",
      "未到终南二华，且入天台四明。"
    ]
  },
  {
    "id": "2e89e42007d9cc21e2ad6f957c6ba04a",
    "title": "六言二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "满帽秋风入剡，半帆寒日游吴。",
      "问子行装何在，带间笑指葫芦。"
    ]
  },
  {
    "id": "2e89e42007d9cc21e2ad6f9594456c90",
    "title": "六言二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "不慕生为柱国，何须死向扬州。",
      "但愿此身无病，天台剡县闲游。"
    ]
  },
  {
    "id": "2e89e42007d9cc212ba4f6eebe25c0c0",
    "title": "公无渡河",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "大莫大于死生，亲莫亲于骨肉。河不可凭兮非有难知，言之不从兮继以痛哭。",
      "望云九井兮白浪嵯峨，刳肝沥血兮不从奈何。秋风飒飒兮纸钱投波，从公于死兮下饱蛟鼍。"
    ]
  },
  {
    "id": "2e89e42007d9cc215047bc5a21888ed8",
    "title": "长门怨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "寒风号有声，寒日惨无晖。",
      "空房不敢恨，但怀岁暮悲。",
      "今年选后宫，连娟千蛾眉。",
      "早知获谴速，悔不承恩迟。",
      "声当彻九天，泪当达九泉。",
      "死犹复见思，生当长弃捐。"
    ]
  },
  {
    "id": "2e89e42007d9cc21bf52e8415f9b2c3c",
    "title": "铜雀妓",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "武王在时教歌舞，那知泪洒西陵土。",
      "君已去兮妾独生，生何乐兮死何苦。",
      "亦知从死非君意，偷生自是惭天地。",
      "长夜昏昏死实难，孰知妾死心所安。"
    ]
  },
  {
    "id": "2e89e42007d9cc21ee6656710c76e257",
    "title": "关山月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "和戎诏下十五年，将军不战空临边。",
      "朱门沉沉按歌舞，厩马肥死弓断弦。",
      "戍楼刁斗催落月，三十从军今白发。",
      "笛里谁知壮士心，沙头空照征人骨。",
      "中原干戈古亦闻，岂有逆胡传子孙。",
      "遗民忍死望恢复，几处今宵垂泪痕。"
    ]
  },
  {
    "id": "2e89e42007d9cc2155a2e45b1f9a5e0f",
    "title": "战城南",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "王师出城南，尘头暗城北。五军战马如错绣，出入变化不可测。",
      "逆胡欺天负中国，虎狼虽猛那胜德。马前嗢咿争乞降，满地纵横投剑戟。",
      "将军驻坡拥黄旗，遣骑传令勿自疑。诏书许汝以不死，股栗何为汗如洗。"
    ]
  },
  {
    "id": "2e89e42007d9cc21c4bf51e06c94edee",
    "title": "短歌行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "百年鼎鼎世共悲，晨钟暮鼓无休时。",
      "碧桃红杏易零落，翠眉玉颊多别离。",
      "涉江采菱风败意，登楼待月云为祟。",
      "功名常畏谤谗兴，富贵每同衰病至。",
      "人生可叹十八九，自古危机无妙手。",
      "正令插翮上青云，不如得钱即沽酒。"
    ]
  },
  {
    "id": "2e89e42007d9cc213066ea4076d415d4",
    "title": "长安道",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "千夫登登供版筑，万手丁丁供斫木。歌楼舞榭高入云，复幕重帘昼烧烛。",
      "中使传宣骑飞鞚，达官候见车击毂。岂惟炎热可炙手，五月瞿唐谁敢触。",
      "人生易尽朝露晞，世事无常坏陂复。士师分鹿真是梦，塞翁失马犹为福。",
      "君不见野老八十无完衣，岁晚北风吹破屋。"
    ]
  },
  {
    "id": "2e89e42007d9cc215047bc5ab9765b23",
    "title": "长门怨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "未央宫中花月夕，歌舞称觞天咫尺。",
      "从来所恃独君王，一日谗兴谁为直。",
      "咫尺之天今万里，空在长安一城里。",
      "春风时送箫韶声，独掩罗巾泪如洗。",
      "泪如洗兮天不知，此生再见应无期。",
      "不如南粤匈奴使，航海梯山有到时。"
    ]
  },
  {
    "id": "2e89e42007d9cc212481d7c44e21734f",
    "title": "行路难",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生结交无十人，与君契合怀抱真。",
      "春游有时马忘秣，夜话不觉鸡报晨。",
      "极知贫贱别离苦，明日有怀就谁语。",
      "人无根柢似浮萍，未死相逢在何许。",
      "道边日斜泣相持，旗亭取醉不须辞。",
      "君贵堂厨万钱食，我劝一杯应不得。"
    ]
  },
  {
    "id": "2e89e42007d9cc21bf00ff17cf785bea",
    "title": "五杂组二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "五杂组，山雉羽。往复还，江头路。不得已，贵臣去。"
    ]
  },
  {
    "id": "2e89e42007d9cc21c4e182d5159e777b",
    "title": "乌栖曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "楚王手自格猛兽，七泽三江为苑囿。",
      "城门夜开待猎归，万炬照空如白昼。",
      "乐声前后震百里，树树栖乌尽惊起。",
      "宫中美人谓将旦，发泽口脂费千万。",
      "乐声早暮少断时，莫怪栖乌无稳枝。"
    ]
  },
  {
    "id": "2e89e42007d9cc21e661f82266d7801f",
    "title": "董逃行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "汉末盗贼如牛毛，千戈万槊更相鏖。",
      "两都宫殿摩云高，坐见霜露生蓬蒿。",
      "渠魁赫赫起临洮，僵尸自照脐中膏。",
      "危难继作如崩涛，王朝荒秽谁复薅。",
      "逾城散走坠空壕，扶老将幼山中号。",
      "昔者群枉根株牢，众愤不能损秋毫。",
      "谁知此乱亦不遭，名虽放斥实遁逃。",
      "平民踣死声嗷嗷，今兹受祸乃我曹。"
    ]
  },
  {
    "id": "2e89e42007d9cc2194dbaa9f17bd377d",
    "title": "将进酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我欲挽住北斗杓，常指苍龙无动摇。",
      "春风日夜吹草木，只有荣盛无时凋。",
      "我欲刬断日行道，阳乌当空月杲杲。",
      "非惟四海常不夜，亦使人生失衰老。",
      "如山积曲高崔嵬，大江酿作蒲萄醅。",
      "颓然一醉三千杯，借问白发何从来。"
    ]
  },
  {
    "id": "2e89e42007d9cc21c4bf51e07b9187ea",
    "title": "短歌行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冠一免不可以复冠，门一杜不可以复开。山林兀兀但俟死，台省衮衮吁可哀。",
      "巨材倒壑亦已矣，万牛欲挽真难哉。阿房铜人其重各千石，回首变化为风埃。",
      "吾曹浮脆不自悟，乃欲冠剑常崔嵬。劝君饮勿用杯酌，但当手提北斗魁。",
      "挹乾东海见蓬莱，安用俯首为低摧。"
    ]
  },
  {
    "id": "2e89e42007d9cc21c4bf51e02c6f4986",
    "title": "短歌行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "富贵得意如登天，自计一跌理不全。昼食忘味夜费眠，渠过一日如一年。",
      "春蚕得衣耕得食，农功初成各休息。卖酒垆边纷鼓笛，我过一年如一日。",
      "二者求兼势安可，与我周旋宁作我。春城桃李岂不妍，雪涧未妨松磊砢。",
      "人生祸福难遽论，庙牺乌得为孤豚。君不见猎徒父子牵黄犬，岁岁秋风下蔡门。"
    ]
  },
  {
    "id": "2e89e42007d9cc21c4bf51e0c07fa89b",
    "title": "短歌行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "上樽不解散牢愁，灵药安能扶死病。千钧强弩无自射虚空，六出奇计终难逃定命。",
      "人生斯世无别巧，要在遇物心不竞。忧忘寝食怒裂眦，孰若凭高寄孤咏。",
      "炎天一葛冬一裘，藜羹饭糗勿豫谋。耳边闲事有何极，正可付之风马牛。"
    ]
  },
  {
    "id": "2e89e42007d9cc21ba2aaa3991f64ce2",
    "title": "出都二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "重入修门甫岁馀，又携琴剑反江湖。",
      "乾坤浩浩何由报，犬马区区正自愚。",
      "缘熟且为莲社客，伻来喜对草堂图。",
      "西厢屋了吾真足，高枕看云一事无。"
    ]
  },
  {
    "id": "2e89e42007d9cc215db370f5aeb382bb",
    "title": "秋兴五首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "【其一】",
      "秋风吹我夜，植杖溪桥侧。",
      "木叶虽未凋，惨澹无颜色。",
      "【其二】",
      "功名不垂世，富贵但堪伤。",
      "底事杜陵老，时时矜省郎。",
      "【其三】",
      "秋暑势已穷，风雨纵横至。",
      "白鹭立清滩，与我俱得意。",
      "【其四】",
      "胸中万卷书，一字用不著。",
      "归休始太息，竟是为农乐。",
      "【其五】",
      "酌酒桑阴下，邠风入醉歌。",
      "何须绳检外，名教乐还多。"
    ]
  },
  {
    "id": "2e89e42007d9cc2199e153af36f1a0ce",
    "title": "柳桥晚眺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小浦闻鱼跃，横林待鹤归。",
      "闲云不成雨，故傍碧山飞。"
    ]
  },
  {
    "id": "2e89e42007d9cc21534b55976111d523",
    "title": "霜月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "枯草霜花白，寒窗月影新。",
      "惊鸦时绕树，吠犬远随人。",
      "出仕谗销骨，归耕病满身。",
      "世间输坏衲，切莫劝冠巾。"
    ]
  },
  {
    "id": "2e89e42007d9cc211632499034f2b00d",
    "title": "秋兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "节物喜更新，清秋最可人。",
      "徐行曳藤杖，小立岸纱巾。",
      "烟雨迷衰草，汀洲老白蘋。",
      "鹤巢时托宿，猿果每分珍。",
      "羽客期烧药，毛人约卜邻。",
      "兰亭故不远，千载见清真。"
    ]
  },
  {
    "id": "2e89e42007d9cc21b71f91d7fb1b3c9b",
    "title": "书愤二首（其一）",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "白发萧萧卧泽中，只凭天地鉴孤忠。",
      "阨穷苏武餐毡久，忧愤张巡嚼齿空。",
      "细雨春芜上林苑，颓垣夜月洛阳宫。",
      "壮心未与年俱老，死去犹能作鬼雄。"
    ]
  },
  {
    "id": "2e89e42007d9cc2143075b491287934d",
    "title": "雨霁出游书事",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "十日苦雨一日晴，拂拭拄杖西村行。",
      "清沟泠泠流水细，好风习习吹衣轻。",
      "四邻蛙声已阁阁，两岸柳色争青青。",
      "辛夷先开半委地，海棠独立方倾城。",
      "春工遇物初不择，亦秀燕麦开芜菁。",
      "荠花如雪又烂熳，百草红紫那知名？",
      "小鱼谁取置池侧，细柳穿颊危将烹。",
      "欣然买放寄吾意，草莱无地苏疲氓。"
    ]
  },
  {
    "id": "2e89e42007d9cc2189f99de0c2a8b74f",
    "title": "闻雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "慷慨心犹壮，蹉跎鬓已秋。",
      "百年殊鼎鼎，万事只悠悠。",
      "不悟鱼千里，终归貉一丘。",
      "夜阑闻急雨，起坐涕交流。"
    ]
  },
  {
    "id": "2e89e42007f3cf4c3b2b2174261dff1c",
    "title": "宿草堂寺",
    "authorName": "薛嗣昌",
    "authorId": "2e89e42007f3cf4cd1457b72d1457b72",
    "dynasty": "宋",
    "content": [
      "驰车晚叩古禅林，乔木参天一径深。",
      "门外乱山连翠色，竹间流水漱清音。",
      "幽怀暂喜来栖处，高士遗踪悉访寻。",
      "谁会宗风当日意，庭前苍桧尚青阴。"
    ]
  },
  {
    "id": "2e89e42007f3cf4c3a55cf082dbfee2f",
    "title": "栖岩寺",
    "authorName": "薛嗣昌",
    "authorId": "2e89e42007f3cf4cd1457b72d1457b72",
    "dynasty": "宋",
    "content": [
      "出郭自然尘事少，携家况作栖岩行。",
      "千寻尽处暮云碧，万籁息时霜月明。",
      "林外扶疏竹影碎，岭头依约松风声。",
      "他年若此卜幽隐，兴来更遂登临情。"
    ]
  },
  {
    "id": "2e89e42007f67ec49f526f13fd30f0c8",
    "title": "送水云归吴",
    "authorName": "章妙懿",
    "authorId": "2e89e42007f67ec4d1457b72d1457b72",
    "dynasty": "宋",
    "content": [
      "一从骑马逐铃銮，过了千山又万山。",
      "君已归装向南去，不堪肠断唱阳关。"
    ]
  },
  {
    "id": "2e89e42007f9fc9380c4de8aeeacfebd",
    "title": "戏咏白罗系髻",
    "authorName": "王氏（宇文绶妻）",
    "authorId": "2e89e42007f9fc93d1457b72d1457b72",
    "dynasty": "宋",
    "content": [
      "香罗如雪缕新裁，惹住乌云不放回。",
      "还似远山秋水际，夜来吹散一枝梅。"
    ]
  },
  {
    "id": "2e89e420080bb1335a781b02694a1905",
    "title": "石桥",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "云藏钟鼓雾埋林，龙护山花雀散金。",
      "知道有人桥外住，青崖遮断不教寻。"
    ]
  },
  {
    "id": "2e89e420080bb1335a781b02d675b2aa",
    "title": "石桥",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "苍崖清涧竹婵娟，紫阁丹楼磴道连。",
      "我是梦中曾到此，故将香火记他年。"
    ]
  },
  {
    "id": "2e89e420080bb13331def8a2fa786d89",
    "title": "玉京洞",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "羽驾归来洞已扃，洞门深锁读残经。",
      "琼台一觉仙都梦，不觉松根长茯苓。"
    ]
  },
  {
    "id": "2e89e420080bb13331def8a2afedf86f",
    "title": "玉京洞",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "东临沧海宴群仙，误入桃源小洞天。",
      "一局残棋销几刻，老龙鳞甲已苍然。"
    ]
  },
  {
    "id": "2e89e420080bb13331def8a2300b81b7",
    "title": "玉京洞",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "半山松柏散天声，芝盖当年憩赤城。",
      "我是上皇芸阁吏，玉京应有旧题名。"
    ]
  },
  {
    "id": "2e89e420080bb133efbdf07bf2c71bf1",
    "title": "福圣观",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "九峰回合抱琼田，石蕊云英漱瀑泉。",
      "闻说丹成从此路，玉虹芝驾上青天。"
    ]
  },
  {
    "id": "2e89e420080bb133efbdf07b6582ad4a",
    "title": "福圣观",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "紫府金庭太帝宫，露坛苍桧响天风。",
      "上清神虎何年见，云锦空传两玉童。"
    ]
  },
  {
    "id": "2e89e420080bb133efbdf07bdc466616",
    "title": "福圣观",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "子晋鸾飞侍帝班，吹台今在碧云闲。",
      "高秋白月霜风夜，时有笙箫赴洛还。"
    ]
  },
  {
    "id": "2e89e420080bb133afd25e3dfa5fabf2",
    "title": "桐柏崇道观",
    "authorName": "余爽",
    "authorId": "2e89e420080bb133d1457b72d1457b72",
    "dynasty": "宋",
    "content": [
      "乘风御云气，来访真人家。",
      "玉阙散朝景，琼台焕晨霞。",
      "高临太元天，下眄赤水涯。",
      "阴魄位霜采，阳精发丹华。",
      "桐君奉玄书，姥女弄绛纱。",
      "祥虹混五色，神芝秀三葩。",
      "煌煌王母居，飘飘紫皇车。",
      "飙轮动无迹，风马去亦赊。",
      "矫首揖浮丘，蹑屐追皇娲。",
      "珠宫俯台斗，石梁碍流槎。",
      "操持却日鞭，跨踏食月蛙。",
      "龙旗拂烟雾，鹤袂策云斜。",
      "清都隐虚无，金庭郁嵯峨。",
      "横霄杂美气，空界流浩波。",
      "囊籥劳吹嘘，吐纳烦羲和。",
      "倏尔度灰劫，超然绝尘罗。",
      "灵箫步何徐，玉斧鬓已皤。",
      "飞驾逐凤吹，斑驎奏鸾歌。",
      "宁留饭青精，幸我栽胡麻。",
      "交梨莹肝胆，火枣醒齿牙。",
      "咽漱华池津，咀嚼碧柰花。",
      "有待越三井，思虑无由邪。"
    ]
  },
  {
    "id": "2e89e420082d2cef1080d99728730cfe",
    "title": "畅岩",
    "authorName": "姚嗣宗",
    "authorId": "2e89e420082d2cefd1457b72d1457b72",
    "dynasty": "宋",
    "content": [
      "石作峒房势，水随人意流。",
      "两岩长溅雨，五月便惊秋。",
      "此景多深趣，吾心真乐游。",
      "山翁中宿酒，欲醉五更头。"
    ]
  },
  {
    "id": "2e89e420082d2cef8694239a5e127195",
    "title": "书驿壁其一",
    "authorName": "姚嗣宗",
    "authorId": "2e89e420082d2cefd1457b72d1457b72",
    "dynasty": "宋",
    "content": [
      "踏碎贺兰石，扫清西海尘。",
      "布衣能效死，可惜作穷鳞。"
    ]
  },
  {
    "id": "2e89e420082d2cefb516aa16a25aeecb",
    "title": "书驿壁其二",
    "authorName": "姚嗣宗",
    "authorId": "2e89e420082d2cefd1457b72d1457b72",
    "dynasty": "宋",
    "content": [
      "百越干戈未息肩，九原金鼓又轰天。",
      "崆峒山叟笑不语，静听松风春昼眠。"
    ]
  },
  {
    "id": "2e89e420082d2cef51f6661dea521e16",
    "title": "题闽中驿舍",
    "authorName": "姚嗣宗",
    "authorId": "2e89e420082d2cefd1457b72d1457b72",
    "dynasty": "宋",
    "content": [
      "欲挂衣冠神武门，先寻水竹渭南村。",
      "却将旧斩楼兰剑，买得黄牛教子孙。"
    ]
  },
  {
    "id": "2e89e420082d2cef61f5589d8d66acfe",
    "title": "畅岩怀古",
    "authorName": "姚嗣宗",
    "authorId": "2e89e420082d2cefd1457b72d1457b72",
    "dynasty": "宋",
    "content": [
      "寒谷长留□秋气，畅岩别是一壶天。",
      "清风不断名犹在，还继宣尼出圣贤。"
    ]
  },
  {
    "id": "2e89e42008302c9721caba97494df0af",
    "title": "挽族子老成",
    "authorName": "陈公荣",
    "authorId": "2e89e42008302c97d1457b72d1457b72",
    "dynasty": "宋",
    "content": [
      "边城将星落，浩荡烟尘黄。",
      "我亦在行阵，生死未可量。",
      "涕滂感永诀，激烈摧肝肠。",
      "昔尔仗雄剑，志在清八荒。",
      "神武埒颇牧，奇计如平良。",
      "遇贼奋英果，逐杀何其强。",
      "气数乖人事，竟向锋刃僵。",
      "忠魂薄日月，耿耿万古光。",
      "虽云获死所，国耻犹未忘。",
      "便应作厉鬼，虏酋罄杀伤。"
    ]
  },
  {
    "id": "2e89e4200833dcbc88fe4296ed7dd79e",
    "title": "湖上寓居杂咏（其一）",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "苑墙曲曲柳冥冥，人静山空见一灯。",
      "荷叶似云香不断，小船摇曳入西陵。"
    ]
  },
  {
    "id": "2e89e4200833dcbcaa8690f8b55ed18f",
    "title": "茉莉花",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "灵种传闻出越裳，何人提挈上蛮航。",
      "他年我若修花史，列作人间第一香。"
    ]
  },
  {
    "id": "2e89e4200833dcbc63ccbf1d29affccc",
    "title": "送王简卿归天台二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "迎风吹白发，送客向黄岩。",
      "在事何为尔，如君自不凡。",
      "城阴当复会，诗卷可频缄。",
      "纵别无多久，江沙望远帆。"
    ]
  },
  {
    "id": "2e89e4200833dcbc63ccbf1d8c629b32",
    "title": "送王简卿归天台二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "雠书虽不愿，治粟亦何为。",
      "夜月同游处，春潮独往时。",
      "无心资造化，任运有成亏。",
      "护冷加餐食，幽居且自怡。"
    ]
  },
  {
    "id": "2e89e4200833dcbcdfb47eb1f63af83d",
    "title": "菖蒲",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "岳麓溪毛秀，湘滨玉水香。",
      "灵苗怜劲直，达节著芬芳。",
      "岂谓盘盂小，而忘臭味长。",
      "拳山并勺水，所至未能量。"
    ]
  },
  {
    "id": "2e89e4200833dcbc3480680e08d62103",
    "title": "和王秘书游水乐洞",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "自是瀛洲客，还因野趣来。",
      "解衣吟寂寞，携酒上崔嵬。",
      "石洞山山秀，栀花树树开。",
      "只应岩下水，相送上船回。"
    ]
  },
  {
    "id": "2e89e4200833dcbccd9d9f567990623d",
    "title": "寺中",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "幸自不居城，西风觉又生。",
      "空山多雨气，废寺少人声。",
      "发为忧时白，吟因入夜清。",
      "推窗问天色，犹有佛灯明。"
    ]
  },
  {
    "id": "2e89e4200833dcbcb1a10d194da45b61",
    "title": "题华亭钱参园池",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "花里藏仙宅，帘边驻客舟。",
      "浦涵沧海润，云接洞庭秋。",
      "草木山山秀，阑干处处幽。",
      "机云韬世业，暇日此夷犹。"
    ]
  },
  {
    "id": "2e89e4200833dcbc4c38e458c0ee83a8",
    "title": "同朴翁登卧龙山",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "龙尾回平野，檐牙出翠微。",
      "望山怜绿远，坐树觉春归。",
      "草合平吴路，鸥忘霸越机。",
      "午凉松影乱，白羽对禅衣。"
    ]
  },
  {
    "id": "2e89e4200833dcbc17dfd063ee49f5d1",
    "title": "坐上和约斋",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "句入冰轮冷，愁因玉宇开。",
      "可无如此客，犹恨不能杯。",
      "好句长城立，寒鸦结阵来。",
      "箜篌莫停手，𢬵却断肠回。"
    ]
  },
  {
    "id": "2e89e4200833dcbcaf3e5895c8d0dee5",
    "title": "出北关",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "吴儿临水宅，四面见行舟。",
      "蒲叶侵鹅项，杨枝蘸马头。",
      "年年人去国，夜夜月窥楼。",
      "传语城中客，功名半是愁。"
    ]
  },
  {
    "id": "2e89e4200833dcbc20d198b11a024a3d",
    "title": "答沈器之二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "江汉乘流客，乾坤不系舟。",
      "玉琴虚素月，金剑落清秋。",
      "野鹿知随草，饥鹰故上鞲。",
      "风流大堤曲，一唱使人愁。"
    ]
  },
  {
    "id": "2e89e4200833dcbc20d198b1a0ff7e7a",
    "title": "答沈器之二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "涉远身良苦，登高望欲迷。",
      "试吟青玉案，不是白铜鞮。",
      "露下秋虫怨，风高北马嘶。",
      "槎头有新味，人在太湖西。"
    ]
  },
  {
    "id": "2e89e4200833dcbceed0a5eed89d5f6f",
    "title": "悼石湖三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "身退诗仍健，官高病已侵。",
      "江山平日眼，花鸟暮年心。",
      "九转终无助，三高竟欲寻。",
      "尚留巾垫角，异国有知音。"
    ]
  },
  {
    "id": "2e89e4200833dcbceed0a5eebcb94318",
    "title": "悼石湖三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "未作龙蛇梦，惊闻露电身。",
      "百年无此老，千首属何人。",
      "安得公长健，那知事转新。",
      "酸风忧国泪，高冢卧麒麟。"
    ]
  },
  {
    "id": "2e89e4200833dcbceed0a5ee19fcae73",
    "title": "悼石湖三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "未定情钟痛，何堪更悼亡。",
      "遗书知伏枕，来吊只空堂。",
      "雪里评诗句，梅边按乐章。",
      "沉思酒杯落，天阔意茫茫。"
    ]
  },
  {
    "id": "2e89e4200833dcbc80ad0af435ad2d36",
    "title": "送朝天续集归诚斋时在金陵",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "翰墨场中老斫轮，真能一笔扫千军。",
      "年年花月无闲日，处处山川怕见君。",
      "箭在的中非尔力，风行水上自成文。",
      "先生只可三千首，回首江东日暮云。"
    ]
  },
  {
    "id": "2e89e4200833dcbc75df709267d3747a",
    "title": "寄上张参政",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "姑苏台下梅花树，应为调羹故早开。",
      "燕寝休夸香雾重，鸳行却望衮衣来。",
      "前时甲第仍垂柳，今度沙堤已种槐。",
      "应念无枝夜飞鹊，月寒风劲羽毛摧。"
    ]
  },
  {
    "id": "2e89e4200833dcbcfe5b859055959582",
    "title": "京口留别张思顺",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "伯劳飞燕若为忙，还忆东斋夜共床。",
      "别后无书非弃我，春前会面却他乡。",
      "连宵为说经忧患，异日相逢各老苍。",
      "更欲少留天不许，晓风吹艇入垂杨。"
    ]
  },
  {
    "id": "2e89e4200833dcbcd19f8eefc37b226a",
    "title": "次朴翁游兰亭韵",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "亚字桥亭面面风，六人同坐树阴中。",
      "松交归路如留客，石碍流杯故恼公。",
      "山色最怜秦望绿，野花只作晋时红。",
      "夕阳啼鸟人将散，俯仰兴怀自昔同。"
    ]
  },
  {
    "id": "2e89e4200833dcbc4c8ac42f080949f0",
    "title": "次韵胡仲方因杨伯子见寄",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "此去庐陵定几程，向来邛杖未经行。",
      "悬知征棹云边集，大有吟情雪里生。",
      "楚渡食萍应甚美，舜祠吹玉直能清。",
      "二君即日青冥上，惟我春山带雨耕。"
    ]
  },
  {
    "id": "2e89e4200833dcbcfb88fa1bd44cb1da",
    "title": "贺张肖翁参政",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "太乙图书客屡谈，已知上相出淮南。",
      "银台日月非虚过，金鼎功名得细参。",
      "从此与人为雨露，应怜有客卧云岚。",
      "明朝起为苍生贺，旋著藤冠紫竹簪。"
    ]
  },
  {
    "id": "2e89e4200833dcbcd0e91b81bfa274f4",
    "title": "陈君玉以小集见归用余还诚斋朝天续集韵作七字夔报贶",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "笔阵无功汗左轮，而今老去不能军。",
      "水边白鸟闲于我，窗外梅花疑是君。",
      "欲向江湖行此语，可无朋友托斯文。",
      "新篇大是相料理，因忆西山扬子云。"
    ]
  },
  {
    "id": "2e89e4200833dcbc5272d579adf9dd1b",
    "title": "寄田郎",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "楚楚田郎亦大奇，少年风味我曾知。",
      "春城寒食谁相伴，夜月梨花有所思。",
      "剪烛屡呼金凿落，倚窗闲品玉参差。",
      "含情不拟逢人说，鹦鹉能歌自作词。"
    ]
  },
  {
    "id": "2e89e4200833dcbc98bfb8c71cc0b91c",
    "title": "送王德和提举淮东",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "京尘吹帽汗淋衣，相见频年只道归。",
      "省里移文那得了，家边持节未为非。",
      "煮乾碧海知谁用，割尽黄云尚告饥。",
      "可得不为根本计，秋风还见雁南飞。"
    ]
  },
  {
    "id": "2e89e4200833dcbcf51f96b5a42316e1",
    "title": "寄时父",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "迟君日日数归程，到得君归我已行。",
      "一路好山思共看，半年有酒不同倾。",
      "吾侪正坐清贫累，各自而今白发生。",
      "人物渺然须强饭，天工应不负才名。"
    ]
  },
  {
    "id": "2e89e4200833dcbc14789ca3b4718eb0",
    "title": "东堂联句",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "金风凉夜深，吹我萧萧发。",
      "起折丹桂枝，惊落花上月。"
    ]
  },
  {
    "id": "2e89e4200833dcbc9211994131caa333",
    "title": "与和甫时甫分题画卷夔得剡溪图",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "枯槎啅乾鹊，交臂失夫君。",
      "奈此一尊酒，凭高空水云。"
    ]
  },
  {
    "id": "2e89e4200833dcbc6bffddb0e959f6f7",
    "title": "同潘德久作明妃诗三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "明妃未嫁时，满宫妒娥眉。",
      "一朝辞玉陛，人人泪双垂。"
    ]
  },
  {
    "id": "2e89e4200833dcbc6bffddb06f4087cb",
    "title": "同潘德久作明妃诗三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "年年心随雁，日日穹庐中。",
      "遥见沙上月，忽忆建章宫。"
    ]
  },
  {
    "id": "2e89e4200833dcbc6bffddb0900dab02",
    "title": "同潘德久作明妃诗三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "身同汉使来，不同汉使归。",
      "虽为塞外妇，只著汉家衣。"
    ]
  },
  {
    "id": "2e89e4200833dcbc05374f3eda3df29b",
    "title": "嘉泰壬戌上元日访全老于净林广福院观沈傅师碑隆茂宗画赠诗二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "深衣跨羸骖，杳杳春山路。",
      "入寺君未知，闲看移桂树。"
    ]
  },
  {
    "id": "2e89e4200833dcbc05374f3e667d801a",
    "title": "嘉泰壬戌上元日访全老于净林广福院观沈傅师碑隆茂宗画赠诗二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "沈碑含秀润，隆画出神奇。",
      "道人那得此，老子乃耽之。"
    ]
  },
  {
    "id": "2e89e4200833dcbc50670e6e622aa67b",
    "title": "过湘阴寄千岩",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "眇眇临风思美人，荻花枫叶带离声。",
      "夜深吹笛移船去，三十六湾秋月明。"
    ]
  },
  {
    "id": "2e89e4200833dcbc75f5f12eb7f05a10",
    "title": "下孤城",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "人家多住竹篱中，杨柳疏疏尚带风。",
      "记得下孤城下路，白云依旧两三篷。"
    ]
  },
  {
    "id": "2e89e4200833dcbcd5a0f711611231d7",
    "title": "嘲林可山称和靖七世孙",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "和靖当年不娶妻，因何七世有孙儿。",
      "若非鹤种并龙种，定是瓜皮搭李皮。"
    ]
  },
  {
    "id": "2e89e4200833dcbc902c0a0f89879122",
    "title": "三高祠",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "不贪名爵伐功劳，勇退深虞祸患遭。",
      "甫里闲居耕钓乐，范张高处陆犹高。"
    ]
  },
  {
    "id": "2e89e4200833dcbca303e7f27056d6cd",
    "title": "有送",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "怜君归橐路迢迢，到得茅斋转寂寥。",
      "应叹药栏经雨烂，土肥抽尽缩砂苗。"
    ]
  },
  {
    "id": "2e89e4200833dcbc6a7680f06edcff11",
    "title": "于越亭",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "松尾飕飕石浪寒，胡啼番曲转声酸。",
      "人间无此春风手，应是江妃夜夜弹。"
    ]
  },
  {
    "id": "2e89e4200833dcbc89262b8dc1a0d74a",
    "title": "雁图",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "万里晴沙夕照西，此心唯有断云知。",
      "年年数尽秋风字，想见江南摇落时。"
    ]
  },
  {
    "id": "2e89e4200833dcbce58d6919ab2e7343",
    "title": "临安旅邸答苏虞叟",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "垂杨风雨小楼寒，宋玉秋词不忍看。",
      "万里青山无处隐，可怜投老客长安。"
    ]
  },
  {
    "id": "2e89e4200833dcbcb2eac595ea018c2c",
    "title": "姑苏怀古",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "夜暗归云绕柁牙，江涵星影鹭眠沙。",
      "行人怅望苏台柳，曾与吴王扫落花。"
    ]
  },
  {
    "id": "2e89e4200833dcbc5f8254931e583526",
    "title": "除夜自石湖归苕溪十首（其一）",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "细草穿沙雪半销，吴宫烟冷水迢迢。",
      "梅花竹里无人见，一夜吹香过石桥。"
    ]
  },
  {
    "id": "2e89e4200833dcbc221ff52d4118d5ea",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "美人台上昔欢娱，今日空台望五湖。",
      "残雪未融青草死，苦无麋鹿过姑苏。"
    ]
  },
  {
    "id": "2e89e4200833dcbc221ff52de8f34842",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "黄帽传呼睡不成，投篙细细激流冰。",
      "分明旧泊江南岸，舟尾春风飐客灯。"
    ]
  },
  {
    "id": "2e89e4200833dcbc221ff52d363650bd",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "千门列炬散林鸦，儿女相思未到家。",
      "应是不眠非守岁，小窗春色入灯花。"
    ]
  },
  {
    "id": "2e89e4200833dcbc221ff52d0069ff50",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "三生定是陆天随，又向吴松作客归。",
      "已拚新年舟上过，倩人和雪洗征衣。"
    ]
  },
  {
    "id": "2e89e4200833dcbc221ff52d50b83e64",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "沙尾风回一棹寒，椒花今夕不登盘。",
      "百年草草都如此，自琢春词剪烛看。"
    ]
  },
  {
    "id": "2e89e4200833dcbc221ff52d1408c0aa",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "笠泽茫茫雁影微，玉峰重叠护云衣。",
      "长桥寂寞春寒夜，只有诗人一舸归。"
    ]
  },
  {
    "id": "2e89e4200833dcbc221ff52df5d0f2e2",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "桑间篝火却宜蚕，风土相传我未谙。",
      "但得明年少行役，只裁白纻作春衫。"
    ]
  },
  {
    "id": "2e89e4200833dcbc221ff52de17b3085",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "少小知名翰墨场，十年心事只凄凉。",
      "旧时曾作梅花赋，研墨于今亦自香。"
    ]
  },
  {
    "id": "2e89e4200833dcbc221ff52dd7f6df4f",
    "title": "除夜自石湖归苕溪十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "环玦随波冷未销，古苔留雪卧墙腰。",
      "谁家玉笛吹春怨，看见鹅黄上柳条。"
    ]
  },
  {
    "id": "2e89e4200833dcbc9fb2c5ce3df22220",
    "title": "次韵德久",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "篱落青青花倒垂，避人黄鸟雨中飞。",
      "西郊寂寞无车马，时有溪童卖菜归。"
    ]
  },
  {
    "id": "2e89e4200833dcbc33858c92cfce9636",
    "title": "次石湖书扇韵",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "桥西一曲水通村，岸阁浮萍绿有痕。",
      "家住石湖人不到，藕花多处别开门。"
    ]
  },
  {
    "id": "2e89e4200833dcbcd72e433e2bb8a3f5",
    "title": "寿朴翁",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "与师同月不同年，归墨归儒各自缘。",
      "想得山中无寿酒，但携茶到菊花前。"
    ]
  },
  {
    "id": "2e89e4200833dcbccc822fc1501bb529",
    "title": "竹友为徐南卿作二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "发已星星带已宽，徐卿犹自客长安。",
      "家山竹好无由看，漫种庭心一两竿。"
    ]
  },
  {
    "id": "2e89e4200833dcbccc822fc186ad17b9",
    "title": "竹友为徐南卿作二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "世路苍黄总是愁，暮年须得小优游。",
      "如今渐觉知心少，剩种青青伴白头。"
    ]
  },
  {
    "id": "2e89e4200833dcbc902c0a0f9955b8a5",
    "title": "三高祠",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "越国霸来头已白，洛京归后梦犹惊。",
      "沉思只羡天随子，蓑笠寒江过一生。"
    ]
  },
  {
    "id": "2e89e4200833dcbca3a27d75b59d7ba0",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "荷叶披披一浦凉，青芦奕奕夜吟商。",
      "平生最识江湖味，听得秋声忆故乡。"
    ]
  },
  {
    "id": "2e89e4200833dcbca3a27d75f24f517d",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "湖上风恬月澹时，卧看云影入玻瓈。",
      "轻舟忽向窗边过，摇动青芦一两枝。"
    ]
  },
  {
    "id": "2e89e4200833dcbca3a27d75460646ea",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "秋风低结乱山愁，千顷银波凝不流。",
      "堤畔画船堤上马，绿杨风里两悠悠。"
    ]
  },
  {
    "id": "2e89e4200833dcbca3a27d754c979164",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "处处虚堂望眼宽，荷花荷叶过阑干。",
      "游人去后无歌鼓，白水青山生晚寒。"
    ]
  },
  {
    "id": "2e89e4200833dcbca3a27d7557ba4e57",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "辇路垂杨两行栽，苑门秋水欲平阶。",
      "朝朝南望宫云起，白鸟一双山下来。"
    ]
  },
  {
    "id": "2e89e4200833dcbca3a27d75d9b1e4e7",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "微波冲得绿萍开，数点青青黏石阶。",
      "绿葑自来还自去，来时须载白鸥来。"
    ]
  },
  {
    "id": "2e89e4200833dcbca3a27d7576bad0ae",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "布衣何用揖王公，归向芦根濯软红。",
      "自觉此心无一事，小鱼跳出绿萍中。"
    ]
  },
  {
    "id": "2e89e4200833dcbca3a27d7563d7d5c2",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "囊封万字总空言，露滴桐枝欲断弦。",
      "时事悠悠吾亦懒，卧看秋水浸山烟。"
    ]
  },
  {
    "id": "2e89e4200833dcbca3a27d7568cf1f3a",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "处士风流不并时，移家相近若依依。",
      "夜凉一舸孤山下，林黑草深萤火飞。"
    ]
  },
  {
    "id": "2e89e4200833dcbca3a27d754502080f",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "卧榻看山绿涨天，角门长泊钓鱼船。",
      "而今渐欲抛尘事，未了菟裘一怅然。"
    ]
  },
  {
    "id": "2e89e4200833dcbca3a27d75f89a959d",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "钩窗不忍见南山，下有三雏骨未寒。",
      "惆怅古今同此味，二陵风雨晋师还。"
    ]
  },
  {
    "id": "2e89e4200833dcbca3a27d75229ca7b9",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "柳下轩窗枕水开，画船忽载故人来。",
      "与君同过西城路，却指烟波独自回。"
    ]
  },
  {
    "id": "2e89e4200833dcbca3a27d755784fe3f",
    "title": "湖上寓居杂咏十四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "指点移舟著柳堤，美人相顾复相携。",
      "上桥更觉秋香重，花在西陵小苑西。"
    ]
  },
  {
    "id": "2e89e4200833dcbc92392d0fabd80ea9",
    "title": "钓雪亭",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "阑干风冷雪漫漫，惆怅无人把钓竿。",
      "时有官船桥畔过，白鸥飞去落前滩。"
    ]
  },
  {
    "id": "2e89e4200833dcbc43cd55644b34a9f0",
    "title": "绿萼梅",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "黄云承袜知何处，招得冰魂付北枝。",
      "金谷楼高愁欲堕，断肠谁把玉龙吹。"
    ]
  },
  {
    "id": "2e89e4200833dcbcf46c5ef72e817fa1",
    "title": "次韵武伯",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "杨柳风微约暮寒，野禽容与只波间。",
      "道人心性如天马，可爱青丝十二闲。"
    ]
  },
  {
    "id": "2e89e4200833dcbc561979775b16b533",
    "title": "陪张平甫游禹庙",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "镜里山林绿到天，春风只在禹祠前。",
      "一声何处提壶鸟，猛省红尘二十年。"
    ]
  },
  {
    "id": "2e89e4200833dcbc6e12995d6e09a4ff",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "世间形象尽成灯，烘火旋纱巧思生。",
      "列肆又多看不遍，游人一一把灯行。"
    ]
  },
  {
    "id": "2e89e4200833dcbc6e12995d235f4a71",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "市楼歌吹太喧哗，灯若连珠照万家。",
      "太守令严君莫舞，游人空带玉梅花。"
    ]
  },
  {
    "id": "2e89e4200833dcbc6e12995d778c1616",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "游人总戴孟家蝉，争托星毬万眼圆。",
      "闹里传呼大官过，后车多少尽婵娟。"
    ]
  },
  {
    "id": "2e89e4200833dcbc6e12995d151c506a",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "花帽笼头几岁儿，女儿学著内人衣。",
      "灯前月下无归路，不到天明亦不归。"
    ]
  },
  {
    "id": "2e89e4200833dcbc6e12995daf505272",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "好灯须买不论钱，别有琉璃价百千。",
      "都下贵人多预赏，买时长在一阳前。"
    ]
  },
  {
    "id": "2e89e4200833dcbc6e12995d0b7f6457",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "珠络琉璃到地垂，凤头衔带玉交枝。",
      "君王不赏无人进，天竺堂深夜雨时。"
    ]
  },
  {
    "id": "2e89e4200833dcbc6e12995d387eea38",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "纷纷铁马小回旋，幻出曹公大战年。",
      "若使英雄知□事，不教儿女戏灯前。"
    ]
  },
  {
    "id": "2e89e4200833dcbc6e12995df5ccd173",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "贵客钩帘看御街，市中珍品一时来。",
      "帘前花架无行路，不得金钱不肯回。"
    ]
  },
  {
    "id": "2e89e4200833dcbc6e12995d3220134c",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "修内司人编戏鼓，辇宫营里独烧灯。",
      "春风到处皆君赐，金柳丝丝满凤城。"
    ]
  },
  {
    "id": "2e89e4200833dcbc6e12995d95c6c345",
    "title": "观灯口号十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "正好嬉游天作魔，翠裙无奈雨沾何。",
      "御街暗里无灯火，处处但闻楼上歌。"
    ]
  },
  {
    "id": "2e89e4200833dcbc8de166ccf1bc6fd2",
    "title": "寄俞子二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "此郎都无子弟气，夜对黄妳笼青灯。",
      "君今落脚堕鸢外，欲往从之叹未能。"
    ]
  },
  {
    "id": "2e89e4200833dcbc8de166cc6d19dfa1",
    "title": "寄俞子二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "郎罢才名今白发，佐州亦复坐穷边。",
      "甚欲出手相料理，东南风高难寄笺。"
    ]
  },
  {
    "id": "2e89e4200833dcbc560216c8983c567d",
    "title": "同朴翁过净林广福院",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "四人松下共盘桓，笔砚花壶石上安。",
      "今日兴怀同此味，老仙留字在孱颜。"
    ]
  },
  {
    "id": "2e89e4200833dcbcec9b2cbc715d9cc5",
    "title": "灯词四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "南陌东城尽舞儿，画金刺绣满罗衣。",
      "也知爱惜春游夜，舞落银蟾不肯归。"
    ]
  },
  {
    "id": "2e89e4200833dcbcec9b2cbcbff5547d",
    "title": "灯词四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "灯已阑珊月气寒，舞儿往往夜深还。",
      "只因不尽婆娑意，更向阶心弄影看。"
    ]
  },
  {
    "id": "2e89e4200833dcbcec9b2cbc9c589d25",
    "title": "灯词四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "沙河云合无行处，惆怅来游路已迷。",
      "却入静坊灯火空，门门相似列蛾眉。"
    ]
  },
  {
    "id": "2e89e4200833dcbcec9b2cbc6795f3ba",
    "title": "灯词四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "游人归后天街静，坊陌人家未闭门。",
      "帘里垂灯照尊俎，坐中嬉笑觉春温。"
    ]
  },
  {
    "id": "2e89e4200833dcbc402a392b88e589e8",
    "title": "龙井",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "年时六月海扬尘，遥见青山起白云。",
      "闻有高僧来诵咒，岩前抛珓问龙君。"
    ]
  },
  {
    "id": "2e89e4200833dcbc28b1226ea6d5ea20",
    "title": "春词二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "六军文武浩如云，花簇头冠样样新。",
      "惟有至尊浑不戴，尽将春色赐群臣。"
    ]
  },
  {
    "id": "2e89e4200833dcbc28b1226e8c92488e",
    "title": "春词二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "万数簪花满御街，圣人先自景灵回。",
      "不知后面花多少，但见红云冉冉来。"
    ]
  },
  {
    "id": "2e89e4200833dcbc8002bc5957aa0ff0",
    "title": "自题画像",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "鹤氅如烟羽扇风，寄情芳草绿阴中。",
      "黑头办了人间事，来看凌霜数点红。"
    ]
  },
  {
    "id": "2e89e4200833dcbc04f3102158d737eb",
    "title": "题杨冠卿客亭类稿",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "杨侯笔力天下奇，早岁豪彦相追随。",
      "一班略见客亭稿，文采炳蔚惊群儿。",
      "长安城中择幽栖，静退不愿时人知。",
      "大书前荣号雾隐，意与风虎云龙期。",
      "人皆炫耀身陆离，见草而悦忘皋比。",
      "南山十日不下食，君子一变谁能窥。",
      "正论不作世道微，通都大邑多狐狸。",
      "惜君爪牙不得施，公超五里亦奚为。"
    ]
  },
  {
    "id": "2e89e4200833dcbc30c3573d39403a13",
    "title": "桂花",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "空山寻桂树，折香思故人。",
      "故人隔秋水，一望一回颦。",
      "南山北山路，载花如行云。",
      "阑干望双桨，秾枝储待君。",
      "西泠荫歌舞，夜夜明月嗔。",
      "弃捐赪玉佩，香尽作秋尘。",
      "楚调秋更苦，寂寥无复闻。",
      "来吟绿丛下，凉风吹练裙。"
    ]
  },
  {
    "id": "2e89e4200833dcbc295e085bcd99a994",
    "title": "赤松图",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "山东隆准公，未语心已解。",
      "按剑堂下人，成事汝应退。",
      "非无带砺约，政尔有恩害。",
      "平生三寸舌，松间漱寒濑。"
    ]
  },
  {
    "id": "2e89e4200833dcbcbed420b53e54d01f",
    "title": "虞美人草",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "夜阑浩歌起，玉帐生悲风。",
      "江东可千里，弃妾蓬蒿中。",
      "化石那解语，作草犹可舞。",
      "陌上望骓来，翻愁不相顾。"
    ]
  },
  {
    "id": "2e89e4200833dcbc9bcafa8787c95bc8",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "滔滔沔鄂留，有腼三宿桑。",
      "持钵了白日，事贱丸蛣蜣。",
      "念当去石友，烟席凌江湘。",
      "为君试歌商，歌短意则长。"
    ]
  },
  {
    "id": "2e89e4200833dcbc9bcafa879edfb3aa",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "佳人鲁山下，日弄清汉波。",
      "促弦调宝瑟，哀思感人多。",
      "咬哇秦缶击，冷落郢客歌。",
      "知音良不易，如此粲者何。"
    ]
  },
  {
    "id": "2e89e4200833dcbc9bcafa87fe311c5e",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "英英白龙孙，眉目古人气。",
      "拮据营数椽，下帘草生砌。",
      "文章作径庭，功用见造次。",
      "无庸垂罄嗟，遗安鹿门意。"
    ]
  },
  {
    "id": "2e89e4200833dcbc9bcafa879fcf4c41",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "诗人辛国士，句法似阿驹。",
      "别墅沧浪曲，绿阴禽鸟呼。",
      "颇参金粟眼，渐造文字无。",
      "儿辈例学语，屋壁祝蒲卢。"
    ]
  },
  {
    "id": "2e89e4200833dcbc9bcafa87827ba66a",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "山阴千载人，挥洒照八极。",
      "只今定武刻，犹带龙虎笔。",
      "单侯出机杼，岂是剑舞得。",
      "馀波入竹石，绝叹咄咄逼。"
    ]
  },
  {
    "id": "2e89e4200833dcbc9bcafa87dffa44fc",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "异时之罘君，在涅守白颢。",
      "黄钟欠牛铎，淋漓吊遗稿。",
      "有子殊可人，特未见此老。",
      "客来请论文，但道曲肱好。"
    ]
  },
  {
    "id": "2e89e4200833dcbc9bcafa87dd4f3a45",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "中郎游千霜，曲高复谁为。",
      "庞翁趣无弦，郑伯功斫鼻。",
      "春风桃花溪，寒渌绕苍翠。",
      "何当从两君，放浪计幽事。"
    ]
  },
  {
    "id": "2e89e4200833dcbc9bcafa876b0850fc",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "宦达羞故妻，贫贱厌丘嫂。",
      "上书云雨迥，还舍笋蕨老。",
      "江皋锄带经，决计恨不早。",
      "士无五羖皮，没世抱枯槁。"
    ]
  },
  {
    "id": "2e89e4200833dcbc9bcafa8702f6e740",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "伐木响虚牝，吾愿友褐夫。",
      "九关呀虎豹，何时内高袪。",
      "黄鹄眇云树，鹦鹉澹烟芜。",
      "倚杖得清赏，洗心观本初。"
    ]
  },
  {
    "id": "2e89e4200833dcbc9bcafa87400851ac",
    "title": "以“长歌意无极，好为老夫听”为韵奉别沔鄂亲友十首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "孤鸿度关山，风霜催翅翎。",
      "影低白云暮，哀噭那忍听。",
      "士生有如此，储粟不满瓶。",
      "著书穷愁滨，可续离骚经。"
    ]
  },
  {
    "id": "2e89e4200833dcbc2e8b4420560e99e5",
    "title": "华藏寺云海亭望具区",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "茫茫复茫茫，中有山苍苍。",
      "大哉夫差国，坐占天一方。",
      "夫差醉莲宫，巨浪摇不醒。",
      "越师何从来，夺我玉万顷。",
      "年年亭上秋，一笛千古愁。",
      "谁能知许事，飞下双白鸥。"
    ]
  },
  {
    "id": "2e89e4200833dcbc6a00d30b5bf59c17",
    "title": "夏日寄朴翁朴翁时在灵隐",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "风吹松树枝，怀我松间友。",
      "云从北山来，令我屡回首。",
      "山云夜夜起，山雨侵人衣。",
      "遥知竹窗里，自吟新雨诗。"
    ]
  },
  {
    "id": "2e89e4200833dcbc6a77bc00276a3ee5",
    "title": "春日书怀四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "九真何苍苍，乃在清汉尾。",
      "衡茅依草木，念远独伯姊。",
      "春来众芳滋，春去众芳萎。",
      "兄弟各天涯，啼鴂见料理。",
      "汉江出巨鱼，风雷入驱使。",
      "安得挟我辀，西征二千里。"
    ]
  },
  {
    "id": "2e89e4200833dcbc6a77bc005432422a",
    "title": "春日书怀四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "春云驿路暗，游子眇归程。",
      "永怀故山下，风雨悲柏庭。",
      "翁仲不解语，幽鸟时时鸣。",
      "人家插垂柳，客里又清明。"
    ]
  },
  {
    "id": "2e89e4200833dcbc6a77bc00abcf498c",
    "title": "春日书怀四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "垂杨大别寺，春草郎官湖。",
      "家巷有石友，合并不待呼。",
      "瘦藤倚花树，花片藉玉壶。",
      "老郑谈绝妙，辛杨句敷腴。",
      "平生子姚子，貌古心甚儒。",
      "时邀野僧语，间与琴工俱。",
      "酒阑兴未了，左转城南隅。",
      "大江围楚碧，烟水入元虚。",
      "流落不自恨，惟嗟故人疏。",
      "一月三见梦，梦中相与娱。",
      "日日潮风起，怅望武昌鱼。"
    ]
  },
  {
    "id": "2e89e4200833dcbc6a77bc00544cfe6e",
    "title": "春日书怀四首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "武昌十万家，落日紫烟低。",
      "亭亭头陀塔，高处白鸟栖。",
      "白鸟忽飞去，春山空四围。",
      "南楼有佳人，再召且再辞。",
      "闭门课文事，撄物深天机。",
      "斯人不可致，白鸟会来归。"
    ]
  },
  {
    "id": "2e89e4200833dcbccea1c69fa53ec82a",
    "title": "雪中访石湖",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "雪矸如玉城，偏师敢轻犯。",
      "黄芦阵野鹜，我自将十万。",
      "三战渠未降，北面石湖范。",
      "先生霸越手，定自一笑粲。"
    ]
  },
  {
    "id": "2e89e4200833dcbcc66192546cd90111",
    "title": "待千岩二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "褰裳望洞庭，眼过天一角。",
      "初别未甚愁，别久今始觉。",
      "作笺非无笔，寒雁不肯落。",
      "芦花待挐音，怪底北风恶。"
    ]
  },
  {
    "id": "2e89e4200833dcbcc6619254ced43f14",
    "title": "待千岩二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "若人金石心，试命洞庭浪。",
      "传闻下巴陵，沥酒喜无恙。",
      "我行丹枫林，屡骋白蘋望。",
      "乌鹊不可嗔，论功当坐上。"
    ]
  },
  {
    "id": "2e89e4200833dcbc8f6099a730f3a4b4",
    "title": "赋千岩曲水",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "红雨洒溪流，下濑仍小驻。",
      "鱼队猎残香，故故作吞吐。",
      "老子把一盏，微风忽吹去。"
    ]
  },
  {
    "id": "2e89e4200833dcbcf5efab6ababa8ca8",
    "title": "李陵台",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "李陵归不得，高筑望乡台。",
      "长安一万里，鸿雁隔年回。",
      "望望虽不见，时时一上来。"
    ]
  },
  {
    "id": "2e89e4200833dcbce3f74b16611323fa",
    "title": "呈徐通仲兼简仲锡",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "斯文准乾坤，作者难屈指。",
      "我从李郭游，知有徐孺子。",
      "春风橘洲前，白月太湖尾。",
      "怀哉来无期，玉唾炯在纸。",
      "去年识仲氏，何啻空谷喜。",
      "合并忽自天，颠倒见底里。",
      "维君天下士，竹箭东南美。",
      "胡不在石渠，诸公当料理。",
      "千岩今林宗，泉石助风轨。",
      "示疾不下堂，有句高八米。",
      "此老笔砚交，诚斋古元礼。",
      "毫端洒秋露，去国词愈伟。",
      "属闻都门别，回首即桑梓。",
      "独怜苕溪上，垂榻俟行李。",
      "烟波肯寻盟，归棹为君舣。"
    ]
  },
  {
    "id": "2e89e4200833dcbca87ba824f6eada8f",
    "title": "和转庵丹桂韵",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "野人复何知，自谓山泽好。",
      "来裨奉常议，识笳鼓羽葆。",
      "谁怜老垂垂，却入闹浩浩。",
      "营巢犹是寓，学圃何不早。",
      "淮桂手所植，汉瓮躬自抱。",
      "花开不忍出，花落不忍扫。",
      "佳客夜深来，清尊月中倒。",
      "一禅两居士，更约践幽讨。"
    ]
  },
  {
    "id": "2e89e4200833dcbc7400569bf54167e8",
    "title": "送王孟玉归山阴",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "淮南雪落云绕戍，王郎鸣鞭猎狐兔。",
      "问君本是山阴人，何不扁舟剡溪去。",
      "人生乐事将无同，知君此心如太空。",
      "只今去踏龙尾道，也似寒江蓑笠翁。",
      "鉴湖一曲荷花浦，君不归来花有语。",
      "旧宅应添竹几竿，到家不觉秋如许。",
      "十年雪里看淮南，聚米能作淮南山。",
      "筹边妙处须急吐，政是不容修竹闲。",
      "人道长江无六月，日光正射青芦叶。",
      "何以赠君濯炎热，雪即是诗诗是雪。"
    ]
  },
  {
    "id": "2e89e4200833dcbc74f162199b7a3aa0",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "洞庭八百里，玉盘盛水银。",
      "长虹忽照影，大哉五色轮。",
      "我舟度其中，晃晃惊我神。",
      "朝发黄陵祠，暮至赤沙曲。",
      "借问此何处，沧湾三十六。",
      "青芦望不尽，明月耿如烛。",
      "湾湾无人家，只就芦边宿。"
    ]
  },
  {
    "id": "2e89e4200833dcbc74f162194cc4326b",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "放舟龙阳县，洞庭包五河。",
      "汹汹不得道，茫茫将奈何。",
      "篙师请小泊，石碇沈泥沙。",
      "是中大无岸，强指苇与莎。",
      "滞留三四晨，大浪山嵯峨。",
      "同舟总下泪，自谓喂鼋鼍。",
      "白水日以长，仅存青草芽。",
      "转眄又已没，但见千顷波。",
      "此时羡白鸟，飞入青山阿。"
    ]
  },
  {
    "id": "2e89e4200833dcbc74f16219febd5def",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "九山如马首，一一奔洞庭。小舟过其下，幸哉波浪平。",
      "大澧沅澬湘，大江风忽怒。起我舟如叶，轻或升千丈，坡或落千丈。",
      "坑回望九马，山政与大浪。争如飞鹅车，炮打雎阳城。",
      "又如白狮子，山下跳鬇鬡。须臾入别浦，万死得一生。",
      "始知茵席湿，尽覆杯中羹。"
    ]
  },
  {
    "id": "2e89e4200833dcbc74f16219d1c77c9f",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "萧萧湘阴县，寂寂黄陵祠。",
      "乔木荫楼殿，画壁半倾攲。",
      "芦洲雨中淡，渔网烟外归。",
      "重华不可见，但见江鸥飞。",
      "假令无恨事，过此亦依依。"
    ]
  },
  {
    "id": "2e89e4200833dcbc74f1621998167273",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "我乘五板船，将入沌河口。",
      "大江风浪起，夜黑不见手。",
      "同行子周子，渠胆大如斗。",
      "长竿插芦席，船作野马走。",
      "不知何所诣，生死付之偶。",
      "忽闻入草声，灯火亦稍有。",
      "划船遂登岸，亟买野家酒。"
    ]
  },
  {
    "id": "2e89e4200833dcbc74f16219e312eb17",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "天寒白马渡，落日山阳村。",
      "是时无霜雪，万里风奔奔。",
      "外旃吹已透，内纩冰不温。",
      "吹马马欲倒，吹笠任飞翻。",
      "不见行路人，但见草木蕃。",
      "忽看野烧起，大燄烧乾坤。",
      "声如震雷震，势若江湖吞。",
      "虎豹走散乱，麋鹿不足言。",
      "夜投野店宿，无壁亦无门。",
      "此行值三厄，幸得躯命存。",
      "明发见老姊，斗酒为招魂。"
    ]
  },
  {
    "id": "2e89e4200833dcbc74f16219e2cbe4bd",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "扬舲下大江，日日风雨雪。",
      "留滞鳌背洲，十日不得发。",
      "岸冰一尺厚，刀剑触舟楫。",
      "岸雪一丈深，屹如玉城堞。",
      "同舟二三士，颇壮不恐慑。",
      "蒙毡闭篷卧，波里任倾侧。",
      "晨兴视毡上，积雪何皎洁。",
      "欲上不得梯，欲留岸频裂。",
      "扳援始得上，幸有人见接。",
      "荒村两三家，寒苦衣食缺。",
      "买猪祭波神，入市路已绝。",
      "如今得安坐，闲对妻儿说。"
    ]
  },
  {
    "id": "2e89e4200833dcbc74f16219aeb46fcd",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "青草长沙境，洞庭渺相连。",
      "洞庭西北角，云梦更无边。",
      "后有白湖沌，渺莽里数千。",
      "岂惟大盗窟，神龙所盘旋。",
      "白湖辛已岁，忽堕死蜿蜒。",
      "一鳞大如箕，一髯大如椽。",
      "白身青鬐鬣，两角上捎天。",
      "半体卧沙上，半体犹沉渊。",
      "里正闻之官，官使吏致虔。",
      "作斋为禳祓，观者足阗阗。",
      "敛席覆其体，数里闻腥膻。",
      "一夕雷雨过，此物忽已迁。",
      "遗迹陷成川，中可行大船。",
      "是年完颜至，送死江之壖。",
      "或云祖龙谶，诡异非偶然。",
      "近日山阳人，采菱不知还。",
      "望见三龙浮，目若电火然。",
      "见龙多见尾，少见四体全。",
      "一龙已为异，三者亦罕传。",
      "又因渔湖侧，水中忽生烟。",
      "烟中一驴出，绕身步蹁跹。",
      "俄随霹雳去，欲语无由缘。",
      "我闻语此事，乘舟往观焉。",
      "径往枯葭浦，白鹭争相先。",
      "湖有刘备庙，实司浩渺权。",
      "徘徊无所见，归棹月明前。"
    ]
  },
  {
    "id": "2e89e4200833dcbc74f16219b60306aa",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "昔游桃源山，先次白马渡。",
      "渡头何清深，鸿鹄在高树。",
      "白马亦洞天，昔人有奇遇。",
      "洞门不可见，但闻水声怒。",
      "瞻彼羽人宅，乃乘方船渡。",
      "修廊夹五殿，重阁映千树。",
      "规模象魏壮，回合绿阴护。",
      "山椒望五溪，壶头入指顾。",
      "故宫在其北，屋瓦带松雾。",
      "古杉晋时物，中空野人住。",
      "外围四十尺，内可十客聚。",
      "我游瞿仙馆，坛上表遗步。",
      "却下八叠坡，一亭众妙具。",
      "两山抱澄潭，老木枝干互。",
      "瞻前秀而迥，坐久凛难驻。",
      "桃源独不见，僻在宫南路。",
      "山行转深邃，狙猿纷上下。",
      "石窦出微涓，令我意犹豫。",
      "昔闻渔舟子，水际见洞户。",
      "今看去溪远，定自后人误。",
      "惆怅却归来，此游不得屡。",
      "于今二十年，历历经行处。"
    ]
  },
  {
    "id": "2e89e4200833dcbc74f16219cfb7b960",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "昔游衡山下，看水入朱陵。",
      "半空扫积雪，万万玉花凝。",
      "或如生绡挂，或如薄雾横。",
      "纷纷虎豹吼，往往蛟龙惊。",
      "人语不相闻，溅雹漂风缨。",
      "有鱼缘峭壁，上上终不停。",
      "此中有神物，雷雨周八纮。"
    ]
  },
  {
    "id": "2e89e4200833dcbc74f16219b0b168f0",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "昔游衡山上，未晓入幽谷。",
      "欲识所坐舆，横板挂两竹。",
      "状如秋千垂，高下不倾覆。",
      "登山九千丈，中道多佛屋。",
      "一峰高一峰，峰峰秀林木。",
      "仰看同来客，木末见冠服。",
      "高台石桥路，寻常云所宿。",
      "下方雷雨时，此上自晴旭。",
      "紫盖何突兀，万里在一目。",
      "馀峰六七十，仅如翠浪矗。",
      "北有懒瓒岩，大石庇樵牧。",
      "下窥半厓花，杯盂琢红玉。",
      "飞云身畔遇，揽之不盈掬。",
      "祝融最高绝，紫盖不足录。",
      "俯视同仰观，苍苍万形伏。",
      "惟馀岣嵝峰，南睇半空绿。",
      "仿佛认潇湘，向岳流屈曲。",
      "高处惊我魂，翻思宅平陆。",
      "其东有雷穴，灵异谨勿触。",
      "云来绵世界，云去一峰独。",
      "僧窗或留罅，云入不可逐。",
      "绝顶横石梁，仙人有遗躅。",
      "山多金光草，夜半如列烛。",
      "灵药不可寻，吁嗟归太速。"
    ]
  },
  {
    "id": "2e89e4200833dcbc74f16219ebe5a25b",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "濠梁四无山，坡陁亘长野。",
      "吾披紫茸毡，纵饮面无赭。",
      "自矜意气豪，敢骑雪中马。",
      "行行逆风去，初亦略沾洒。",
      "疾风吹大片，忽若乱飘瓦。",
      "侧身当其冲，丝鞚袖中把。",
      "重围万箭急，驰突更叱咤。",
      "酒力不支吾，数里进一斝。",
      "燎茅烘湿衣，客有见留者。",
      "徘徊望神州，沈叹英雄寡。"
    ]
  },
  {
    "id": "2e89e4200833dcbc74f1621931991b7b",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "既离湖口县，未至落星湾。",
      "舟中两三程，程程见庐山。",
      "庐山遮半天，五老云为冠。",
      "朝看金叠叠，暮看紫巉巉。",
      "瀑布在山半，仿佛认一斑。",
      "庐山忽不见，云雨满人间。"
    ]
  },
  {
    "id": "2e89e4200833dcbc74f16219dab6e0bb",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "雪霁下扬子，闲望江上山。",
      "山山如白玉，日照金孱颜。",
      "是时江水净，影落清镜寒。",
      "潮催庾信老，云送佛狸还。",
      "万古感心事，惆怅垂杨湾。"
    ]
  },
  {
    "id": "2e89e4200833dcbc74f16219c00b7cf0",
    "title": "昔游诗十五首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "衡山为真宫，道士饮我酒。",
      "共坐有何人，山中白衣叟。",
      "问叟家何在，近住山洞口。",
      "殷勤起见邀，徐步入林薮。",
      "云深险径黑，石乱湍水吼。",
      "寻源行渐远，茅屋剪如帚。",
      "老烹茶味苦，野琢琴形丑。",
      "叟云司马迁，学道此居久。",
      "屋东大磐石，棋画今尚有。",
      "古木庇覆之，清泉石根走。",
      "因悲百年内，汲汲成白首。",
      "仙人固难值，隐者亦可偶。",
      "追惟恍如梦，欲画无好手。"
    ]
  },
  {
    "id": "2e89e4200833dcbc9458069db709cf34",
    "title": "余居苕溪上，与白石洞天为邻。潘德久字予曰：白石道人且以诗见畀。其词曰：“人间官爵似摴蒱，采到枯松亦大夫。白石道人新拜号，断无缴驳任称呼。”予以长句报贶",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "南山仙人何所食，夜夜山中煮白石。世人唤作白石仙，一生费齿不费钱。",
      "仙人食罢腹便便，七十二峰生肺肝。真祖只在南山南，我欲从之不惮远。",
      "无方煮石何由软，佳名锡我何敢辞。但愁自此长苦饥，囊中只有转庵诗。",
      "便当掬水三咽之。"
    ]
  },
  {
    "id": "2e89e4200833dcbcc7723b8fae3cebab",
    "title": "丁已七月望湖上书事",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "白天碎碎如拆绵，黑天昧昧如陈玄。",
      "白黑破处青天出，海月飞来光尚湿。",
      "是夜太史奏月蚀，三家各自矜算术。",
      "或云七分或食既，或云食昼不在夕。",
      "上令御史登吴山，下视海门监月出。",
      "年来历失无人修，三家之说谁为优。",
      "乍如破镜光炯炯，渐若小儿初食饼。",
      "时方下令严禁铜，破镜何为来海东。",
      "天边有饼不可食，闻说饥民满淮北。",
      "是镜是饼且勿论，须臾还我黄金盆。",
      "金盆当空四山静，平波倒浸云天影。",
      "下连八表共此光，上接银河通一冷。",
      "御史归家太史眠，人间不闻钟鼓传。",
      "白石道人呼钓船，一瓢欲酌湖中天。",
      "荷叶摆头君睡去，西风急送敲窗句。"
    ]
  },
  {
    "id": "2e89e4200833dcbc2fa707da3a6d34b5",
    "title": "送陈敬甫",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "十年所闻溢吾耳，去年诵君书一纸。古人三语得奇士，况此磊落数百字。",
      "相逢千岩万壑里，有客如君请兄事。才高自古人所忌，论高不售反惊世。",
      "好诗取客如劵𢍆，我无三者犹至是。如君之贫不可避，如君之贫不可避，呼舟径度寒潮外。"
    ]
  },
  {
    "id": "2e89e4200833dcbceae1ab30f406cab8",
    "title": "生云轩",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "在山长与云同斋，出山忆云云不来。",
      "千金买得太湖石，数峰相对寒崔嵬。",
      "朝来忽觉青苔湿，叆叆如炊石间出。",
      "白云何处不相逢，却怪年年枉相忆。",
      "王郎胸中横一丘，在山出山云与游。",
      "更呼白石老居士，来倚云根吟七字。"
    ]
  },
  {
    "id": "2e89e4200833dcbce4be8adbe51102ae",
    "title": "马上值牧儿",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "马背何如牛背，短衣落日空山。",
      "只么身归盘谷，未须名满人间。"
    ]
  },
  {
    "id": "2e89e4200833dcbce4bf1f78e943e1da",
    "title": "金神夜猎图二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "夜半金神羽猎，奔走山川百灵。",
      "云气旌旗来下，飒然已入青冥。"
    ]
  },
  {
    "id": "2e89e4200833dcbce4bf1f7847349a3d",
    "title": "金神夜猎图二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "后宫婵娟玉女，自鞚八尺飞龙。",
      "两两鸣鞭争导，绿云斜坠春风。"
    ]
  },
  {
    "id": "2e89e4200833dcbc1b938825f5f4c18d",
    "title": "次韵鸳鸯梅二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "晴日小溪沙暖，春梦怜渠颈交。",
      "只怕笛声惊散，费人月咏风嘲。"
    ]
  },
  {
    "id": "2e89e4200833dcbc1b9388251f186e38",
    "title": "次韵鸳鸯梅二首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "漠漠江南烟雨，于飞似报初春。",
      "折过女郎山下，料应愁杀佳人。"
    ]
  },
  {
    "id": "2e89e4200833dcbc31312bfd7b491974",
    "title": "箜篌引",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "箜篌且勿弹，老夫不可听。",
      "河边风浪起，亦作箜篌声。",
      "古人抱恨死，今人抱恨生。",
      "南邻卖妻者，秋夜难为情。",
      "长安买歌舞，半是良家妇。",
      "主人虽爱怜，贱妾那久住。",
      "缘贫来卖身，不缘触夫怒。",
      "日日登高楼，怅望宫南树。"
    ]
  },
  {
    "id": "2e89e4200833dcbce3061933afb0ff26",
    "title": "古乐府三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "裁衣赠所欢，曲领再三安。",
      "欢出无人试，闺中自著看。"
    ]
  },
  {
    "id": "2e89e4200833dcbce306193317f255f2",
    "title": "古乐府三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "甚欲逐郎行，畏人笑无媒。",
      "日日东风起，西家桃李开。"
    ]
  },
  {
    "id": "2e89e4200833dcbce30619333ecaf10b",
    "title": "古乐府三首",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "令我歌一曲，曲终郎见留。",
      "万一不当意，翻作平生羞。"
    ]
  },
  {
    "id": "2e89e4200833dcbc305ecd0663aea370",
    "title": "乌夜啼",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "老乌栖栖飞且号，晨来枝上啄楮桃。",
      "楮桃已空楮叶死，犹啄枯枝觅虫蚁。",
      "老乌赋分何其贫，未啼已被邻公嗔。",
      "吁嗟老乌不自知，墙头屋上纷成群。",
      "吴中贵游重鹦鹉，千金远致能言语。",
      "花底红绦郑袖擎，盘中碧果秦宫取。",
      "天生灵物得人怜，过者须来鹦鹉边。",
      "老乌事事无足录，人间犹传夜啼曲。"
    ]
  },
  {
    "id": "2e89e4200833dcbcdfc69949c11a5bc0",
    "title": "过垂虹",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "自作新词韵最娇，小红低唱我吹箫。",
      "曲终过尽松陵路，回首烟波十四桥。"
    ]
  },
  {
    "id": "2e89e4200833dcbc9258764feb3fc41e",
    "title": "平甫见招不欲往",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "老去无心听管弦，病来杯酒不相便。",
      "人生难得秋前雨，乞我虚堂自在眠。"
    ]
  },
  {
    "id": "2e89e4200833dcbca6db0051a61714be",
    "title": "送范仲讷往合肥三首（其二）",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "我家曾住赤栏桥，邻里相过不寂寥。",
      "君若到时秋已半，西风门巷柳萧萧。"
    ]
  },
  {
    "id": "2e89e4200833dcbc7817fd7b3b110253",
    "title": "过桐庐",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "横看山色仰看云，十幅风帆不藉人。",
      "记取合江江畔树，他年此处好垂纶。"
    ]
  },
  {
    "id": "2e89e4200833dcbc39a1a0b83799e070",
    "title": "送李万顷",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "猛相思里得君来，正喜欢时却便回。",
      "别路恐无青柳折，到家应有小桃开。",
      "起居五马兼堂上，问信千岩及阿灰。",
      "儿女痴顽夫妇健，漂零何日共尊罍。"
    ]
  },
  {
    "id": "2e89e4200833dcbc4f7005c8fb5bd2f6",
    "title": "送范仲讷往合肥三首（其一）",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "壮志只便鞍马上，客梦长到江淮间。",
      "谁能辛苦运河里，夜与商人争往还。"
    ]
  },
  {
    "id": "2e89e4200833dcbc62cd769f6bd8e4a7",
    "title": "送范仲讷往合肥三首（其三）",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "小帘灯火屡题诗，回首青山失后期。",
      "未老刘郎定重到，烦君说与故人知。"
    ]
  },
  {
    "id": "2e89e4200833dcbc34a31d2600420c59",
    "title": "浣溪沙·春点疏梅雨后枝",
    "authorName": "姜夔",
    "authorId": "2e89e4200833dcbce8b1cbd01d72310e",
    "dynasty": "宋",
    "content": [
      "其一",
      "春点疏梅雨后枝，剪灯心事峭寒时。市桥携手步迟迟。",
      "蜜炬来时人更好，玉笙吹彻夜何其。东风落靥不成归。",
      "其二",
      "春点疏梅雨后枝。剪灯心事峭寒时。市桥携手步迟迟。",
      "蜜炬来时人更好，玉笙吹彻夜何其。东风落靥不成归。"
    ]
  },
  {
    "id": "2e89e42008343eb05355098cda72e8b5",
    "title": "咏陈后主",
    "authorName": "刘镗",
    "authorId": "2e89e42008343eb0d1457b72d1457b72",
    "dynasty": "宋",
    "content": [
      "晋王前殿贺平陈，从此江南雨露均。",
      "四百年间重混一，谁知江令是忠臣。"
    ]
  },
  {
    "id": "2e89e42008343eb037beec6c006087d9",
    "title": "观傩",
    "authorName": "刘镗",
    "authorId": "2e89e42008343eb0d1457b72d1457b72",
    "dynasty": "宋",
    "content": [
      "寒云岑岑天四阴，画堂烛影红帘深。",
      "鼓声渊渊管声脆，鬼神变化供剧戏。",
      "金洼玉注始淙潺，眼前倏已非人间。",
      "夜叉蓬头铁骨朵，赭衣蓝面眼迸火。",
      "魆蜮罔象初偋伶，跪羊立豕相嚘嘤。",
      "红裳姹女掩蕉扇，绿绶髯翁握蒲剑。",
      "翻筋踢斗臂膊宽，张颐吐舌唇吻乾。",
      "摇头四顾百距跃，敛身千态万斝索。",
      "青衫舞蹈忽屏营，采云揭帐森麾旌。",
      "紫衣金章独据案，马䰎牛权两披判。",
      "能言祸福不由天，躬履率越分愚贤。",
      "蒺藜奋威小甶服，䰐縿扬声大髽哭。",
      "白面使者竹筱鎗，自夸搜捕无遗藏。",
      "牛冠钳卷试阅检，虎冒肩戟光睒闪。",
      "五方点队乱纷纭，何物老妪绷獶熏。",
      "终南进士破鞮绔，嗜酒不悟鬼看觑。",
      "奋髯瞠目起婆娑，众邪一正将那何。",
      "披发将毕飞一吷，风卷云收鼓箫歇。",
      "夜阑四坐惨不怡，主人送客客尽悲。",
      "归来桃茢坐深蕳，翠鸮黄狐犹在眼。",
      "自歌楚些大小招，坐久魂魄游逍遥。",
      "会稽山中禹非死，铸鼎息壤乃若此。",
      "又闻鬼奸多冯人，人奸冯鬼奸入神。",
      "明日冠裳好妆束，白昼通都人面目。"
    ]
  },
  {
    "id": "2e89e420085126f5c24ee8605dab1624",
    "title": "朱买臣庙二首",
    "authorName": "朱谦之",
    "authorId": "2e89e420085126f5d1457b72d1457b72",
    "dynasty": "宋",
    "content": [
      "贫贱难堪俗眼低，区区何事便云泥。",
      "会稽乞得无他念，只为归来诧故妻。"
    ]
  },
  {
    "id": "2e89e420085126f5c24ee860139b5098",
    "title": "朱买臣庙二首",
    "authorName": "朱谦之",
    "authorId": "2e89e420085126f5d1457b72d1457b72",
    "dynasty": "宋",
    "content": [
      "束薪行道自歌呼，越俗安知有丈夫。",
      "一见印章惊欲倒，相看方悔太模糊。"
    ]
  },
  {
    "id": "2e89e420086612fa4858bcbf3ed725ce",
    "title": "题武夷",
    "authorName": "孙士廉",
    "authorId": "2e89e420086612fad1457b72d1457b72",
    "dynasty": "宋",
    "content": [
      "翠岩九曲老仙家，玉女峰头炼紫霞。",
      "幻海无人来跨鹤，天河有路可乘槎。",
      "春云细酿幔亭酒，夜雨初煎石鼎茶。",
      "久矣樵渔怀此志，吹箫闲看碧桃花。"
    ]
  },
  {
    "id": "2e89e420088c51baab8de5a9c9a3411d",
    "title": "春分后一日山堂述事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "永日柴扉手自关，不惊时序若循环。",
      "鍊成黄土为真药，守得青苔遍假山。",
      "戊已燕知随鸟历，西南楼喜趁花斑。",
      "春光莫恨中分过，能使时长始是闲。"
    ]
  },
  {
    "id": "2e89e420088c51ba12ca0afbf8848329",
    "title": "游九锁山其一",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "九锁非凡境，烟云路不分。",
      "山寒长带雨，洞古不收云。",
      "夜宿听林鹤，晨炊摘野芹。",
      "黄冠皆好事，添注石炉熏。"
    ]
  },
  {
    "id": "2e89e420088c51baa238499da1c6c6e9",
    "title": "行次季村",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "破衣鸣蓬雨，迎晨捩柁风。",
      "擘茭溪饭白，锻铁店炉红。",
      "于役多无定，于心少所同。",
      "船人探蟹室，持寿觅诗翁。"
    ]
  },
  {
    "id": "2e89e420088c51baee363a9701496ac9",
    "title": "过竹村",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "再宿离城邑，全无世俗氛。",
      "僧包轻溅水，渔灶冷炊云。",
      "酒好休教尽，诗悭却自欣。",
      "昼闲贪睡稳，独被不须熏。"
    ]
  },
  {
    "id": "2e89e420088c51ba7bad54f700763703",
    "title": "送京仲远次对制帅四川",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "林下忘官品，闻公近最荣。",
      "军民制全蜀，名住列西清。",
      "器自海岳重，文兼全玉声。",
      "早来登政府，活法了寰瀛。"
    ]
  },
  {
    "id": "2e89e420088c51ba7bad54f771fef1ea",
    "title": "送京仲远次对制帅四川",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "使北人争说，今回国势尊。",
      "属声坚执礼，黠虏殆忘魂。",
      "钜业此犹细，故强行复存。",
      "乡闾正关外，因梦逐西辕。"
    ]
  },
  {
    "id": "2e89e420088c51ba7bad54f704bc8f4e",
    "title": "送京仲远次对制帅四川",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "贱子夫谁问，鸣驺屡水湄。",
      "自因闲肯顾，不是佞求知。",
      "山槛清持茗，花蹊笑说诗。",
      "雨风今送别，悽断湿旌旗。"
    ]
  },
  {
    "id": "2e89e420088c51ba61c83a3574ddc22e",
    "title": "春前一日赋呈诚斋觅荆溪诗编且邀看玉照堂花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "颇讶蓬莱主，相忘不寄诗。",
      "荆溪虽有集，桂隐未容窥。",
      "地胜人难老，春回律自移。",
      "梅花如有语，莫似去年时。"
    ]
  },
  {
    "id": "2e89e420088c51ba8e081c213d92bdfc",
    "title": "次韵答潘茂洪桂花见怀",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "藉使音书少，何妨好尚通。",
      "看花虽各自，觅句却相同。",
      "嚼蕊晨烟里，搴枝夜月中。",
      "亦曾湖上坐，香底水精宫。"
    ]
  },
  {
    "id": "2e89e420088c51ba961a62e9d8ed0661",
    "title": "次韵酬喻工部雪中见怀",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "坐厌增冰地，遥思胜热城。",
      "忘名全道用，远俗养诗情。",
      "枕病怜幽独，心交阻合并。",
      "晴春开径在，自断学渊明。"
    ]
  },
  {
    "id": "2e89e420088c51babb6fdccca0b3c7be",
    "title": "雪霁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "山负红铜日，云披绿玉天。",
      "一晴聊饯腊，三白已迎年。",
      "贵气楼台满，春声松竹先。",
      "诗成缘底事，鸟迹印篷船。"
    ]
  },
  {
    "id": "2e89e420088c51ba493ff15b7980d52e",
    "title": "诗本",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "诗本无心作，君看蚀本虫。",
      "旁人无鼻孔，我辈岂神通。",
      "风雅难齐驾，心胸未发蒙。",
      "吾虽知此理，恐堕见闻中。"
    ]
  },
  {
    "id": "2e89e420088c51ba96a270e79fd7f087",
    "title": "读乐天诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "诗到香山老，方无斧凿痕。",
      "目前能转物，笔下尽逢源。",
      "学博才兼裕，心平气自温。",
      "随人称白俗，真是小儿言。"
    ]
  },
  {
    "id": "2e89e420088c51baa06f4c5cb4987068",
    "title": "觅放翁剑南诗集",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "见说诗并赋，严陵已尽刊。",
      "未能亲去觅，犹喜借来看。",
      "纸上春云涌，灯前夜雨阑。",
      "莫先朝路送，政好遗闲官。"
    ]
  },
  {
    "id": "2e89e420088c51ba8b9b5c6e7cefe2ed",
    "title": "次武子韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "宇内张夫子，诗如孟浩然。",
      "安心从太末，借屋近平泉。",
      "眼里弹冠手，生来种芋田。",
      "相投忽离席，佳月恋𦨻船。"
    ]
  },
  {
    "id": "2e89e420088c51ba377a76bfc39f2047",
    "title": "杨伯子见访惠示两诗因次韵并呈诚斋",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自作诗中祖，翁难子更难。",
      "波澜千偈阔，光焰九霄寒。",
      "觅著由来远，成时自好看。",
      "头头见成字，谁道要吟安。"
    ]
  },
  {
    "id": "2e89e420088c51ba377a76bfbf856fb4",
    "title": "杨伯子见访惠示两诗因次韵并呈诚斋",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "别去常关梦，书来意已强。",
      "那看多竹地，相对两绳床。",
      "壮志霜空鹘，禅心古庙香。",
      "糠炉熟黄独，待子数分尝。"
    ]
  },
  {
    "id": "2e89e420088c51bad21d3f28e6d1c8a1",
    "title": "暑中杨伯虎见访翌日有诗来因走笔次韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "领取无多话，频年顿不疏。",
      "幽寻尘土外，高韵笑谈馀。",
      "既悟蕉中鹿，宁求木上鱼。",
      "论诗能避暑，此意复谁如。"
    ]
  },
  {
    "id": "2e89e420088c51baa0f5679ce8e3d53e",
    "title": "次韵罗端规二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "世态从渠变，前山只么新。",
      "关门便懒退，遇事少躬亲。",
      "和我诗何益，知公道不贫。",
      "两旬才识面，枉是自由身。"
    ]
  },
  {
    "id": "2e89e420088c51baa0f5679cb2397945",
    "title": "次韵罗端规二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "雪窗吾畏友，称誉满中边。",
      "往矣非乔木，生乎仗老天。",
      "肯来丹桂里，须醉白鸥前。",
      "百计安流好，纷纷急水船。"
    ]
  },
  {
    "id": "2e89e420088c51ba2a5958b9bec4b193",
    "title": "早饭庵中次张以道韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岂是幽人眼，从来可惯山。",
      "有时才得见，觅句不曾闲。",
      "野日光尤暖，溪梅信尚悭。",
      "饭馀行便去，休待暮云还。"
    ]
  },
  {
    "id": "2e89e420088c51ba2ec0a713da3e2e70",
    "title": "次韵杨廷秀左司见赠",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "愿得诚斋句，铭心只旧尝。",
      "一朝三昧手，五字百般香。",
      "弦绝今何苦，衣传拟自强。",
      "草玄非近效，举世漫匆忙。"
    ]
  },
  {
    "id": "2e89e420088c51ba09b42f1fcbcb4365",
    "title": "即席次吴季行韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "昔逢欣把袂，三叹说吴钩。",
      "共醉虚堂晚，还兴故国愁。",
      "花黄思靖节，鬓绿傲浮丘。",
      "世济王门业，洪流万斛舟。"
    ]
  },
  {
    "id": "2e89e420088c51ba3013b942c166af8d",
    "title": "简周晞稷",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "尘土真堪畏，君髯美亦衰。",
      "登楼才会面，促坐便论诗。",
      "社日休持酒，秋香待满枝。",
      "客涂书旋买，犹似向来痴。"
    ]
  },
  {
    "id": "2e89e420088c51ba39e1a99551cbcef5",
    "title": "连日雪未能多曾无逸见惠二首遵欧苏律禁体物语及用故事走笔次韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鹊冻听无语，鸥饥望不飞。",
      "纵饶居士爱，亦自到园稀。",
      "入幕灯生晕，飘池水长肥。",
      "何能巧模写，吟思欠幽微。"
    ]
  },
  {
    "id": "2e89e420088c51ba39e1a9950ebcaffa",
    "title": "连日雪未能多曾无逸见惠二首遵欧苏律禁体物语及用故事走笔次韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "待伴犹虚夜，羞明或遇朝。",
      "但依歌袖舞，休向鬓丝飘。",
      "有句清堪比，令人意自消。",
      "暖寒林下具，相就可须招。"
    ]
  },
  {
    "id": "2e89e420088c51bae7a1ad212cdab569",
    "title": "杨伯子过访翌日以两诗见贻因次韵答",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "晴色今朝好，春光恰半头。",
      "波情如钓渭，圃事胜封留。",
      "瘦觉中黄合，闲宜大白浮。",
      "无端同志侣，相过结诗愁。"
    ]
  },
  {
    "id": "2e89e420088c51bae7a1ad210b6b1325",
    "title": "杨伯子过访翌日以两诗见贻因次韵答",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "句业诚渊海，愚方一苇航。",
      "空成由也瑟，难应女娲簧。",
      "拟易乾坤别，传家父子香。",
      "整翰从此去，拭眦望朝阳。"
    ]
  },
  {
    "id": "2e89e420088c51baffe43578f1cca140",
    "title": "送酒诚斋将以五字",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不应杨秘监，无暇问南湖。",
      "桂树又花发，莲池和叶枯。",
      "雨声秋最好，尊酒客非无。",
      "寄去撩诗眼，深惭句法粗。"
    ]
  },
  {
    "id": "2e89e420088c51ba3c22df6b2d4430b5",
    "title": "过湖至郭氏庵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "山色棱层出，荷花浪漫开。",
      "只如平日看，自喜此时来。",
      "杨柳侵船影，蜻蜓傍酒杯。",
      "僧庐须过夜，城禁莫催回。"
    ]
  },
  {
    "id": "2e89e420088c51baa8c007a7ec1d6101",
    "title": "因过张郎中识孙才翁教授时徐衡仲亦在坐成四韵送呈",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "邂逅如相约，新交会旧知。",
      "轩窗浑未暑，宾主总能诗。",
      "小草浮冰楮，初篁映锦葵。",
      "星郎风韵杀，我辈盍幽期。"
    ]
  },
  {
    "id": "2e89e420088c51ba97fae3937eac4cea",
    "title": "挽叔祖户部侍郎诗四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "从此无因见，南园老叔翁。",
      "朝廷世臣少，文献我家穷。",
      "达宦谁无分，全材不易逢。",
      "先王勋第一，号恸仰天公。"
    ]
  },
  {
    "id": "2e89e420088c51ba97fae3938ee16438",
    "title": "挽叔祖户部侍郎诗四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "八郡恢成绩，江山入壮图。",
      "风流羊叔子，才术管夷吾。",
      "绝笔诗犹在，酬君志不渝。",
      "经纶如有位，肯堕浅规摹。"
    ]
  },
  {
    "id": "2e89e420088c51ba97fae393aba85f57",
    "title": "挽叔祖户部侍郎诗四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小小为知己，常常说向人。",
      "论情宗族异，问事见闻新。",
      "囊锦将谁管，湖园看未真。",
      "伤心啸庵路，不复送亲宾。"
    ]
  },
  {
    "id": "2e89e420088c51ba97fae393b4e9e72f",
    "title": "挽叔祖户部侍郎诗四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "内典存心久，家居戒行僧。",
      "同尘聊且尔，著相亦何曾。",
      "脱却当来裤，传将不尽灯。",
      "欲知归甚处，一月万波澄。"
    ]
  },
  {
    "id": "2e89e420088c51ba61622b98692f5b8d",
    "title": "次韵王耘之秋兴二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "妙墨真连草，清辞角应商。",
      "襟期容汗漫，兴致入苍茫。",
      "派自王摩诘，才分马子长。",
      "宦途休叹滞，眉宇见新黄。"
    ]
  },
  {
    "id": "2e89e420088c51ba61622b98773306cb",
    "title": "次韵王耘之秋兴二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "多士宁王室，中宸梦傅岩。",
      "如何两京客，犹挂五湖帆。",
      "落落云松节，飘飘霜叶杉。",
      "深藏草檄手，端欲取殽函。"
    ]
  },
  {
    "id": "2e89e420088c51ba6b013305b2f43705",
    "title": "夜饮呈叶司户",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "俗薄交难古，心亲话许深。",
      "更长银烛夜，院静石云阴。",
      "冷梦多孱骨，修程费老襟。",
      "松壶梅并插，投醉且高吟。"
    ]
  },
  {
    "id": "2e89e420088c51ba6b0133056cda37aa",
    "title": "夜饮呈叶司户",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "偻指抠衣日，于今岁六移。",
      "步趋徒愿学，忧患亦何为。",
      "窗晓鸦同起，天寒雁引悲。",
      "依仁方再幸，小耐了康时。"
    ]
  },
  {
    "id": "2e89e420088c51ba3df54db6fa62e9d6",
    "title": "徇俗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "徇俗非能事，便幽定宿缘。",
      "跃泉新作雨，装树巧留烟。",
      "雀喜频频下，蜂知小小穿。",
      "疏风奏檐佩，无梦到钧天。"
    ]
  },
  {
    "id": "2e89e420088c51bad2faa77a8d374681",
    "title": "题画二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "几欲疏方沼，泓澄豢小鱼。",
      "画屏先我意，觅句为君书。",
      "扇举萍疑动，纱明水一如。",
      "林塘能早就，肯但植芙蕖。"
    ]
  },
  {
    "id": "2e89e420088c51bad2faa77a40b61786",
    "title": "题画二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "草树秋声合，乾坤夜气生。",
      "念闲无复梦，坐久屡闻更。",
      "未试从长剑，相亲幸短檠。",
      "欠伸聊觅枕，谁会此时情。"
    ]
  },
  {
    "id": "2e89e420088c51ba1a36ddbe21de8a3f",
    "title": "伏日",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未晓雨先骤，过朝风更鲜。",
      "谁知初伏日，全是早秋天。",
      "洗盏尝新酒，临池摘嫩莲。",
      "平生丘壑意，不受暑寒迁。"
    ]
  },
  {
    "id": "2e89e420088c51baf795571c6c1a9141",
    "title": "次韵酬曾无逸宗教",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自识闲中趣，常嫌闹处行。",
      "湖山真富贵，花鸟小声名。",
      "有客金兰好，贻诗徵角鸣。",
      "相期耐霜露，斯事岂凡情。"
    ]
  },
  {
    "id": "2e89e420088c51baf795571c3061b53e",
    "title": "次韵酬曾无逸宗教",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "地秀溪通邑，山高寺矗云。",
      "望殊惊乍见，景胜厌前闻。",
      "鸡犬人家乐，风烟钓艇纷。",
      "奔程船径过，虽雨未西曛。"
    ]
  },
  {
    "id": "2e89e420088c51badeb5eddfbdbc8501",
    "title": "稍负",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "稍负园亭约，新篁带可围。",
      "看山真耐久，临水易忘机。",
      "野角呼蛇出，轻舟趁鹜归。",
      "还家欣未晚，池藻弄晴晖。"
    ]
  },
  {
    "id": "2e89e420088c51ba90288eba173b4c56",
    "title": "奉寄淮西总领张少卿并呈建康留守章侍郎二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "湖隐门连草，宗盟肯屡寻。",
      "长才明主眷，直道古人心。",
      "又引皇华去，谁怜白发侵。",
      "官居兼静乐，贤帅复朋吟。"
    ]
  },
  {
    "id": "2e89e420088c51ba90288eba0043b7a6",
    "title": "奉寄淮西总领张少卿并呈建康留守章侍郎二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "别来秋易过，幽桂两番开。",
      "去岁人同赏，今宵梦自回。",
      "飞云遥楚岫，斜照直秦淮。",
      "地念曾游处，春行或许陪。"
    ]
  },
  {
    "id": "2e89e420088c51ba0e24ab1a65f81a5d",
    "title": "送叶正则秘郎参议湖北帅幕",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桂隐无期报，朝贤去却知。",
      "累年艰特荐，一事必忧时。",
      "盛世未应尔，重来犹可为。",
      "相过非为数，公论合勤思。"
    ]
  },
  {
    "id": "2e89e420088c51ba44a87c89c604e8c0",
    "title": "问鹤",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鹤也来多日，今朝认笋舆。",
      "伞斜聊引避，路转亦前驱。",
      "俗远眼宁白，年初顶渐朱。",
      "古囊能背否，胜用小奚奴。"
    ]
  },
  {
    "id": "2e89e420088c51bacb23659ce37830f5",
    "title": "山寺漫兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未到枫林寺，常吟半夜钟。",
      "乍来冲路雨，少坐怯廊风。",
      "漱齿村茶苦，看碑大字工。",
      "出门山惯见，何事意无穷。"
    ]
  },
  {
    "id": "2e89e420088c51baa01f0860ec51a532",
    "title": "重过凤山高氏",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "屋负山陲晚，篱侵水泺秋。",
      "农桑能自力，鹅鸭岂它求。",
      "逆数曾来日，遮留更觉稠。",
      "夜歌听欸乃，催兴满沧洲。"
    ]
  },
  {
    "id": "2e89e420088c51baa32b9d8c2eafa16c",
    "title": "送喻叔奇工部括苍二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "三见中朝入，徐行每后人。",
      "功庸身较晚，名誉众常新。",
      "有句须同咏，今离似所亲。",
      "政成应必报，山郡易回春。"
    ]
  },
  {
    "id": "2e89e420088c51baa32b9d8c9825304b",
    "title": "送喻叔奇工部括苍二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自复林湖隐，相从却恨稀。",
      "梅花年后白，江水去边肥。",
      "世态纷纷改，交心特特违。",
      "暖晴当送别，敢望款柴扉。"
    ]
  },
  {
    "id": "2e89e420088c51ba0b8daf10525ea068",
    "title": "永嘉张仲思相士过访坐间索诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "便静非形色，相逢子独知。",
      "功名槐蚁话，文字壁鱼痴。",
      "剩取朝贤誉，何须隐者诗。",
      "南湖鸥正狎，休误凤凰池。"
    ]
  },
  {
    "id": "2e89e420088c51ba00619a1570f16b70",
    "title": "杨仲子携诗见过次韵酬赠并呈诚斋二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "老监过陈实，贤郎似窦群。",
      "共将奇句了，不许外人分。",
      "访我三竿日，萦帘一炷云。",
      "当家相见处，那此世情欣。"
    ]
  },
  {
    "id": "2e89e420088c51ba00619a15c90ee9b3",
    "title": "杨仲子携诗见过次韵酬赠并呈诚斋二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "爱水移居宅，行藏岂但迂。",
      "若非风月管，枉伴竹松臞。",
      "野服常宽带，芒鞋亦断絇。",
      "请君看此老，堪作贵人无。"
    ]
  },
  {
    "id": "2e89e420088c51bacf2d974308a745cb",
    "title": "园桂初发邀同社小饮",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "故故论年赏，新看惜未多。",
      "一香参众树，千月下纤娥。",
      "今雨胡能阻，秋虫亦复歌。",
      "有情毋吝醉，斯世合婆娑。"
    ]
  },
  {
    "id": "2e89e420088c51bae8f0095b1cae54b6",
    "title": "桂树下作",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "芳桂年年种，今秋两倍开。",
      "略无蜂敢傍，为是月中来。",
      "幸自晴多日，须𢬵醉几回。",
      "便教香杀了，犹胜别人呆。"
    ]
  },
  {
    "id": "2e89e420088c51ba25fad48b172d939e",
    "title": "过冷泉",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未喜亭阴坐，先贪树畔行。",
      "溪浑因雨瀑，岩近得风清。",
      "一饭幽人福，三杯太古情。",
      "尚须冰月挂，来放雪涛倾。"
    ]
  },
  {
    "id": "2e89e420088c51bae49b9708baca3bf1",
    "title": "桃花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "园翁能好客，折赠小春桃。",
      "却为开花少，翻成占格高。",
      "来年红烂漫，绕涧碧周遭。",
      "莫忘阊门外，曾将进浊醪。"
    ]
  },
  {
    "id": "2e89e420088c51ba267a86f9e15730c1",
    "title": "杨秘监补外赠送",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "止是寻常月，今宵不爱明。",
      "江边有归客，都下减诗情。",
      "上自怜公直，人知暂此行。",
      "贤郎先返舍，应喜候门迎。"
    ]
  },
  {
    "id": "2e89e420088c51ba3fce84f1751f0495",
    "title": "名新酿曰白鸥波以一尊送佑圣观刘高士",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "酒熟将何字，白鸥波正如。",
      "一瓢谁合饮，高士观中居。",
      "汗漫涵无象，鸿蒙洽太初。",
      "醒来松户晓，应念臭于帑。"
    ]
  },
  {
    "id": "2e89e420088c51ba374d4159ace1b15f",
    "title": "湖南舟中赠日者",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "坐上君但笑，人间我最愚。",
      "百年休较命，今日且航湖。",
      "地旷山霏薄，风薰水叶粗。",
      "寸阴方解惜，总是已工夫。"
    ]
  },
  {
    "id": "2e89e420088c51bab844b789e3f19e22",
    "title": "夜半浴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "浊热不成睡，起看宵过中。",
      "繁星珠结网，片月玉为弓。",
      "赋鹊情何有，驱蚊计颇穷。",
      "犹欣汤浴后，肤受绿蘋风。"
    ]
  },
  {
    "id": "2e89e420088c51ba303942c84598880b",
    "title": "题方竹杖松根枕二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鹤骨何能尔，龙姿或果然。",
      "锋棱四面峻，节操一生坚。",
      "界纸书堪使，敲针钓最便。",
      "从教方有碍，终不效规圆。"
    ]
  },
  {
    "id": "2e89e420088c51ba303942c87e9807e9",
    "title": "题方竹杖松根枕二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "郁郁凌寒色，来宜此地蟠。",
      "解衣轻盾日，假盖得秦官。",
      "香宿风微堕，青留雨未干。",
      "通宵岩侧梦，根窍手藏丹。"
    ]
  },
  {
    "id": "2e89e420088c51ba7b2ef554ba18aa87",
    "title": "次韵答曾司法",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "精神由日就，格律忌雷同。",
      "我匪从它入，君应自此工。",
      "多岐怜世路，力学振家风。",
      "莫易朱弦绝，千年论最公。"
    ]
  },
  {
    "id": "2e89e420088c51ba868b5b64488a4b3d",
    "title": "梦觉",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "梦觉西窗晓，听风过曲廊。",
      "好诗非易辨，闲坐尽无妨。",
      "人静鸟乌喜，雨来花草香。",
      "寸心经患难，况复近秋凉。"
    ]
  },
  {
    "id": "2e89e420088c51ba868b5b6467bb51f2",
    "title": "梦觉",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "二十年前事，浑如梦觉时。",
      "漫行荒路径，难认旧亭基。",
      "尚记因逃暑，曾来学赋诗。",
      "如今无可好，植杖欲耘耔。"
    ]
  },
  {
    "id": "2e89e420088c51ba50fdea1e236d6e70",
    "title": "命鹿",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "双鹿林泉友，新居后我成。",
      "角低方长旺，斑嫩末分明。",
      "濯濯菰塘晚，呦呦草径晴。",
      "仙畴吾种玉，汝辈耦而耕。"
    ]
  },
  {
    "id": "2e89e420088c51baec04b823933d8608",
    "title": "正月三日同诸亲从叔祖阁学登宁寿观东西山寻至邻园次叔祖韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "超旷欣便静，纷哗厌处浓。",
      "客亲非外约，地胜适新逢。",
      "诗兴骖黄鹤，仙情寄赤松。",
      "烟平千万户，此处认歌钟。"
    ]
  },
  {
    "id": "2e89e420088c51ba7ff43d80338bf661",
    "title": "次韵寄斋赠竹居",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "振俗还风雅，乾坤觅句中。",
      "夔皋渠合遇，郊岛我甘同。",
      "浩荡投鸥水，清和翻燕风。",
      "相投两无语，声远莫摩空。"
    ]
  },
  {
    "id": "2e89e420088c51ba4e00670c84bade5f",
    "title": "安乐泉亭上午憩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "修竹有风处，道人无事时。",
      "诸公难入眼，不用总如眉。",
      "得价婆娑重，投闲懒散宜。",
      "三年何足道，坚判百年期。"
    ]
  },
  {
    "id": "2e89e420088c51ba77720d9a47ac5956",
    "title": "暮色",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "暮色云端合，晴光天际悭。",
      "鸟群科斗字，山态倦螺鬟。",
      "寂寂功名会，纷纷车马间。",
      "拍栏情倍极，烟老罩鱼湾。"
    ]
  },
  {
    "id": "2e89e420088c51ba823501d341530452",
    "title": "夜坐示客",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "身世长歌里，于今得好朋。",
      "露阶秋到竹，风屋夜吹灯。",
      "菱芡供馋口，图书伴曲肱。",
      "头颅知自揣，顾影笑鬅鬙。"
    ]
  },
  {
    "id": "2e89e420088c51baad1821349a87823b",
    "title": "自咏",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "事业新来别，贤愚久自知。",
      "作文时似咒，写字忽知锥。",
      "卖屋因为宅，谋官本近医。",
      "有来评世务，好好只相随。"
    ]
  },
  {
    "id": "2e89e420088c51ba8acbb9a0077100e4",
    "title": "表兄刘东玉提干挽诗二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "王祖扶天日，同声外氏翁。",
      "功勋俱卓越，门户合穹隆。",
      "诸舅今何在，唯兄命亦穷。",
      "贤郎须力学，一线续家风。"
    ]
  },
  {
    "id": "2e89e420088c51ba8acbb9a09836db92",
    "title": "表兄刘东玉提干挽诗二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "襁褓予多疾，三年托渭阳。",
      "未能看击瓮，常是戏登床。",
      "转首尘埃里，惊心岁月长。",
      "挽兄赍志去，倾泪入诗章。"
    ]
  },
  {
    "id": "2e89e420088c51ba153b1f5e913f9b4a",
    "title": "道院书壁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "约客探名胜，停辀得所欣。",
      "山寒多作雨，洞古不收云。",
      "夜宿听鸣麂，晨斋饤野芹。",
      "黄冠尤喜事，添注石炉熏。"
    ]
  },
  {
    "id": "2e89e420088c51ba73541e911478f50c",
    "title": "老笔赠铦上人二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "握手四年别，满心千偈禅。",
      "清灯才软语，新雪尚幽眠。",
      "了了翻身诀，寥寥断臂缘。",
      "我怀吾自会，恶句莫多传。"
    ]
  },
  {
    "id": "2e89e420088c51ba73541e919ebf927c",
    "title": "老笔赠铦上人二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "已事殷然急，江湖第一流。",
      "才高楼五凤，伎进刃全牛。",
      "可惜梅花节，忙回竹叶舟。",
      "老师应赏棒，碑巨压东州。"
    ]
  },
  {
    "id": "2e89e420088c51ba9e9188599c3b82e7",
    "title": "次韵叔祖阁学题逸村亭壁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桥迥有牛过，村深无马嘶。",
      "哨风惊客袂，膏雨慰耕犁。",
      "游目花通野，吟情絮著泥。",
      "幽坊惬虚眺，况复见新题。"
    ]
  },
  {
    "id": "2e89e420088c51badbac79986b8462e8",
    "title": "野芳亭书壁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "山向林间出，船从草外撑。",
      "行来风数刻，坐待月三更。",
      "政自安闲散，谁能管爱憎。",
      "新功喜今夏，阴满蒲萄棚。"
    ]
  },
  {
    "id": "2e89e420088c51ba1bd997d58f12652f",
    "title": "客舍夜闻吴讴有怀南湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "屋漏灯垂粟，墙欹螾唱丛。",
      "断编非径捷，隅座且丞聋。",
      "歌听鱼蛮子，盟寒水勃公。",
      "月明今夜梦，清杀苇间篷。"
    ]
  },
  {
    "id": "2e89e420088c51ba9fb5f53c358426d9",
    "title": "牡丹",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "分数论春物，都应让牡丹。",
      "几枝单叶紫，满担夕香寒。",
      "除我知心切，从人得句难。",
      "肯辞回棹日，多瓣剪来看。"
    ]
  },
  {
    "id": "2e89e420088c51baae6f7d365e5ae315",
    "title": "湖边夜兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "夜月虽愆约，秋云却荐凉。",
      "桥明缘水净，树近觉风香。",
      "众论轻闲适，幽怀贵老狂。",
      "从今无复病，处处养生方。"
    ]
  },
  {
    "id": "2e89e420088c51bade0c707adb6563d8",
    "title": "夜述",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "客去情宜独，宵长睡未忺。",
      "露多应冒砌，香重欲蒸帘。",
      "较利真谁得，耽书肯自嫌。",
      "炉存金粟火，煨蓣不须添。"
    ]
  },
  {
    "id": "2e89e420088c51baad825cf4c5174784",
    "title": "谁谓",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谁谓闲无事，闲中事日生。",
      "和香雕印脱，记石假云名。",
      "水取从龙井，花移自马城。",
      "若将朝市比，忙处却多争。"
    ]
  },
  {
    "id": "2e89e420088c51baac0b69e36feb3447",
    "title": "问讯家林蜡梅",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "蜡梅吾甚爱，园种未能多。",
      "旋去东南竹，新添二十窠。",
      "离家俄半月，放蕾想盈柯。",
      "前日丁宁句，花神记得么。"
    ]
  },
  {
    "id": "2e89e420088c51ba5f042b30479e2db8",
    "title": "寄呈史太师二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "昔为金阙相，曾是玉皇师。",
      "近即维垣拜，还从彭祖期。",
      "传闻风景胜，多赋洞天诗。",
      "肯示渔樵否，林间要勒碑。"
    ]
  },
  {
    "id": "2e89e420088c51ba5f042b309c9b279d",
    "title": "寄呈史太师二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自怜冰氏子，父祖已登门。",
      "屏迹千官外，驰书一品尊。",
      "华戎心处活，经传语前论。",
      "欲理西风棹，因瞻祇树园。"
    ]
  },
  {
    "id": "2e89e420088c51ba4bd541a7dcd7583b",
    "title": "行次莺脰湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "震泽匆匆过，胥塘渐渐来。",
      "风高多罨岸，船侧屡翻杯。",
      "积草摊渔网，疏林聚客桅。",
      "景逢宜急写，句过恐难裁。"
    ]
  },
  {
    "id": "2e89e420088c51babd1072de7b56604f",
    "title": "再游其一",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "晓日晴岗路未分，昔年钟磬隔林闻。",
      "龙归古洞千岩雨，人卧空山半榻云。",
      "异草灵苗交晚翠，野兰芳芷杂秋芬。",
      "何时得似山中鹤，脱却鸡群友鹿群。"
    ]
  },
  {
    "id": "2e89e420088c51baff723066e2dfb9ba",
    "title": "夜饮杨村",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "转柁初投独树村，杖藜因叩小蓬门。",
      "殷勤翁媪吹茅火，饤饾鸡豚荐瓦樽。",
      "剩喜平时无暴客，只愁连雨没禾根。",
      "招邀纵简真淳在，欲去犹嗔稚子喧。"
    ]
  },
  {
    "id": "2e89e420088c51ba14ca5f7fb306dd2b",
    "title": "茂洪奉亲携妾迁新馆戏赠",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "巷居南北喜相依，不患逢秋得句稀。",
      "采撷正当黄菊早，登临宁叹白云飞。",
      "奉觞寿主欢宜洽，剪发邀宾志莫违。",
      "从此维摩方丈室，散花香满老莱衣。"
    ]
  },
  {
    "id": "2e89e420088c51ba09c0ec95fa4b8bab",
    "title": "谒丛霄馆其一",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "奉真祠宇并丹房，露下层坛夜未央。",
      "玉绣球明依砌树，翠鬘云转罨炉香。",
      "何心轻举氛尘外，但愿闲居岁月长。",
      "却上竹舆归去路，约斋灯认隔林光。"
    ]
  },
  {
    "id": "2e89e420088c51bac513626e8a67472a",
    "title": "庚戌岁旦次张以道韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "农家正旦喜占晴，老圃观风趁早春。",
      "两事欲寻强健日，一生常作太平民。",
      "绍熙初岁新开历，典册崇仪极奉亲。",
      "词拙固难传乐府，水边闲示钓鱼人。"
    ]
  },
  {
    "id": "2e89e420088c51ba0f61928f20cb6290",
    "title": "立春日访梅裴氏园",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "下马东风恰到来，午烟沙际日烘开。",
      "长松寂历寒声少，远柳葱茏绿意回。",
      "零落欢游逢故地，夤缘幽胜逐深杯。",
      "湖边不使侬先咏，枉却今年处士梅。"
    ]
  },
  {
    "id": "2e89e420088c51ba198caa0095b328b0",
    "title": "正月八日喜霁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未春天气已佳晴，病起光风满意明。",
      "竹色舞帘金翠活，鸟声穿户角宫成。",
      "黄麻天上登周召，浊酒林间慕绮荣。",
      "从此寻芳绕阡陌，野翁相遇诧时平。"
    ]
  },
  {
    "id": "2e89e420088c51baee4e01e1fdd01145",
    "title": "灯夕",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "插花呼酒少年场，烂赏花灯十里香。",
      "璧月当天星纬少，珠帘排户乐声长。",
      "非缘风景今殊昔，自是情怀老不狂。",
      "赢得安禅心似水，碧琉璃照佛龛旁。"
    ]
  },
  {
    "id": "2e89e420088c51bae8d6948282212e0c",
    "title": "次韵潘茂洪春日书怀",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "东风渐放柳遮门，隔水人家聚似村。",
      "渔艇远来夸甫里，僧邻闲过讲慈恩。",
      "花繁惯识蜂情性，昼静初闻燕语言。",
      "病起适逢春正好，莫教诗思却尘昏。"
    ]
  },
  {
    "id": "2e89e420088c51ba61a6b665f3c84d8e",
    "title": "春晴独坐次叔祖阁学韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "䰐鬖绿柳拂垣衣，课蜜蜂忙踏蕊归。",
      "须趁一春随意适，极知万事转头非。",
      "添垆麝饼遮残火，拥案尘编绝故韦。",
      "便当清欢忘肉味，况安淡泊少甘肥。"
    ]
  },
  {
    "id": "2e89e420088c51ba87c634ecd09ecb68",
    "title": "三月十四夜观月思南湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "期会纷言不到诗，拙哉前计只心知。",
      "纵当吏散庭空后，争似山行水泛时。",
      "柳影半笼明处路，苇声轻窣暗边篱。",
      "波神擅此三更月，定讶今宵欠笛吹。"
    ]
  },
  {
    "id": "2e89e420088c51ba9e27ea417096b475",
    "title": "寒食不出遨",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "湖南寒食又今年，宿雨连朝洗旧烟。",
      "竹叶酒边闲凿落，杏梢墙畔出秋千。",
      "游欢殆类前生事，老态惟思白昼眠。",
      "明日水边晴更好，只愁归思渺秦川。"
    ]
  },
  {
    "id": "2e89e420088c51ba25cafe7c14ed4657",
    "title": "五日荥阳郡王饷酒",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "闲中滋味谙来惯，懒费心情为节辰。",
      "丹篆但期诗祟去，红泥俄见酒壶新。",
      "移船遣送随鱼信，洗盏开尝对鹤宾。",
      "绝胜渊明过重九，东篱空伴白衣人。"
    ]
  },
  {
    "id": "2e89e420088c51ba04ea38b26eefb86f",
    "title": "重五日不饮偶成长句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "林墅光阴日日新，不因时节强随人。",
      "青红雨砌戎葵柳，金玉风池荇菜蘋。",
      "千载是非均似梦，一朝醒醉肯沈身。",
      "彩丝菖歜喧儿女，谁信清吟兴独真。"
    ]
  },
  {
    "id": "2e89e420088c51baf6f61af25ac99a0c",
    "title": "五月十六日夜南湖观月",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "良宵观月岂无人，未必能看到四更。",
      "山载塔灯金笔立，水摇亭槛玉帘横。",
      "歌从菡萏香中起，酒向玻瓈盏内明。",
      "谁信南湖当暑夜，葛衣风透觉寒生。"
    ]
  },
  {
    "id": "2e89e420088c51babeeedb6cebd20f1c",
    "title": "对月",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "景奇天遣助诗豪，意快惭无鍊句劳。",
      "一夜月晖金碗出，万波风摆玉鳞高。",
      "衣冠城里多新贵，酒脯船中自老饕。",
      "未著丛书追笠泽，此行扶路且游遨。"
    ]
  },
  {
    "id": "2e89e420088c51baf7d3cfb22bb67d84",
    "title": "烟波观月示客",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "半年殊少夜间来，湖上今宵绝点埃。",
      "人老纵教过百岁，月圆难保看千回。",
      "舒眉酒饮休辞满，冲口诗成不待催。",
      "自有一般堪乐处，却言山水近亭台。"
    ]
  },
  {
    "id": "2e89e420088c51badfde90530e955fa1",
    "title": "七夕前一夜翠樾堂设醮",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "矫首千寻古杏櫩，远林空处月钩纤。",
      "龙蛇薮泽秋声起，牛女虚空夜气添。",
      "满荡荷开从北看，危栏塔立向西瞻。",
      "绿笺封事精忱达，髴郁天香羽袖沾。"
    ]
  },
  {
    "id": "2e89e420088c51ba2a7e0d7a9531d1d1",
    "title": "七夕",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "秋近疏飙未转凉，彩盘珠阁巳传觞。",
      "佳期天上频逢节，却老人间未有方。",
      "蟾魄嫩明情缱绻，鹊河斜界色沧浪。",
      "瓜盘华锦空儿剧，祷旱于今仰圣皇。"
    ]
  },
  {
    "id": "2e89e420088c51ba9cf3645b7526f955",
    "title": "秋暖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "秋暖浑如水上春，意行幽径散衣巾。",
      "海棠突过色尤好，荷叶打空芽更新。",
      "焉得便遭田父饮，不须真现宰官身。",
      "今朝涉趣初悬榜，争睹何妨走四邻。"
    ]
  },
  {
    "id": "2e89e420088c51ba6a20e5f4041f31ad",
    "title": "秋夜",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "疏星历历间银河，天澹浑疑泻素波。",
      "墙角影低遮月少，树头声壮着风多。",
      "平生但念长闲好，万事从教若梦过。",
      "要足一诗添故稿，小山池畔更婆娑。"
    ]
  },
  {
    "id": "2e89e420088c51ba9c211df8c4cf0a59",
    "title": "秋声",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "林居多解识秋声，岂是松篁耳惯经。",
      "桐杂蝉鸣愁易起，蕉和蛩响梦频醒。",
      "琅琅急雨喧荷港，戛戛清风战苇亭。",
      "一事古人犹可恨，不言杨柳最堪听。"
    ]
  },
  {
    "id": "2e89e420088c51ba80629a51d1c568c5",
    "title": "秋风",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "策策惊飙战素秋，梦回衾幔亦飕飗。",
      "不传鸿雁秦关信，可柰蘋蘅楚客愁。",
      "作赋未须悲落木，挂帆方喜助归舟。",
      "何须更借抟扶便，自是层霄九万游。"
    ]
  },
  {
    "id": "2e89e420088c51ba471d6627f47edae3",
    "title": "次夜月色复佳游霞川锦池二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "倚栏看月兴难平，载酒还须入涧行。",
      "竹顶有时翻鹊翅，草根随处闹虫声。",
      "城中岂是无人赏，船里何曾卧地撑。",
      "游遍一池心未足，乱荷丛底听三更。"
    ]
  },
  {
    "id": "2e89e420088c51ba471d6627aab0d6e8",
    "title": "次夜月色复佳游霞川锦池二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "画桥烟重柳垂垂，露湿衣裳透始知。",
      "丹桂花香墙畔起，水荭枝影席间移。",
      "思量究竟都如梦，恋著休闲煞不痴。",
      "夜半江潮声正熟，归来才是欲眠时。"
    ]
  },
  {
    "id": "2e89e420088c51bae0857b7ba013a0bb",
    "title": "赠雁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "我自江乡有姓名，相逢契合义相亲。",
      "连行几宿来栖草，戢翼常时想避人。",
      "石岸风高难到县，今宵船住定为邻。",
      "南湖若肯寻幽隐，却把衷肠自缕陈。"
    ]
  },
  {
    "id": "2e89e420088c51ba4b321d932745769c",
    "title": "重九前一日领客登城即席次张以道韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未倒花前凿落金，登携那怕嫩寒侵。",
      "归牛下陇争浮水，宿鸟随山不过林。",
      "衰鬓预吹明日帽，放歌时带故园音。",
      "菊烟桂露虽情物，须索高蟾管夜深。"
    ]
  },
  {
    "id": "2e89e420088c51ba0108db56225e132f",
    "title": "冬日",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "半空飞雨整还斜，翳日游云散复遮。",
      "七字吟情书柿叶，一年心事约梅花。",
      "关门人识陶潜室，静坐自疑庞蕴家。",
      "纸帐蒲龛方用事，更须何物作生涯。"
    ]
  },
  {
    "id": "2e89e420088c51ba894e02286169d348",
    "title": "十月菊",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "幽芳何事独开迟，寂寞寒金照短篱。",
      "老子樽罍方欠此，春风景物最相宜。",
      "要随得暖南枝发，肯趁登高九日悲。",
      "翻笑陶家门外柳，夜深零落舞腰肢。"
    ]
  },
  {
    "id": "2e89e420088c51ba8c0297a10d72cc4d",
    "title": "冬至日晓雪庭桂一枝着花戏成长句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "居士归来百事嘉，木樨雪里也开花。",
      "麸金一掬枝头小，药玉千沟屋上斜。",
      "境界许奇非浪得，色香俱静更何加。",
      "高寒似我休拈出，微笑从来少作家。"
    ]
  },
  {
    "id": "2e89e420088c51baa6ab49c058af90e7",
    "title": "侵晨飞霰薄暮雪未成",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "呃喔花冠梦易呼，冻天应遍色模糊。",
      "旋听索索敲松瓦，便拟翩翩傍酒觚。",
      "一白要从高砌看，双清先喜小山俱。",
      "晚檐坐断违消息，待问林深寺有无。"
    ]
  },
  {
    "id": "2e89e420088c51bad6a125078f672540",
    "title": "园中梅有开者寄呈当涂叔祖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春到林梅得重权，首冬疏萼巳争先。",
      "移栽尚记陪深斝，静看因思觅近篇。",
      "佐世勋庸金鼎味，贪闲怀抱竹篱烟。",
      "临风欲寄横斜去，梦绕江城暮角边。"
    ]
  },
  {
    "id": "2e89e420088c51ba5c0eb2e7f0ceccdd",
    "title": "昨探梅冒寒伏枕病起闻花巳开尚苦雨阻因成长句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小园春事果如何，分数梅花最占多。",
      "贪看满梢初的皪，病妨连日绕婆娑。",
      "鸠声唤雨风还至，鹤骨栖愁梦独过。",
      "艳阵香天翻霁色，明早𢬵取醉颜酡。"
    ]
  },
  {
    "id": "2e89e420088c51ba44e8bc19843a9902",
    "title": "寓舍听雨忆园中梅花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "阴霏非是妒春华，薄命诗人带累花。",
      "烟逼艳低侵竹冷，风拦香横逐溪斜。",
      "开时数日曾邀客，别后连旬阻到家。",
      "檐溜可堪声彻晓，梦中馀恨亦无涯。"
    ]
  },
  {
    "id": "2e89e420088c51ba300d606cff997396",
    "title": "晓探晴观梅",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "天鸡催日界窗横，蹑屐看花兴便成。",
      "正尔飞霞舒彩佩，尽渠宿雨结珠缨。",
      "飘零未带溪边笛，缥缈如临海上城。",
      "身世长吟谁会得，华祠梅市总逃名。"
    ]
  },
  {
    "id": "2e89e420088c51ba34253763d4a8c498",
    "title": "次韵周昭礼见寄兼约观园梅",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "沙头晴了便回春，巳觉青蘋媚暖津。",
      "但课浇畦园内叟，何心说剑里中人。",
      "超情耐久宁拘远，合处无多颇复伸。",
      "待得梅开醉香海，健呼重看老精神。"
    ]
  },
  {
    "id": "2e89e420088c51bab778910e4f22a92e",
    "title": "约斋西窗先有垂柳腊后四日辟地增植花数十辈",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "经年规画种酴醾，柳际春将一再归。",
      "蔓草藩墙才放远，海棠桃杏得成围。",
      "连宵冷月知予乐，数日条风挟鸟飞。",
      "尽写前人题品句，诵声时撼绿窗扉。"
    ]
  },
  {
    "id": "2e89e420088c51bac4fccd8df35cfde6",
    "title": "雪",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "阖夜惊飙落树巢，平明沟瓦渐迷坳。",
      "鍪函静听来千骑，圭璧遥知委四郊。",
      "再白呈祥矜大稔，积阴嘘气遏方苞。",
      "池边废沼邀闲立，乍合冰澌怯杖敲。"
    ]
  },
  {
    "id": "2e89e420088c51baef04053bb5604d13",
    "title": "雪晴希稷次韵再赋为答",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "冻蘖归禽易辨巢，烛龙分耀入堂坳。",
      "长须喜戒锄荒圃，小队闲思猎近郊。",
      "坐许刚筠全直节，行看弱柳发新苞。",
      "僧炉遥想煨松柮，犬逐应门认客敲。"
    ]
  },
  {
    "id": "2e89e420088c51ba5bc35c9bd51f21d0",
    "title": "丙午十二月晦日雪霁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "晓爱晴晖万瓦融，近山春意便葱茏。",
      "敲冰踏雪三旬里，送腊迎年此夜中。",
      "仁政果能销运厄，闲家何幸乐时丰。",
      "明朝扫径看桃柳，要识天公两样风。"
    ]
  },
  {
    "id": "2e89e420088c51baf738e0472d2658ab",
    "title": "守岁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "寒缸孤照听更迟，情绪斟量睡却宜。",
      "春向岁前三日到，老缘头上二毛知。",
      "朱泥逐疫烧灵药，桃板书符换旧诗。",
      "但愿明年更闲散，无灾无难复何疑。"
    ]
  },
  {
    "id": "2e89e420088c51bab5b617ffe148db37",
    "title": "夕霁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "霜雪连朝作劲威，暮来吹散景偏宜。",
      "未开璧月千秋镜，已建金云十丈旗。",
      "脱帽渐看山峍屼，袭裘须判酒淋漓。",
      "乘闲书纸休嫌数，簿领丛中怕说诗。"
    ]
  },
  {
    "id": "2e89e420088c51bab4d54140709cb911",
    "title": "闲课",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "居闲投课孰为优，似此工夫尽不愁。",
      "量涧打船轻似盏，转墙开径曲如钩。",
      "巳令山圃收黄犊，又盖湖亭记白鸥。",
      "春水画桥桃四百，新年那羡武陵游。"
    ]
  },
  {
    "id": "2e89e420088c51baad182134243963e1",
    "title": "自咏",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "南湖老子太汗漫，第一生来懒做官。",
      "钱物用多常是解，权门路便不曾钻。",
      "红裙遣去如僧榻，白发梳来称道冠。",
      "若没祖财教饭饱，定应饿作壁鱼乾。"
    ]
  },
  {
    "id": "2e89e420088c51baab8de5a9fc782237",
    "title": "春分后一日山堂述事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "每到山堂懒作诗，今朝诗兴觉偏宜。",
      "层林飒遝阴填户，乱石巃嵷翠绕池。",
      "猛欲近前闻紫燕，忽听高处啭黄鹂。",
      "风铃不必檐间语，境界非凡我熟知。"
    ]
  },
  {
    "id": "2e89e420088c51baab8de5a929e7e212",
    "title": "春分后一日山堂述事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "老圃工夫愈可嘉，种藤萦树尽开花。",
      "人间似我能闲少，石上看云到日斜。",
      "樵径有苔休扫叶，茅庵无客亦煎茶。",
      "两边最喜添新竹，夕照斜时渐可遮。"
    ]
  },
  {
    "id": "2e89e420088c51baab8de5a914c8cc43",
    "title": "春分后一日山堂述事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岩通道院碧桃妍，别号琅华小洞天。",
      "香火微官方称职，轩裳闲梦自无缘。",
      "星坛夜礼魁罡列，丹室朝存震兑全。",
      "绝粒飞升休慢语，不求人已是神仙。"
    ]
  },
  {
    "id": "2e89e420088c51ba9f6e0544c5a660cd",
    "title": "自叹",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "居士年来更觉痴，竹梢云过望移时。",
      "晓窗倦栉犹思梦，夜榻忘眠尚改诗。",
      "匹马未能随李广，一丘端欲效元规。",
      "客谈休讶无心对，贪看蜘蛛结网丝。"
    ]
  },
  {
    "id": "2e89e420088c51baf733b540c7828f6b",
    "title": "山堂晚兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小堂清占景无哗，不向阶前种俗花。",
      "过雨家茶脱黄玉，近霜天竹缀丹沙。",
      "静眠宁羡蚁来梦，孤坐屡谙蜂报衙。",
      "万事一身安分定，关河休用发长嗟。"
    ]
  },
  {
    "id": "2e89e420088c51ba4d58fbded5ac098a",
    "title": "园中晚兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "满襟斜日澹如秋，烟竹湘花结暮愁。",
      "几树蝉清新抱叶，一湾鱼乐旧忘钩。",
      "蔬盘饱去山家饭，楚调吹来水国讴。",
      "此事不教千载识，苦谐时辈祗贻羞。"
    ]
  },
  {
    "id": "2e89e420088c51ba2c841d1218e4e444",
    "title": "竹轩诗兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "柴门风卷却吹开，陿径初成竹旋栽。",
      "梢影细从茶碗入，叶声轻逐篆烟来。",
      "暑天倦卧星穿透，冬昼闲吟雪压摧。",
      "预想此时应更好，莫移墙下一株梅。"
    ]
  },
  {
    "id": "2e89e420088c51ba4b2b262536ed67a7",
    "title": "客有折秋香来桂隐者喜成七言呈以道",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "半纪移居野水旁，年年尝为木樨忙。",
      "若非老树从头发，安得西风彻骨香。",
      "数朵折来犹甚爱，满林开后得无狂。",
      "今番莫把寻常比，一段清香两主张。"
    ]
  },
  {
    "id": "2e89e420088c51bafc8845298fb2cca8",
    "title": "南湖书斋",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "雨深愁入树花飘，尽际翻晴现帝霄。",
      "目力壮时苍岫长，心情闲处戏鱼跳。",
      "秋云总是诗家物，夜市今连里陌桥。",
      "船子不来同载我，却惊翡翠出兰苕。"
    ]
  },
  {
    "id": "2e89e420088c51bae787609ed64dd158",
    "title": "偶书",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "移居桂隐诗全少，半为支离半为慵。",
      "今日一杯才引兴，便成七字不求工。",
      "鹤来池畔闲寻水，蝉在松梢快语风。",
      "门外车尘红似火，唤渠不应嗫嚅翁。"
    ]
  },
  {
    "id": "2e89e420088c51bae787609ee8ffdafb",
    "title": "偶书",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "花柳无情浪占春，浴鹅波暖早方熏。",
      "催耕野旷鸣黄犊，瞰客篱疏立茜裙。",
      "𢬵睡工夫便日永，得闲滋味苦愁分。",
      "行行快趁风烟阁，莼鲙诗坛要策勋。"
    ]
  },
  {
    "id": "2e89e420088c51bae787609e154075a5",
    "title": "偶书",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "清晓啁啾响众禽，共忻暄色上穹林。",
      "巳如料峭春初景，不作萧条岁暮心。",
      "堆径尚看桐叶在，绕篱那顾菊丛深。",
      "秦正嘉月将何祝，长寿新芽当酒斟。"
    ]
  },
  {
    "id": "2e89e420088c51bae787609e96495238",
    "title": "偶书",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "野水因晴自少文，淡云当昼不容昏。",
      "夹泥船小才通港，洗菜人归定入村。",
      "布谷飞鸣随燕去，舂锄俯啄得鱼吞。",
      "春风有得诗如许，妙处从来复细论。"
    ]
  },
  {
    "id": "2e89e420088c51baddcd9802cb2ae537",
    "title": "题尚友轩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "作者无如八老诗，古今模轨更求谁。",
      "渊明次及寒山子，太白还同杜拾遗。",
      "白傅东坡俱可法，涪翁无巳总堪师。",
      "胸中活底仍须悟，若泥陈言却是痴。"
    ]
  },
  {
    "id": "2e89e420088c51ba2a28a968e1d20749",
    "title": "次韵叔祖阁学秋兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岁序推流感世浮，乐闲宜早向农畴。",
      "修梧绿减俄过夏，短发丝添剩得秋。",
      "千古是非归啸傲，一门酬唱胜交游。",
      "只因名句多难数，常笑区区赵倚楼。"
    ]
  },
  {
    "id": "2e89e420088c51ba4eca6ad6a4885a9d",
    "title": "桂隐花正开得诚斋木樨七言次韵奉酬",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未说香高众卉林，清名先巳入人深。",
      "衣青萼绿不见佩，屋贮阿娇纯用金。",
      "久恨酒肠悭似盏，更输诗字响如砧。",
      "公能为办归休计，肯向花前叹陆沉。"
    ]
  },
  {
    "id": "2e89e420088c51ba550dbc8a8c878eb4",
    "title": "诚斋再韵见遗走笔复和并邀尤检正京右司观花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "要趁清霜未染林，小山同赏桂丛深。",
      "巳𢬵醉后缠头锦，莫待风前布地金。",
      "兰桨溯流歌客棹，麝材匀捣付香砧。",
      "戈挥就借如椽笔，不信湖边日易沉。"
    ]
  },
  {
    "id": "2e89e420088c51bad5a638f924468268",
    "title": "诚斋三用韵因更和呈以坚顾临之约",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不比先贤傲竹林，鸣驺许过径蓬深。",
      "瑰词走送惊联璧，钝思追酬漫注金。",
      "岩底幽人矜社瓮，闺中幼妇感秋砧。",
      "何如醉袖淋漓墨，一笑人间百虑沉。"
    ]
  },
  {
    "id": "2e89e420088c51ba4195f0de14a71c8b",
    "title": "尤丈京丈和篇踏至四用前韵为谢",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "江南从识桂花林，岁岁逢秋属意深。",
      "夜气未添承露掌，晓光先上辟寒金。",
      "玉笙殿迥应留月，铁杵岩高不用砧。",
      "争似吾家种流水，拥香亭榭绿沉沉。"
    ]
  },
  {
    "id": "2e89e420088c51ba488e3e3410f9a29b",
    "title": "五用前韵咏丹桂花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "遍看韶淑万花林，谁似秋风巧力深。",
      "点注红泥千日酒，剪裁紫磨十分金。",
      "色迷仙令疑勾漏，香醉姮娥忘稿砧。",
      "莫把钓竿烟外去，珊瑚休道海中沉。"
    ]
  },
  {
    "id": "2e89e420088c51baff80da9d8e787aa6",
    "title": "安溪山间寻桂得之",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "心期经岁只秋芳，况有溪山近好凉。",
      "天宇荡开暄浊意，岩花催就泬寥香。",
      "招寻拟把深枝折，爱护休令背蕊伤。",
      "三五冰轮行散影，仙凡同异要平章。"
    ]
  },
  {
    "id": "2e89e420088c51badb368561f2d2243d",
    "title": "晚步池上",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "藤杖徐穿竹径凉，地宽那更水云乡。",
      "山明屋背髻鬟耸，蝉奏树头丝吹长。",
      "蓑笠钓船家自有，轩裳朝路梦俱忘。",
      "英雄本志今朝得，十亩香荷著醉狂。"
    ]
  },
  {
    "id": "2e89e420088c51bab8f8eb29824a23eb",
    "title": "纳凉至夜深",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "积潦斜阳忽射阶，夜深穿树雨还来。",
      "披襟径放清凉入，倚扇微教懒困催。",
      "出草乱萤时自照，叫空孤鸟暗飞回。",
      "贪吟四鼓犹妨寝，除此人间念总灰。"
    ]
  },
  {
    "id": "2e89e420088c51bafe3031cd6d678697",
    "title": "游石湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "几年飞梦越来城，试扣柴荆恰快晴。",
      "松菊正愁闲客意，烟波真似主人情。",
      "黑头据要方行志，绿野当年浪得名。",
      "我亦邻乡植桑柘，访公非为忆莼羹。"
    ]
  },
  {
    "id": "2e89e420088c51ba793096f5c897c5b8",
    "title": "泛湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "驳云飞去见晴岚，叠巘平湖影共涵。",
      "景与新诗争上下，天将真赏冠东南。",
      "频来但觉如初到，得侣何妨纵剧谈。",
      "归路一弯明月好，闹花风里跃华骖。"
    ]
  },
  {
    "id": "2e89e420088c51bae6caabcfeb8de428",
    "title": "曲廊",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "曲廊桐树绿阴阴，檐佩风来奏玉琴。",
      "但有疏帘知独立，更无尘事恼闲心。",
      "雪霜鬓畔谁能免，城府胸中枉自深。",
      "二六时辰真快乐，坐禅才罢即行吟。"
    ]
  },
  {
    "id": "2e89e420088c51ba494b775575bafb63",
    "title": "自横山归偶成",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "杖藜如向碧空行，路转松杉面面声。",
      "遗庙香残人少到，古台仙去草闲生。",
      "都缘世念多时绝，不但尘襟逐境清。",
      "却上小舆归寓舍，晚峰明暗紫烟横。"
    ]
  },
  {
    "id": "2e89e420088c51ba85e925037548df3d",
    "title": "秋日登集仙台",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "地荒无处可追游，赖有兹山景颇幽。",
      "远水一隅横雪练，乔松千丈舞云虬。",
      "飘飖霞想生来避，胶扰尘心老更休。",
      "不向是中观月去，城中那可度中秋。"
    ]
  },
  {
    "id": "2e89e420088c51ba86ca680361df354d",
    "title": "圣井亭",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "重到虚亭意豁然，望高容易觉秋天。",
      "山连旷野全无水，树杂轻烟间有田。",
      "极目几时忘去路，西风何日送归船。",
      "残蝉更唤斜阳好，衬出金刚翠筱边。"
    ]
  },
  {
    "id": "2e89e420088c51bacb67e68ef6540168",
    "title": "离城中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "雨后溪流尔许深，枕堤楼阁静沉沉。",
      "暂来殊郁登临恨，欲别难禁去住心。",
      "倚槛乍离桥百尺，系船犹恋柳千寻。",
      "黄昏最喜林端月，影掠波寒彻底金。"
    ]
  },
  {
    "id": "2e89e420088c51ba41e8e89011ceaf2b",
    "title": "野芳亭写望",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "晚雨凄微叶未斑，小亭非但揖西山。",
      "船行半出青蒲末，塔立参排杂树间。",
      "了事儿痴妨剧醉，澹阴天气合清闲。",
      "幽居不与红尘隔，退食何能一往还。"
    ]
  },
  {
    "id": "2e89e420088c51ba3c55ae126beca8f8",
    "title": "蒲龛",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "纷华尝遍气豪粗，未到衰年一点无。",
      "行幛不施机上锦，坐龛只葺水中蒲。",
      "斜斜策杖随棕屦，寂寂闻香对瓦炉。",
      "若昧那伽常在定，结跏徒费钝工夫。"
    ]
  },
  {
    "id": "2e89e420088c51ba9adc6763bf8f0acb",
    "title": "泛锦池霞川呈张以道二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "夕风轻扬一池香，遥为荷花泛短航。",
      "俗子几曾贪韵胜，闲人嬴得放清狂。",
      "幽栖野鹤林松黑，乱扑流萤水叶凉。",
      "会取渭川当日意，不将终老俟周王。"
    ]
  },
  {
    "id": "2e89e420088c51ba9adc6763c9c10449",
    "title": "泛锦池霞川呈张以道二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "戏选婵娟结伴来，画桥低处侧鸾钗。",
      "娲簧静试醒松响，鲁酒聊倾旷荡怀。",
      "万事亦须从使便，百年无过任天排。",
      "怜君近许同心友，分取湖光到竹斋。"
    ]
  },
  {
    "id": "2e89e420088c51baed79fb9843c081b3",
    "title": "雨中约梅再赋",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "寄语堂前万玉枝，未须开尽等人归。",
      "行云佩杂衣从湿，溅水裙轻步自微。",
      "关塞垂杨横槊赋，禁津芳草掞毫挥。",
      "为君岂复仍关念，看到清阴碧实肥。"
    ]
  },
  {
    "id": "2e89e420088c51ba404e45735c016cc8",
    "title": "以道次韵因再和二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "秋林何翅一般香，楚思无穷属野航。",
      "不必再参庞老语，要须先会接舆狂。",
      "青灯渐向韦编熟，白露初添玉井凉。",
      "久矣荡除人我相，莫疑高尚鄙侯王。"
    ]
  },
  {
    "id": "2e89e420088c51ba404e457370b665c5",
    "title": "以道次韵因再和二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "顷年寻地喜初来，墙下松飘满径钗。",
      "屈指五经寒暑候，教人一扫利荣怀。",
      "南湖又共诗翁住，东寺须连单位排。",
      "触景未尝瞒昧得，肯从颜氏学心斋。"
    ]
  },
  {
    "id": "2e89e420088c51bad4cb728ab811551d",
    "title": "寒堂梦松",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "堂成初喜豢髯龙，肯梦当年十八公。",
      "宝树未穿烟际雪，钧天先听日边风。",
      "成丹得所从春首，栖鹄无声过夜中。",
      "谁遣墙阴接芝径，月晴应是费拖筇。"
    ]
  },
  {
    "id": "2e89e420088c51ba119ce2fe4f0b983b",
    "title": "苍寒堂",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "短桥斜路入松林，何止能销利欲心。",
      "眼悟一真清净色，耳通千古泰和音。",
      "尺量梢影邀僧记，竹护根茎恐鹤侵。",
      "莫讶塼炉多宿火，春晴犹似处云深。"
    ]
  },
  {
    "id": "2e89e420088c51ba87dc21bbb21ce31f",
    "title": "约周希稷游湖上园",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "句法参同李翰林，风流依约谢宣城。",
      "放怀应喜醉三日，听曲知无误一声。",
      "箬叶露方高石室，桂枝香谱度银笙。",
      "西清东观迟归去，相就盘跚勃窣行。"
    ]
  },
  {
    "id": "2e89e420088c51baf9b3033dc4fdbdb8",
    "title": "夜自叔祖北园归",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "夕霭生凉竹径迂，快风吹马出通衢。",
      "疏星落落连城阙，击鼓阗阗杂笑呼。",
      "竟日浪追河朔饮，几时真在辋川图。",
      "归来小憩松棚下，绕烛飞虫索扇驱。"
    ]
  },
  {
    "id": "2e89e420088c51ba4413f578174bc54a",
    "title": "出寂照行至书馆",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "茅屋鸡声过日中，热云蒸雨转无风。",
      "形劳自背当年说，句快全夸近日工。",
      "破院未成投宿计，枯田犹觊入秋丰。",
      "情知必没扬雄宅，看竹何妨揖主翁。"
    ]
  },
  {
    "id": "2e89e420088c51ba227ac0cb8d300d60",
    "title": "清夏堂",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "去岁临池未盖堂，暑天来看巳多凉。",
      "穿花鹭立青为伞，放棹人眠锦作床。",
      "今夏好风帘影动，良宵闲坐月华香。",
      "低头笑向阑干说，有汝诗中味更长。"
    ]
  },
  {
    "id": "2e89e420088c51bafc6c7b47e7c7929a",
    "title": "碧宇书兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "非关鄙性泥林泉，境熟由来意自便。",
      "童子静看煎药灶，鹭鸶闲上钓鱼船。",
      "隈丛野石云蒸黑，带雨堤花锦压偏。",
      "办取一生无别事，饥时吃饭困时眠。"
    ]
  },
  {
    "id": "2e89e420088c51baab85faf9802fddb2",
    "title": "卧疾连日殊无聊赖客有送二省闱试题者因成四韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春恨都缘少得晴，雨声浑是落梅声。",
      "新愁多病易投隙，薄命壮怀难抗衡。",
      "人世只宜常放逸，杏花多爱逼清明。",
      "青袍白纻纷然梦，自笑生来入念轻。"
    ]
  },
  {
    "id": "2e89e420088c51bac3e70e39498b7164",
    "title": "述兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "履声几月到园稀，雪后烟香特地宜。",
      "巳见新晴巢喜鹊，更添垂柳客黄鹂。",
      "人来有话亦大好，酒不酬春奚以为。",
      "今日正晴休怕冷，笑中天地角巾欹。"
    ]
  },
  {
    "id": "2e89e420088c51ba01ba24ea6f98c4f9",
    "title": "睡起述兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "功用今年百倍加，圃中添就好生涯。",
      "大于桤树夜合树，肥似桃花巴榄花。",
      "煮酒未尝先问日，裌衣初制渐裁纱。",
      "起来不是贪眠在，斋后僧怜未瀹茶。"
    ]
  },
  {
    "id": "2e89e420088c51baff933bfd18f56ab4",
    "title": "自料",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自料躬耕体力微，他年为圃雅相宜。",
      "植茶要是依桑荫，种芋先须纳豆萁。",
      "药爱金樱长林薄，花因木槿作藩篱。",
      "只应分绝陶朱富，不愿鱼繁六亩池。"
    ]
  },
  {
    "id": "2e89e420088c51ba5ca4fbef8d613780",
    "title": "遣兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "笛簟疏明压砌窗，重阴经日闭修廊。",
      "黄梅未长先愁雨，翠树将成拟纳凉。",
      "藏袖好书多便看，伏瓶生酒渐堪尝。",
      "谁能自缚无涯事，早办风漪百亩塘。"
    ]
  },
  {
    "id": "2e89e420088c51bad850c5ea9d39a8a3",
    "title": "昼寒一杯辄欲酩酊因静坐道室",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岁晏常多白昼阴，软帘毡帐御寒侵。",
      "观书偶要得天隐，作传定难题醉吟。",
      "犬吠远闻风绰散，叶凋谁顾雨堆深。",
      "湖边莫道春回未，紫草依稀动绝岑。"
    ]
  },
  {
    "id": "2e89e420088c51ba2ace0bb57e486b09",
    "title": "晓寝喜成",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "人间一事最幽奇，病醉皆非半睡时。",
      "经纸屏低心正惬，木绵衾暖足慵移。",
      "蘧蘧蝶梦萦孤枕，呃呃鸡声过短篱。",
      "无奈冲寒早朝客，不知疏拙是便宜。"
    ]
  },
  {
    "id": "2e89e420088c51ba5417116a52eb1a94",
    "title": "戏题",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "人前一语撞翻墙，直气西秦本故乡。",
      "雪野射麋轻队马，杏园移象矮交床。",
      "诗忙渴砚酒磨墨，睡足趄廊花夺香。",
      "矫揉尽归官样去，有时闲笑错商量。"
    ]
  },
  {
    "id": "2e89e420088c51ba8dfb276d8d9b828a",
    "title": "改旧诗戏成",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不作新诗只改诗，当家功用亦几希。",
      "全牛迎刃未能解，六鹢遇风先退飞。",
      "欲脱规模还似旧，枉教躯干不曾肥。",
      "何如尽付红炉火，免使群公说是非。"
    ]
  },
  {
    "id": "2e89e420088c51ba6ea45f44575bce7f",
    "title": "次韵张唐卿",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "迩来衰鬓渐当钳，杖策投繻感壮年。",
      "得失暮三朝必四，才能人百已难千。",
      "顾形真是臞仙薄，琢句何堪大手联。",
      "纨裤纷纷能索我，劳君眼力世情边。"
    ]
  },
  {
    "id": "2e89e420088c51bae07aa002cf898183",
    "title": "次韵酬唐老见赠",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "菊边莎处坦平居，危径吾知勉覆车。",
      "争似即时三盏酒，何曾得力半行书。",
      "鱼乡坐占真清矣，蜂户行看亦要如。",
      "过我不疏君始信，向来犹恐压荒墟。"
    ]
  },
  {
    "id": "2e89e420088c51ba493078b64acf431d",
    "title": "次韵谭德春见寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "端的公宜语个中，对山萦碧照清冬。",
      "鹤毛雨渍苔钱古，蚁穴风堆橡斗重。",
      "已乏尖新陪世话，断无阔匾拆书封。",
      "一轩煨芋方题榜，时过松扉慰我慵。"
    ]
  },
  {
    "id": "2e89e420088c51ba102c25fcfc120575",
    "title": "即席次韵器之相赠",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "会闲须是莫论年，直把浮生付且然。",
      "桂隐欲为山宰相，漆园曾是地神仙。",
      "看抄妙句行催酒，更向清流卧泛船。",
      "但喜相从得真乐，何心玩世学前贤。"
    ]
  },
  {
    "id": "2e89e420088c51ba765d1788f7833223",
    "title": "次张以道韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "无愁便是乐无涯，看破纷纷眼里花。",
      "旋洗杯盂将酒试，重糊窗户把风遮。",
      "丹房火鼎频添水，衣匮香炉就焙茶。",
      "判却一生闲理会，共君难数第三家。"
    ]
  },
  {
    "id": "2e89e420088c51ba43f272a898e259a2",
    "title": "次韵奉酬张野夫见赠",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谋身堪笑若舂锄，甓社栖寒水满湖。",
      "近寺偶成莲社似，为园非效辋川图。",
      "清樽酒好诗中圣，古冢珠存念大儒。",
      "久矣自求无所用，喜君能好柏楸株。"
    ]
  },
  {
    "id": "2e89e420088c51ba23454013d3da75b5",
    "title": "次韵陈秀才",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "规模浑是野人居，剪结苍松荫屋除。",
      "闲把欹眠酬懒架，静便徐步当安舆。",
      "青精饭好终延老，紫石潭空总付渠。",
      "玩世从来畏人觉，他年方信此心初。"
    ]
  },
  {
    "id": "2e89e420088c51ba134edb3ce3932511",
    "title": "送陈同父",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "事因前定漫驱驰，谙尽人间合似痴。",
      "万卷经纶大儒业，一生忠愤上天知。",
      "长安又见垂杨老，淮甸将兴故国悲。",
      "鸡彘竹篱归梦否，会间方称是男儿。"
    ]
  },
  {
    "id": "2e89e420088c51ba58918a30b95acc5a",
    "title": "立春日园梅未花书呈尤检正",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "冻禽先自起多时，暖恋衾重晓不知。",
      "栩栩梦回思树绕，绵绵息动离床支。",
      "十行犹用午年历，数首初编丁稿诗。",
      "腊雪已多春定好，愿求名句檄南枝。"
    ]
  },
  {
    "id": "2e89e420088c51ba777c5afb71668803",
    "title": "玉照堂观梅二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "绝怜一见一番新，短直长斜意总真。",
      "绕屋便能云态度，问春谁更雪精神。",
      "栽花十亩犹嫌少，与我多生定是亲。",
      "为惜生香怕闲却，折归聊当散花人。"
    ]
  },
  {
    "id": "2e89e420088c51ba777c5afb00968328",
    "title": "玉照堂观梅二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未办当春句法工，坐来花下泥春风。",
      "山高水远须人领，玉洁珠光喜日烘。",
      "越女信知天下白，屈平那是泽边穷。",
      "明朝风雨从教有，老眼今年已不空。"
    ]
  },
  {
    "id": "2e89e420088c51ba3e2979cba39bd64d",
    "title": "靧栉",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "澡灌新宜白氎巾，睡馀臞面涤昏尘。",
      "三薰衣润乘沉麝，一沃汤柔和芷辛。",
      "衰发任从清镜脱，壮心不逐故书陈。",
      "消平孤闷将何事，燕坐移时定谷神。"
    ]
  },
  {
    "id": "2e89e420088c51ba1b20f739e4a374b7",
    "title": "游臞庵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "入门黄叶拥危桥，竹里山茶刺乱梢。",
      "钓雪亭修人未坐，浮天阁废鹭应巢。",
      "百年劳役终奚为，一段风流忍独抛。",
      "寄语王家早营葺，他时相对我衡茅。"
    ]
  },
  {
    "id": "2e89e420088c51badc30568dbca94792",
    "title": "湖上呈虞仲房",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谒客冲泥路有声，笋舆风里转高城。",
      "秋山正要一意看，晓日倍添双目明。",
      "浅泺鸱盘思腐啄，孤汀鹤立念遐征。",
      "世间似我诗多有，莫漫逢人道姓名。"
    ]
  },
  {
    "id": "2e89e420088c51baeaeb2f294942420c",
    "title": "简马架阁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "江浙闻人马少伊，识公因诵雪窗诗。",
      "交驰刺字休嫌阻，一见人生自有期。",
      "城郭村翁谁问我，亲王娇客罕如斯。",
      "鸡声风雨相望处，情致先多会面时。"
    ]
  },
  {
    "id": "2e89e420088c51ba246e8abe785d33b8",
    "title": "即席次潘茂洪韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "我恨填胸三斗尘，略无警句可留春。",
      "烟云空外吹成鹤，梅杏枝头长就人。",
      "但解时中心独废，自然随处乐常新。",
      "诸公要识居园法，第一先教懒是真。"
    ]
  },
  {
    "id": "2e89e420088c51bacd98e43dd863f33f",
    "title": "过凤山高氏以榴实荐酒",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "湾洄绿处得鸡声，俯槛山宜柳外明。",
      "京洛涨尘衣半黑，邯郸炊黍梦曾惊。",
      "榴皮就为翁题好，竹叶能邀我兴成。",
      "办此一廛归老计，弄孙相对说春耕。"
    ]
  },
  {
    "id": "2e89e420088c51ba15dcb5a77a3a6863",
    "title": "皇太子生辰二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "无射吹铜恰四蓂，紫微深处粲前星。",
      "木行袭庆联三合，火德流光共一丁。",
      "玩鹤怡神资葆毓，闻鸡为善想仪刑。",
      "丰年在在歌华黍，鸿鹄高飞万宇宁。"
    ]
  },
  {
    "id": "2e89e420088c51ba15dcb5a73cb8915f",
    "title": "皇太子生辰二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "欢声叶气蔼乾坤，荣观于今贰极尊。",
      "天予聪明属文子，人推勇智实汤孙。",
      "百寮银笔松椿祝，三殿瑶觞雨露恩。",
      "久托重晖无以报，芜音常是愧雷门。"
    ]
  },
  {
    "id": "2e89e420088c51ba1be480d26b3737b5",
    "title": "以洞庭橘寄杨秘监",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "橘色浑如柿色黄，诚斋有句合分尝。",
      "岂为都市颇难得，要是洞庭亲寄将。",
      "雨露山中今有味，星辰天上旧无香。",
      "遥知老监开奁处，为釂椒花雨一觞。"
    ]
  },
  {
    "id": "2e89e420088c51bab13d9cf727b09695",
    "title": "呈吴居甫待制",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "挺挺风规轶辈流，肯因官誉掩清修。",
      "南宫妙画多时见，北固新篇去岁收。",
      "每念小人同话此，曾知闲客到门不。",
      "平生自笑迂疏甚，趋造才频更觉愁。"
    ]
  },
  {
    "id": "2e89e420088c51ba1985319240ff2d30",
    "title": "送吴季行监丞知简州",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "两门情义一乡中，祖业还同社稷功。",
      "赁舍偶邻逢事少，访余时幸慰诗穷。",
      "割符忽为荣亲去，横槊多因得地雄。",
      "强饭肯随官职祷，故家当勉报文风。"
    ]
  },
  {
    "id": "2e89e420088c51ba0ea730475d01193a",
    "title": "长至前夕书寄陆严州",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "铜炉熟火暖无烟，一盏清灯纸帐边。",
      "迟睡颇如除夜景，新阳方幸好晴天。",
      "诗成水阁梅堪折，信断山城雁不传。",
      "莫待扁舟叙暌隔，归来身作紫微仙。"
    ]
  },
  {
    "id": "2e89e420088c51baa14b8e847e9c51e3",
    "title": "送赵季言知抚州",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "同寅心契每难忘，林野投闲话最长。",
      "自是文华兼政术，非徒神秀出天潢。",
      "临岐暂送鱼符客，指日归来画省郎。",
      "诗社不应常寂寞，赖君搜奖出江乡。"
    ]
  },
  {
    "id": "2e89e420088c51bae350c09e6c79636f",
    "title": "余家兄弟未尝久别今夏送平父之官山口冬仲朔又送深父为四明船官因成长句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "遵渚霜鸿散漫飞，江天分序益凄悲。",
      "孤生只合群居乐，半岁那禁两别离。",
      "发轫固知期远到，望船犹怕独归时。",
      "书来岂是寒暄语，尽写衷情慰渴饥。"
    ]
  },
  {
    "id": "2e89e420088c51ba32c6cc3fc92ccea1",
    "title": "呈毛崇夫司直",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春到深时味更长，草晴胜似杂花香。",
      "清阴渐次迷天绿，白发依稀照领光。",
      "逐妇墙鸠知雨近，生儿梁燕补巢忙。",
      "擘笺谩记今朝景，朝路归时肯易忘。"
    ]
  },
  {
    "id": "2e89e420088c51ba11f7fbcea0ad964c",
    "title": "酬张子立投赠",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "论文尝到爱山前，屡费金猊冰麝烟。",
      "举世无人怜易绝，今年有子得诗传。",
      "慵随肥马轻裘俗，要结高山流水缘。",
      "浅拙固难酬妙寄，漫撩春梦草池边。"
    ]
  },
  {
    "id": "2e89e420088c51ba49affad1d4445cef",
    "title": "次韵酬潘茂洪见寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "怀人非特为能诗，襟抱如君坦复怡。",
      "三径许时无地觅，一生高处只天知。",
      "江湖老梦疏篷惯，灯火凉秋细字宜。",
      "此兴未尝殊往岁，水边唯欠咏黄葵。"
    ]
  },
  {
    "id": "2e89e420088c51ba05ead7c9695f81b7",
    "title": "次韵酬新九江使君赵明达二诗仍送自制香饼白鸥波酒",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "纷纷金佩与瑶环，骨相如吾敢妄攀。",
      "居处何曾离城郭，襟期终不负湖山。",
      "杉旁试履拖云湿，石上敲钩破藓斑。",
      "冲晓樵童便来往，思量谁是我投闲。"
    ]
  },
  {
    "id": "2e89e420088c51ba05ead7c9fe63711f",
    "title": "次韵酬新九江使君赵明达二诗仍送自制香饼白鸥波酒",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岁晏怀人水一湄，归鸿去雁各参差。",
      "寒风不解频吹梦，疾置何妨数寄诗。",
      "酿酒改名聊济胜，和香因谱更求奇。",
      "路遥不暇多瓶送，一炷同参日渐迟。"
    ]
  },
  {
    "id": "2e89e420088c51bac1005af71de44bf9",
    "title": "酬曾无逸架阁见寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "贪闲常怕拆人书，今日开缄病巳无。",
      "数纸云情动金石，一篇天籁集笙竽。",
      "心交物类相感志，愿在衣冠盛事图。",
      "稍稍斯文振吾党，快来青鬓躐华途。"
    ]
  },
  {
    "id": "2e89e420088c51ba27dcb299f994c1a7",
    "title": "次韵酬郑唐老见寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "黄叶归根静不风，回塘雪后正浟溶。",
      "山林有分吾当去，簪绂方兴子未慵。",
      "点检寒荣梅又动，思量暖事李将秾。",
      "桥南水北来还往，露布诗篇不必封。"
    ]
  },
  {
    "id": "2e89e420088c51ba6c0766d7c198b09a",
    "title": "次韵王耘之",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "白汗翻浆九市人，清风谁似此论心。",
      "壮游淮上官声起，重会都城句法深。",
      "久矣求才胶柱瑟，老来逢事不徽琴。",
      "漫湖又见香荷发，煮饼须同近寺林。"
    ]
  },
  {
    "id": "2e89e420088c51ba62ff69b5c6243220",
    "title": "次韵酬杜材卿",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "楼寒鹤骨旧竛竮，别后溪山梦不扃。",
      "世事益知推去好，鬓毛浑减向来青。",
      "诗篇又见声谐律，才兴何疑刃照硎。",
      "愁里不妨同茗酌，古梅园种百龙形。"
    ]
  },
  {
    "id": "2e89e420088c51ba8c7bd561ab95f72c",
    "title": "呈张左曹郎中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "持节江湘公去久，浙西风月我孤吟。",
      "相逢未叙三年话，此事先抛一寸心。",
      "风调不因通宦汨，世涂尤见故情深。",
      "随人一错终能复，林墅应劳得得寻。"
    ]
  },
  {
    "id": "2e89e420088c51ba6ef107d113d72aa6",
    "title": "离苏州回寄太守袁起岩郎中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "吴中佳地旧长洲，来往空回信宿留。",
      "泰伯庙存那暇问，丽娃乡近未曾游。",
      "诗翁燕坐迎香阁，闲客归乘钓月舟。",
      "想见名章巳成集，韦郎何得擅苏州。"
    ]
  },
  {
    "id": "2e89e420088c51baca05e37858cee867",
    "title": "伴书回寄建康张总卿",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "湖上初晴擅晓凉，一缄俄坠读书床。",
      "月卿星使年年忆，雪白兰薰字字香。",
      "闻道江边勤叱驭，也知鸥外静鸣榔。",
      "新君未识诗人在，早觐枫宸荷紫囊。"
    ]
  },
  {
    "id": "2e89e420088c51ba5667bdc6e70fc846",
    "title": "种蜡梅喜成时欲暂往梁溪",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "出得荆扉喜欲颠，园夫撑到蜡梅船。",
      "包封山土根微脱，束缚溪藤叶尚鲜。",
      "搬处侧从新径里，种时围向旧台边。",
      "叮咛等待吾归看，切莫开花小至前。"
    ]
  },
  {
    "id": "2e89e420088c51bac4d94c0eb9ca77a4",
    "title": "时贤有爵高名重而不自由者再念闲居之可乐为赋长句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "多幸因愚得养恬，林扃风变陡寒天。",
      "杯传蕉叶温成酒，袄织梅花软入绵。",
      "经室炉添羊胫炭，道床屏护鹧斑烟。",
      "遥思病叟头如雪，冒冷遐征想自怜。"
    ]
  },
  {
    "id": "2e89e420088c51baceaa58c07b01a8c1",
    "title": "入园闻鹤唳",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "解事昂藏两令威，叫晴隔水要人知。",
      "喜渠飞舞开笼日，值我行歌出户时。",
      "梅院共期清月上，芝田休费碧云思。",
      "长闲使是延年法，鹤不同谋更与谁。"
    ]
  },
  {
    "id": "2e89e420088c51ba9804eb7deb43e442",
    "title": "登梅桥望桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "常日居园不自奇，今朝胜处上桥知。",
      "平湖百亩横当户，茂树千章翠绕篱。",
      "邻寺钟鱼初历历，里闾鸡犬亦熙熙。",
      "隔城更有青山在，朝揖吾家出好诗。"
    ]
  },
  {
    "id": "2e89e420088c51baa4d99b34a1840697",
    "title": "送鹤还建康章德茂侍郎因成两诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "来时雪羽带缁尘，养得摧残病离身。",
      "晓浴池宽薝卜绕，夜栖笼阔海棠邻。",
      "吟诗屡听狂居士，入梦应思旧主人。",
      "且喜载随千骑去，不妨乘势长精神。"
    ]
  },
  {
    "id": "2e89e420088c51baa4d99b340adb6dee",
    "title": "送鹤还建康章德茂侍郎因成两诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风仪不称汨泥尘，清向亨衢快举身。",
      "鱼钥麟符行作伴，鹭洲燕巷得为邻。",
      "华亭清唳如前日，蜀道高风过昔人。",
      "他日侍郎登凤沼，却来湖畔静怡神。"
    ]
  },
  {
    "id": "2e89e420088c51ba711b58bfabf849a8",
    "title": "喜杨诚斋赴召",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "病中何事却欢欣，闻召高安老使君。",
      "碧落岂容留绮夏，紫微端要著卿云。",
      "朝天续集开新咏，解易元谈记古文。",
      "应笑清臞约斋子，湖边犹恋白鸥群。"
    ]
  },
  {
    "id": "2e89e420088c51ba785a8ab649ee464a",
    "title": "送徐衡仲归侍次福建帅属二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "三年林曲喜谈丛，交荐俄闻得数公。",
      "竟觅一官莲幕下，漫添千咏锦囊中。",
      "时乖岂但冯唐老，性癖甘如叔夜慵。",
      "应是黄花过江路，笑垂双袖立西风。"
    ]
  },
  {
    "id": "2e89e420088c51ba785a8ab6f3e8897a",
    "title": "送徐衡仲归侍次福建帅属二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "和篇犹未忽成行，无柰离情杂愧情。",
      "风雨连朝难远送，湖山何日再寻盟。",
      "饱参屡见从头举，识破悬知到处轻。",
      "疏懒只愁书问少，望君因便却传声。"
    ]
  },
  {
    "id": "2e89e420088c51babdb1ed3e10cd9a5b",
    "title": "诚斋以南海朝天两集诗见惠因书卷末",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "笔端有口古来稀，妙悟奚烦用力追。",
      "南纪山川题欲遍，中朝文物写无遗。",
      "后山格律非穷苦，白傅风流造坦夷。",
      "霜鬓未闻登翰苑，缓公高步或因诗。"
    ]
  },
  {
    "id": "2e89e420088c51bab4e2f1f563b32fc0",
    "title": "南湖有怀遂初尤公侍郎寄赠七言",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "停骖曾送柳边舟，忽忽今冬病故秋。",
      "望远溪山常入梦，写残书信只成愁。",
      "明心坐断三千佛，谒帝行归十二楼。",
      "临水忆君谁复信，乱烟凄暮白芦洲。"
    ]
  },
  {
    "id": "2e89e420088c51bacbb7d4c67cbffbb1",
    "title": "呈曾仲躬侍郎",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "公道欣从禁路开，世家今有伟人来。",
      "共推掌学文清手，突过谈兵杜牧才。",
      "老眼知人明月镜，时情荐士冷秸灰。",
      "诗章活法从公了，要使诸方听若雷。"
    ]
  },
  {
    "id": "2e89e420088c51ba6923883ae42fc0b3",
    "title": "次韵叔祖题咏泽亭",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "疆塞声威昔据鞍，筑亭聊此水云看。",
      "地连牛斗东南胜，心体鸢鱼上下观。",
      "一节爱君通表里，百年耽句置炎寒。",
      "莫疵缘岸规模浅，幽洁从来极怕宽。"
    ]
  },
  {
    "id": "2e89e420088c51ba8e3c402bf3f40c94",
    "title": "行近湖州不果入城寄王成之使君",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "江左风流燕子家，有人襟度渺云涯。",
      "讴歌冯翊今分竹，词藻西垣旧判花。",
      "相望每居形迹外，投闲常动别离嗟。",
      "因行一见还成阻，谁谓人遐自室遐。"
    ]
  },
  {
    "id": "2e89e420088c51ba90542f89bcbd879e",
    "title": "过临安海会寺东长桥有怀苏文忠公",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "竦踊峰环碧玉城，乱蝉争送夕阳明。",
      "飞桥预快登山足，坏塔遥增吊古情。",
      "陈迹几年惊梦幻，清文随处振英茎。",
      "胡床等到三更看，闲过桐乡或驾鲸。"
    ]
  },
  {
    "id": "2e89e420088c51baa39e3fddaaec7ce8",
    "title": "有怀参政范公因书桂隐近事奉寄二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "石湖仙伯住吴门，事业文章两足尊。",
      "南北东西曾遍历，焉哉乎也敢轻论。",
      "桂园柳色金丝织，笠泽桃花锦浪翻。",
      "小大风烟俱自适，鹪巢终莫拟云鲲。"
    ]
  },
  {
    "id": "2e89e420088c51baa39e3fddc62ed494",
    "title": "有怀参政范公因书桂隐近事奉寄二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "迂疏那可作治中，闲事归来却不慵。",
      "晓炷佛香聊作观，晚投社饮亦称侬。",
      "荷衣制就身宜著，菰米收成手自舂。",
      "最是今春多伟绩，万丛兰四百株松。"
    ]
  },
  {
    "id": "2e89e420088c51ba86904baac0747dc6",
    "title": "许深甫宰分宜",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "峥嵘飞藻妙无前，廓廓披怀万丈渊。",
      "久矣愿交嗟迹异，兹焉觌面实心先。",
      "雪窗政握持杯手，风溆惊排转柁船。",
      "名宦祝君诚长语，安心西去试鸣弦。"
    ]
  },
  {
    "id": "2e89e420088c51ba4a77b8881c69cf4b",
    "title": "因过田倅坐间得姜尧章所赠诗卷以七字为报",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "京廛舆马竞扬埃，何碍骚人独往回。",
      "我住水边奚自识，诗如云外寄将来。",
      "一从风袖携归看，屡向松亭静展开。",
      "应是冰清逢玉润，只因佳句不因媒。"
    ]
  },
  {
    "id": "2e89e420088c51ba4381b7cb45c8de2e",
    "title": "贺萧参政",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "向来投谒未尝频，今日尤宜后众宾。",
      "先世年家登政府，时情礼数到闲人。",
      "只将忠实酬明主，果见推迁作大臣。",
      "何用抚孤多轸念，园花开胜去年春。"
    ]
  },
  {
    "id": "2e89e420088c51ba8250974a2d7caae6",
    "title": "叔祖国学座间请观诗编因赋",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "出门何许会初心，家有师儒是学林。",
      "画古更因金印伟，书丛方称锦堂深。",
      "朱橙荐酒随冬蟹，翠蔓披墙引暮禽。",
      "每幸酸咸得同嗜，可令倾耳阙韶音。"
    ]
  },
  {
    "id": "2e89e420088c51bad9e05b8aaf43fe1b",
    "title": "送郑刚中赴江东参议",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "去程遥指石头城，秋与钟山老气清。",
      "紬绎蓬峦曾正字，参陪莲幕试论兵。",
      "时平得计甘微禄，学古无心急近荣。",
      "君岂江淮久游客，归来矍铄上承明。"
    ]
  },
  {
    "id": "2e89e420088c51bacf15d68563238bcc",
    "title": "回渡荷叶浦",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "宿雨惊眠变早凉，喜成风便放归航。",
      "山云野树水墨暗，芦叶荷花文绣香。",
      "藉枕冰藤醒倦思，打帘珠浪发清狂。",
      "天围平浦方宜眼，便腹飞帆莫太忙。"
    ]
  },
  {
    "id": "2e89e420088c51ba21c352bc2688c54e",
    "title": "次以道荷叶浦",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "向来曾爱叶田田，落日荷花拥棹前。",
      "霜冷不移鱼世界，苇残聊作雁家缘。",
      "诗狂顷刻成三首，懒病中间接四边。",
      "除此今朝无别事，与君相就乐𦨻船。"
    ]
  },
  {
    "id": "2e89e420088c51ba9ab12e3d5c2de54e",
    "title": "又呈坐客",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "天假南湖一段奇，宾朋胥会只论诗。",
      "人生未老肯闲日，春色无边方盛时。",
      "林外好山看独惯，尘中新事问宁知。",
      "从来邂逅宜真率，花下杯传却莫迟。"
    ]
  },
  {
    "id": "2e89e420088c51baaea76d64942d6464",
    "title": "客至",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "麝萱沿径绿抽牙，文杏飘蹊白覆沙。",
      "过半春光须爱惜，沓来人事费拦遮。",
      "妨寻蚁径看排阵，阻向蜂筒听报衙。",
      "癖性杜门犹惮此，刺头尘土可堪嗟。"
    ]
  },
  {
    "id": "2e89e420088c51bac7dc3161b4dba461",
    "title": "次韵酬陈伯冶监仓",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小筑才成赐也墙，传家那是钓徒张。",
      "非求世上人看好，但要闲中句律昌。",
      "成阵游鯈波上暖，打团飞蝶菊初荒。",
      "邻翁莫厌频相遇，会见翱翔入未央。"
    ]
  },
  {
    "id": "2e89e420088c51ba169e19e7a35b63f4",
    "title": "送叶景良知严陵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "千古风高仰钓台，朱轮新拥得通才。",
      "政声易报长安近，家学知从霅水来。",
      "半载依仁方恨别，双鱼传信肯慵开。",
      "分携强饭休频祝，锋召需贤定挽回。"
    ]
  },
  {
    "id": "2e89e420088c51ba5a2db4cc8a2f992f",
    "title": "送谢艮斋得闲西归",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "向来朝列虽知己，台省山林职事殊。",
      "勇退近闻辞北阙，醉游唯欠到南湖。",
      "心传古学高当代，力把忠言壮晚途。",
      "竞说归舟卖金带，囊空想见一钱无。"
    ]
  },
  {
    "id": "2e89e420088c51ba6f89f42391b52e4e",
    "title": "戏呈郑去华县丞",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "叠破当年御赐袍，饱看人钓六灵鳌。",
      "行藏虽似少中节，识趣不妨依旧高。",
      "入梦傅岩初岂意，上书曼倩本徒劳。",
      "浮生万事天都了，爱惜君才祝善刀。"
    ]
  },
  {
    "id": "2e89e420088c51ba74c8845f65627a58",
    "title": "谒客不值夜梦见之",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "澄湖楼畔梵王宫，门外陂塘尽日风。",
      "来访故人嗟未值，绝怜秋色与谁同。",
      "不遑将母君应叹，始可言诗我未工。",
      "须信梦多因境熟，夜深犹在寺门东。"
    ]
  },
  {
    "id": "2e89e420088c51ba3e62f0a308d959c4",
    "title": "官舍梦归南湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "林野相望不隔关，梦魂径到岂为难。",
      "恍如天上飞升客，忘却人间走俗官。",
      "嵓桂直通笼鹤槛，水荭斜倚钓鱼竿。",
      "觉来不忍轻开眼，窗外芭蕉战晓寒。"
    ]
  },
  {
    "id": "2e89e420088c51bab91ee5fcd96fc370",
    "title": "曾无逸饷风澜十团扇报以七言",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "君才霁月破阴分，因物还将比似君。",
      "水上风云真解悟，目前意到便成文。",
      "轻涛浡突羊头起，急溜爬髿虎爪分。",
      "枕重南丰横别派，洗空浮浊几人群。"
    ]
  },
  {
    "id": "2e89e420088c51baf4f6db91b9bb56f0",
    "title": "许深父送日铸茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "短笺欣见小龙蛇，谏省初颁越岭茶。",
      "瓷缶秘香蒙翠箬，蜡封承印湿丹砂。",
      "清风洒落曾谁比，正味森严更可嘉。",
      "堪笑云台方忍睡，强行松径嚼新芽。"
    ]
  },
  {
    "id": "2e89e420088c51ba31990e076f065a18",
    "title": "游叔祖次对宅南新园诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "入门疑是洞中天，有此人间事两全。",
      "深窈高明俱要景，安闲荣盛未衰年。",
      "轩窗处鹤千层竹，风雨催诗十亩莲。",
      "闻道从今毕婚嫁，阴功专为子孙传。"
    ]
  },
  {
    "id": "2e89e420088c51ba2144c6a3d7b97bfd",
    "title": "五林方沈氏居",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "路转苍湾静者家，抱墙修竹舞薝斜。",
      "佛灯镜照无尽像，书馆池栽成行花。",
      "粗有田园真可乐，不维车服更何加。",
      "晚来清致因闲取，非故邀君一煮茶。"
    ]
  },
  {
    "id": "2e89e420088c51ba667933e979b94d2e",
    "title": "南湖夕泛",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "欲知家住画图中，静向波心漾短篷。",
      "粉墨晕开天水色，碧朱堆上柳花丛。",
      "云边鸥影来还去，篱畔鸡声西复东。",
      "别浦夷犹岂无谓，细看蘋末受清风。"
    ]
  },
  {
    "id": "2e89e420088c51baa7cdd46d7117ca0e",
    "title": "游新市赵侍郎园",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "步屧沾泥得望新，霁光飞上杂花明。",
      "渔篷就向池旁入，山翠尽从窗外横。",
      "因想主人持酒兴，直须居士咏诗声。",
      "浮生果解随缘足，适意真强爵与名。"
    ]
  },
  {
    "id": "2e89e420088c51ba824b7aab7d2dc22d",
    "title": "游韩氏园有客先归",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风日催荷作老香，便将新句责胡床。",
      "重山抱屋临幽爽，四月边湖纳晚凉。",
      "扇景不惊蛙黾坐，盘飧还爱笋蔬长。",
      "佳宾壮论能投俗，归路谁怜鬓雪光。"
    ]
  },
  {
    "id": "2e89e420088c51bae223e4e185f54a02",
    "title": "寄题任子严漕使盘园",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "身即林园不世功，喜惊今乃有人同。",
      "规模内相雄文里，景物时贤杂咏中。",
      "前辈风流何敢似，后来评论想能公。",
      "谁曾寤寐声形隔，真乐从兹触处通。"
    ]
  },
  {
    "id": "2e89e420088c51ba0b71f6325abdb64f",
    "title": "离无锡夜入溪庄港口",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "出山犹自雨随车，到得溪桥一点无。",
      "冷月半明云未去，垂杨成行叶全枯。",
      "竹添东墅方清荫，人在南湖巳白须。",
      "应是田翁喜侬至，旋吹灯火竞欢呼。"
    ]
  },
  {
    "id": "2e89e420088c51ba64147f75ef28d5e4",
    "title": "雨中忆昙少云奉寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "天意今年不惜凉，雨声秋后恣淋浪。",
      "单衣巳觉生絺薄，细字初便短烛光。",
      "画饼功名孤塞路，守株身世老江乡。",
      "吾侪政要无人识，黄叶深林气味长。"
    ]
  },
  {
    "id": "2e89e420088c51ba6eef35797ad9fa6d",
    "title": "虎斑猫",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "百丈慵参老野狐，一双俄得小於菟。",
      "眈眈肯听豺声怯，索索当令鼠辈无。",
      "既与道人常并坐，何妨童子戏编须。",
      "硬黄新染香如蜡，从此书堂不闭厨。"
    ]
  },
  {
    "id": "2e89e420088c51ba2a7e27f8156a5e59",
    "title": "游俞氏庵次叔祖韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "青山稳处衲僧家，得趣应难向客夸。",
      "春砌浪生金凤草，夏窗低映木龙花。",
      "安禅旧日参临济，照影新游爱水涯。",
      "酩酊讵论归路晚，壁间贪纵墨翻鸦。"
    ]
  },
  {
    "id": "2e89e420088c51ba4c7247e6cabe1062",
    "title": "卖花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "种花千树满家林，诗思朝昏恼不禁。",
      "担上青红相逐定，车中摇兀也教吟。",
      "虽无蜂过曾偷采，犹恐尘飞数见侵。",
      "应是花枝亦相望，恨无人似我知音。"
    ]
  },
  {
    "id": "2e89e420088c51baef36916574bf91b6",
    "title": "锦池泛舟赠庄器之二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "槐叶莺声两度春，笑言常恨独参辰。",
      "相过便说幽居好，别后应多秀句新。",
      "贺监湖边山作伴，若耶溪上月为邻。",
      "凉秋定扣松扉去，一舸从君理钓缗。"
    ]
  },
  {
    "id": "2e89e420088c51baef3691653f096ba1",
    "title": "锦池泛舟赠庄器之二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "翠舫迎凉避日行，只随风去不须撑。",
      "云移茂树添层影，鱼喜新荷触嫩茎。",
      "客有何人从远至，天怜吾辈太清生。",
      "功名世上虽为急，弄水搴芳未可轻。"
    ]
  },
  {
    "id": "2e89e420088c51baa512564c9a51744d",
    "title": "泊吴江塔院喜霁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风雨因何犯晓来，不教闲却好诗材。",
      "直须船内幽人起，始放天边暖日开。",
      "杰阁岂容关一面，长桥浑欲走千回。",
      "归时相见逢佳月，忙杀同行鹦鹉杯。"
    ]
  },
  {
    "id": "2e89e420088c51ba4e5995dcb665f803",
    "title": "舟行",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "经夕舟行路未赊，不须寒梦早还家。",
      "云连冈势通平野，雨溢滩声走乱沙。",
      "蘋蓼静怜鱼世界，菰蒲遥想雁生涯。",
      "玄真便合苕溪隐，莫待摧颓两鬓华。"
    ]
  },
  {
    "id": "2e89e420088c51ba4dc8aa0b14ae2cc4",
    "title": "出德清县",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "天公有意作诗颠，入得苕溪未见莲。",
      "先放水荭围半里，更将芦叶界平川。",
      "明金扇日停苍渚，碧玉环山吐白烟。",
      "非是老夫来领略，此中那有地行仙。"
    ]
  },
  {
    "id": "2e89e420088c51bac7ac97ffa1f0edc6",
    "title": "出馀杭县",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "暑剧中宵枕屡移，夙兴犹得趁凉时。",
      "平冲露气篮舆稳，遥杂星芒筱炬随。",
      "触景有诗聊记述，为人无术漫驱驰。",
      "须臾假寐谁惊觉，隔岸清风叫子规。"
    ]
  },
  {
    "id": "2e89e420088c51ba2afc81f26823ff4f",
    "title": "之官离桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "坎止流行总付天，好闲初志独茫然。",
      "巢成不去怜林鸟，门外空维念钓船。",
      "老矣春容聊索漠，薰兮风序向清妍。",
      "雨声未易催愁得，投暇归来意最便。"
    ]
  },
  {
    "id": "2e89e420088c51bae0ff9ff04ca3b29b",
    "title": "题昌化县双溪馆",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "奔流槛外薄溪鸣，曾入坡仙拄杖声。",
      "天目远连山势曲，路头争说县官清。",
      "林重鸟爱冲烟没，桥毁人看涉水行。",
      "忙里能偷此闲乐，抗尘宁复叹劳生。"
    ]
  },
  {
    "id": "2e89e420088c51bac07e9c1d9446eb2b",
    "title": "题临川道中玉虚观",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "拔宅清都去不还，尚留仙事警其顽。",
      "灵茅岁久香犹发，丹井功成水自闲。",
      "日转空庭松影瘦，雨馀幽径藓痕斑。",
      "云軿鹤驾何曾远，满耳天风吹佩环。"
    ]
  },
  {
    "id": "2e89e420088c51ba5835d6381b343fb2",
    "title": "闲步游紫极观",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "青惜高杉觅望宽，仙庐幽占路纡盘。",
      "边花制古装门榜，老桂枝拳倚醮坛。",
      "颜色不同轻紫绶，精神常在慕黄冠。",
      "蜂巢蚁垤非吾乐，终买云扃种术餐。"
    ]
  },
  {
    "id": "2e89e420088c51ba7344442e0dffe7e5",
    "title": "题天台凝真宫陈道士缘化藏经既成求诗还山",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "羽帔褊褼下赤城，烧松秃兔气尤清。",
      "书成胝手怜心苦，神护赪肩觉担轻。",
      "万笈云签来北阙，一朝宝翰得东明。",
      "明年我欲仙游去，要听岩扃晓诵声。"
    ]
  },
  {
    "id": "2e89e420088c51ba7bec4b6e14e64eaa",
    "title": "水仙花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鲤鱼程阔海茫茫，照眼琼标十二行。",
      "矾弟梅兄同旧隐，风姨月姊特新妆。",
      "湘滨人远难闻瑟，洛浦才高最断肠。",
      "何似香严真实处，鼻端无窍著猜量。"
    ]
  },
  {
    "id": "2e89e420088c51ba7e917feab1be142e",
    "title": "赠嗣持上人",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "持也耽耽老比邱，吾如松涧瀑春流。",
      "经年欲见浑无便，连日相逢若旧游。",
      "柏子轩窗翻梵夹，荷香亭上款茶瓯。",
      "真成此外无馀事，莫说机关向上头。"
    ]
  },
  {
    "id": "2e89e420088c51ba297a2022b4d2fcab",
    "title": "赠崇先寺长老",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "飞骑原头快著鞭，暮溪呼艇访幽禅。",
      "霜轻正属收橙月，雨霁真成种麦天。",
      "问答因缘随处是，推敲事业此生专。",
      "无尘幸有西偏竹，浴罢从师借枕眠。"
    ]
  },
  {
    "id": "2e89e420088c51baaeab196f66a421cf",
    "title": "吴江鲊户献鲈",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "旧过吴淞屡买鱼，未曾专咏四腮鲈。",
      "鳞铺雪片银光细，腹点星文墨晕粗。",
      "西塞鳜肥空入画，汉江鳊美阻供厨。",
      "季鹰莫道休官去，只解思渠绝世无。"
    ]
  },
  {
    "id": "2e89e420088c51bab5a98bad9f242937",
    "title": "归南湖喜成",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "路转斜桥似梦醒，拥衾摇兀亦身轻。",
      "知期岸鹊如相语，匿笑邻翁欲斗迎。",
      "见处青山还委么，遮回居士太呆生。",
      "矮篱半路寒毬树，新种浑如旧种成。"
    ]
  },
  {
    "id": "2e89e420088c51bae74f7845faa693a8",
    "title": "安溪晚泊因到无净院",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "十丈亭桥稳踔溪，斜阳红滟入船低。",
      "枯筇径过荒街北，静院深寻破庙西。",
      "游伴苦无成独笑，物情谙遍任难齐。",
      "归时早是星烦出，影漾波痕上下迷。"
    ]
  },
  {
    "id": "2e89e420088c51bab7bddfd4aa2375d1",
    "title": "游南山普宁院院中止有数僧别立堂处村仆几百人号师翁道友分执薪水负戴扫除苴补之役暇即乞米赡众溪南二里许名石口闻冬时梅花甚多",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "入港晴芜远际山，鹭群翻处绿回环。",
      "林隈隐寺僧慵出，桥底通船客正闲。",
      "乍喜身心俱寂静，足怜名相惑愚顽。",
      "兴阑犹约寒梅发，月下来观侧近湾。"
    ]
  },
  {
    "id": "2e89e420088c51baf4b022f617fc502f",
    "title": "宿西菩山明智寺诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "路转溪山果大奇，茂林门径古苔滋。",
      "坐馀沿石闲听水，茶罢巡檐遍读碑。",
      "飞白洒然前辈字，养鱼浴却向来池。",
      "菖蒲葺葺仙人发，随我归来与静宜。"
    ]
  },
  {
    "id": "2e89e420088c51ba9c2df1eccebe28ed",
    "title": "杨伯时李子永潘茂洪同游安福寺诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "湖滨初试暮春衣，绿径钟残到寺迟。",
      "二月梅花还傍竹，一时游客总能诗。",
      "横栏著砚争濡墨，断石缘蒲静看池。",
      "莫问邻亭是谁筑，山园持酒本幽期。"
    ]
  },
  {
    "id": "2e89e420088c51ba8c1c34f6dc51cf4c",
    "title": "芦山长老慧举见访约游其临平庵居自号云邱草堂因赠四韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "此客南湖不易逢，几年尘外愿相从。",
      "风流前辈亲曾识，兴寄高情老未慵。",
      "行柳映门宜著舫，青灯同坐到闻钟。",
      "稻畦莲渚临平境，何幸同师觅旧踪。"
    ]
  },
  {
    "id": "2e89e420088c51ba420690e2b31ee126",
    "title": "过红城子",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "阔港旁边狭港横，大桥侧畔小桥平。",
      "吠人黄耳穿篱走，唤子青裾出户迎。",
      "寒日树枯山得势，顺风樯稳浪无声。",
      "自知吟写红城景，不让丹青笔作城。"
    ]
  },
  {
    "id": "2e89e420088c51ba196bfbd043db51f9",
    "title": "暂往吴兴出城",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "数声初听放船钲，小雨冲凉晚出城。",
      "遥见人家层荫合，便无风袖一尘生。",
      "园林岂乏清闲乐，鸥鹭须寻浩荡盟。",
      "秋色此行方到手，快来诗内发精明。"
    ]
  },
  {
    "id": "2e89e420088c51ba13ca4b18e940ad7a",
    "title": "薝卜花盛开因赋四韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桃杏空为涧上霞，移根争似觉王家。",
      "众香不复推沉水，六出分明是雪花。",
      "柳岸风连荷叶上，葛巾人坐竹阴斜。",
      "题评更得吾诗后，醒睡从今合胜茶。"
    ]
  },
  {
    "id": "2e89e420088c51bafe4368b10b3d9f6c",
    "title": "灵源精舍小憩旧名龙泉有古井极甘洌",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "姑恶声催雨不来，暑云空际只崔嵬。",
      "投鞭得地古佛刹，看竹满窗风叶堆。",
      "百岁可堪轻日月，一官才得便尘埃。",
      "清泉酌罢犹贪恋，更瀹松黄当茗杯。"
    ]
  },
  {
    "id": "2e89e420088c51bac532bc3929aa16e0",
    "title": "山寺小憩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "趋寺松杉夹径栽，解鞍流憩得莓苔。",
      "尘昏金篆牌犹挂，灯暗纱笼殿不开。",
      "老鹤就凉临古井，幽禽寻食下生台。",
      "诗成漫记檐间柱，去矣何时复此来。"
    ]
  },
  {
    "id": "2e89e420088c51ba6a8685f2c185d8d0",
    "title": "游昭庆寺",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "招提徐步已身轻，礼忏僧忙不出迎。",
      "侧殿挂灯窥塑像，小廊流水爱经声。",
      "心安久矣空尘想，梦异当年记宿生。",
      "目送绕门山更好，肯闲何处不堪行。"
    ]
  },
  {
    "id": "2e89e420088c51ba7cd4ff48caaa18c5",
    "title": "夜宿华藏寺",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "苍桧阴阴未掩门，闲来吹鬓一飞蚊。",
      "香腾广殿游云合，灯绕长廊列宿分。",
      "般若心华方照耀，毗耶宝雨自缤纷。",
      "世缘即是栖禅境，居士何尝别见闻。"
    ]
  },
  {
    "id": "2e89e420088c51ba661cb582ff7ee577",
    "title": "与诸弟游天竺",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "出门残月带晨鸦，飞盖相从纵五花。",
      "风绰败芦依岸老，水分洲渚抱山斜。",
      "櫜鞬未遂书生志，钟磬聊寻衲子家。",
      "何物最能舒望眼，晓云吹霁不成霞。"
    ]
  },
  {
    "id": "2e89e420088c51bab2eac5958c54b1a7",
    "title": "姑苏怀古",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "昔年宫殿雨苔荒，花径无人采旧香。",
      "宰噽若能容国士，西施那解误君王。",
      "轻寒客子垂双袖，落日啼乌下女墙。",
      "成坏不将供一笑，争如烟外𦊔渔郎。"
    ]
  },
  {
    "id": "2e89e420088c51ba7146d8a6f8af2174",
    "title": "平望遇风",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "平望陂湖一望平，当年地志岂虚名。",
      "微茫远树山同出，破碎层云日斗明。",
      "更着百千寒雁叫，偏宜三四旅帆征。",
      "疏帘揭起从风入，要洗频年郁滞情。"
    ]
  },
  {
    "id": "2e89e420088c51ba7d031b661445696b",
    "title": "晓出海会过新溪渡",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "喧喧人语俶行装，广殿灯寒暗古廊。",
      "桥截漫滩收夜色，路经层岫吐朝阳。",
      "鳞差白石中流见，栉比篬筠夹坞香。",
      "爽气正浓诗兴薄，归途应愧挈空囊。"
    ]
  },
  {
    "id": "2e89e420088c51ba5264a9845c427e2f",
    "title": "写村舍壁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "路转溪隅草色苍，烟霏云屋带渔乡。",
      "鸡头叶老陂塘暗，狗脊花繁篱落香。",
      "景物向人须品藻，太平无地不耕桑。",
      "何时秋入丰年社，持蟹来听压酒床。"
    ]
  },
  {
    "id": "2e89e420088c51bae202e9c45ce8347b",
    "title": "书东迁禇氏壁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风晴舒望绿吹林，舣棹蒿田曲径深。",
      "淳朴山川追古俗，萧闲林谷许幽寻。",
      "籯金不必多留子，种德先须善用心。",
      "动我耕耘平日兴，浊醪归缓肯辞斟。"
    ]
  },
  {
    "id": "2e89e420088c51ba838f011ce034ebd8",
    "title": "题王恭父校书新辟书轩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "仙翁眼力信非凡，到处偏工鉴别山。",
      "消得好乌巢屋上，旋移空翠入窗间。",
      "平生万卷端能合，从此三杯不等闲。",
      "莫讶倏来犹属意，野人日用实相关。"
    ]
  },
  {
    "id": "2e89e420088c51ba90484f57702506f3",
    "title": "刘子履少卿挽辞二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "气盖两峰蚤食牛，堂堂声誉冠诸刘。",
      "直言不愧上方剑，妙句常轻万户侯。",
      "仙药了无金鼎效，梦魂空绕玉关秋。",
      "当时若假三千骑，岂但区区活泰州。"
    ]
  },
  {
    "id": "2e89e420088c51ba90484f573427d16f",
    "title": "刘子履少卿挽辞二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "释和书上巳经年，敌骑南来果犯边。",
      "太息龟灵成底事，漫闻鸿宝得家传。",
      "平生喜踏天山雪，晚岁愁看瘴浦烟。",
      "务实褒称曾未泯，不须凝恨入重泉。"
    ]
  },
  {
    "id": "2e89e420088c51ba8b4f0d5d43fc802b",
    "title": "书事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "剩喜居园野趣成，今春添得四桥横。",
      "猿猴渐解擎书策，鹦鹉新能唤佛名。",
      "酒旆静垂墙杏雨，茶铛闲试砌莎晴。",
      "连年固自穷幽讨，新试频伽一两声。"
    ]
  },
  {
    "id": "2e89e420088c51ba351a9d3376fd658b",
    "title": "南湖二亭落成各书长句一首野芳",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "望处阴云纵复横，落梅那更两关情。",
      "清愁入梦时飞蝶，远树和烟欲啭莺。",
      "多病半春诗债满，经旬无客酒缘轻。",
      "湖亭记取初成日，正是菖蒲斫水生。"
    ]
  },
  {
    "id": "2e89e420088c51ba351a9d331bb2750e",
    "title": "南湖二亭落成各书长句一首野芳",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不负从今浦浦风，柳阴方称系疏篷。",
      "窗前细雨摊鱼网，壁上斜阳晒钓筒。",
      "肯厌邻僧频见过，有来窠燕亦相容。",
      "甘心到老无人采，莫比当年渭水翁。"
    ]
  },
  {
    "id": "2e89e420088c51ba16cb3b4b01a98ee4",
    "title": "戏题故袍",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "垂髫便衣绿荷衣，两见龙飞圣主时。",
      "举世恩荣俱合换，唯吾忧患只该披。",
      "收藏尽好随腰带，提掇应堪傲鬓丝。",
      "试使著来门外立，精神犹胜似钟馗。"
    ]
  },
  {
    "id": "2e89e420088c51baa472d84488316092",
    "title": "石污尊",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "万事醉如泥，昔贤有名言。",
      "闭门五十载，真须石为樽。"
    ]
  },
  {
    "id": "2e89e420088c51ba5a6b582288f41f46",
    "title": "天声馆",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鸾鹤纷来下，天风驾月明。",
      "语言难道断，不堕世间声。"
    ]
  },
  {
    "id": "2e89e420088c51ba16067b2943b9ff76",
    "title": "谒丛霄馆其二",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "飙御缤来下，储休答意虔。",
      "虽无名宦达，林墅保长年。"
    ]
  },
  {
    "id": "2e89e420088c51ba559956d8ec1d2f41",
    "title": "琅华洞天",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "琪树已无尘，山幽地更灵。",
      "羽流来往熟，仙饭设青精。"
    ]
  },
  {
    "id": "2e89e420088c51baab71c198fbe1f529",
    "title": "戏答客问",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桂隐芙蓉盛，柴门日日开。",
      "若无诗与酒，不请看花来。"
    ]
  },
  {
    "id": "2e89e420088c51bad5083e6ece7df82e",
    "title": "题松身",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不见蛰根时，唯喜苍阴覆。",
      "借汝叶间声，当我风信句。"
    ]
  },
  {
    "id": "2e89e420088c51ba5b601b2cfc8a8b15",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "未说花开好，团看叶自奇。",
      "明朝非愿避，爱树恐相离。"
    ]
  },
  {
    "id": "2e89e420088c51ba5b601b2c75369617",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "数举营巢债，才成作佛庐。",
      "随堂展单钵，均是道人居。"
    ]
  },
  {
    "id": "2e89e420088c51ba5b601b2c1df6e1a8",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "地势本居中，因湖别南北。",
      "三十六计中，吾今计为得。"
    ]
  },
  {
    "id": "2e89e420088c51ba5b601b2caed6de7c",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谁无数椽屋，盖成多是俗。",
      "如此乱山中，非关松石竹。"
    ]
  },
  {
    "id": "2e89e420088c51ba5b601b2c2527af6e",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "下瞰东邻寺，钟声殷两山。",
      "贪吟尝忍冷，薄夜不知还。"
    ]
  },
  {
    "id": "2e89e420088c51ba5b601b2ca441c10d",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不作风波民，已铸赫胥印。",
      "同好岂无人，望崖行少进。"
    ]
  },
  {
    "id": "2e89e420088c51ba5b601b2c82e1ce71",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "宝画光腾处，乔林更碧峦。",
      "权衡主人福，压尽世间官。"
    ]
  },
  {
    "id": "2e89e420088c51ba5b601b2c9e5f323e",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "夜月三杯色，晴荷十亩香。",
      "若教兴世念，不甚觉风凉。"
    ]
  },
  {
    "id": "2e89e420088c51ba5b601b2c02b516d4",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "相别音书断，相逢语话稀。",
      "平生胶漆处，正要世情疑。"
    ]
  },
  {
    "id": "2e89e420088c51ba5b601b2cb2921621",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "暖坐无寒涕，窗油雪让明。",
      "地炉糠火熟，饱听乱松声。"
    ]
  },
  {
    "id": "2e89e420088c51ba5b601b2c2f0e6b66",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "杜老诗中佛，能言竹有香。",
      "欲知殊胜处，说着早清凉。"
    ]
  },
  {
    "id": "2e89e420088c51ba5b601b2c21820d75",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "香炷对清晨，微言得问津。",
      "所师非传癖，手泽仰如新。"
    ]
  },
  {
    "id": "2e89e420088c51ba5b601b2c93df5d91",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "大易缘何有，难逃此问中。",
      "不从横画会，爻象总能通。"
    ]
  },
  {
    "id": "2e89e420088c51ba5b601b2c675a7351",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "因看上下经，便无烦恼事。",
      "慈俭不为先，躬行五个字。"
    ]
  },
  {
    "id": "2e89e420088c51ba5b601b2cf2180fc4",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "翠竹是真如，目前须荐取。",
      "恁么做禅和，被人鞔似鼓。"
    ]
  },
  {
    "id": "2e89e420088c51ba5b601b2cedde5ea0",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "世界无非我，心怀即是天。",
      "玉堂并草舍，何地不安然。"
    ]
  },
  {
    "id": "2e89e420088c51ba5b601b2c1c61a702",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "触处天光发，何尝离定中。",
      "问云谁散乱，又道主人公。"
    ]
  },
  {
    "id": "2e89e420088c51ba5b601b2cf6e92536",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "阴洞亲寻遍，灯惊蝙蝠飞。",
      "坚明敲紫玉，一似采时肥。"
    ]
  },
  {
    "id": "2e89e420088c51ba5b601b2c36cc5550",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "濯濯何年有，先公手种成。",
      "至今揩痒虎，来认读书声。"
    ]
  },
  {
    "id": "2e89e420088c51ba5b601b2cda5f50b0",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "化国舒长日，林隈分外知。",
      "年年庭荫匝，数遍鹊寻儿。"
    ]
  },
  {
    "id": "2e89e420088c51ba5b601b2cd9a785b2",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "抛絮轻于柳，栖禽不待凰。",
      "题诗非胜纸，留咏托枝凉。"
    ]
  },
  {
    "id": "2e89e420088c51ba5b601b2c3bd1f695",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "皂隶百轻肥，金朱弹丸箧。",
      "君方踞胡床，风掀缃册叶。"
    ]
  },
  {
    "id": "2e89e420088c51ba5b601b2c623f562d",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "掩抱复回环，亭居紫翠间。",
      "思量天下物，谁更好如山。"
    ]
  },
  {
    "id": "2e89e420088c51ba5b601b2c25387447",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "立缟芳桂阴，置汝固已当。",
      "他年莫姓丁，止厕子侄行。"
    ]
  },
  {
    "id": "2e89e420088c51ba5b601b2c4b5975a5",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "唤作大圆镜，波文从此生。",
      "何妨云影杂，榜样自天成。"
    ]
  },
  {
    "id": "2e89e420088c51ba5b601b2c700147d3",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "月出烟暝时，水调谁家唱。",
      "短棹欲相寻，先经此亭上。"
    ]
  },
  {
    "id": "2e89e420088c51ba5b601b2cb0347988",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "芒屦方疑湿，天晴径又乾。",
      "由来云在下，木杪是栏干。"
    ]
  },
  {
    "id": "2e89e420088c51ba5b601b2c7a4a34f5",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小楫轻撶去，无人伴此翁。",
      "午烟青一点，鱼虎出深丛。"
    ]
  },
  {
    "id": "2e89e420088c51ba5b601b2c6b4da3b8",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "溪叟挈笭箵，曾来候此亭。",
      "未知余不杀，刚要著鱼经。"
    ]
  },
  {
    "id": "2e89e420088c51ba5b601b2c24beb687",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "一片吹来锦，人言是杏花。",
      "倚栏堪把玩，胜似日边霞。"
    ]
  },
  {
    "id": "2e89e420088c51ba5b601b2cfd030d8d",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "莫羡海棠色，听言著子时。",
      "骊珠千万颗，撒向嫩桑枝。"
    ]
  },
  {
    "id": "2e89e420088c51ba5b601b2c721e1319",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "柘弹黄金子，谁将满树装。",
      "珍禽来往惯，风落不惊忙。"
    ]
  },
  {
    "id": "2e89e420088c51ba5b601b2c8682fbdb",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "疑驾洞庭帆，累累看绕山。",
      "花时芳气洁，伯仲素馨间。"
    ]
  },
  {
    "id": "2e89e420088c51ba5b601b2c9f856f3b",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不向他园去，能来共竹林。",
      "故乡知我念，特地奏秦音。"
    ]
  },
  {
    "id": "2e89e420088c51ba5b601b2c9eef3a88",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "欲向松间去，梅西竹坞穿。",
      "莫言吟兴在，风雪灞桥边。"
    ]
  },
  {
    "id": "2e89e420088c51ba5b601b2c55b2df2a",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "新篁故蒙丛，恶草刚荟翳。",
      "删薙似少恩，成渠玉无际。"
    ]
  },
  {
    "id": "2e89e420088c51ba5b601b2cc5ca29fc",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "初因桥种柳，却用柳名桥。",
      "桂隐从兹入，春风莫浪招。"
    ]
  },
  {
    "id": "2e89e420088c51ba5b601b2c3a6522a7",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桥向平边度，风从阔处来。",
      "泠然旬五日，无去亦无回。"
    ]
  },
  {
    "id": "2e89e420088c51ba5b601b2cc68134dd",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "窈窕或崎岖，不是邯郸步。",
      "因来此凭栏，又送孤鸿去。"
    ]
  },
  {
    "id": "2e89e420088c51ba5b601b2ccc604c14",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "半岁吏尘役，天书教放归。",
      "思量难报称，安稳饭和衣。"
    ]
  },
  {
    "id": "2e89e420088c51ba5b601b2ce47f4385",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "城市非无地，如何此结庐。",
      "一家耽静乐，两个水边居。"
    ]
  },
  {
    "id": "2e89e420088c51ba5b601b2c0e993a24",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "闻道华胥国，依稀似醉乡。",
      "近来参得透，睡稳不因床。"
    ]
  },
  {
    "id": "2e89e420088c51ba5b601b2c6dc84a85",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风日清美时，月露澄爽际。",
      "能来此徜徉，扫除闻见翳。"
    ]
  },
  {
    "id": "2e89e420088c51ba5b601b2ce8166adc",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "潜通大壑水，一杯千虑散。",
      "只因都放下，如热病得汗。"
    ]
  },
  {
    "id": "2e89e420088c51ba5b601b2c9ed167a2",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鹊饮树底泉，人立石边路。",
      "相亲不相疑，所性平等故。"
    ]
  },
  {
    "id": "2e89e420088c51ba5b601b2cd26a860a",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "路入前山处，苍苔裹石棱。",
      "不逢负薪叟，时见隔林僧。"
    ]
  },
  {
    "id": "2e89e420088c51ba5b601b2c603f064a",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "方舟卧看花，丹霞二三里。",
      "穷眼谢玄晖，休言馀散绮。"
    ]
  },
  {
    "id": "2e89e420088c51ba5b601b2c935c9fca",
    "title": "桂隐纪咏四十八首桂隐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "玉立蜻蜓小，香欺漫港秋。",
      "百年清绝意，孤棹抵封侯。"
    ]
  },
  {
    "id": "2e89e420088c51ba94cf2392bc259e11",
    "title": "前后植木犀楼上有月台尽见诸山",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "盛世适亲逢，楼台得地雄。",
      "无形兼有象，俱在太和中。"
    ]
  },
  {
    "id": "2e89e420088c51ba6abe502e4be459cf",
    "title": "登春陌",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "花柳燄通津，幽居日日春。",
      "门前往来者，同是华封人。"
    ]
  },
  {
    "id": "2e89e420088c51bac37593ca77424d45",
    "title": "香玉花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "仿佛是荼蘼，金沙著白衣。",
      "香于佛见笑，大似野蔷薇。"
    ]
  },
  {
    "id": "2e89e420088c51ba6a0c9c0ea193b40f",
    "title": "题瑞香花扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "梦里谁曾见，香篝紫绣蒙。",
      "枝间两飞蝶，我共漆园翁。"
    ]
  },
  {
    "id": "2e89e420088c51bacfdfc1fd17ac38e1",
    "title": "泛星槎",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鼻祖寻河源，织女喜停机。",
      "我不愿上天，湖中亦忘归。"
    ]
  },
  {
    "id": "2e89e420088c51ba8e55e30bca596953",
    "title": "题水墨画水仙木犀",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "翠袖擎金𧣴，香风动宝车。",
      "几间莫轻觑，故故薄云遮。"
    ]
  },
  {
    "id": "2e89e420088c51ba8e55e30b6b896dc6",
    "title": "题水墨画水仙木犀",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "昔年风露乡，裙破郁金黄。",
      "别来参祖意，坏色染衣裳。"
    ]
  },
  {
    "id": "2e89e420088c51ba9a3b83ae1f120710",
    "title": "题平甫弟梁溪庄园",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "两字虽差远，花繁好作名。",
      "假饶千万偈，难状尔多情。"
    ]
  },
  {
    "id": "2e89e420088c51ba86a2281877155c2b",
    "title": "茶谷闲步",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自携折脚铛，煮芽仍带叶。",
      "客至请渠尝，俗尘消旷劫。"
    ]
  },
  {
    "id": "2e89e420088c51ba46c331405db90e1e",
    "title": "涧西闲泛",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "曲曲通航小，兰桡手自移。",
      "映丛怜白鹭，特地过湾迟。"
    ]
  },
  {
    "id": "2e89e420088c51ba65137c444e2bc743",
    "title": "同王梦得夜坐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "何处起香云，清谈我与君。",
      "雨来临水坐，鱼跃隔窗闻。"
    ]
  },
  {
    "id": "2e89e420088c51baa8bc50500cda876c",
    "title": "晚兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "江汉旧名侯，飘萧发未秋。",
      "时荣那似此，天地入诗游。"
    ]
  },
  {
    "id": "2e89e420088c51ba6a20e5f409af1318",
    "title": "秋夜",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "人间睡正浓，月到修髯底。",
      "三伏凛如秋，蒙头思衲被。"
    ]
  },
  {
    "id": "2e89e420088c51ba1dec1f92435df878",
    "title": "约斋",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "博学非能事，详言道转乖。",
      "只因省气力，处处是吾斋。"
    ]
  },
  {
    "id": "2e89e420088c51ba6763007b3627e6a4",
    "title": "读韩非传",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谏鼓招言事蔑闻，昧时自鬻更纷纷。",
      "胸中著许堤防策，不救危身肯济君。"
    ]
  },
  {
    "id": "2e89e420088c51ba0046787953f64245",
    "title": "壬寅立春",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "经旬寒雨正霖霪，才转东风便肯晴。",
      "我自西畴心念熟，不须学稼始归耕。"
    ]
  },
  {
    "id": "2e89e420088c51ba0046787944218443",
    "title": "壬寅立春",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "蓼醯蔬饼媚晨羞，一饱宁知老到头。",
      "但听儿童语声喜，黑头青角看泥牛。"
    ]
  },
  {
    "id": "2e89e420088c51bab5d196f035a4add8",
    "title": "题挂剑图",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "当年许与有谁知，人忽邱陵我独悲。",
      "逊国曩时犹易耳，不应留剑使心欺。"
    ]
  },
  {
    "id": "2e89e420088c51ba3b5559ff666405df",
    "title": "集英殿立侍观进士唱名六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "早放天扉一刻开，更声初断雨声催。",
      "不因变化鱼龙日，焉有风云转首来。"
    ]
  },
  {
    "id": "2e89e420088c51ba3b5559ffa10bf990",
    "title": "集英殿立侍观进士唱名六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "山绕彤城瑞雾凝，催班晓色渐分明。",
      "龙门肃立章身别，得著银袍却最荣。"
    ]
  },
  {
    "id": "2e89e420088c51ba3b5559fff157acb4",
    "title": "集英殿立侍观进士唱名六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "君王策士几临轩，好学隆儒古莫肩。",
      "忠鲠尽将裨治道，不令鼌董誉空传。"
    ]
  },
  {
    "id": "2e89e420088c51ba3b5559ff33a3291a",
    "title": "集英殿立侍观进士唱名六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "青衫如草照春塘，争傍龙墀捧敕黄。",
      "功业便从今日去，莫教人道只文章。"
    ]
  },
  {
    "id": "2e89e420088c51ba3b5559ff996e77f7",
    "title": "集英殿立侍观进士唱名六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "先世亲题雁塔名，宦途漂泊最关情。",
      "难将此语逢人举，归问寒斋旧短檠。"
    ]
  },
  {
    "id": "2e89e420088c51ba3b5559ff4dba2977",
    "title": "集英殿立侍观进士唱名六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "科目从来本自宽，才疏只合作粗官。",
      "雕虫半世将何用，可惜南湖负钓竿。"
    ]
  },
  {
    "id": "2e89e420088c51ba7265b2ab82811fa7",
    "title": "孟尝君",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "狗盗鸡鸣却遇知，可怜真士不逢时。",
      "诗书若作空言看，凤至鸾游孰致之。"
    ]
  },
  {
    "id": "2e89e420088c51ba4cd3c4c32f72eb2b",
    "title": "题赵祖文画",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "破烟飞鹭不排行，林外青山閟晓光。",
      "村犬吠人循岸走，见成诗句省思量。"
    ]
  },
  {
    "id": "2e89e420088c51bad90cb00d0fb79b0c",
    "title": "送马舍人赴建康军幕",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "柳营谋客自枫宸，去去尖风雁字匀。",
      "莫把吟诗替横槊，新亭北望正愁人。"
    ]
  },
  {
    "id": "2e89e420088c51bae29f70eba65a8e65",
    "title": "武子得监左帑归甬东待次",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "看湖初过月阴阴，同望灯廛话夜深。",
      "帆向西兴人便远，再来华近莫相寻。"
    ]
  },
  {
    "id": "2e89e420088c51ba647ebbc56e2073de",
    "title": "陆严州赴召喜成三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "精舍欣闻已解骖，风樯不易到江干。",
      "一缄试读幽人语，莫作时情贺礼看。"
    ]
  },
  {
    "id": "2e89e420088c51ba647ebbc512b6d17c",
    "title": "陆严州赴召喜成三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "荣辱心中总不疑，因公环召独成诗。",
      "只愁相见无多话，不似寻常梦里时。"
    ]
  },
  {
    "id": "2e89e420088c51ba647ebbc51ab372e4",
    "title": "陆严州赴召喜成三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "知己从来自有天，除书宁复待人传。",
      "青云直上非逾分，占上声名五十年。"
    ]
  },
  {
    "id": "2e89e420088c51ba473c9355cddbccca",
    "title": "简马庄父",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "才名曾道相君知，少忍黄粱数日炊。",
      "堪笑南湖愈疏拙，相逢无话说多时。"
    ]
  },
  {
    "id": "2e89e420088c51ba2bb8a854fbf222b1",
    "title": "点视马驿因成两绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "别驾今晨检驿亭，道迎羸卒破铜钲。",
      "当年错做书窗梦，蔽日旌旗出塞兵。"
    ]
  },
  {
    "id": "2e89e420088c51ba2bb8a8548b9039be",
    "title": "点视马驿因成两绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "万里关山过险巇，风廊聊此憩权奇。",
      "天开径上从兹始，想见长鸣振鬣时。"
    ]
  },
  {
    "id": "2e89e420088c51bac0c6edf24f9ac749",
    "title": "何氏书堂",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谁云学宦不同源，人镜风流百世存。",
      "想见当年临案牍，必无书限误成根。"
    ]
  },
  {
    "id": "2e89e420088c51bafeae0c4dee9cb5b8",
    "title": "忆夏墟山园",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "松处筑亭何日见，霜时开径去年行。",
      "速排忙事成幽事，已觉贪山浪得声。"
    ]
  },
  {
    "id": "2e89e420088c51baa7be687822005b77",
    "title": "题郭水坚画美人二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "从来憨态最难宜，只把红绡映雪肌。",
      "自是一枝香杏了，莫嫌都不带花枝。"
    ]
  },
  {
    "id": "2e89e420088c51baa7be6878ed95727a",
    "title": "题郭水坚画美人二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "云亸钗梁倚鬓鸦，玉温冰洁谢铅华。",
      "欲知占断人间韵，便是春风最后花。"
    ]
  },
  {
    "id": "2e89e420088c51ba7b7cc03d3ff48b39",
    "title": "谒陆礼部归偶成二绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "欲识清狂自在身，关门湖上独经春。",
      "今朝正接黄梅雨，却出冲泥访故人。"
    ]
  },
  {
    "id": "2e89e420088c51ba7b7cc03daf7c28a2",
    "title": "谒陆礼部归偶成二绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "有口宁论黠与痴，相投无过只谈诗。",
      "要知此客非忙客，欲去迟回尚读碑。"
    ]
  },
  {
    "id": "2e89e420088c51ba769f825ff6488f2e",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "老子生来铁面皮，要渠嬉笑莫过诗。",
      "可怜百巧卿云手，拙直今年一奏词。"
    ]
  },
  {
    "id": "2e89e420088c51ba769f825f7027bf4a",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "送公萧寺意徘徊，客众登车不忍归。",
      "明日尚将诗寄我，要令鹤骨转难肥。"
    ]
  },
  {
    "id": "2e89e420088c51ba769f825fd14aa3f0",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "闻道匆匆不住程，如今应已到乡城。",
      "亦通朝路音书不，朝外可能空旧情。"
    ]
  },
  {
    "id": "2e89e420088c51ba769f825f1d5db05e",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "初时华节漕江东，台阁争留省阁中。",
      "换得一州如斗大，便无人挽信诗穷。"
    ]
  },
  {
    "id": "2e89e420088c51ba769f825ff7335d9b",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "少有羊曾踏菜园，更教清苦嚼筠根。",
      "何如添得如椽笔，就向西江一口吞。"
    ]
  },
  {
    "id": "2e89e420088c51ba769f825f455287e8",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "螀寒蚓叫亦何心，老贼奚堪领活深。",
      "非是交游无远别，几回因此惨离襟。"
    ]
  },
  {
    "id": "2e89e420088c51ba769f825f04a119ba",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "诸子分镳不待鞭，愈怜肥犬满人前。",
      "何须妙处趋庭说，心学乘闲尽底传。"
    ]
  },
  {
    "id": "2e89e420088c51ba769f825ff070fe6f",
    "title": "有怀新筠州杨秘监寄赠八绝兼桂隐茶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "茗芽封去且随书，林下多惭好物无。",
      "鼻孔撩天犹得在，却须持赠竹香炉。"
    ]
  },
  {
    "id": "2e89e420088c51babf8e67e816a72658",
    "title": "新诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "飞雪年年似故人，相逢真味一番新。",
      "别来莫问尘寰事，鬓色几如雪色匀。"
    ]
  },
  {
    "id": "2e89e420088c51babf8e67e8b1b3dfd3",
    "title": "新诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "一酌桥亭即便回，雪粘桃树学疏梅。",
      "若教湖上鸥来了，此日真须三百杯。"
    ]
  },
  {
    "id": "2e89e420088c51ba17cd2ba9c76065dc",
    "title": "曹村观落日",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "日欲西时暮霭凝，何尝落向远山层。",
      "分明万丈青罗幕，遮却销金罩里灯。"
    ]
  },
  {
    "id": "2e89e420088c51bae61cc8505a26dba4",
    "title": "回至泰阳村得家信二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "乾鹊飞鸣绕路隅，长须迎望果持书。",
      "鸡豚本自无烦饷，七日山行惯食蔬。"
    ]
  },
  {
    "id": "2e89e420088c51bae61cc850e45add9f",
    "title": "回至泰阳村得家信二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桂隐闻知得雨来，榴花应对竹光开。",
      "归家早见南湖月，饮水犹胜举酒杯。"
    ]
  },
  {
    "id": "2e89e420088c51ba7cdcda470de54079",
    "title": "车中闻人说溪涧如水晶色口占一绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "涧水流如活水晶，道傍一语唤人醒。",
      "山林未必渠能说，说着山林便可听。"
    ]
  },
  {
    "id": "2e89e420088c51bacdaa0565b824c875",
    "title": "崇德道中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "破艇争划忽罢喧，野童村女闯篱边。",
      "令人说着苏堤路，花满清明画鼓船。"
    ]
  },
  {
    "id": "2e89e420088c51bacdaa0565063e8fe9",
    "title": "崇德道中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "羊蹄根老漫溪浔，灰蝶闲飞兴亦深。",
      "春色醉人胜似酒，觅诗天气要微阴。"
    ]
  },
  {
    "id": "2e89e420088c51bacdaa05653434b9af",
    "title": "崇德道中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "疏篱遮竹竹难遮，卧向溪流一桁斜。",
      "绿底睡凫应自爱，起来摇翅各成花。"
    ]
  },
  {
    "id": "2e89e420088c51bacdaa056528e609e9",
    "title": "崇德道中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "枸橘花繁雪有香，风吹成阵入船舱。",
      "若教知我园中路，不肯芳菲驿舍傍。"
    ]
  },
  {
    "id": "2e89e420088c51ba2419c775cc8184b8",
    "title": "五家林四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "放鸭成群趁暖晖，村童遮护只狂飞。",
      "多多益办真难事，半里撑船赶不归。"
    ]
  },
  {
    "id": "2e89e420088c51ba2419c775118a0cca",
    "title": "五家林四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岸转欣逢撇撇儿，蹙成千步响琉璃。",
      "没波岂但寻鱼吃，水不能濡只我知。"
    ]
  },
  {
    "id": "2e89e420088c51ba2419c775ea129c46",
    "title": "五家林四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "草木敷荣怕入秋，霜天却自不穷愁。",
      "弹丸都把黄金铸，乱挂枯疏冻树头。"
    ]
  },
  {
    "id": "2e89e420088c51ba2419c775a3d14e9b",
    "title": "五家林四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "散乱飞鸿掠快晴，嗈嗈那复苦寒声。",
      "定知已入新诗了，才过余舟便不鸣。"
    ]
  },
  {
    "id": "2e89e420088c51bad541fec9e75e851f",
    "title": "宿上湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "落日烘蒙紫翠间，舟人遥指洞庭山。",
      "云情水态明朝看，且伴新蟾宿柳湾。"
    ]
  },
  {
    "id": "2e89e420088c51ba96f54022ccbee3f8",
    "title": "题禹庙二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "从来大智特闲闲，手足胼胝意不艰。",
      "千古夏王崇庙祀，浚川功用只随山。"
    ]
  },
  {
    "id": "2e89e420088c51ba96f5402299c00444",
    "title": "题禹庙二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "为人心切屡忘家，力量方知有等差。",
      "莫信空山葬冠剑，且吟古屋画龙蛇。"
    ]
  },
  {
    "id": "2e89e420088c51ba683bce3949c654a2",
    "title": "望亭夜泊",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "新月何曾展画帏，便教星斗避寒辉。",
      "思量自在天公最，昨日峰头有雪飞。"
    ]
  },
  {
    "id": "2e89e420088c51ba5476af17c5c39a81",
    "title": "自锡山归舟中三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "墙上夭桃竹顶齐，矮桥横水屋横陂。",
      "主翁受用三竿日，门外催租总不知。"
    ]
  },
  {
    "id": "2e89e420088c51ba5476af17b888a71b",
    "title": "自锡山归舟中三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "破驿遥临放马场，两鸦飞下更苍凉。",
      "东风莫起雕鞍兴，白发欺人念故乡。"
    ]
  },
  {
    "id": "2e89e420088c51ba5476af17b0f6f709",
    "title": "自锡山归舟中三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "帆腰风便得归程，天末层云暗又明。",
      "浅色鸡儿深色草，知谁教汝唤诗成。"
    ]
  },
  {
    "id": "2e89e420088c51ba2b49225d751e910d",
    "title": "石门小泊",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "近村非少茂林枝，十二乌巢一树栖。",
      "应恐此间难觅句，预先留作我诗题。"
    ]
  },
  {
    "id": "2e89e420088c51ba565b5d3cb1161714",
    "title": "潘茂洪借屋地主催起仆以山园暂假寓泊书两诗送之",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "竹栽方讶不成阴，寸地城中果寸金。",
      "莫使无家轻发叹，北山园里翠烟深。"
    ]
  },
  {
    "id": "2e89e420088c51ba565b5d3c442308e4",
    "title": "潘茂洪借屋地主催起仆以山园暂假寓泊书两诗送之",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "种艺吾方屋数间，图书鸡犬称君闲。",
      "径携桃叶航湖去，别有新居却载还。"
    ]
  },
  {
    "id": "2e89e420088c51ba576e7c039691384b",
    "title": "相士陈邦彦觅诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "眼力知君已绝伦，奉传一法更通神。",
      "看渠天爵高人爵，方是人间富贵人。"
    ]
  },
  {
    "id": "2e89e420088c51ba63a58732234f6a23",
    "title": "行次德清",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "波鸣船板唤晨兴，倦睫揩摩得梦醒。",
      "到县阴晴休更问，野禽声已喜人听。"
    ]
  },
  {
    "id": "2e89e420088c51ba63a5873267f3439d",
    "title": "行次德清",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "浮图立处觉天低，迎我船行十里时。",
      "不是前山明复暗，那知头上白云移。"
    ]
  },
  {
    "id": "2e89e420088c51ba63a5873218aca4f6",
    "title": "行次德清",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "渐凉山水倍清华，不说渔樵亦自嘉。",
      "好是趁人全省力，龟溪才过又荷花。"
    ]
  },
  {
    "id": "2e89e420088c51babe70a964eedab098",
    "title": "携杨秘监诗一编登舟因成二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "今日何曾独自来，船中相伴有诚斋。",
      "须知不局诗编里，妙用方能处处皆。"
    ]
  },
  {
    "id": "2e89e420088c51babe70a964d65c8655",
    "title": "携杨秘监诗一编登舟因成二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "造化精神无尽期，跳腾踔厉即时追。",
      "目前言句知多少，罕有先生活法诗。"
    ]
  },
  {
    "id": "2e89e420088c51bae6544c6eb500a16c",
    "title": "行次下渚湖二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "绵延苍岫补林空，菱荇通船万镜中。",
      "黄白花明如绣出，蜻蜓犹爱蓼成丛。"
    ]
  },
  {
    "id": "2e89e420088c51bae6544c6ed3b2e395",
    "title": "行次下渚湖二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "野童绿草牧鹅群，诗料今朝得几分。",
      "俯仰纵横皆合律，云如层树树如云。"
    ]
  },
  {
    "id": "2e89e420088c51ba410072ec8710b5c9",
    "title": "杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "迢遥秦陇旧家山，百万貔貅拥节还。",
      "读尽一编时自许，西风吹梦玉门关。"
    ]
  },
  {
    "id": "2e89e420088c51ba410072ec1800b9c3",
    "title": "杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小圃秋光不世情，蠹枝枯蘖忽重青。",
      "凌晨自灌银床水，居士新看种树经。"
    ]
  },
  {
    "id": "2e89e420088c51ba410072ec72601b2a",
    "title": "杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "细读南山扣角歌，机锋投处几曾多。",
      "道人不踏门前路，敝帚其如自爱何。"
    ]
  },
  {
    "id": "2e89e420088c51ba802531fac3d82910",
    "title": "道傍丛祠榜云老人庙",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "里俗崇祠想报功，袍靴包裹雪髯翁。",
      "休嗟事始无人识，纵有丰碑亦是空。"
    ]
  },
  {
    "id": "2e89e420088c51ba752d0a90339d30c6",
    "title": "园步杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "欢意千年孰与齐，恰如稚子候门时。",
      "八旬半载争多少，匹似渊明已较迟。"
    ]
  },
  {
    "id": "2e89e420088c51ba752d0a900a1df14b",
    "title": "园步杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "豆篱黄叶被蔬田，静极情怀似黯然。",
      "居舍又从东壁看，柳梢浓处起厨烟。"
    ]
  },
  {
    "id": "2e89e420088c51ba752d0a906bdeeac7",
    "title": "园步杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "无风寒色自凄迷，晚日低笼一径微。",
      "竹里鸠藏初未觉，小车行过忽横飞。"
    ]
  },
  {
    "id": "2e89e420088c51ba752d0a909f32cdc8",
    "title": "园步杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "池心谁放叶舟横，莲花还如入夏生。",
      "病起一天云意好，浅坡闲让鹿先行。"
    ]
  },
  {
    "id": "2e89e420088c51ba752d0a9082043ded",
    "title": "园步杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "园中荒秽渐平治，老子何妨鬓有丝。",
      "从此五行无晦气，一闲成就万篇诗。"
    ]
  },
  {
    "id": "2e89e420088c51ba11f402414c979f96",
    "title": "次韵酬王之孟见赠",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "相逢未问有诗新，识得全然少得人。",
      "莫怪世间多不爱，翰林憔悴少陵贫。"
    ]
  },
  {
    "id": "2e89e420088c51ba0d63cad2977d31a5",
    "title": "立秋后一日池上杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "渔舟闲上揭疏篷，倚遍苕华岸岸红。",
      "两日新秋凉便觉，费人诗句是西风。"
    ]
  },
  {
    "id": "2e89e420088c51ba0d63cad2f524b09e",
    "title": "立秋后一日池上杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "船舷何事若轻雷，荡叶冲莲一道开。",
      "莫待归时方命酒，径从花上递金杯。"
    ]
  },
  {
    "id": "2e89e420088c51ba0d63cad2f83ca960",
    "title": "立秋后一日池上杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小娃犹记喜归时，故唱前年自赋词。",
      "但得池边鸥鹭听，更须门外野人知。"
    ]
  },
  {
    "id": "2e89e420088c51ba0d63cad213b9920a",
    "title": "立秋后一日池上杂兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "冰轮艳艳涌东墙，鱼触波纹破碎光。",
      "十万人家眠正熟，谁知凉满一胡床。"
    ]
  },
  {
    "id": "2e89e420088c51ba0134799a10994ac0",
    "title": "次韵京口叔祖见寄四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "欲诉中心话许长，尺书恨不寄千张。",
      "新篇喜逐东风好，变尽人间草木荒。"
    ]
  },
  {
    "id": "2e89e420088c51ba0134799a6d57b925",
    "title": "次韵京口叔祖见寄四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "山堂初展称婆娑，曲径移栽杂树多。",
      "应是我翁归舍后，便登繁要亦来过。"
    ]
  },
  {
    "id": "2e89e420088c51ba0134799a78dac312",
    "title": "次韵京口叔祖见寄四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "病起逢春自献酬，醉狂诗体类俳优。",
      "追攀雄杰诚堪笑，寄去稽迟更合羞。"
    ]
  },
  {
    "id": "2e89e420088c51ba0134799a1a22eb35",
    "title": "次韵京口叔祖见寄四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "汲古无初不读书，屠苏新制帖僧庐。",
      "痴禅昼夜蒲团上，贪睡犹胜学宰予。"
    ]
  },
  {
    "id": "2e89e420088c51ba46e940455c460a17",
    "title": "次韵姜邦桀见访留赠三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "饱看朝霞与暮云，一丘一壑大无尘。",
      "关门果是倦迎客，倒屣还因有句人。"
    ]
  },
  {
    "id": "2e89e420088c51ba46e94045122edfc9",
    "title": "次韵姜邦桀见访留赠三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "绕林游遍更沿陂，薄暑车行不下帷。",
      "最喜竹君相伴久，见渠生子子生儿。"
    ]
  },
  {
    "id": "2e89e420088c51ba46e9404592d8272d",
    "title": "次韵姜邦桀见访留赠三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "何曾一事扰中扃，醉便投床梦亦清。",
      "书卷犹嫌旧时习，未能熟处放教生。"
    ]
  },
  {
    "id": "2e89e420088c51ba019153114bd37666",
    "title": "舟过良渚",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "船出修门未有诗，直须凤口泛晴溪。",
      "缘何触景方吟得，拙句频年不立题。"
    ]
  },
  {
    "id": "2e89e420088c51baec90e86f4ec21a19",
    "title": "次韵吕浩然四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小筑茅堂亦有厅，规摹林野自然清。",
      "仙风道骨真人后，过我应除喝道声。"
    ]
  },
  {
    "id": "2e89e420088c51baec90e86f12081d0e",
    "title": "次韵吕浩然四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "作诗谁道有梯阶，当下由人肯放开。",
      "字字不为声病缚，知君得处自天来。"
    ]
  },
  {
    "id": "2e89e420088c51baec90e86f7dbfde67",
    "title": "次韵吕浩然四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "秋水清来不钓鱼，有时遮眼强寻书。",
      "过从闲客犹全少，况是朝官更合疏。"
    ]
  },
  {
    "id": "2e89e420088c51baec90e86f89975207",
    "title": "次韵吕浩然四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "天然风景异人为，门外南湖不姓西。",
      "指日芙蓉盛行发，何须出郭看苏堤。"
    ]
  },
  {
    "id": "2e89e420088c51ba344be01556c73668",
    "title": "过野翁亭因登岝崿山憩崇寿院僧轩共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "古县依山惬乍游，欲行因路始穷幽。",
      "搀空石壁樛林合，更做行程急也留。"
    ]
  },
  {
    "id": "2e89e420088c51ba344be015360787f1",
    "title": "过野翁亭因登岝崿山憩崇寿院僧轩共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "溪流逢旱息潺淙，野彴横趋乱石中。",
      "莫恨铁冠人已去，我来权合号山翁。"
    ]
  },
  {
    "id": "2e89e420088c51ba344be01581b0a192",
    "title": "过野翁亭因登岝崿山憩崇寿院僧轩共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "甲子峰高正属连，白云腾涌似炉烟。",
      "群仙若讶归来晚，只蹑云根上碧天。"
    ]
  },
  {
    "id": "2e89e420088c51ba344be015daeada46",
    "title": "过野翁亭因登岝崿山憩崇寿院僧轩共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岩隈萧寺得跻攀，数翠邀岚不复难。",
      "已向城中专一壑，更须随处款青山。"
    ]
  },
  {
    "id": "2e89e420088c51baea396c1061723c50",
    "title": "以桂隐樱桃从益之博红酒诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "闻道君家琥珀霞，杭州那更说梨花。",
      "樱桃颗颗堪持比，换取一尊来水涯。"
    ]
  },
  {
    "id": "2e89e420088c51bad19c3682783777d3",
    "title": "南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "居士园门甚处开，傍城犹未著楼台。",
      "门前湖水三千尺，引得沙鸥亦肯来。"
    ]
  },
  {
    "id": "2e89e420088c51bad19c3682c898fc31",
    "title": "南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "旋开斜港放船出，更着小亭临水看。",
      "软红尘里江山景，便著丹青画亦难。"
    ]
  },
  {
    "id": "2e89e420088c51bad19c3682197be9e1",
    "title": "南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "东家西家翁媪说，白洋湖自有多年。",
      "何曾识见江鸥至，消得主人诗兴颠。"
    ]
  },
  {
    "id": "2e89e420088c51bad19c368273ee7cf2",
    "title": "南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "朝阳鸣凤国之祥，瑞事吾家鸥鹭行。",
      "最爱几声烟外响，和他渔艇独敲榔。"
    ]
  },
  {
    "id": "2e89e420088c51bad19c3682ebbc841b",
    "title": "南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "十五年前过扬子，尔辈出没波涛中。",
      "争知今日得共住，急唤酒来浇晚风。"
    ]
  },
  {
    "id": "2e89e420088c51bad19c3682bbd5c08d",
    "title": "南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "不因他处食无鱼，来慰先生索寞居。",
      "走笔赠诗君莫笑，从游此是最相于。"
    ]
  },
  {
    "id": "2e89e420088c51bab0928f9b2fcc9f84",
    "title": "新市道中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "野晴天碧共溪长，画样飞来白鸟双。",
      "舟小不禁风罨岸，菰蒲无数入篷窗。"
    ]
  },
  {
    "id": "2e89e420088c51badc65be58a63dd25e",
    "title": "出城二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "只道南湖没样奇，出关又有许多诗。",
      "便须抄取天然句，才下工夫走却伊。"
    ]
  },
  {
    "id": "2e89e420088c51badc65be586fe91295",
    "title": "出城二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "扁舟初上一声雷，两岸浓云乱欲堆。",
      "堪笑此时晴太早，篷遮未定雨先来。"
    ]
  },
  {
    "id": "2e89e420088c51bafc7a807d242a67ee",
    "title": "夜闻渔歌",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "非竹非丝响裂空，高歌三唱出渔篷。",
      "清溪激越犹如许，想见湘波欸乃中。"
    ]
  },
  {
    "id": "2e89e420088c51ba1723f8668eb35b9a",
    "title": "访安福寺叶上人",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "苍苔径入旧栽竹，树里桥横新凿池。",
      "丈室稳居清绝地，岂容支遁不能诗。"
    ]
  },
  {
    "id": "2e89e420088c51ba35e4c3b295516f9c",
    "title": "西庄夜归",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "草声真似过田间，唧唧虫催兴未阑。",
      "珍重小舆能从我，夜深穿遍竹阴寒。"
    ]
  },
  {
    "id": "2e89e420088c51bae04f972709798be9",
    "title": "题圆觉寺跳珠轩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "箨龙来向石根蟠，幻出摩尼跃翠盘。",
      "今日山中晴亦雨，可无风过发清寒。"
    ]
  },
  {
    "id": "2e89e420088c51baa8aa219c8f65e4d1",
    "title": "题南山刘家寺松云轩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "红花墙头蜂过叶，翠藤池面蚁行枝。",
      "暂来数刻有馀兴，若住此轩何限诗。"
    ]
  },
  {
    "id": "2e89e420088c51ba132c28e905098947",
    "title": "题本觉寺",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "绕架蒲萄叶尚稀，瓦炉闲炷柏烟微。",
      "年年绿暗轩窗意，却恨春风不早归。"
    ]
  },
  {
    "id": "2e89e420088c51ba132c28e9744d4859",
    "title": "题本觉寺",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "一径横穿藓翠封，满空声动玉琤淙。",
      "林居岂是无修竹，未有清阴似此浓。"
    ]
  },
  {
    "id": "2e89e420088c51ba5835d6381fd86e01",
    "title": "闲步游紫极观",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "孤榜前春冰雪清，山祠闲步意无营。",
      "曾耽幽概穿廊曲，犹记筠冠问客生。"
    ]
  },
  {
    "id": "2e89e420088c51ba625dadfaa8ee6c66",
    "title": "清明日书亦庵壁二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春情缘雨复缘晴，晴即闲行雨即吟。",
      "花好满园看未遍，出墙邻树又关心。"
    ]
  },
  {
    "id": "2e89e420088c51ba625dadfa7c2e6f10",
    "title": "清明日书亦庵壁二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "光阴高柳欲飘绵，拂著蔷薇锦壁连。",
      "莫道行人总无识，定因罗爵爱门前。"
    ]
  },
  {
    "id": "2e89e420088c51ba29bd4905baa8882a",
    "title": "铁行者",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "僧舍生涯只且然，养他行者不须钱。",
      "龙潭莫问僧参得，吹灭灯时各自眠。"
    ]
  },
  {
    "id": "2e89e420088c51ba2974c97b4a4f5800",
    "title": "寻桂南山至崇寿院因往灵石三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "折枝登几已孤妍，况值风林水石边。",
      "荦确路斜飞盖歇，丁宁茅店略停烟。"
    ]
  },
  {
    "id": "2e89e420088c51ba2974c97b9efaec69",
    "title": "寻桂南山至崇寿院因往灵石三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "迎客山僧未下廊，好风吹鼻便生狂。",
      "莫疑佛宇清芬烈，薝卜曼殊共借香。"
    ]
  },
  {
    "id": "2e89e420088c51ba2974c97b2e3838ec",
    "title": "寻桂南山至崇寿院因往灵石三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "山头藤断空垂子，亭下泉荒不满池。",
      "老衲坐来知敬客，南音犹记鬼仙诗。"
    ]
  },
  {
    "id": "2e89e420088c51ba36aa0d42c557183c",
    "title": "彭祖岭道中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "白鹭横来正作群，忽从区稻绿间分。",
      "问渠曾过城中否，应识南湖水际云。"
    ]
  },
  {
    "id": "2e89e420088c51ba606eab61e2922231",
    "title": "暑行",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谁敲白石生热烟，举头见岭思回鞭。",
      "修竹林间有寒甃，莫打渴乌教近前。"
    ]
  },
  {
    "id": "2e89e420088c51ba61cf871b2944ed54",
    "title": "水边",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "翠藤萦树夕花明，无数圆荷贴乱萍。",
      "酒力半销来照影，晚风轻澹鹤梳翎。"
    ]
  },
  {
    "id": "2e89e420088c51ba861d73055e49e26e",
    "title": "曾幼度许过访两诗问讯",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "寒窗不住阅清文，炼石真为五色云。",
      "拄杖横担东鲁教，长安今次欲谁闻。"
    ]
  },
  {
    "id": "2e89e420088c51ba861d73057095c46c",
    "title": "曾幼度许过访两诗问讯",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "诗不能工张约斋，有人曾说访渠来。",
      "病馀百拙慵开口，愿听晴空起怒雷。"
    ]
  },
  {
    "id": "2e89e420088c51ba1a3c3ecef50671e4",
    "title": "晚眺",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小阁梯檐竹作篱，晴阴登眺百盘宜。",
      "悬知皓月升云海，不赋如钩似镜诗。"
    ]
  },
  {
    "id": "2e89e420088c51ba92798b2bbe44846e",
    "title": "观水上斜照",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "吹落天河入水中，分明金镀晚来风。",
      "若非日脚流成汁，平楚青还染得红。"
    ]
  },
  {
    "id": "2e89e420088c51bad3c158f825588361",
    "title": "题山长庵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "相国归来未肯闲，自将日月炼成丹。",
      "思量漫把黄金铸，一段精神画亦难。"
    ]
  },
  {
    "id": "2e89e420088c51ba8445b14d8fa0ea46",
    "title": "过枫桥寺",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "妙绝吾宗有旧题，趁晴径过敢留诗。",
      "只消记取今朝景，不是乌啼月落时。"
    ]
  },
  {
    "id": "2e89e420088c51bae06ba92715d1e430",
    "title": "臞庵书事四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "畦丁相引绕园行，指说亭基不记名。",
      "因想后湖题柱处，树林曾见作诗成。"
    ]
  },
  {
    "id": "2e89e420088c51bae06ba927e884c8c2",
    "title": "臞庵书事四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "老藤横路几星霜，骨相清坚寿自长。",
      "敢惮侧巾方可过，折枝为子也何妨。"
    ]
  },
  {
    "id": "2e89e420088c51bae06ba927d0c4a5b6",
    "title": "臞庵书事四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "曲涧斜穿竹最奇，岂容长夏有炎曦。",
      "林深纵怯湖风猛，更为支筇立少时。"
    ]
  },
  {
    "id": "2e89e420088c51bae06ba9278f400991",
    "title": "臞庵书事四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "人生富贵尽浮云，何必须因不义分。",
      "若有一丘能作主，更惭寇邓立功勋。"
    ]
  },
  {
    "id": "2e89e420088c51bac0038338650e960f",
    "title": "听琵琶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "四弦么凤杂雏莺，不作商船塞路声。",
      "花影透帘清昼夜，细将拢撚说多情。"
    ]
  },
  {
    "id": "2e89e420088c51ba6690d491cb4ada7d",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "故殿檐阴石汇泉，针鱼苔净乐回旋。",
      "持杯挹取虽无暇，照影心肠更洒然。"
    ]
  },
  {
    "id": "2e89e420088c51ba6690d4918160d336",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "野香别是一般风，蓦直平冈好翠松。",
      "更许虚空画山水，细铺霞浪衬云峰。"
    ]
  },
  {
    "id": "2e89e420088c51ba6690d491830b2ec9",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "山腰路转涌苍蛇，山下修筠媚白沙。",
      "正要澄江舒倦眼，莫教缘岸有人家。"
    ]
  },
  {
    "id": "2e89e420088c51ba6690d49102d86208",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岭度慈云境累凉，前看湖面后看江。",
      "诗魔半饷难调伏，除是休来却易降。"
    ]
  },
  {
    "id": "2e89e420088c51ba6690d49118007e60",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "南山好处刘家寺，门里松篁一径冲。",
      "自有禽声喜迎客，不须知事更鸣钟。"
    ]
  },
  {
    "id": "2e89e420088c51ba6690d4916e19de32",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "老僧分袂倏三年，犹记芳池跃翠泉。",
      "新叠两山都未识，北堂引看更东偏。"
    ]
  },
  {
    "id": "2e89e420088c51ba6690d4917bfe8b83",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "支径坡陀竹最多，箨龙才起更成窠。",
      "穿岚触翠坳塘出，一片香来得嫩荷。"
    ]
  },
  {
    "id": "2e89e420088c51ba6690d491fb88f05b",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "井分泉脉透巉岩，谁道飞流是假山。",
      "水鸟树林皆作供，可怜居士只偷闲。"
    ]
  },
  {
    "id": "2e89e420088c51ba6690d491319275b2",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "亭桥两面看芙蕖，静数波间小队鱼。",
      "碧幛弯环遮去路，净天终待此同居。"
    ]
  },
  {
    "id": "2e89e420088c51ba6690d49127c0738b",
    "title": "送客至无相兰若归过慈云岭小憩崇寿寺书所见十首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "欲归停驭重徘徊，破费林间雪一杯。",
      "留取半山看未了，火云时节约重来。"
    ]
  },
  {
    "id": "2e89e420088c51ba27d2ba05260201a1",
    "title": "绍兴间国工胡伟琵琶擅称一时其徒豪兴得胡心传之妙今年七十二清健伎益精从容话故都事使人感叹因书小诗与之",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "半生繁会想梨园，醒耳秋风凤语弦。",
      "我亦秦关归未暇，故都休说汴河边。"
    ]
  },
  {
    "id": "2e89e420088c51ba752c8f57ca23214c",
    "title": "许道士房",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "凉蝉乱叫朝暮雨，独鹤不迷前后山。",
      "芎叶煮汤胜茗碗，栗花然火称松关。"
    ]
  },
  {
    "id": "2e89e420088c51ba980ae1e82184bb2f",
    "title": "雨中闻雁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "小雨终朝湿翠霏，渚蒲汀树白弥弥。",
      "若嫌鸣雁无厌足，回到潮州又索诗。"
    ]
  },
  {
    "id": "2e89e420088c51ba0548c569462d6ac9",
    "title": "看雁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "晓晴群雁欲何之，正是青天似纸时。",
      "横斜数行有声字，服杀虚空解作诗。"
    ]
  },
  {
    "id": "2e89e420088c51bae8451b2ba2f7c225",
    "title": "得家书",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "北堂萱独雁行疏，旅梦通宵只敝庐。",
      "未暇拆封忙唤仆，先将安否问何如。"
    ]
  },
  {
    "id": "2e89e420088c51bae8451b2b80114c69",
    "title": "得家书",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "玉塞金河阻去程，醉中尝梦赋西征。",
      "天时不与人心合，独守寒窗数雁声。"
    ]
  },
  {
    "id": "2e89e420088c51bae8451b2b92cd8f8c",
    "title": "得家书",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风沙来往稻粱谋，江北江南一岁遒。",
      "非为红楼断消息，待梅暗候自清愁。"
    ]
  },
  {
    "id": "2e89e420088c51ba9b1634adb837b39a",
    "title": "春日",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "银叶煎香细雨声，竹阴行处药花明。",
      "麦光小楷临唐帖，更有人间第一清。"
    ]
  },
  {
    "id": "2e89e420088c51baa1451e6227e8f97a",
    "title": "张以道归自甬东先饷土物两诗为谢",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "梨柿鱼盐来海上，殷勤持送与闲官。",
      "缘何似得千金赠，明日重亲语笑欢。"
    ]
  },
  {
    "id": "2e89e420088c51baa1451e629cb563ed",
    "title": "张以道归自甬东先饷土物两诗为谢",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "红满芙蓉菊满黄，连朝衰病负秋光。",
      "乘除自此无忧恼，醉赏家园一万场。"
    ]
  },
  {
    "id": "2e89e420088c51ba542fe3b5b1581ed6",
    "title": "春云",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "松边寒彩过前山，松下铺毡坐不还。",
      "泽物为霖休自苦，且来相伴约斋闲。"
    ]
  },
  {
    "id": "2e89e420088c51ba5755665562acb86e",
    "title": "夜坐因观杨伯虎和春字韵诗偶成五绝再寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "挑尽灯花夜未眠，清寒浑忘是春天。",
      "霜侵绿鬓张居士，空坐书帏三十年。"
    ]
  },
  {
    "id": "2e89e420088c51ba57556655a0303005",
    "title": "夜坐因观杨伯虎和春字韵诗偶成五绝再寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "案上因翻简铁堆，亲朋何日和诗回。",
      "高怀剩得清闲力，满纸溪山秀色开。"
    ]
  },
  {
    "id": "2e89e420088c51ba57556655d7fb638b",
    "title": "夜坐因观杨伯虎和春字韵诗偶成五绝再寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "往事追思重惨伤，相从常醉德勋堂。",
      "每登屺岵数鸿雁，老泪风前必数行。"
    ]
  },
  {
    "id": "2e89e420088c51ba5755665545c387a5",
    "title": "夜坐因观杨伯虎和春字韵诗偶成五绝再寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "宦情侬自本来无，君亦琳宫暂逸居。",
      "西华武夷俱绝胜，可教诗卷此时疏。"
    ]
  },
  {
    "id": "2e89e420088c51ba57556655f02071ab",
    "title": "夜坐因观杨伯虎和春字韵诗偶成五绝再寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "苕霅从来著志和，子云宁久占烟波。",
      "速归径上清班好，时过南湖伴浩歌。"
    ]
  },
  {
    "id": "2e89e420088c51ba84b7122812b00866",
    "title": "寒食前一日西湖闲泛三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "艳红香白遍游人，花柳酣歌识太平。",
      "野客独谙闲意趣，草烟空爱一川明。"
    ]
  },
  {
    "id": "2e89e420088c51ba84b7122837da1549",
    "title": "寒食前一日西湖闲泛三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "骤暖悬知雨信浓，半阴台榭碧烘蒙。",
      "何心更敢携壶去，孤桨微吟尚未工。"
    ]
  },
  {
    "id": "2e89e420088c51ba84b71228c8ffb5b8",
    "title": "寒食前一日西湖闲泛三首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "衰鬓争如竹际苔，秋千犹记玉骢回。",
      "短篱数尺花成簇，一日春悰不往来。"
    ]
  },
  {
    "id": "2e89e420088c51ba984c0bbb846c5c93",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自得城隅水北居，西湖幽讨句全疏。",
      "今朝掩簿抽身出，更向谁边不一书。"
    ]
  },
  {
    "id": "2e89e420088c51ba984c0bbb646fc9a0",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "清晓溟蒙雨气浓，出关晴色便葱茏。",
      "层云特为诗人喜，添起山头四五峰。"
    ]
  },
  {
    "id": "2e89e420088c51ba984c0bbbdcf0e891",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "卖龟船小样漪涟，折得蘋花亦当钱。",
      "我自沧洲隔三载，此花风调只依然。"
    ]
  },
  {
    "id": "2e89e420088c51ba984c0bbb02b47102",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "饭馀飞盖北山来，上苑虚堂柳际开。",
      "系马林间宁复散，却容拄杖卓青苔。"
    ]
  },
  {
    "id": "2e89e420088c51ba984c0bbb2359b74a",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "赐沐山行策最长，游人此日却相妨。",
      "洞天只得东边赏，开过灯花断杀肠。"
    ]
  },
  {
    "id": "2e89e420088c51ba984c0bbb093bbf70",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "夹堤全少露桃红，独许垂杨翠拂空。",
      "千古苏仙几曾死，骑鲸时或下亭中。"
    ]
  },
  {
    "id": "2e89e420088c51ba984c0bbbcf5b42e7",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "茭葑茸茸展翠毡，六桥分舞燕翎纤。",
      "撑船捷出苍湾去，要看山围玉镜奁。"
    ]
  },
  {
    "id": "2e89e420088c51ba984c0bbbb8b73156",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "喜逐刍荛禁苑东，舜弦调处剩薰风。",
      "戎葵学得宫衣缬，不作人间锦样红。"
    ]
  },
  {
    "id": "2e89e420088c51ba984c0bbb84a8ccb5",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "寮寀招邀胜引多，旷怀真语当弦歌。",
      "联翩逸驾知难及，乞我扁舟著钓蓑。"
    ]
  },
  {
    "id": "2e89e420088c51ba984c0bbbc200d6f5",
    "title": "四月上浣日同寮约游西湖十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "丰乐楼前未夕晖，可堪鱼钥限城扉。",
      "诗成快向归时写，丹墨明朝与兴违。"
    ]
  },
  {
    "id": "2e89e420088c51ba0565a72d00bdeaf8",
    "title": "鸥渚亭次韵茂洪西湖三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "出城犹记四年前，朝看西湖到暮烟。",
      "自有南湖相暖热，可曾频过六桥边。"
    ]
  },
  {
    "id": "2e89e420088c51ba0565a72d503e5871",
    "title": "鸥渚亭次韵茂洪西湖三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "老子看山今益工，只怜云气不怜峰。",
      "抬头半饷无人说，自向波心泛短篷。"
    ]
  },
  {
    "id": "2e89e420088c51ba0565a72de6ebe64f",
    "title": "鸥渚亭次韵茂洪西湖三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "尘土奔忙举世人，无过白白鬓毛新。",
      "一般要撰眼前乐，泉石由来乐较真。"
    ]
  },
  {
    "id": "2e89e420088c51ba72c2bc767f709b03",
    "title": "三月望日微雨泛舟西湖四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "清明才过雨连风，着色湖山便面中。",
      "草上踏青人自出，舣船无地不飞红。"
    ]
  },
  {
    "id": "2e89e420088c51ba72c2bc763d4d326f",
    "title": "三月望日微雨泛舟西湖四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "非是天悭一日晴，晦明多态属诗人。",
      "云翻画样烘蒙墨，波卷纹头起突银。"
    ]
  },
  {
    "id": "2e89e420088c51ba72c2bc769becea51",
    "title": "三月望日微雨泛舟西湖四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "倭缬帘垂柳外楼，靓妆微露玉搔头。",
      "承平气象应如此，忆杀金明水殿游。"
    ]
  },
  {
    "id": "2e89e420088c51ba72c2bc76b41818f1",
    "title": "三月望日微雨泛舟西湖四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "堤树枝条老更成，岂容他处夏阴清。",
      "东风不惜吹芳草，绿满鹅儿燕子情。"
    ]
  },
  {
    "id": "2e89e420088c51ba262f868320a36045",
    "title": "藤枕诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "为爱江湖细雨声，短篷欹听买随行。",
      "那堪老去便轻软，肯羡珊瑚与夜明。"
    ]
  },
  {
    "id": "2e89e420088c51baf3e1715bcc6b3f1d",
    "title": "湖南午坐雨作归山堂共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "帘外青山隐树林，霎时来看便沉吟。",
      "骑声盖色都除尽，唯恨诗情染最深。"
    ]
  },
  {
    "id": "2e89e420088c51baf3e1715ba446ca08",
    "title": "湖南午坐雨作归山堂共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "或拟香山或拟陶，有时无句只虫号。",
      "作诗藞苴犹之可，字写不成方是高。"
    ]
  },
  {
    "id": "2e89e420088c51baf3e1715b405a3d78",
    "title": "湖南午坐雨作归山堂共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "西山俄起一声雷，不觉如拳雨点来。",
      "滴遍池中万荷叶，又催薝卜海榴开。"
    ]
  },
  {
    "id": "2e89e420088c51baf3e1715b24fa069e",
    "title": "湖南午坐雨作归山堂共成四绝句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "平时吾亦爱吾庐，今雨巢禽亦引雏。",
      "好是阶前四高桧，枝枝叶叶缀明珠。"
    ]
  },
  {
    "id": "2e89e420088c51ba699318769fae5bf2",
    "title": "咏清苦",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "清苦任渠诗作祟，黑甜安尔睡为魔。",
      "七言赋就赏音少，一枕觉来佳兴多。"
    ]
  },
  {
    "id": "2e89e420088c51ba2ae2cb7243bf3a29",
    "title": "送樱桃与范尚书二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谁将绛蜡千枝泪，镕作骊龙百斛珠。",
      "酪碗冰盘非我称，敢烦西子荐陶朱。"
    ]
  },
  {
    "id": "2e89e420088c51ba2ae2cb72dab2ee78",
    "title": "送樱桃与范尚书二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "满架酴醾雪未干，滴阶红颗照春残。",
      "知公有意参金鼎，驰送朝霞九转丹。"
    ]
  },
  {
    "id": "2e89e420088c51bac8bff48bb5f10a0a",
    "title": "写扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "世间功业任差殊，心地明时自有馀。",
      "若道必从勤学得，当年稷卨读何书。"
    ]
  },
  {
    "id": "2e89e420088c51ba7c9f9d559fda937c",
    "title": "南湖书事五首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "初来作舍少人行，桥外如今满市声。",
      "绕岸种成桃间柳，一家和气万家生。"
    ]
  },
  {
    "id": "2e89e420088c51ba7c9f9d553cca33e4",
    "title": "南湖书事五首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "过午人家起灶烟，被风轻引向晴川。",
      "须臾却与云阴杂，不碍玻璃镜自圆。"
    ]
  },
  {
    "id": "2e89e420088c51ba7c9f9d55d85638dc",
    "title": "南湖书事五首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "科树梯斜倚暮晖，犬声如蛤透疏篱。",
      "谢天排出江村景，副我凭栏一望时。"
    ]
  },
  {
    "id": "2e89e420088c51ba7c9f9d55e796897f",
    "title": "南湖书事五首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "水鸟鸿俦已可听，湱然分练蹙波声。",
      "成群争似沙鸥少，别有高闲物外情。"
    ]
  },
  {
    "id": "2e89e420088c51ba7c9f9d55b317f64b",
    "title": "南湖书事五首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "恍看滟滟紫金幢，日脚横澜万褶光。",
      "吹到槛边争荡激，直疑身似水仙王。"
    ]
  },
  {
    "id": "2e89e420088c51babdcf94b77315e32c",
    "title": "夏日南湖泛舟因过琼华园六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "淡日轻阴晒麦天，水边闲唤木兰船。",
      "不游东港西陂熟，争得人知是散仙。"
    ]
  },
  {
    "id": "2e89e420088c51babdcf94b7ba32e45c",
    "title": "夏日南湖泛舟因过琼华园六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "草生荒径没靴深，寂寂危亭藓晕侵。",
      "翠辇不来知几夏，野禽啼暝古松林。"
    ]
  },
  {
    "id": "2e89e420088c51babdcf94b7fc71c967",
    "title": "夏日南湖泛舟因过琼华园六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "两岸人家水映门，谁知城里有深村。",
      "照畦罂粟红灯密，绕舍戎葵紫缬繁。"
    ]
  },
  {
    "id": "2e89e420088c51babdcf94b758453b48",
    "title": "夏日南湖泛舟因过琼华园六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "头上云忙雨欲来，箬篷还转碧芦隈。",
      "中流数点沾衣湿，便放西山夕照开。"
    ]
  },
  {
    "id": "2e89e420088c51babdcf94b7acfc56dc",
    "title": "夏日南湖泛舟因过琼华园六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "诗思浑如菖歜苦，宦名那似术羹香。",
      "朝来但听霏微雨，自种丛榴怪石傍。"
    ]
  },
  {
    "id": "2e89e420088c51babdcf94b753c4b7fe",
    "title": "夏日南湖泛舟因过琼华园六首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "滑泥宁复问怀沙，且醉杯中琥珀霞。",
      "触事背时还独笑，安排明日取虾蟆。"
    ]
  },
  {
    "id": "2e89e420088c51baafd8b65656af3880",
    "title": "围绣亭",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "盘屈回廊面面同，顶门开窍更神通。",
      "非关意匠玲珑巧，示现圆融转物功。"
    ]
  },
  {
    "id": "2e89e420088c51baa2d6992016d4d3b5",
    "title": "即事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "池通幽涧碧如油，试水新鹅小拍浮。",
      "行过板桥花片落，被风邀上采菱舟。"
    ]
  },
  {
    "id": "2e89e420088c51baa2d699208c964887",
    "title": "即事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "旋买花栽得野香，浴兰天气日偏长。",
      "槐龙或跃无人见，净扫风尘置竹床。"
    ]
  },
  {
    "id": "2e89e420088c51baa2d699201623d5a9",
    "title": "即事",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "竹院桥廊未放晴，一凉生处绿交横。",
      "隔林休厌荷池小，风叶时传泼雨声。"
    ]
  },
  {
    "id": "2e89e420088c51ba0be4065369a03a02",
    "title": "晨步西涧",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "日炙芹泥积渐融，一湾新涨小桥通。",
      "不因野鸭飞来喜，忘却生涯书卷中。"
    ]
  },
  {
    "id": "2e89e420088c51ba2e5ec3fee57587a5",
    "title": "书叶轩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "当处心安即洞天，黄连一炷胜龙涎。",
      "闲房幸自无人到，谁放白云来枕前。"
    ]
  },
  {
    "id": "2e89e420088c51ba2e5ec3fe0fc54fd5",
    "title": "书叶轩",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "正是桐阴雨乍晴，隔笼黄鸟女儿声。",
      "笔床经笥闲家具，物物皆从我太平。"
    ]
  },
  {
    "id": "2e89e420088c51ba0008ef389942d9ca",
    "title": "听莺亭",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "墙头正对南湖柳，湖柳迎风翠扫空。",
      "最喜音声为佛事，乱蝉赓唱夕阳中。"
    ]
  },
  {
    "id": "2e89e420088c51ba428fb540a3ac19f0",
    "title": "晚步松下",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "人皆束缚夘申时，我独园居不必归。",
      "最是苍寒堂下好，乱松稍上看云飞。"
    ]
  },
  {
    "id": "2e89e420088c51baa70c329c589f8295",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "城里今年热异常，出城萧寺未全凉。",
      "发毛吹尽人间暑，除是芙蕖十里香。"
    ]
  },
  {
    "id": "2e89e420088c51baa70c329c70077c81",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "佳处湖山昔纵游，繁华常恨过清幽。",
      "今朝莫入名园去，只向风蘋荡小舟。"
    ]
  },
  {
    "id": "2e89e420088c51baa70c329cb6cda4c4",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "松竹孤山处士居，高风落落有谁如。",
      "南湖放鹤能迎客，景行先贤或未疏。"
    ]
  },
  {
    "id": "2e89e420088c51baa70c329cdd873704",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "西陵桥下最阴多，花外山明涌黛螺。",
      "开遍酒楼人未上，几声烟断采菱歌。"
    ]
  },
  {
    "id": "2e89e420088c51baa70c329cb6fe47b5",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "临津台殿似蓬莱，柳色荒凉锁翠苔。",
      "萍港不知人事改，通船如望帝尧来。"
    ]
  },
  {
    "id": "2e89e420088c51baa70c329c0ea72b5b",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "白发催愁酒量悭，软尘盈袂饮尤难。",
      "小童正对茶铛立，堪伴先生入画看。"
    ]
  },
  {
    "id": "2e89e420088c51baa70c329ce91f2141",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "一色琉璃碧簟横，更无觞豆引飞蝇。",
      "从渠日气如汤烈，不碍盆中数尺冰。"
    ]
  },
  {
    "id": "2e89e420088c51baa70c329c1f0b8fa8",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "撑傍羹鱼宋媪家，绿荷裹饭荐匏瓜。",
      "玄真受用非随俗，尚欠风前雨笠斜。"
    ]
  },
  {
    "id": "2e89e420088c51baa70c329cc493d906",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "高峰南北两浮图，桂隐相看四载馀。",
      "休怪出关犹从我，有诗处处是侬居。"
    ]
  },
  {
    "id": "2e89e420088c51baa70c329ce0dbbf5a",
    "title": "灵芝寺避暑因携茶具泛湖共成十绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "别浦归时卷钓缗，蕉裳兰佩净无尘。",
      "水荭秋晚重来赏，只约舂锄不要人。"
    ]
  },
  {
    "id": "2e89e420088c51baec75a5929c1a1942",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "因病经旬不赋诗，无诗病思转难支。",
      "今朝诗句未成了，已觉全无病可医。"
    ]
  },
  {
    "id": "2e89e420088c51baec75a59254d07b59",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "大田非但仰梅霖，百亩园中受赐深。",
      "著子榴梢珠迸火，放花栀树玉抽金。"
    ]
  },
  {
    "id": "2e89e420088c51baec75a5924462be50",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "木芙蓉绕岸傍栽，水芙蓉满池内开。",
      "池畔忽生寻丈叶，引花穿岸入丛来。"
    ]
  },
  {
    "id": "2e89e420088c51baec75a5928e2411c3",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "黄昏桥上据胡床，青霭蒙笼总是香。",
      "未说居闲南面乐，且乘北面十分凉。"
    ]
  },
  {
    "id": "2e89e420088c51baec75a5927846c384",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春云天上白成行，春草人间绿自香。",
      "罨岸桃花三百树，碧溪休问短和长。"
    ]
  },
  {
    "id": "2e89e420088c51baec75a592070bb22d",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "为要看花旋筑台，海棠犹未一分开。",
      "从今莫道晴时节，不是晴时也合来。"
    ]
  },
  {
    "id": "2e89e420088c51baec75a5926e93be8d",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "芍药抽红叶未齐，畦丁笼鹤避花时。",
      "始知有喙长三尺，输与藏头曳尾龟。"
    ]
  },
  {
    "id": "2e89e420088c51baec75a592b629037a",
    "title": "园中杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "初生科斗聚如拳，鼓吹骎骎聒夜眠。",
      "料得鱼蛮生妄想，曲车那解口流涎。"
    ]
  },
  {
    "id": "2e89e420088c51baac2f7e13dad0d195",
    "title": "园中口占二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "荇带荷钱渐满池，吹香隔岸尽荼蘼。",
      "潜鱼忽掷金梭起，补足今朝未了诗。"
    ]
  },
  {
    "id": "2e89e420088c51baac2f7e137450d5db",
    "title": "园中口占二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "石楠花似碎琼花，只就香中便点茶。",
      "欲识此堂奇绝处，山林朝暮不离家。"
    ]
  },
  {
    "id": "2e89e420088c51ba74fa30845a40208d",
    "title": "池上次潘茂洪韵",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "水禽花底静藏头，识我青蘋欲暮愁。",
      "三十六陂焉用许，一航冲岸柳丝柔。"
    ]
  },
  {
    "id": "2e89e420088c51ba5c6f5bd6da31f8e6",
    "title": "池上",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "绿卷晴荷插满池，珍禽来惯帖船飞。",
      "看云只似寻常立，何独今朝忘却归。"
    ]
  },
  {
    "id": "2e89e420088c51ba5c6f5bd68804766c",
    "title": "池上",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "波纹回处恰双鱼，小草花红点绿蒲。",
      "不是幽人相管领，枉教造化着工夫。"
    ]
  },
  {
    "id": "2e89e420088c51ba5c6f5bd6fed9317c",
    "title": "池上",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "海榴如火发高丛，空斗炎炎烈日红。",
      "争似栀花浑是雪，净香薰透一池风。"
    ]
  },
  {
    "id": "2e89e420088c51ba5c6f5bd6bad86df2",
    "title": "池上",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "暝天云重碧成阴，留得山头一桁晴。",
      "荷柄枯斜开镜面，照人欹坐听鱼鸣。"
    ]
  },
  {
    "id": "2e89e420088c51baf9f705839740a1ca",
    "title": "题苍云亭",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "老桧分行直瓦亭，激泉岩罅骨毛醒。",
      "从来庐阜太行眼，对此须教一样青。"
    ]
  },
  {
    "id": "2e89e420088c51ba97710a1b69b0f24a",
    "title": "池边二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "屡欲池边看晓烟，晓烟多是独贪眠。",
      "红渠似怪人来晚，不肯回头却粲然。"
    ]
  },
  {
    "id": "2e89e420088c51ba97710a1b4e3afb73",
    "title": "池边二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "浅侧荷盘绿尚新，一蛙危坐压荷唇。",
      "定知不发穷愁叹，背缕丹金踏水银。"
    ]
  },
  {
    "id": "2e89e420088c51ba2d6b63b5aed46f97",
    "title": "分题得古木",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "穴处曾经起怒雷，断藤枯藓半离披。",
      "根茎托土何妨远，会见春风长活枝。"
    ]
  },
  {
    "id": "2e89e420088c51baf3685d2f50a328d7",
    "title": "初闻湖南蛙声成三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "杏花杨柳傍清明，淡沲风光画不成。",
      "春到此时须急赏，绕堤今夜有蛙声。"
    ]
  },
  {
    "id": "2e89e420088c51baf3685d2f0981fee4",
    "title": "初闻湖南蛙声成三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "竞喜蒿蓬月到时，莫嫌喧噪没新奇。",
      "凭谁试问波神看，定诵南湖近日诗。"
    ]
  },
  {
    "id": "2e89e420088c51baf3685d2f95dc31f0",
    "title": "初闻湖南蛙声成三诗",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "皇恩汪濊及虫鱼，尔得安心大泽居。",
      "科斗未生休纵乐，吴侬倾听且防渠。"
    ]
  },
  {
    "id": "2e89e420088c51ba04fe17293cbc9415",
    "title": "云露堂",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "种玉栽琼树树匀，主人心地况长春。",
      "便教不假云间路，亦有芳菲日日新。"
    ]
  },
  {
    "id": "2e89e420088c51baad5aa36e185f48cc",
    "title": "绿筠轩旧在於潜寂照寺今移立县治之东竹间凿小池植莲为赋两绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "按图得此已欣然，胜趣何尝有变迁。",
      "一把香茅千个玉，不妨邂逅揖苏仙。"
    ]
  },
  {
    "id": "2e89e420088c51baad5aa36e4c095bb8",
    "title": "绿筠轩旧在於潜寂照寺今移立县治之东竹间凿小池植莲为赋两绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "气韵非关竹有无，莫嫌清荫杂芙蕖。",
      "官居不俗从何得，窗下风翻未尽书。"
    ]
  },
  {
    "id": "2e89e420088c51ba056dcee1d00fa5d9",
    "title": "南湖上观萍",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风掠浮萍水面来，翠绡成段接还开。",
      "无情却似多情物，不到诗中不肯回。"
    ]
  },
  {
    "id": "2e89e420088c51baa785ba06199803cb",
    "title": "题荷花画屏",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "芙蓉世界水为宫，宴处铿轰沸鼓钟。",
      "后乘舞妃香十里，月寒谁见晓骑龙。"
    ]
  },
  {
    "id": "2e89e420088c51ba0dfa64cbafe10e86",
    "title": "连朝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "连朝溪雨溢荷塘，流水倾银万叶香。",
      "不是风吹乱花侧，那知处处著鸳鸯。"
    ]
  },
  {
    "id": "2e89e420088c51ba86fc4c5bb2822b28",
    "title": "次韵酬王梦得西湖上见寄",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "一萼香红未破尘，绿波惊眼自摇春。",
      "晴新策蹇湖边去，供作他年画里人。"
    ]
  },
  {
    "id": "2e89e420088c51ba33eb2672081487db",
    "title": "张似之送栗子木瓜",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "带日零风色未干，肯随盘俎斗斓斑。",
      "客炉爆处从毡破，女手批时忌蜜悭。"
    ]
  },
  {
    "id": "2e89e420088c51ba79a28398059453b2",
    "title": "题崔悫画白鹭伺龟",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "能言元绪已失计，潜来公子尤多机。",
      "藏头壳里勿自暴，曳尾泥中胡不归。"
    ]
  },
  {
    "id": "2e89e420088c51bac594195dcb1b9c97",
    "title": "甲辰仲冬八日元衡携两诗过访及归次韵酬送后篇兼寄张武子",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "每将幽事当功名，唯欠能诗竹里僧。",
      "径写此篇为疏引，庵成来往岂无凭。"
    ]
  },
  {
    "id": "2e89e420088c51bac594195df0b2c129",
    "title": "甲辰仲冬八日元衡携两诗过访及归次韵酬送后篇兼寄张武子",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "合处畴能证不疑，吾宗神秀岁寒姿。",
      "无书寄便今犹懒，说似应须倩老师。"
    ]
  },
  {
    "id": "2e89e420088c51ba7b0e364520e970d0",
    "title": "持上人别久矣一日来访举似近作且言迁寓新房因次韵赠之",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "幽云心性阿师同，懒复随春泥白红。",
      "指日茶香申旧好，蔓阴窗户葡萄风。"
    ]
  },
  {
    "id": "2e89e420088c51ba55eebafd24d3aa38",
    "title": "晓边",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "晓边花面雨蒙松，莺避金丸翠竹丛。",
      "春半风光自招举，按歌姑洗旋移宫。"
    ]
  },
  {
    "id": "2e89e420088c51babc71dbde90272fc2",
    "title": "水蕉",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "笼丛旧爱溪边树，路转清风尽日阴。",
      "窗下不生分别相，石盆秋水养蕉林。"
    ]
  },
  {
    "id": "2e89e420088c51bae17d9acc1cd05046",
    "title": "骑鲸桥",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "池港开门就作桥，朱栏相望压鲸腰。",
      "风摇慢摺游溶绿，波底何妨著霁霄。"
    ]
  },
  {
    "id": "2e89e420088c51bac49814127f513119",
    "title": "次韵酬张郎中赋水蕉四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春去论年卒未回，溪头传信却先来。",
      "绿笺展尽全无字，此语何堪谕俗埃。"
    ]
  },
  {
    "id": "2e89e420088c51bac4981412d1c54919",
    "title": "次韵酬张郎中赋水蕉四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "火云空际正巑岏，漫瞰平湖百亩宽。",
      "叶叶是风根是雪，一窗因尔忽生寒。"
    ]
  },
  {
    "id": "2e89e420088c51bac4981412b361ad2e",
    "title": "次韵酬张郎中赋水蕉四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "诗卷寻常要往回，今朝却怕此诗来。",
      "只缘快读清凉语，返觉林居有世埃。"
    ]
  },
  {
    "id": "2e89e420088c51bac49814129e650975",
    "title": "次韵酬张郎中赋水蕉四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "往年植处倚苍岏，曾蔽秋苔两席宽。",
      "别后不因贪水宿，儿孙那得许萧寒。"
    ]
  },
  {
    "id": "2e89e420088c51bac9ae53cc287c5164",
    "title": "鸥渚偶成二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "昼阴无意到湖亭，引客悠然试一行。",
      "便有同盟数公在，冒烟挥袂喜相迎。"
    ]
  },
  {
    "id": "2e89e420088c51bac9ae53cc33b7eef2",
    "title": "鸥渚偶成二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "去去西南绿筱湾，折旋遵渚又飞还。",
      "轻拳击水纤鳞起，滴沥波明一带间。"
    ]
  },
  {
    "id": "2e89e420088c51ba7e54adf45eafd5a4",
    "title": "夜赋",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "月黑林间亦自奇，莲花两朵白如衣。",
      "初疑野鹭池中立，试拍栏干吓不飞。"
    ]
  },
  {
    "id": "2e89e420088c51ba65dc6e6b5b08111b",
    "title": "从张子立觅驴二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "蹇驴休爱鸽毛青，指日骅骝辇路行。",
      "听水听松方属我，灞桥风雪可寒盟。"
    ]
  },
  {
    "id": "2e89e420088c51ba65dc6e6b8274da50",
    "title": "从张子立觅驴二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "几回曾许借侬骑，兴到牵来已早迟。",
      "乞与南湖了幽事，白裘乌帽要相宜。"
    ]
  },
  {
    "id": "2e89e420088c51ba6a55b9bc781a2e00",
    "title": "题画扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谁将琢月挥云笔，偃仰江山尺素中。",
      "眼界未舒君莫厌，出门三丈软尘红。"
    ]
  },
  {
    "id": "2e89e420088c51ba576e3daccb1b7d8a",
    "title": "燕坐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "瓮面水明红菡萏，草头风战黑蜻蜓。",
      "平生最爱游侠传，燕坐且读离骚经。"
    ]
  },
  {
    "id": "2e89e420088c51ba576e3daca3f874bf",
    "title": "燕坐",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "为君刻意五七字，甫壮知心一两人。",
      "百计纵疏终办此，直疑贾孟是前身。"
    ]
  },
  {
    "id": "2e89e420088c51bae700918c3d3f8486",
    "title": "题扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "梧竹风来玉枕凉，月高偏爱占华堂。",
      "休言境界亲曾有，画出如闻夜气香。"
    ]
  },
  {
    "id": "2e89e420088c51ba7410c55944583876",
    "title": "次韵徐衡仲饷淮白鱼",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "谩浪功名付直钩，谁能鏖战学焚舟。",
      "随人不但羹鱼美，解道江𧎼似鹿头。"
    ]
  },
  {
    "id": "2e89e420088c51ba460acc938b4a2219",
    "title": "春日泛舟南湖因遍游近港坐间书客所携四扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "远近高低锦树明，直疑春教蝶多情。",
      "人间万事思量尽，只好园居过此生。"
    ]
  },
  {
    "id": "2e89e420088c51ba460acc931e6d1b71",
    "title": "春日泛舟南湖因遍游近港坐间书客所携四扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "丝簧同上木兰船，细草熏熏柳色天。",
      "要是有诗方称此，不然枉作地行仙。"
    ]
  },
  {
    "id": "2e89e420088c51ba460acc93fbfa7359",
    "title": "春日泛舟南湖因遍游近港坐间书客所携四扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "先须放棹绕湖游，倒看行云水底浮。",
      "客去莫归朝市说，引渠无意作公侯。"
    ]
  },
  {
    "id": "2e89e420088c51ba460acc930e5c315a",
    "title": "春日泛舟南湖因遍游近港坐间书客所携四扇",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "赏玩归来日未斜，门前春水绿杨遮。",
      "园亭西畔晴尤好，一色墙头见杏花。"
    ]
  },
  {
    "id": "2e89e420088c51ba16d9f516da351ceb",
    "title": "戏仿",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "意懒风前侧帽檐，落梅红在麦修纤。",
      "归家说尽单行处，可奈温香翡翠奁。"
    ]
  },
  {
    "id": "2e89e420088c51ba8d3c11fc719c1ca6",
    "title": "桥亭观月",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "全似苍崖涌月轮，暗林横贯一溪明。",
      "家中幻出山中景，圯上追凉恰二更。"
    ]
  },
  {
    "id": "2e89e420088c51ba5bc28eefa49d5130",
    "title": "方壶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春在壶中晚更长，众仙相命醉霓觞。",
      "戏将龙脑真珠网，搭上周回碧玉廊。"
    ]
  },
  {
    "id": "2e89e420088c51baadda7551f9de538c",
    "title": "白头翁鸟",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桧丛幽啭惬新晴，巧好春林百鸟声。",
      "羽辈误教推皓首，细听多是少年情。"
    ]
  },
  {
    "id": "2e89e420088c51ba785a00ea0027e966",
    "title": "暂往嘉兴离桂隐过渡",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "侧望山来起复平，横冲波去碧还明。",
      "谁言身在笱舆上，自是乘风空里行。"
    ]
  },
  {
    "id": "2e89e420088c51ba41d42c27c4dd7244",
    "title": "嘲蝶",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "柳外飞飞蛱蝶儿，惠风心性彩云姿。",
      "终朝守定墙头舞，不得邻家一句诗。"
    ]
  },
  {
    "id": "2e89e420088c51bab8c61765a8015e4a",
    "title": "至华藏寺先呈琏长老",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "切莫撞钟领众迎，作家相见要情真。",
      "亦庵自是优婆塞，知事当人定不瞑。"
    ]
  },
  {
    "id": "2e89e420088c51ba1aede129046437f3",
    "title": "暂归桂隐杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "风院帘垂飐翠旌，茂阴疏转表新晴。",
      "清和自是常年景，有底今番触拨人。"
    ]
  },
  {
    "id": "2e89e420088c51ba1aede129ff57a0b8",
    "title": "暂归桂隐杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "作双鸂𪄠住方池，乐此荷钱近钓矶。",
      "应笑主翁尘袂黑，故从清泚浣红衣。"
    ]
  },
  {
    "id": "2e89e420088c51ba1aede12925258db1",
    "title": "暂归桂隐杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "诗料无穷满目前，只须拈出见成篇。",
      "骑兵莫道随官俗，也解争奴曲涧船。"
    ]
  },
  {
    "id": "2e89e420088c51ba1aede129d542fe70",
    "title": "暂归桂隐杂书四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "茅屋烟升正早炊，覆墙高柳涨新枝。",
      "飞绵莫便沾泥去，旧爱疏篱雪下时。"
    ]
  },
  {
    "id": "2e89e420088c51ba0611d2799b0e3258",
    "title": "荠花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "荠花繁处蝶争飞，忽忆前年三月时。",
      "流水流杯人共醉，晚来疏雨又新诗。"
    ]
  },
  {
    "id": "2e89e420088c51ba6799f0677aab27c7",
    "title": "题左顾亭",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "物我何曾有异同，莫言龟印偶相逢。",
      "水中放去炉中得，心法须知一镜空。"
    ]
  },
  {
    "id": "2e89e420088c51bac3de6b3970f4f306",
    "title": "安溪道中",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "染晴波色重于蓝，烟坞人家屋两三。",
      "明月在山天在水，后回休睡泊溪南。"
    ]
  },
  {
    "id": "2e89e420088c51badadf9f353476d5f6",
    "title": "七夕口占",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "凉生金井未飘桐，月户星楼记古风。",
      "乞巧频年但成拙，懒将祈请效儿童。"
    ]
  },
  {
    "id": "2e89e420088c51baa77ec4ed72d70ff3",
    "title": "龙瑞宫",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "阳明古罅閟灵宫，祷雨传闻见活龙。",
      "可是高人不留我，却从归路数杉松。"
    ]
  },
  {
    "id": "2e89e420088c51baef9212015bfa9681",
    "title": "秋清",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "更阑何事识秋清，历历江湖兴致新。",
      "犬吠数声风外橹，隔城同是未眠人。"
    ]
  },
  {
    "id": "2e89e420088c51ba2fc3fc947fb4fb32",
    "title": "七夕池上泛舟四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "居士乘闲养就痴，争如灵鹊自知时。",
      "不从楼上求新巧，却向船中赋拙诗。"
    ]
  },
  {
    "id": "2e89e420088c51ba2fc3fc946572cd40",
    "title": "七夕池上泛舟四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "秋入冯夷碧殿凉，仙游十万不分行。",
      "锦蜺香满烟蒙伞，翠凤光浮露涤裳。"
    ]
  },
  {
    "id": "2e89e420088c51ba2fc3fc94868ee436",
    "title": "七夕池上泛舟四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "柳系荃桡句未成，拨船微动碧香迎。",
      "琉璃自爱无瑕翳，不放池西一叶生。"
    ]
  },
  {
    "id": "2e89e420088c51ba2fc3fc942d9db675",
    "title": "七夕池上泛舟四首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "夜雨连明旋出奇，涨平荷盖失参差。",
      "更教红莟肩齐水，要学湘妃晓浴时。"
    ]
  },
  {
    "id": "2e89e420088c51baed1352ea0429d638",
    "title": "得巨笋三尺围送王叔兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "猫头名字出长沙，别号犀株岂过夸。",
      "好对竹尊招二子，藕如船大枣如瓜。"
    ]
  },
  {
    "id": "2e89e420088c51ba3c56df729bac589c",
    "title": "桥廊上作",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "夜半沾衣露气浓，茂林迥岸月髼松。",
      "无人不道长安住，却似乱山烟翠中。"
    ]
  },
  {
    "id": "2e89e420088c51ba3c56df7255b1838b",
    "title": "桥廊上作",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "千载清风笠泽仙，提携曾置笔床边。",
      "吾行不汲长桥水，要煮青山陆羽泉。"
    ]
  },
  {
    "id": "2e89e420088c51ba6f2fcc1fc8eb1146",
    "title": "得巨鱼送叔祖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "桃花流水正关渠，雨后俄收紫鲙鱼。",
      "岂是斋厨真欠此，小诗聊当腹中书。"
    ]
  },
  {
    "id": "2e89e420088c51bab8d50389b38c981e",
    "title": "煎白云茶二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "水西幽寺风光足，山上行云雪色明。",
      "不放精英入闲草，夜铛嘉话得松声。"
    ]
  },
  {
    "id": "2e89e420088c51bab8d503894f1c8388",
    "title": "煎白云茶二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "嫩芽初见绿蒙茸，已破人间睡思浓。",
      "玉食会当陪上苑，贵名高冠密云笼。"
    ]
  },
  {
    "id": "2e89e420088c51ba6807571465af8066",
    "title": "舟行观新月",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "一痕如掐夕天涯，望转青林出没时。",
      "不是山高爱藏月，月光犹嫩怯人窥。"
    ]
  },
  {
    "id": "2e89e420088c51ba12c44645c1236c9f",
    "title": "题羔羊斋外木芙蓉",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "慵妆酣酒夕阳浓，洗尽霜根看绮丛。",
      "绿地团花红锦障，不知庭院有西风。"
    ]
  },
  {
    "id": "2e89e420088c51ba9f2db0b1f48a3457",
    "title": "苏堤观木芙蓉因见净慈明上人翌日惠诗酬赠二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "来访秋花本为诗，酒杯徵逐负幽期。",
      "山中句出明书记，还了清邀一段奇。"
    ]
  },
  {
    "id": "2e89e420088c51ba9f2db0b18aafb6fd",
    "title": "苏堤观木芙蓉因见净慈明上人翌日惠诗酬赠二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "口边白醭公家事，坐上清狂我辈真。",
      "会乞一闲归故隐，定因能赋结高人。"
    ]
  },
  {
    "id": "2e89e420088c51ba49b5fc972ee93b66",
    "title": "池上木芙蓉欲开述兴二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "芙蓉环望压波明，燕尾舟从绿处撑。",
      "待得花成红沓堕，老夫天地锦纵横。"
    ]
  },
  {
    "id": "2e89e420088c51ba49b5fc97d975bfb6",
    "title": "池上木芙蓉欲开述兴二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "岸巾三酌便酣眠，堕地鸾笺写未全。",
      "明日满城人定说，若无诗累是神仙。"
    ]
  },
  {
    "id": "2e89e420088c51ba9b7db82ea70322ca",
    "title": "山堂",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "芒鞋疏到笋篱东，惯得苍苔把径封。",
      "已愧君诗足真味，尚将鸡肋较驼峰。"
    ]
  },
  {
    "id": "2e89e420088c51ba631e9b30d3b2f432",
    "title": "九日",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "重阳冷菊青黄蕊，半醉幽人黑白头。",
      "今岁有番堪恨处，病无诗句过中秋。"
    ]
  },
  {
    "id": "2e89e420088c51badc2714dd03ecb79c",
    "title": "丽秋花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "疏翠巧装丹凤尾，素绡轻纽玉虫须。",
      "春花莫把秋丛薄，若比娇妍总合输。"
    ]
  },
  {
    "id": "2e89e420088c51baefc753925541d542",
    "title": "王倅德远有诗谢送菊因酬二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "晚香烟冷万金篱，林下何曾必课诗。",
      "如许簿书花一到，便成琼报碧云词。"
    ]
  },
  {
    "id": "2e89e420088c51baefc75392647a568a",
    "title": "王倅德远有诗谢送菊因酬二绝",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "爱竹君家有子猷，黄花君复向人求。",
      "不妨官事兼幽事，应笑侬归两过秋。"
    ]
  },
  {
    "id": "2e89e420088c51bada837997f4785f26",
    "title": "金凤花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "彩凤连翩小作群，萧条门巷独留春。",
      "莫因繁冶生轻鄙，岁岁花开见主人。"
    ]
  },
  {
    "id": "2e89e420088c51ba3b39dbebfa582193",
    "title": "觅句",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "觅句先须莫苦心，从来瓦注胜如金。",
      "见成若不拈来使，箭已离弦作么寻。"
    ]
  },
  {
    "id": "2e89e420088c51baab5d3d2935b424f9",
    "title": "忆南湖",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "暖云台观绕歌弦，花底吹香翠鬓船。",
      "闹处如今浑懒去，可能心绪数年前。"
    ]
  },
  {
    "id": "2e89e420088c51ba3626ce0ec9dcacf1",
    "title": "漫兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "乐天闲适文章累，陶令归来儿子忧。",
      "两事吾今浑放下，看山临水更何愁。"
    ]
  },
  {
    "id": "2e89e420088c51ba3626ce0eb2e3e3e8",
    "title": "漫兴",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "茆舍丝瓜弱蔓堆，漫陂鹎鸭去仍回。",
      "开帘正恨诗情少，风卷野香迎面来。"
    ]
  },
  {
    "id": "2e89e420088c51ba553e698778ffb843",
    "title": "新种",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "新种枇杷花便稠，被香勾引过溪头。",
      "黄蜂紫蝶都来了，先赏输渠第一筹。"
    ]
  },
  {
    "id": "2e89e420088c51ba505cd6989fae62e7",
    "title": "山行",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "鸟飞不过人行处，山好直连天尽头。",
      "下马忽逢难画景，溜声戛玉亦销忧。"
    ]
  },
  {
    "id": "2e89e420088c51ba76e4cfafd8203f60",
    "title": "渔父词",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "西塞山前得杖藜，波晴不见鹭群飞。",
      "何曾千载同心处，只在斜风细雨时。"
    ]
  },
  {
    "id": "2e89e420088c51ba76e4cfaf774a215a",
    "title": "渔父词",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "胜概居常画里求，鳜鱼清梦落沧洲。",
      "今朝亲见桃花树，重振家声是此秋。"
    ]
  },
  {
    "id": "2e89e420088c51bacff963893d827159",
    "title": "即目",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "偶然看树过平桥，老尽墙边杞术苗。",
      "不分蛛丝与蜗壳，也随残照集芳条。"
    ]
  },
  {
    "id": "2e89e420088c51ba51d730efddb4f7b4",
    "title": "红佛见笑花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "芳菲成梦雨廉纤，慰眼娇红敢浪嫌。",
      "不但瞿昙当发笑，老夫初看亦掀髯。"
    ]
  },
  {
    "id": "2e89e420088c51ba37271422e190a973",
    "title": "谢人送白山茶花二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "韵胜初闻不记年，偶逢俄在软红边。",
      "山矾不遇南昌老，争得嘉名亚水仙。"
    ]
  },
  {
    "id": "2e89e420088c51ba37271422591d4651",
    "title": "谢人送白山茶花二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "屋角春声喜报晴，青裳玉面晓妆明。",
      "为君自断天休问，依倚清香乐此生。"
    ]
  },
  {
    "id": "2e89e420088c51baa7b1d39adeebedc5",
    "title": "白杨梅",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "兴高团雪缀珍丛，弹火烧林一洗空。",
      "驿骑不供妃子笑，冰姿犹胜荔枝红。"
    ]
  },
  {
    "id": "2e89e420088c51ba5d217521c923ea60",
    "title": "书北㕔后檐壁",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "重阳过后雨垂垂，病怯新寒独立时。",
      "菊有万株归未得，一窗来此看花枝。"
    ]
  },
  {
    "id": "2e89e420088c51ba325d2eaa894fa34a",
    "title": "芍药花二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "自古风流芍药花，花娇袍紫叶翻鸦。",
      "诗成举向东风道，不愿旁人定等差。"
    ]
  },
  {
    "id": "2e89e420088c51ba325d2eaa15d68ecc",
    "title": "芍药花二首",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "吟笺欠向此花题，未信翻阶句绝奇。",
      "三嗅苍髯惹黄粉，又成空对剪来枝。"
    ]
  },
  {
    "id": "2e89e420088c51ba2e44168387a38ebe",
    "title": "盆橘",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "懒向江头置木奴，瓦盆聊玩绿垂珠。",
      "何烦二老输赢决，始悟商山乐不殊。"
    ]
  },
  {
    "id": "2e89e420088c51ba27a61497d38d7f77",
    "title": "霜橘",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "半霜黄绿尚斓斑，笑指清芬数日间。",
      "会得此中堪乐意，洞庭端合傲商山。"
    ]
  },
  {
    "id": "2e89e420088c51bad238b2a6db24b1d8",
    "title": "分韵赋散水花得盐字",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "春皇游骑玉垂鞭，珠卷扬州十里帘。",
      "一笑诗成休浪举，花如西子句无盐。"
    ]
  },
  {
    "id": "2e89e420088c51bad238b2a6ccf1179b",
    "title": "分韵赋散水花得盐字",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "盈枝点缀雪花鲜，环映清流分外妍。",
      "应是东君归骑速，不如坠下玉丝鞭。"
    ]
  },
  {
    "id": "2e89e420088c51bad238b2a6ac694cd8",
    "title": "分韵赋散水花得盐字",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "苔径斜通砌竹鞭，素光交映入湘帘。",
      "若教谢女庭前种，不道空中雪似盐。"
    ]
  },
  {
    "id": "2e89e420088c51ba7daf17787459fafe",
    "title": "九月梅花",
    "authorName": "张镃",
    "authorId": "2e89e420088c51ba55b1927f1d72310e",
    "dynasty": "宋",
    "content": [
      "寂历疏条叶未空，忽惊冰靥照霜风。",
      "秋来心事谁能领，不向篱边数菊丛。"
    ]
  }
]