[
  {
    "id": "2e89e4205720ef57ddb62bc4c7544001",
    "title": "潇湘八景图平沙雁落",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "长波淼淼七百里，蒹葭飒飒西风起。",
      "玉轮辗出琉璃宫，碧落空明无表里。",
      "几峰森列青崔嵬，不知人世皆尘埃。",
      "夜深丝竹递清响，疑是楚王曾归来。"
    ]
  },
  {
    "id": "2e89e4205720ef57ddb62bc47c49e6d5",
    "title": "潇湘八景图平沙雁落",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "云气浮江天已夕，江树号风飞雨迫。",
      "凄凉正则赋怀沙，疑与渔翁分半席。",
      "一声暧乃隔中流，打篷淅霎添旅愁。",
      "土膏动脉晓色媚，农将有事于西畴。"
    ]
  },
  {
    "id": "2e89e4205720ef57ddb62bc4241af451",
    "title": "潇湘八景图平沙雁落",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "冥蒙一抹笼峥嵘，峥嵘深处传疏声。",
      "溪横古槎低欲折，隐约前村通去程。",
      "万里征夫不知宿，数尽飞鸦栖古木。",
      "输与中边三四僧，枯藤挑云归佛屋。"
    ]
  },
  {
    "id": "2e89e4205720ef57ddb62bc464e5b3c0",
    "title": "潇湘八景图平沙雁落",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "家家傍水开柴扉，绿杨影里沈斜晖。",
      "妻炊黄粱子挂网，独枕莓苔眠钓矶。",
      "得鱼博钱平生志，世间宠辱不能累。",
      "路近桃源多裔孙，定知秦晋兴亡事。"
    ]
  },
  {
    "id": "2e89e4205720ef575f2a3818a1c9aa9a",
    "title": "山居",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "朝踏山根云，暮归云中扉。",
      "野鸟始惊避，今焉情依依。",
      "异哉海上鸥，猜疑未忘机。"
    ]
  },
  {
    "id": "2e89e4205720ef57e8d995fb5070d13f",
    "title": "己酉生日敬次靖节先生拟挽歌辞三首",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "放浪宇宙间，世事笑局促。",
      "骎骎影中人，不受时采录。",
      "奄然长夜归，赍志空山木。",
      "昔日堂上欢，今夕堂下哭。",
      "哭之欲其生，予亦不自觉。",
      "天道元无私，纷纷徒宠辱。",
      "素心惟坡仙，一死万事足。"
    ]
  },
  {
    "id": "2e89e4205720ef57e8d995fb0f300a2e",
    "title": "己酉生日敬次靖节先生拟挽歌辞三首",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "自古皆有死，载歌酹清觞。",
      "嗟予早失怙，艰阻亦备尝。",
      "母兮岁六十，终古青松傍。",
      "陟冈恸伯氏，忘簪悲孟光。",
      "后波逐前波，同归溟漠乡。",
      "飘风相飞旐，舆铎声央央。"
    ]
  },
  {
    "id": "2e89e4205720ef57e8d995fbe5995304",
    "title": "己酉生日敬次靖节先生拟挽歌辞三首",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "重云翳苍柏，零露栖白萧。",
      "骨肉慕音容，慌惚哀空郊。",
      "肴核班几席，椒浆浇岧峣。",
      "人归天已沬，纸钱悬枯条。",
      "逝者如此耳，暮暮仍朝朝。",
      "暮暮仍朝朝，人兮柰若何。",
      "未死不能乐，既死空有家。",
      "僮仆几恩怨，交朋几悲歌。",
      "若人会斯语，属和纷阳阿。"
    ]
  },
  {
    "id": "2e89e4205720ef5726f250fc491b71d5",
    "title": "既次韵或非之作解嘲",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "揆子初度日，抚杯拟歌辞。",
      "衰龄逾五十，敢必登古希。",
      "自传始迁固，志铭传牧之。",
      "谛观子俨疏，直与浮世违。",
      "靖节百世师，汝无轻笑嗤。",
      "讳之宁免殁，不讳达者为。",
      "假我以耆艾，年年续斯诗。"
    ]
  },
  {
    "id": "2e89e4205720ef573b7ef266475aa0f4",
    "title": "小垂虹桥",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "冯夷掣开潜蛟锁，御云飞过松江左。",
      "悬腰展鬣眠东湖，生绡描作垂虹图。",
      "隐君骑背占空阔，百尺阑干景轩豁。",
      "有亭翼然芙蕖开，风朝月夕尤佳哉。",
      "柳边何曾官船来，回视驿桥多尘埃。"
    ]
  },
  {
    "id": "2e89e4205720ef576dee607042da1cbf",
    "title": "爱香亭",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "有君子兮居沧波，芝兰之室未足多。",
      "为香终日成痴绝，不著此亭如香何。",
      "光风霁月荡心目，幸甚吴侬沾剩馥。",
      "兹时消得为衣裳，对翁更把离骚读。"
    ]
  },
  {
    "id": "2e89e4205720ef577155b52d988de8f3",
    "title": "苕溪行",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "吴松江头田舍翁，年年苕溪摇飞篷。",
      "沿溪杨柳旧相识，问翁何事犹西东。",
      "心欲无言泪如洗，松楸正在西山里。",
      "余生五十五番春，七十为期春梦耳。",
      "追思畴昔谋亲茔，雁行差差三弟兄。",
      "伯兮季兮不可作，老来只影嗟零丁。",
      "手种青杉逾百尺，藤花薜蔓笼台石。",
      "一年一到一徘徊，此后徘徊几朝夕。",
      "九泉属望天潜知，寸草难报阳春晖。",
      "教子一经答先志，买山傍墓终焉计。",
      "读书可大吾门闾，没世可从先大夫。"
    ]
  },
  {
    "id": "2e89e4205720ef57a6d7e6862210f3aa",
    "title": "次抚松韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "昂藏苍髯翁，违世号独立。",
      "女萝千丈丝，依倚忘岌岌。",
      "有客眠疏阴，感慨百世人。",
      "不悟女萝累，甘为女萝亲。",
      "猗欤山下兰，清芬传楚泽。",
      "野蔓不可干，此道何曾息。"
    ]
  },
  {
    "id": "2e89e4205720ef57d0d26c36c7094b9a",
    "title": "晚年辟地为圃僭用老坡和靖节归田园居六韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "太湖三万顷，湖中东西山。",
      "谋隐愧不早，欲往嗟衰年。",
      "道南地夷旷，半占龟鱼渊。",
      "断岸连疏村，浮云栖平田。",
      "得此愿可酬，不啻湖山间。",
      "瞻彼闵子巷，卜居千载前。",
      "犹存六七舍，古柳生青烟。",
      "邻曲来无时，为予喜欲颠。",
      "畴知在尘境，中有风月闲。",
      "吾将老此乡，草木俱欣然。"
    ]
  },
  {
    "id": "2e89e4205720ef57d0d26c3697f7237e",
    "title": "晚年辟地为圃僭用老坡和靖节归田园居六韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "已受鲈乡招，柴车异尘鞅。",
      "方春融融时，红紫形梦想。",
      "胜游计自今，乐事何曾往。",
      "迎意引壶觞，班荆集少长。",
      "容膝地有馀，意不在袤广。",
      "牧竖良知心，长歌振林莽。"
    ]
  },
  {
    "id": "2e89e4205720ef57d0d26c3676161380",
    "title": "晚年辟地为圃僭用老坡和靖节归田园居六韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "蚕姑馈新蛹，篱落桑柘稀。",
      "一茧视万事，浮生同于归。",
      "水浅凉可濯，荷深香可衣。",
      "载言老圃计，勇决无依违。"
    ]
  },
  {
    "id": "2e89e4205720ef57d0d26c363b5d138a",
    "title": "晚年辟地为圃僭用老坡和靖节归田园居六韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "疏牖炷柏子，日与琴书娱。",
      "已复回商飙，凉意浮郊墟。",
      "自成松菊趣，不杂轩冕居。",
      "悠悠鸟脱罟，局局兔守株。",
      "试叩塞上翁，得丧为何如。",
      "元亮抱至道，诗发道之馀。",
      "利名莫能束，精神游太虚。",
      "冥想田园归，其乐无时无。"
    ]
  },
  {
    "id": "2e89e4205720ef57d0d26c36228c9104",
    "title": "晚年辟地为圃僭用老坡和靖节归田园居六韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "控驴灞桥坳，纵棹剡溪曲。",
      "缤纷天上花，拍拍春意足。",
      "能追兹辰欢，独许苏玉局。",
      "憧憧市朝人，继晷犹秉烛。",
      "野翁太无营，借暖待晴旭。"
    ]
  },
  {
    "id": "2e89e4205720ef57d0d26c3641d688ff",
    "title": "晚年辟地为圃僭用老坡和靖节归田园居六韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "结庐田畴间，稔步东西陌。",
      "时哉休且休，聊以适吾适。",
      "汗漫游难逢，崦嵫日易夕。",
      "筱影延户深，苔晕补阶隙。",
      "而有蛙蚓居，口腹犹役役。",
      "顾予安一闲，顶踵蒙帝绩。",
      "发为四时吟，吟中自规益。"
    ]
  },
  {
    "id": "2e89e4205720ef57a4d947f7321f144b",
    "title": "次得雨韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "畎亩思国事，笺天泪成流。",
      "鲜风鼓中夜，涷雨喧西畴。",
      "一饱将如愿，卒岁应莫愁。",
      "料得廊庙心，犹怀沟壑忧。",
      "香灯答帝力，籉笠悬车头。",
      "白首逢三登，酣歌娱春秋。"
    ]
  },
  {
    "id": "2e89e4205720ef57923014d12433ba2c",
    "title": "次七夕游松江韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "谪仙歌洞庭，坡翁赋赤壁。",
      "逢时汗漫游，元不计何夕。",
      "慨慷晞英豪，老大谩悽恻。",
      "矧兹笠泽区，万顷混空碧。",
      "一苇纵所如，卧虹控秋色。",
      "云軿驾双星，银潢几经历。",
      "柳州乞巧文，我欲为己易。",
      "邂逅竹林贤，胸次小八极。",
      "气胜棋声高，量宽酒杯窄。",
      "载笑轻公侯，一闲抵金璧。",
      "多谢简斋孙，遗诗话平昔。",
      "二雏掖吾旁，对景亦自得。",
      "仿佛真率会，相与鄙肉食。",
      "驻睇芙蕖边，拟卜子云宅。",
      "清风继三高，名利焉能役。",
      "因夸江上人，有此坐中客。"
    ]
  },
  {
    "id": "2e89e4205720ef57eb591cc873ce65ab",
    "title": "己酉九日次靖节是岁是日韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "采采篱下菊，熙熙白首交。",
      "挈觞酬佳节，先惊蒲柳凋。",
      "日月不再与，名位空相高。",
      "岿然龙山青，千古擎丹霄。",
      "彼美一晋士，长接辞尘劳。",
      "留钱寄酒家，快饮如沃焦。",
      "尚友前辈意，兀兀而陶陶。",
      "且了今日欢，谁能忧来朝。"
    ]
  },
  {
    "id": "2e89e4205720ef57df2688ad500cf438",
    "title": "渔家行",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "湖滨江浒疏疏村，村村渔家人子孙。为鱼不管波浪恶，出未天明归黄昏。",
      "得来鱼可数，妻儿相对语。瓮头有齑熟，锅中无米煮。",
      "昔日鱼多江湖宽，今日江湖半属官。钓筒钓车谩百尺，团罟帆罟空多般。",
      "盖蓑腊雪杨柳岸，笼手西风芦荻滩。差差舴艋千百只，尽向其中仰衣食。",
      "几谋脱离江湖归犁锄，似闻岁恶农家尤费力。"
    ]
  },
  {
    "id": "2e89e4205720ef57b1cf1f6a893beb4f",
    "title": "次游法喜寺韵",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "招提四百载，不与世劫俱。",
      "松陵拱空觉，柏香祠真如。",
      "时秋兆嫩凉，揖客登其庐。",
      "廊邃碑篆剥，阁迥钟声疏。",
      "中有白足侣，光现摩尼珠。",
      "勘问点头石，奔走观心狐。",
      "坐我六和室，风回晴窗虚。",
      "棋枰迭胜负，哗音发酒馀。",
      "饱分蔬笋供，似可山林居。",
      "同是百年客，得此一日娱。",
      "远社不复见，熟与斯人徒。",
      "松日簸斜影，麾儿呼移厨。",
      "驾流来鲈乡，野云黏菰蒲。",
      "客散渔火稀，冉冉吟篷孤。"
    ]
  },
  {
    "id": "2e89e4205720ef57bf5185a1827cec5b",
    "title": "一万宗推篷图",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "载月船空漾寒绿，掀篷半卧听渔曲。",
      "谁家留连万玉妃，羞露腰肢和面目。",
      "有缘窃见驼酥胸，灵坚习习生香风。",
      "剡溪藤下路如掌，忆在西湖烟雨中。",
      "迦叶相迎开笑口，汤休谢昼几搔首。",
      "世间不尽有馀机，除却逃禅人解不。"
    ]
  },
  {
    "id": "2e89e4205720ef5783d9f6f8267b145c",
    "title": "别可山",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "松江之左，可渔可农。",
      "古树阴阴，碧波溶溶。",
      "子契予好，携家而从。",
      "载笑载语，乃棹轻篷。",
      "冥访前修，天随室迩。",
      "中心孔嘉，爰居爰止。",
      "有薰自南，景物清美。",
      "槐柳于前，烦歊潜弭。",
      "我有旨酒，与子酌之。",
      "既醉且舞，且歌而诗。",
      "陶然乐只，厥情怡怡。",
      "一日舍去，岂不念兹。",
      "客怀先秋，兴言欲别。",
      "屡止屡辞，行计已决。",
      "送子于舟，期我乎雪。",
      "敬哉前迈，于时炎热。",
      "惆怅若失，延伫长津。",
      "复面犹赊，柰何夕晨。",
      "岂无他友，白首如新。",
      "念子实繁，融融天真。",
      "北山有梅，南山有云。",
      "下有猿鹤，中有隐君。",
      "千里命驾，予敢不廑。",
      "乃志必获，载歌斯文。"
    ]
  },
  {
    "id": "2e89e4205720ef57db4bdd849efab9cf",
    "title": "春去",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "几阵红侵野草，一团绿染庭槐。",
      "梦里未知春去，翩翩胡蝶飞来。"
    ]
  },
  {
    "id": "2e89e4205720ef5767aca2b0b9db50ea",
    "title": "可山写梅",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "放出东风手段，写成江路枝梢。",
      "君复无声句法，要与广平解嘲。"
    ]
  },
  {
    "id": "2e89e4205720ef5783ad8b04cb474a3c",
    "title": "信步",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "九十日春未老，两三番醉如泥。",
      "行遍菜畦麦陇，未饶十里苏堤。"
    ]
  },
  {
    "id": "2e89e4205720ef571c546051e0997b82",
    "title": "试问",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "在在江湖芦苇，家家杨柳楼台。",
      "试问燕鸿心事，为谁飞去飞来。"
    ]
  },
  {
    "id": "2e89e4205720ef57c2360c8494ac3f7a",
    "title": "石湖",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "千古湖山人物，百年翰墨文章。",
      "寂寞梅花开处，一尊自酹寒香。"
    ]
  },
  {
    "id": "2e89e4205720ef57373d7c365b7997bf",
    "title": "有所思",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "仰天有所思，心远目苦短。",
      "西风驱残云，千里月华满。"
    ]
  },
  {
    "id": "2e89e4205720ef572c0ab190d99150eb",
    "title": "庚戌生日再拟去岁挽歌辞",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "忆昨岁莫止，慷慨生死机。",
      "拟韵追先哲，持为自寿诗。",
      "成篇示叔季，心然口交非。",
      "讵知不一霜，季兮先露晞。",
      "兴思发永叹，载言涕肆颐。",
      "万化同于尽，彭铿空厖眉。",
      "日月不我与，去去气力衰。",
      "且进尊中醁，勿作儿女悲。",
      "殷勤晋鼎心，趋前舞莱衣。"
    ]
  },
  {
    "id": "2e89e4205720ef57d3b7b1029a9babc7",
    "title": "扫榻",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "扫榻卧终日，香销百念除。",
      "不愁浑厌酒，无事剩钞书。",
      "粉浅庭前笋，青齐雨后蔬。",
      "自嫌犹有累，添水种金鱼。"
    ]
  },
  {
    "id": "2e89e4205720ef57505cd69814417dc7",
    "title": "山行",
    "authorName": "叶茵",
    "authorId": "2e89e4205720ef57d1457b72d1457b72",
    "dynasty": "宋",
    "content": [
      "青山不识我姓字，我亦不识青山名。",
      "飞来白鸟似相识，对我对山三两声。"
    ]
  },
  {
    "id": "2e89e420572f5db829b33ebbc4be4c61",
    "title": "多病简出偶成呈郫令张盘公大夫",
    "authorName": "杨天惠",
    "authorId": "2e89e420572f5db8d1457b72d1457b72",
    "dynasty": "宋",
    "content": [
      "相从一笑忘蹉跎，三过秋风锦水波。",
      "游子依人仰眉睫，令兄爱客费弦歌。",
      "思归仙鹤方惊露，欲起病凫还避罗。",
      "共感乌纱能爱老，长长遮护两苍皤。"
    ]
  },
  {
    "id": "2e89e420572f5db8af236449c4fc4b05",
    "title": "次韵吴帅题保福壁二首",
    "authorName": "杨天惠",
    "authorId": "2e89e420572f5db8d1457b72d1457b72",
    "dynasty": "宋",
    "content": [
      "净瓶犹贮近颁冰，拄杖还扶旧醉藤。",
      "遮莫簪花倩天女，未妨燕坐折谈僧。"
    ]
  },
  {
    "id": "2e89e420572f5db8af236449fad042f3",
    "title": "次韵吴帅题保福壁二首",
    "authorName": "杨天惠",
    "authorId": "2e89e420572f5db8d1457b72d1457b72",
    "dynasty": "宋",
    "content": [
      "由来世谛即菩提，吾道元东祖自西。",
      "恰似苍圆好头相，可容破裂作阿梨。"
    ]
  },
  {
    "id": "2e89e420572f5db8f6062de9bbac05e4",
    "title": "次吕给事安昌岩避暑",
    "authorName": "杨天惠",
    "authorId": "2e89e420572f5db8d1457b72d1457b72",
    "dynasty": "宋",
    "content": [
      "恳乞鱼书得梓潼，曾司紫诰驳斜封。",
      "江山似解邀康乐，傅瑞时来访彦龙。"
    ]
  },
  {
    "id": "2e89e420572f5db81b1d749bf3f4d81c",
    "title": "次韵庞茶使郫县塔",
    "authorName": "杨天惠",
    "authorId": "2e89e420572f5db8d1457b72d1457b72",
    "dynasty": "宋",
    "content": [
      "平生阅巨丽，兹塔咤何雄。",
      "因地如无地，平空不碍空。",
      "宁从佛土徙，几历劫灰穷。",
      "落趾鸡关北，明标玉垒东。",
      "经营本龙象，负挽僦烟虹。",
      "畚筑才驱石，觚棱欻倚风。",
      "妙高分绝域，峻极倒中嵩。",
      "已幻花台巧，并规鹫岭嵷。",
      "仰窗平月殿，横级俯蛟宫。",
      "未觉诸天隔，惟看一气融。",
      "恒沙寸眸摄，多寡片心通。",
      "澒洞遗凡界，虚疏彻外幪。",
      "身边揖先圣，眼外洗尘雺。",
      "井直参连壤，秦开汉拓功。",
      "真乘对时出，休运与天崇。",
      "缔构虽人力，扶持亦化工。",
      "长生老西崦，诸葛死南隆。",
      "但了薰香灺，姑储氎布筒。",
      "狂歌留白日，醉舞属冥鸿。",
      "莫漫百年事，空成一秃翁。"
    ]
  },
  {
    "id": "2e89e420572f5db8eff98c86e33c4525",
    "title": "送孙正忠臣移成都小漕",
    "authorName": "杨天惠",
    "authorId": "2e89e420572f5db8d1457b72d1457b72",
    "dynasty": "宋",
    "content": [
      "升平芝菌效神奇，况乃贤豪用世资。",
      "人物熙宁中兴日，风流荆国适同时。",
      "起家便作三公客，乘传何为九折驰。",
      "少府但分新赐节，石渠犹借旧官仪。",
      "素心久辨经纶计，妙意前知遇合期。",
      "聊与西南成胜事，暂将清献续良规。",
      "桥横万里重开府，水接双流共去思。",
      "怊怅参卿无限意，道旁索笔强题诗。"
    ]
  },
  {
    "id": "2e89e420572f5db81d5153204fac79c4",
    "title": "温江县二瑞颂",
    "authorName": "杨天惠",
    "authorId": "2e89e420572f5db8d1457b72d1457b72",
    "dynasty": "宋",
    "content": [
      "于皇御极，百志惟叙。",
      "曰农而农，曰士而士。",
      "尔安乃宫，尔宁乃亩。",
      "恩诏数下，仁滂德膴。",
      "农饱以歌，士喜式舞。",
      "协气从之，祥嘏如雨。",
      "乃产嘉禾，以庆农扈。",
      "乃降甘露，以幸士子。",
      "其庆伊何，珠穗纷举。",
      "俾尔瓯窭，户有亿秭。",
      "其幸维何，云液醲湑。",
      "俾尔膏馥，濡及婴孺。",
      "维明明后，博临下土。",
      "相彼多禾，均此灵露。",
      "道拜稽首，诞告奔走。",
      "惠拜稽首，盱衡语语。",
      "敢献稗官，以赞蒙瞽。"
    ]
  },
  {
    "id": "2e89e42057302ca4d1699cd73b7633e3",
    "title": "大涤洞天留题",
    "authorName": "霍正夫",
    "authorId": "2e89e42057302ca4d1457b72d1457b72",
    "dynasty": "宋",
    "content": [
      "长虹舞涧石磷磷，胜践还怜雨送春。",
      "云木千章森翠幄，洞天九锁绝红尘。",
      "丹藏仙谷生奇箬，香到龙祠泽旱民。",
      "山有旧盟来更好，斋心恭对玉晨真。"
    ]
  },
  {
    "id": "2e89e4205731816ac6cbfa3f72f9fe86",
    "title": "游洞霄宫",
    "authorName": "张巽",
    "authorId": "2e89e4205731816ad1457b72d1457b72",
    "dynasty": "宋",
    "content": [
      "掣开九锁谒琳宫，物色真仙剑履踪。",
      "一朵云根生老涧，千寻天柱压群峰。",
      "功名秘略求黄石，呼吸微言敩赤松。",
      "我是康庐倦游客，朅来犹爱翠云重。"
    ]
  },
  {
    "id": "2e89e4205731816ac6cbfa3fdd97aa50",
    "title": "游洞霄宫",
    "authorName": "张巽",
    "authorId": "2e89e4205731816ad1457b72d1457b72",
    "dynasty": "宋",
    "content": [
      "新晴草木翠光流，麦陇清和四月秋。",
      "巽二风来山发冷，阿香雷过馨声幽。",
      "杜鹃鬨枕催归去，丁鹤攀辕欲借留。",
      "半夜忽闻岩壑响，小诗调戏鬼神愁。"
    ]
  },
  {
    "id": "2e89e4205731816ac6cbfa3f383eb95d",
    "title": "游洞霄宫",
    "authorName": "张巽",
    "authorId": "2e89e4205731816ad1457b72d1457b72",
    "dynasty": "宋",
    "content": [
      "曜相偏羸足力强，不辞复岭与重岗。",
      "未穷仙隐千年迹，先炷宸游一瓣香。",
      "诗得好题难驻笔，酒逢佳趣便飞觞。",
      "梦回仿佛前身事，却认金庭是故乡。"
    ]
  },
  {
    "id": "2e89e42057479642a872ba3149296545",
    "title": "天池圣灯其一",
    "authorName": "萧之敏",
    "authorId": "2e89e4205747964220d135f083f97f48",
    "dynasty": "宋",
    "content": [
      "俯仰区区类桔槔，访幽寻胜自忘劳。",
      "云峰一握天还近，雪径千盘地最高。",
      "支杖缓行真野逸，拥炉端坐或禅逃。",
      "幽人未厌看游客，烂煮园蔬饭老饕。"
    ]
  },
  {
    "id": "2e89e4205747964231a00e719a544bd2",
    "title": "滴翠楼",
    "authorName": "萧之敏",
    "authorId": "2e89e4205747964220d135f083f97f48",
    "dynasty": "宋",
    "content": [
      "一溪流水漾残春，上有高楼碧瓦新。",
      "溪路昼阴元不雨，却愁空翠染衣巾。"
    ]
  },
  {
    "id": "2e89e4205747964231a00e714be0febd",
    "title": "滴翠楼",
    "authorName": "萧之敏",
    "authorId": "2e89e4205747964220d135f083f97f48",
    "dynasty": "宋",
    "content": [
      "我爱东坡句法遒，治平双涧昔经游。",
      "曾吟滴翠衣裘湿，请借佳名榜画楼。"
    ]
  },
  {
    "id": "2e89e42057479642c6bb52db0daf6df9",
    "title": "天池圣灯其二",
    "authorName": "萧之敏",
    "authorId": "2e89e4205747964220d135f083f97f48",
    "dynasty": "宋",
    "content": [
      "细如珠颗大如杯，照夜浮空去复来。",
      "神物戏人安可料，密移星斗下岩隈。"
    ]
  },
  {
    "id": "2e89e42057676236253b8b9a2650d701",
    "title": "再过几先侄斋中",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "树连平野阔，深夜易高风。",
      "星月迷蒙外，乾坤鼓荡中。",
      "山窗寒未白，宿炭晓能红。",
      "抱被论诗句，长长与子同。"
    ]
  },
  {
    "id": "2e89e4205767623627be7b704021d57a",
    "title": "元日",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "又见增年齿，谋身事事非。",
      "时难逢岁饭，日暖换春衣。",
      "新莽奸犹在，怀王殡未归。",
      "中原久离绝，感节泪频挥。"
    ]
  },
  {
    "id": "2e89e42057676236e0cdae67033afdf2",
    "title": "次韵郑夹漈题林时隐霆芹斋诗",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "邓侯牵挽政难留，六十年来亦倦游。",
      "至竟眼高无俗韵，不因人唤始回头。",
      "江湖白鸟缘应熟，尘土乌靴心少休。",
      "可笑山翁痴未已，欲成吏隐更何由。"
    ]
  },
  {
    "id": "2e89e42057676236e6e4902aab024d14",
    "title": "谓",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "鸡犬还家自识村，重营生理长儿孙。",
      "时平战地逢华屋，岁久他乡是故园。",
      "别后尘埃如我老，归来耆旧几人存。",
      "雁行畴昔从游者，莫话凋零恐断魂。"
    ]
  },
  {
    "id": "2e89e42057676236e809f47e0766c0f2",
    "title": "冬夜忆谦之",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "忽忆夫君阻笑言，出门南望欲飞翻。",
      "孤诚隔水初浸夜，画角因风自入村。",
      "短句有时随意得，古心近日与谁论。",
      "未除习气君应哂，月冷梅香易断魂。"
    ]
  },
  {
    "id": "2e89e42057676236e4c30b3efed2d56f",
    "title": "与郑国叔司法山行",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "策筇山下路，未省尽幽寻。",
      "回首见桑柘，始知墟落深。"
    ]
  },
  {
    "id": "2e89e42057676236ed74c843a54f10b7",
    "title": "无题",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "暗雨落漫漫，山中五月寒。",
      "大江浑不觉，溪壑有惊湍。"
    ]
  },
  {
    "id": "2e89e42057676236db66b435bfe84f75",
    "title": "仙篆石",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "何人登眺睨绝顶，一树一石探幽奇。",
      "虫文鸟篆不可识，如读岣嵝神禹碑。"
    ]
  },
  {
    "id": "2e89e420576762363f3645ada3b863c9",
    "title": "读易",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "昼出阳关已断肠，那堪真别更凄凉。",
      "痴人刻水方求剑，一息舟行过夜郎。"
    ]
  },
  {
    "id": "2e89e42057676236564ae47ad2035231",
    "title": "读易乾",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "荡荡春风野老家，欲寻踪迹隔烟霞。",
      "洞中携出小桃核，种作碧云千树花。"
    ]
  },
  {
    "id": "2e89e42057676236fbd07334323d31ef",
    "title": "读易元",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "雨过前村湖水平，鱼头戢戢逐波生。",
      "邻家篮里收鸡子，昨夜分明报五更。"
    ]
  },
  {
    "id": "2e89e42057676236df9ab9aab41f2690",
    "title": "读易亨",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "洛邑舟中万里均，舟车白浪与红尘。",
      "微掀衣角凉生面，不是清风动白蘋。"
    ]
  },
  {
    "id": "2e89e4205767623683267c643ba80122",
    "title": "读易利",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "江上柴门照夕阳，牧童蓑笠下牛羊。",
      "明朝依旧山前路，溪北溪南花草香。"
    ]
  },
  {
    "id": "2e89e420576762365b34554a3dbb9c6c",
    "title": "读易贞",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "牛背稳如千斛舟，斜烟细雨任遨游。",
      "春风草绿江南岸，只见轻寒不见牛。"
    ]
  },
  {
    "id": "2e89e420576762363e0e38534a94eac7",
    "title": "宿钓溪",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "茅檐寂寞住人稀，落日逢迎宿酒旗。",
      "梦觉五更山月上，溪边人语钓船移。"
    ]
  },
  {
    "id": "2e89e42057676236fb760b43a31cd1fc",
    "title": "过华严谒陈季若同年",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "老僧方丈倚云岩，窘束公私百不堪。",
      "虽有此泉无此耳，留君旬日驻征骖。"
    ]
  },
  {
    "id": "2e89e42057676236586b4c87e3fae035",
    "title": "立秋",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "星光如月映长空，惊起愁眠夜向中。",
      "残暑不妨欺枕簟，隔窗鸣叶是西风。"
    ]
  },
  {
    "id": "2e89e420576762361cb8be554df1f85a",
    "title": "癸酉冬赴部除夜宿信州客舍",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "隔屋青灯一点明，卧听檐雨落三更。",
      "无因作得还乡梦，门外儿童爆竹声。"
    ]
  },
  {
    "id": "2e89e42057676236cc52fec48a9166c1",
    "title": "临安江上",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "来时雪片杨花落，今见杨花作雪飞。",
      "独立暮江心似醉，羡他一叶钓船归。"
    ]
  },
  {
    "id": "2e89e420576762362c4a70815d57673c",
    "title": "离武林",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "大江东接海漫漫，海气江风吹雨寒。",
      "才出国门三十里，便成回首望长安。"
    ]
  },
  {
    "id": "2e89e420576762366599e3460c74cb82",
    "title": "读老子",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "且柅流沙青犊车，葱葱佳气满城闾。",
      "白头不解家人语，狂学司空城旦书。"
    ]
  },
  {
    "id": "2e89e420576762366ae34f259124b039",
    "title": "甲戌除夕",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "儿女欢喜罗酒浆，夜深笑语火炉傍。",
      "如何去岁听风雪，身在江南梦故乡。"
    ]
  },
  {
    "id": "2e89e42057676236ca88b59624d3c595",
    "title": "病起",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "淡荡光风寻户牖，迷蒙宿雾净园林。",
      "春深燕子来无数，雨后桃花落不禁。"
    ]
  },
  {
    "id": "2e89e420576762365a4897112858aec3",
    "title": "送虞仲房监仓归临安",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "宿命须同一洞天，相逢孰处故依然。",
      "不知堕落青衫底，何日尘泥是了缘。"
    ]
  },
  {
    "id": "2e89e4205767623678b357d9933deb40",
    "title": "宿尊胜庵二首呈谦之",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "天寒古寺往来希，门掩柴炉昼共围。",
      "细雨无声潜自落，开帘时复见霏霏。"
    ]
  },
  {
    "id": "2e89e4205767623678b357d941048067",
    "title": "宿尊胜庵二首呈谦之",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "阵阵山风递雨来，夜深飘损满庭梅。",
      "未应一等成摇落，知有人家花未开。"
    ]
  },
  {
    "id": "2e89e4205767623658dad13b01b980fa",
    "title": "粘蚝石",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "累累蚝山着石面，此非所有能无疑。",
      "细看大石深孔窍，舟人撑篙迹犹遗。",
      "乃知此山千载前，汹涌尚作海渺弥。",
      "蛟龙鱼鳖占窟宅，不省造化能密移。"
    ]
  },
  {
    "id": "2e89e42057676236863bfcc31a884ad3",
    "title": "家有白鸡蓄之三年矣驯熟可爱谦之读书山中一日相过偶道庵僧所阙遂送谦之以遗之",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "羽仪洁白如自修，风雨晦冥那失晓。",
      "沙头鸥鸟不驯熟，雪里鹭丝太孤皎。",
      "山寒夜半落叶深，闭门垂荑偎重衾。",
      "闻鸡而起竟何事，我老看书不入心。",
      "久无斗志形如木，世上痴儿能舍肉。",
      "白鸡之肉不可食，无劳断尾亦为福。",
      "山僧穷独老无妻，想见爱养如婴儿。",
      "得地羽毛愈应好，天年全得山中老。"
    ]
  },
  {
    "id": "2e89e420576762368803295723f56485",
    "title": "次韵时瑞见寄",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "吟诗夜半霜月白，胡床梦作乘槎客。",
      "醉中入月捉玉兔，手摵桂枝鸣策策。",
      "风吹天河银浪高，月边星宿相周遭。",
      "五色机头索云锦，天孙一笑颜如桃。",
      "天河下接武陵溪，重觅仙源路却迷。",
      "五更波上回烟棹，半空飞雨落凄凄。",
      "羽衣稚子双瞳方，伴我清江老严光。",
      "落日还收钓筒去，芦风起处暮天长。"
    ]
  },
  {
    "id": "2e89e420576762362fac5f67cf2936cd",
    "title": "跋渔村晚景潇湘夜雨图",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "云昏雨暗黄芦渚，沙碛风高人断渡。",
      "一叶扁舟忽下来，落日还收钓筒去。",
      "收尽沙头白鸟飞，蒹葭暮雪满蓑衣。",
      "千门万户拥被卧，独钓寒波人未归。"
    ]
  },
  {
    "id": "2e89e4205767623675f16a8ea7b7cccd",
    "title": "除夜寄谦之",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "去年雪暗江南路，日暮踟蹰无宿处。",
      "今年坐见故园春，梅花已过桃花新。",
      "东皋薄田才数亩，依方旋造逡巡酒。",
      "嗣宗痛饮是吾师，万事否臧勿挂口。",
      "循环三百真超忽，谁向空蒙问巢窟。",
      "愚痴聪慧一冥冥，不如且进杯中物。"
    ]
  },
  {
    "id": "2e89e4205767623686b912023b227852",
    "title": "虞美人",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "生犀百万环帐立，漏声未残楚声急。",
      "拔山男子心转柔，夜倚芙蓉秋露泣。",
      "帐中别酒苦如荼，不是婵娟害霸图。",
      "剿人愤死愁云气，吕氏田头见老夫。",
      "汉宫三万六千日，得意蛾眉亦陈迹。",
      "至今一曲唱虞姬，恨草摇摇向春碧。"
    ]
  },
  {
    "id": "2e89e420576762366a2e76f30b78b98c",
    "title": "诗一首",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "江山入眼昔无殊，只有人事堪嗟歔。权门杂沓行苞苴，屠儿贩客纡青朱。",
      "梵仪膜拜参浮屠，痴儿娇子不识书。淫坊博塞为欢娱，金章下堂揖老胥，老胥分庭抗士儒。",
      "身裹道衣臂佛珠，岁时入谒何易于。羊肩斗酒清而腴，酬酢偃蹇以字呼。",
      "官家赤子元何辜，一毫枉直凭青蚨。十八年前此事无，作诗一笑君应呼。"
    ]
  },
  {
    "id": "2e89e4205767623659b86ff02448c3bb",
    "title": "寺中别林谦之兼寄诸郑",
    "authorName": "方翥",
    "authorId": "2e89e42057676236d1457b72d1457b72",
    "dynasty": "宋",
    "content": [
      "游从忘朝晡，尊酒轻招呼。",
      "笑语恣玩狎，翻覆云雨疏。",
      "我友数君子，古心相与娱。",
      "每见辄宾敬，衣裳俨而趋。",
      "恶石寓规诫，美疢疾佞谀。",
      "深山足风雨，零落梅花株。",
      "亭亭岩上松，霜姿一何孤。",
      "感兹各努力，勿以岁事徂。"
    ]
  },
  {
    "id": "2e89e4205770d23b26a6be83064ab975",
    "title": "华清宫",
    "authorName": "杨正伦",
    "authorId": "2e89e4205770d23bd1457b72d1457b72",
    "dynasty": "宋",
    "content": [
      "休罪明皇与贵妃，大都衰盛两相随。",
      "惟怜一派温泉水，不逐人心冷暖移。"
    ]
  },
  {
    "id": "2e89e4205799fb34d424f2fda2bb56b8",
    "title": "和金表叔中秋夜题月",
    "authorName": "朱申首",
    "authorId": "2e89e4205799fb34d1457b72d1457b72",
    "dynasty": "宋",
    "content": [
      "平分秋半月华圆，玉碾无声静转旋。",
      "月桂从攀由我捷，姮娥不解是谁先。"
    ]
  },
  {
    "id": "2e89e42057a2a616459e1974e35eb7af",
    "title": "南龛山",
    "authorName": "郑之才",
    "authorId": "2e89e42057a2a616d1457b72d1457b72",
    "dynasty": "宋",
    "content": [
      "一本修楠出万蓬，挺生绵邈尚谁穷。",
      "胡为壮烈思严老，雅爱甘棠学召公。",
      "怀德自应存庇荫，企贤那不念英雄。",
      "要知遗躅传无尽，时听龛崖度远风。"
    ]
  },
  {
    "id": "2e89e42057bd66ec2cc5d2f6fdd644a4",
    "title": "题三学山",
    "authorName": "王雍",
    "authorId": "2e89e42057bd66ec9908279ea0e2a2c5",
    "dynasty": "宋",
    "content": [
      "五色琉璃白昼寒，当年佛脚印旃檀。",
      "藕丝织出三衣妙，贝叶经传一偈难。",
      "夜看圣灯红菡萏，晓惊飞石碧琅玕。",
      "更闻鹦鹉因缘塔，八十山僧试说看。"
    ]
  },
  {
    "id": "2e89e42057cafdc6c165f7f0b18c1cdd",
    "title": "古寺",
    "authorName": "黄彦辉",
    "authorId": "2e89e42057cafdc6d1457b72d1457b72",
    "dynasty": "宋",
    "content": [
      "古寺云深去路赊，来分僧钵共生涯。",
      "依稀池草成春梦，容易江梅老岁华。",
      "长铗悲弹三尺雪，短檠寒落五更花。",
      "夜来风雨催归急，为报河阳令尹家。"
    ]
  },
  {
    "id": "2e89e42057cafdc6be2be0b892796fab",
    "title": "元宵词二首",
    "authorName": "黄彦辉",
    "authorId": "2e89e42057cafdc6d1457b72d1457b72",
    "dynasty": "宋",
    "content": [
      "琥珀盏中云母钟，琉璃光射水晶宫。",
      "风随兰麝香千里，人在莲花影万重。"
    ]
  },
  {
    "id": "2e89e42057cafdc6be2be0b8300d0b24",
    "title": "元宵词二首",
    "authorName": "黄彦辉",
    "authorId": "2e89e42057cafdc6d1457b72d1457b72",
    "dynasty": "宋",
    "content": [
      "鳌头移得山三岛，月下传来灯万枝。",
      "香陌马嘶红萼锦，翠楼人倚绿杨眉。"
    ]
  },
  {
    "id": "2e89e42057d00e16ff3ae3d35ce2a797",
    "title": "鸿沟和吕圣功韵",
    "authorName": "曾琏",
    "authorId": "2e89e42057d00e16d1457b72d1457b72",
    "dynasty": "宋",
    "content": [
      "王霸兴亡劫几尘，鸿沟依旧锁寒云。",
      "不将帝业追三代，只把河山割半分。",
      "故垒已随流水尽，归鸦空带夕阳曛。",
      "西风立马频回首，那忍猿声隔岸闻。"
    ]
  },
  {
    "id": "2e89e42057d2f2756a2e76f3f655c9b6",
    "title": "诗一首",
    "authorName": "韩琦友",
    "authorId": "2e89e42057d2f275d1457b72d1457b72",
    "dynasty": "宋",
    "content": [
      "是非莫问门前客，得失须凭塞上翁。",
      "引取碧油红旆去，邺王台畔醉春风。"
    ]
  },
  {
    "id": "2e89e42057d957d5da249e1fd8b5d2dc",
    "title": "记梦",
    "authorName": "李似权",
    "authorId": "2e89e42057d957d5d1457b72d1457b72",
    "dynasty": "宋",
    "content": [
      "碧玉山头碧玉泉，琤琮声里数流年。",
      "不知曾与何人到，笑想丹题似昔缘。"
    ]
  },
  {
    "id": "2e89e42057d957d5da249e1fff9ef2a2",
    "title": "记梦",
    "authorName": "李似权",
    "authorId": "2e89e42057d957d5d1457b72d1457b72",
    "dynasty": "宋",
    "content": [
      "石壁苍苔露未干，小池射日石团团。",
      "弄泉漱玉归何暮，风卷横云细细看。"
    ]
  },
  {
    "id": "2e89e42057e352170bd78326be519165",
    "title": "梅林分韵得今字",
    "authorName": "杨凯",
    "authorId": "2e89e42057e35217d1457b72d1457b72",
    "dynasty": "宋",
    "content": [
      "兰亭久陈迹，修竹空自阴。",
      "龙山亦凄凉，鲜花谁与簪。",
      "英游旷千载，盛事新梅林。",
      "四海冯黎州，未妨铁石心。",
      "提携到诸子，遍赏江之浔。",
      "亭亭姑射仙，玉立何森森。",
      "谢氏六君子，对饮香满襟。",
      "西郊访老龙，奇怪尤可钦。",
      "宛然如先生，高卧岁月侵。",
      "从兹饱薰风，佳实共鼎鬵。",
      "正味悦天下，妙用无古今。",
      "去去好著鞭，江南春已深。"
    ]
  },
  {
    "id": "2e89e42057ead64ba766e085518dcb8f",
    "title": "凤凰台",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "元嘉王子宅，李白重登临。",
      "鸣凤元非昔，蟠龙直到今。",
      "凄凉微子事，寂寞茂弘心。",
      "望断长安日，悬知属意深。"
    ]
  },
  {
    "id": "2e89e42057ead64b02fce95d301c0a2c",
    "title": "下水门税亭",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "建业尘中吏，秦淮水上亭。",
      "浴晴凫弄日，饮晓马吞星。",
      "地迥来芳草，潮回出断汀。",
      "有僧时到此，相对两浮萍。"
    ]
  },
  {
    "id": "2e89e42057ead64bc286d93ae29d7599",
    "title": "新亭",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "昔日新亭今则旧，百年名义只如新。",
      "高谈坐上无安石，洒泪尊前有伯仁。",
      "对面飞来帆影少，传音吹过羽书频。",
      "青天重唤当时月，放下清光照坐人。"
    ]
  },
  {
    "id": "2e89e42057ead64b13f4fb8832067c01",
    "title": "吴大帝庙",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "曾是东南第一王，眼看此地六兴亡。",
      "东缘有酒登京口，西为无鱼忆武昌。",
      "非复虎臣陪殿上，空馀猩血泣祠旁。",
      "何年并建琅玡庙，共对淮山草木长。"
    ]
  },
  {
    "id": "2e89e42057ead64bd8aa9c8742c0f4d9",
    "title": "鸡冠花",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "爪距深藏独露冠，紫茸簇出弄清寒。",
      "五更月下朦胧看，只欠一声惊夜阑。"
    ]
  },
  {
    "id": "2e89e42057ead64b04f43013cf563fa5",
    "title": "周处台",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "孝侯远矣使人怀，安得从之上此台。",
      "几回一舸荆溪上，苦被风帆浪桨催。"
    ]
  },
  {
    "id": "2e89e42057ead64b04f43013757a7eae",
    "title": "周处台",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "克己功夫鲜矣能，孔堂今继仲由登。",
      "试从台上看台下，狂圣中间隔几层。"
    ]
  },
  {
    "id": "2e89e42057ead64b4edc8d496614732a",
    "title": "梅",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "采采芳梅枝，琐碎白云姿。",
      "在山千花怨，出山百鸟啼。",
      "操持思所寄，转趾述所思。",
      "清披太始风，寒应太虚月。",
      "一日拂人衣，三岁香不歇。"
    ]
  },
  {
    "id": "2e89e42057ead64b9e434f519c1de80d",
    "title": "酬张韩伯",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "楚人逢楚节，仍赋楚情诗。",
      "滴酒长江远，思乡白日迟。",
      "遥怜壮士腕，也系儿女丝。",
      "若有盈妾艾，榴花勿并持。"
    ]
  },
  {
    "id": "2e89e42057ead64b990c05f21f1b2ca4",
    "title": "金陵",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "故国已云久，地馀风流情。",
      "山花不断市，江鸥长入城。",
      "青溪泓玉水，红楼调春声。",
      "斟酌飞仙过，枉辔一来行。"
    ]
  },
  {
    "id": "2e89e42057ead64b3ecdb7498bbfb03f",
    "title": "古诗",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "昔怀今未归，悄悄与谁语。",
      "超超何所为，空斋听春雨。",
      "锵然金玉声，幽窗相尔汝。",
      "政以平在中，万物皆媚妩。",
      "暗想四城外，花草不可数。",
      "浮云日夜征，东皋怅何许。"
    ]
  },
  {
    "id": "2e89e42057ead64b3ecdb74974d82700",
    "title": "古诗",
    "authorName": "周师成",
    "authorId": "2e89e42057ead64bd1457b72d1457b72",
    "dynasty": "宋",
    "content": [
      "德人天机深，凡子人心多。",
      "懔余思寡过，月计愧盈科。",
      "勿谓玉无玼，当知石可磨。",
      "四十尚无闻，素心恐蹉跎。",
      "汲我檐下井，浇我盘中花。",
      "清香未似之，懒惰欲如何。"
    ]
  },
  {
    "id": "2e89e4205811788b9f526f134fb78388",
    "title": "送水云归吴",
    "authorName": "叶静慧",
    "authorId": "2e89e4205811788bd1457b72d1457b72",
    "dynasty": "宋",
    "content": [
      "塞上砧声响似雷，怜君骑马望南回。",
      "今宵且向穹庐醉，后夜相思无此杯。"
    ]
  },
  {
    "id": "2e89e42058125aa1c6592cf9f7948db0",
    "title": "赠邓圭",
    "authorName": "黄元道",
    "authorId": "2e89e42058125aa1d1457b72d1457b72",
    "dynasty": "宋",
    "content": [
      "柳绿桃红春昼永，家童唤起睡中忙。",
      "偶然日下音书至，回首江城又夕阳。"
    ]
  },
  {
    "id": "2e89e420581df962eafa392904efa4f3",
    "title": "题巨然平湖舟泊图",
    "authorName": "李时雍",
    "authorId": "2e89e420581df962d1457b72d1457b72",
    "dynasty": "宋",
    "content": [
      "遥岑矗矗水潺潺，茆屋松风昼掩关。",
      "落日钟声来远寺，行人初向石桥还。"
    ]
  },
  {
    "id": "2e89e420581df9622b733191823e10ac",
    "title": "题赵千里卧雪图",
    "authorName": "李时雍",
    "authorId": "2e89e420581df962d1457b72d1457b72",
    "dynasty": "宋",
    "content": [
      "疏林茅屋掩闲云，瀑雪悬崖霁色新。",
      "好是杜陵诗兴逸，蹇驴随意乐行春。"
    ]
  },
  {
    "id": "2e89e420582f458db3742fefdf35487d",
    "title": "题北山松轩",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "万木有荣谢，此松无盛衰。",
      "梦阑秋韵起，棋罢午阴移。",
      "般匠顾不顾，秦君知未知。",
      "亭亭高节在，看取雪霜时。"
    ]
  },
  {
    "id": "2e89e420582f458d300f385e904e4fae",
    "title": "泛舟晚出北关",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "舟泛寒塘静，人归一叶间。",
      "影疏行处柳，青远望中山。",
      "道在身从老，诗穷意觉闲。",
      "到家秋敛足，有谓掩柴关。"
    ]
  },
  {
    "id": "2e89e420582f458d170d9ae73cc00bc6",
    "title": "题石桥",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "绀宇凌云接太和，萦回委曲过山阿。",
      "灵峰散彩祥光满，宝盏浮花景象多。",
      "瀑布迅从双涧落，禅徒争向一梁过。",
      "何当摆脱尘埃路，洗去人间万事磨。"
    ]
  },
  {
    "id": "2e89e420582f458d15539af57e1fd07e",
    "title": "题兜率寺",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "一到巾山眼界宽，招提直在翠微间。",
      "黄鹂过处金穿柳，白鹭飞时雪点山。",
      "渔艇两三随月上，海帆八九趁潮还。",
      "归时听得梅花角，落日西城未掩关。"
    ]
  },
  {
    "id": "2e89e420582f458d8d847625bc2a6f5b",
    "title": "题顺感院",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "一上危梯一解颜，重岗复岭四周环。",
      "山川尽出登临外，天地都归俯仰间。",
      "飞鸟直随双目断，游云长与片心闲。",
      "文书了却无馀事，日午须来日落还。"
    ]
  },
  {
    "id": "2e89e420582f458d4c897548b4977aa8",
    "title": "题显孝南山寺",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "背日西来眼界明，隔溪遥见梵王城。",
      "旌旗夹道蔽山影，笳鼓入林闻谷声。",
      "青鸟向人疑有意，白云迎客不无情。",
      "夕阳临水共归去，明日纷纷尘事生。"
    ]
  },
  {
    "id": "2e89e420582f458df815e684d5454093",
    "title": "萍",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "斑斑染黛色差匀，个个微圆类绿萍。",
      "不比榆钱铺砌白，未饶荷叶点溪青。",
      "陶镕尽出春工巧，磨就多应雨夜零。",
      "好与诗人买风月，何妨积贮满空庭。"
    ]
  },
  {
    "id": "2e89e420582f458d4aad59077e37a1f9",
    "title": "宿普圆寺二首",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "芒鞋侵晓踏青霜，九里松阴引兴长。",
      "云雾浅深山变态，风烟舒卷水晶光。",
      "千岩寒月笼疏薄，一笛西风度渺茫。",
      "短艇不来人意懒，谁知搔首正相望。"
    ]
  },
  {
    "id": "2e89e420582f458d4aad5907311874a1",
    "title": "宿普圆寺二首",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "仙巾鹤氅与云轻，晚出岩梯最上层。",
      "复复陇头归去雁，阴阴松下远来僧。",
      "风吹寒水光成叠，木落重峦碧有棱。",
      "行到湖边归兴尽，画桥临水与谁凭。"
    ]
  },
  {
    "id": "2e89e420582f458d5989d0d98c565125",
    "title": "上竺真辩师",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "一别支公仅两年，山房高隐尚恬然。",
      "心清已澈灵泉奥，行峻应磨峭壁坚。",
      "俗眼不来青障里，孤峰谁认白云边。",
      "更期香火深寒夜，坐使飞花坠九天。"
    ]
  },
  {
    "id": "2e89e420582f458ddee942655ed32362",
    "title": "孤山观雪其一",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "莫谓湖山景，寻常总一般。",
      "欲穷清胜处，须向雪中看。"
    ]
  },
  {
    "id": "2e89e420582f458dc76ad5c6d2a99408",
    "title": "孤山观雪其二",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "乘兴寻幽不怕寒，喜将山水雪中看。",
      "等闲哦出西湖句，自有清新上笔端。"
    ]
  },
  {
    "id": "2e89e420582f458dd8aa9c870c1c2068",
    "title": "鸡冠花",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "秋光及物眼犹迷，着叶婆娑拟碧鸡。",
      "精采十分佯欲动，五更只欠一声啼。"
    ]
  },
  {
    "id": "2e89e420582f458d090518252ba5610f",
    "title": "樱桃",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "王母阶前种几株，水晶帘外看如无。",
      "只应汉武金盘上，泻得珊珊白露珠。"
    ]
  },
  {
    "id": "2e89e420582f458da5a3e1cc5cd7e83e",
    "title": "秋日泛西湖",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "湖光山色共争秋，一点尘埃无觅处。",
      "沉沉水底见青天，画舸直疑天上去。"
    ]
  },
  {
    "id": "2e89e420582f458dec5bfa54cf10777e",
    "title": "别天台",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "携家隐青山，青山不我留。",
      "遣我出山去，再拜辞丹丘。",
      "王命急星火，驾言促西游。",
      "朝游白云城，暮宿黄花洲。",
      "佳人牵我衣，挽断不回头。",
      "路傍立樵叟，问我何所求。",
      "长安美少年，气概凌清秋。",
      "鸾台与凤阁，一一皆俊游。",
      "掉臂尔欲往，独不愧且羞。",
      "此言真吾药，口讷不易酬。",
      "我本麋鹿性，直与山林投。",
      "云何就冷局，岁月空悠悠。",
      "愿公看我还，长歌赋归休。"
    ]
  },
  {
    "id": "2e89e420582f458df899b8898e3488e4",
    "title": "泛湖晚归",
    "authorName": "赵企",
    "authorId": "2e89e420582f458dd1457b72d1457b72",
    "dynasty": "宋",
    "content": [
      "日脚掩西山，四面烟光起。",
      "片月落湖心，照破琉璃髓。",
      "水面天光阔，孤烟暝不收。",
      "休瞻一钩月，挂起旅人愁。"
    ]
  },
  {
    "id": "2e89e420583d79fdb3942b1bd7280129",
    "title": "过桂氏湖庄",
    "authorName": "郑兰",
    "authorId": "2e89e420583d79fdd1457b72d1457b72",
    "dynasty": "宋",
    "content": [
      "堂上一天水，秋风叫白鹇。",
      "地偏游客少，烟阔钓徒闲。",
      "怀古楼宜野，浇蔬月在山。",
      "驾言寻旧好，款款到芦湾。"
    ]
  },
  {
    "id": "2e89e42058409b0787084e3532ccf27e",
    "title": "朝天宫成纪怀",
    "authorName": "张德兴",
    "authorId": "2e89e42058409b07d1457b72d759175d",
    "dynasty": "宋",
    "content": [
      "崒律千寻玉垒开，龙盘虎踞拥金台。",
      "云中双阙天颜近，塞上孤臣铁骑回。",
      "砂壁朝疑烽火动，松风夜杂鼓笳哀。",
      "愿将只手扶红日，扫尽狼烟御辇回。"
    ]
  },
  {
    "id": "2e89e4205849554856a5337570ef19c8",
    "title": "咏红蕉",
    "authorName": "胡用庄",
    "authorId": "2e89e42058495548d1457b72d1457b72",
    "dynasty": "宋",
    "content": [
      "谢家池馆遇芳菲，破绿抽心一片绯。",
      "恰似九衢三二月，绿罗丛里著朱衣。"
    ]
  },
  {
    "id": "2e89e42058510bacd074a83566ece40f",
    "title": "次韵李使君追悼雪巢先生",
    "authorName": "钱文子",
    "authorId": "2e89e42058510bacd1457b72d1457b72",
    "dynasty": "宋",
    "content": [
      "文龙竟复老污池，一笑应从造化期。",
      "环顾室庐无长物，流传人世有新诗。",
      "殷勤池上相从处，悽怆床前永诀时。",
      "更有后来贤太守，溯风犹解挹清规。"
    ]
  },
  {
    "id": "2e89e42058510bac7cd3136b712ef671",
    "title": "窊尊绝句",
    "authorName": "钱文子",
    "authorId": "2e89e42058510bacd1457b72d1457b72",
    "dynasty": "宋",
    "content": [
      "招邀风月须坡叟，管领江山属漫郎。",
      "更筑危亭依巨石，愿从二子老沧浪。"
    ]
  },
  {
    "id": "2e89e420585f2bca0b23dedb133fd508",
    "title": "和榴皮题壁韵",
    "authorName": "郭椿年",
    "authorId": "2e89e420585f2bcad1457b72d1457b72",
    "dynasty": "宋",
    "content": [
      "回仙画像留东壁，薜荔团圞拱尺馀。",
      "昔日丹青今是否，断编何处觅全书。"
    ]
  },
  {
    "id": "2e89e420585f2bca0b23dedb91083795",
    "title": "和榴皮题壁韵",
    "authorName": "郭椿年",
    "authorId": "2e89e420585f2bcad1457b72d1457b72",
    "dynasty": "宋",
    "content": [
      "欲知古寺传神处，便是东庵饮酒馀。",
      "谁道逍遥蓬岛客，最能提唱竺乾书。"
    ]
  },
  {
    "id": "2e89e420585f2bca0b23dedb60e55aff",
    "title": "和榴皮题壁韵",
    "authorName": "郭椿年",
    "authorId": "2e89e420585f2bcad1457b72d1457b72",
    "dynasty": "宋",
    "content": [
      "百岁光阴殊迅速，满堂金玉谩赢馀。",
      "岂无白日升天事，未有阴功紫府书。"
    ]
  },
  {
    "id": "2e89e420588b34700b51e010f02f86c3",
    "title": "雨阻秦溪宿马养拙林下",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "棹入江村暮，扣门求友生。",
      "青衫新鹿梦，白发旧鸥盟。",
      "巷僻苔痕滑，林深鸟舌清。",
      "共寻物外味，溪上老渔声。"
    ]
  },
  {
    "id": "2e89e420588b3470ab2a85759c2a56f0",
    "title": "兵火",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "胡马倏南侵，膻尘夜犯心。",
      "丧鱼索枯肆，倒屣问焦琴。",
      "狼烟乘惨势，鬼燐带愁吟。",
      "庐舍人无几，还家何处寻。"
    ]
  },
  {
    "id": "2e89e420588b3470c63a130a9802e3b6",
    "title": "桑磐赠赵隐居",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "湖南茅屋里，避世隐墙东。",
      "瀹茗知泉味，栽桑助女工。",
      "高歌牛背笛，稳棹艇头风。",
      "忆昔天随子，相逢乐在中。"
    ]
  },
  {
    "id": "2e89e420588b34709e1de16e0bf04710",
    "title": "寿杨广文六十解组南还时署邑篆事",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "五载琴堂奏未央，乌纱紫绶鬓苍苍。",
      "三鳣已集弘农兆，五柳仍分彭泽芳。",
      "廉石一车归吏部，清风两袖付中郎。",
      "山间甲子君知否，好向关西卧夕阳。"
    ]
  },
  {
    "id": "2e89e420588b3470e422a1560f188bcc",
    "title": "上元夜送沈伯时赴南康山长",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "十载从游吾道南，山斋苜蓿澹于甘。",
      "飞鱼想得三台兆，待雪空馀□丈函。",
      "席冷几番驯白鹿，罗传此夜赋黄柑。",
      "太平不日经筵召，好把鳞书早晚探。"
    ]
  },
  {
    "id": "2e89e420588b347047701b9aac04b00f",
    "title": "耀武亭别周申团练",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "湖光一片绮筵开，老矣将军去复来。",
      "漫说风尘轻似叶，岂教笳鼓动如雷。",
      "悲歌气喷三河少，武略功高八阵才。",
      "平望塞亭曾耀武，汉家空数单于台。"
    ]
  },
  {
    "id": "2e89e420588b3470b1ab15b7f41682ad",
    "title": "避虏入洞庭",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "朔风一夜渡江村，北望云飞不忍言。",
      "仙隐老寻双橘柚，避秦人爱小桃源。",
      "烟波乱逐鸱夷舸，烽火遥腾马偾辕。",
      "闻道此山真福地，不知何处更离魂。"
    ]
  },
  {
    "id": "2e89e420588b3470a102924af6af179d",
    "title": "早朝",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "烛光剑佩拥千官，载月临轩拜紫銮。",
      "仙掌禁寒承露稳，天颜霁晓傍云看。",
      "朝阳鸣凤谐宫律，沧海□鳌献羽翰。",
      "咫尺圣明三舞蹈，报恩岂敢负弹冠。"
    ]
  },
  {
    "id": "2e89e420588b3470a5eb39984023814a",
    "title": "殊胜院柬悟雪禅人",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "百年萧寺古云间，五夜焚修昼掩关。",
      "雪岭衣传方丈室，虎丘石点可中山。",
      "天开罨黛成仙境，地接琉璃映佛颜。",
      "我亦挂冠为弟子，同参肯许是耕闲。"
    ]
  },
  {
    "id": "2e89e420588b3470450c6e2e406dbe1f",
    "title": "杨郡王还乡",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "貤恩乘传别金銮，老大门楣翠凤冠。",
      "咫尺玉阶沾露后，尚方丹诏落云端。",
      "新谐甥舅瞻蒲璧，世笃明良洒紫翰。",
      "遥拜圣明归梓里，望风父老笑歌欢。"
    ]
  },
  {
    "id": "2e89e420588b3470cb75868e88d3bb07",
    "title": "长干送别",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "君子于行东渡头，江村烟雨看眠鸥。",
      "秋风不借游山屐，客梦长呼问酒楼。",
      "八斗才怜新鹤发，十千囊尽敝貂裘。",
      "不须刎颈酬知己，一曲琵琶在远舟。"
    ]
  },
  {
    "id": "2e89e420588b347042fe621f9dcda952",
    "title": "从军行",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "边笳动地吹，铁衣寒未卸。",
      "壮士冢累累，骨香千载下。"
    ]
  },
  {
    "id": "2e89e420588b347068356f67948a28c4",
    "title": "过震泽别业次壁间韵",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "一棹烟波震泽空，笔床茶灶满清风。",
      "桑磐自是君家味，何羡区区涪上翁。"
    ]
  },
  {
    "id": "2e89e420588b3470cbb8a0905d3c1f28",
    "title": "四景图·其一·荻塘柳影",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "日出烟消春昼迟，柳条无力万丝垂。",
      "韶光新染鹅黄色，偏爱东风款款吹。"
    ]
  },
  {
    "id": "2e89e420588b34700dfc98e466d275c1",
    "title": "四景图·其二·禅院风荷",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "碧筒注酒晚风凉，浇得新诗字字香。",
      "吟罢临风开佛座，撚花笑指浴鸳鸯。"
    ]
  },
  {
    "id": "2e89e420588b347082b8657c246fbdc2",
    "title": "四景图·其三·平湖秋月",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "月浸寒泉凝不流，棹歌何处泛归舟。",
      "白蘋红蓼西风里，一色湖光万顷秋。"
    ]
  },
  {
    "id": "2e89e420588b3470f02fa677bf18e29a",
    "title": "四景图·其四·仙矶晴雪",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "湖天雪景弄朝晖，清彻如云散雨衣。",
      "肌骨已随云影去，玄真仙代竟忘归。"
    ]
  },
  {
    "id": "2e89e420588b34709a52bb290a40fa5e",
    "title": "三高祠鸱夷子皮",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "苎萝仙子总无双，一棹烟波气未降。",
      "如何铸像劳臣节，却是吴江非越江。"
    ]
  },
  {
    "id": "2e89e420588b3470f2ec0f40d41601e2",
    "title": "三高祠江东步兵",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "秋风不为紫鲈香，适志徒劳梦水乡。",
      "惟是此生一杯酒，宦情无日不沧浪。"
    ]
  },
  {
    "id": "2e89e420588b3470bc45d6efb67b74c4",
    "title": "三高祠甫里先生",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "数顷荒田负郭耕，笔床茶灶看锄云。",
      "一盏清泉荐秋菊，不知何处吊参军。"
    ]
  },
  {
    "id": "2e89e420588b3470267a6b7363f97d90",
    "title": "湖湄闲适二首",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "荻花塘外老渔家，夜夜湖边倚钓槎。",
      "打起秋风鱼数尾，调羹尽可荐胡麻。"
    ]
  },
  {
    "id": "2e89e420588b3470267a6b7351a96c83",
    "title": "湖湄闲适二首",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "推窗笑指浣溪纱，点点飞鸥拍浪沙。",
      "侬自有心禽解语，抛砖水激落天涯。"
    ]
  },
  {
    "id": "2e89e420588b3470f01fca2fb99d89db",
    "title": "石湖别墅",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "一水遥通西渡头，乱山零落树还稠。",
      "先生唱罢村田乐，戴月披蓑理钓舟。"
    ]
  },
  {
    "id": "2e89e420588b34704f0c160f5845a7c0",
    "title": "孔明八阵石",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "八阵图矶天下奇，无端变化出山时。",
      "要知抱膝南阳卧，早了三分一局棋。"
    ]
  },
  {
    "id": "2e89e420588b34709cfb83860942501e",
    "title": "得家书和陶渊明问来使作",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "我家平湖边，碧水豁清目。",
      "儿读谁氏书，庭开几株菊。",
      "绿笋可曾抽，银鱼想当馥。",
      "尔归语细君，涤圃秫须熟。"
    ]
  },
  {
    "id": "2e89e420588b347047cae773e4e94f27",
    "title": "云长公赞",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "千载人，百世士。知正统，明大义。汉丞相，蜀先主。同公心，烛三光。",
      "为岳渎，为星云。今不死，髯将军。"
    ]
  },
  {
    "id": "2e89e420588b34702aa2360b04d1c6b3",
    "title": "虏警",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "载将倾国尔为真，我梦扁舟作比邻。",
      "今日避兵真是梦，可知夙世有奇因。",
      "五湖烟水罨如画，鸱夷老子舍其下。",
      "千秋声气梦相通，此地居停尔当借。",
      "仙乎仙乎与世忘，何年归老耕闲堂。"
    ]
  },
  {
    "id": "2e89e420588b347060b0a91f34ead527",
    "title": "湖中蚬蚌甚佳村妇调羹名曰水菜余珍嗜之作水羹吟",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "春风一夜浪花起，大蚌小蚌浮江沚。",
      "渔蓑撒网唶嚄音，满载论斗不论斤。",
      "寄语庖厨煮白汤，脱壳击肉和椒浆。",
      "烂蒸鲜美波臣选，倾壶泼面供早膳。",
      "调羹娘子善刀藏，尚方滋味何分辩。",
      "不须更说毳与皛，江南水菜人知少。",
      "总道奇哉君善烹，明日饷君君当扰。"
    ]
  },
  {
    "id": "2e89e420588b3470d2f8d062f28068a3",
    "title": "泊平望吊玄真子",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "仙非胜地仙不升，地非仙迹地不灵。",
      "古今绝胜天下景，多为羽客梯云軿。",
      "松江之南平望驿，千古清名垂载籍。",
      "遗基废井虽不存，依旧湖光接天碧。",
      "我闻在昔张玄真，平生活计一钓纶。",
      "浮家泛宅戏人世，龟鱼为友蒹葭邻。",
      "故人分符刺苕水，东游历遍溪山美。",
      "翩然联璧至此乡，回视尘寰如敝屣。",
      "酒酣水戏身甚轻，席行水面同舟声。",
      "祥云瑞鹤歘然至，泛此凌空归太清。",
      "西塞山边飞白鹭，其间尽有朝元路。",
      "绿蓑平日恣遨游，何忍临岐弗相顾。",
      "争知万顷玻璃中，清都紫府遥相通。",
      "故来成此一奇事，欲将名姓传无穷。",
      "风帆过后沙鸟坠，灵迹虽存人不记。",
      "白蘋红蓼自争妍，谁识此为真福地。",
      "何人好事能挥金，结庐绘像湖之阴。",
      "寒泉一盏荐秋菊，往来不负诗人心。",
      "玄真今在天何处，独立河梁望飙驭。",
      "丹台玉籍若相容，携手乘风共归去。"
    ]
  },
  {
    "id": "2e89e420588b34707329d76e89710b15",
    "title": "杨学士廷秀过访",
    "authorName": "孙锐",
    "authorId": "2e89e420588b34704d2e7bd3d759175d",
    "dynasty": "宋",
    "content": [
      "握手别君东渡，衔杯当我西归。",
      "少微星动百里，弹冠亦属忘机。"
    ]
  },
  {
    "id": "2e89e42058930abb8c64f3412aa94cd0",
    "title": "省墓",
    "authorName": "黄瑄",
    "authorId": "2e89e42058930abbd1457b72d1457b72",
    "dynasty": "宋",
    "content": [
      "长因风木起悲酸，省墓归来痛忍言。",
      "虽得青衫联子贵，深惭白发负亲恩。",
      "璜溪犹有家居旧，萧寺寻来手泽存。",
      "墨迹依然逾二纪，摩挲尘壁黯销魂。"
    ]
  },
  {
    "id": "2e89e42058a69ee0517d5b213e032394",
    "title": "资水桥",
    "authorName": "张方",
    "authorId": "2e89e42058a69ee0d1457b72d1457b72",
    "dynasty": "宋",
    "content": [
      "二里桥头车马行，灵龟背后玉龙横。",
      "涨泷往日惊河伯，砥柱千年要石兄。",
      "资水右旋江会合，天台西直卦文明。",
      "吾心怵惕便施手，事所当为无问名。"
    ]
  },
  {
    "id": "2e89e42058a69ee0dff5075393943e15",
    "title": "泊舟别故",
    "authorName": "张方",
    "authorId": "2e89e42058a69ee0d1457b72d1457b72",
    "dynasty": "宋",
    "content": [
      "瓣香杓杜老先生，文艺林中许乞盟。",
      "扫叶岩幽酌泉窦，可能续赋洞箫声。"
    ]
  },
  {
    "id": "2e89e42058a69ee012894659c34cfd36",
    "title": "乌尤山",
    "authorName": "张方",
    "authorId": "2e89e42058a69ee0d1457b72d1457b72",
    "dynasty": "宋",
    "content": [
      "竹桥沙水乌尤渡，绝壁孤崖意气骄。",
      "故与凌云分半坐，僧窗假寐见金焦。"
    ]
  },
  {
    "id": "2e89e42058a9fb6bbc21c387de64b7f5",
    "title": "送程给事知越州",
    "authorName": "熊本",
    "authorId": "2e89e42058a9fb6bd1457b72754dda4b",
    "dynasty": "宋",
    "content": [
      "龙节颁新命，鸾台辍侍臣。",
      "诏开都督府，寄重老成人。",
      "四纪文章伯，三朝富贵身。",
      "指麾清剧部，谈笑动殊邻。",
      "丽正裁书久，承明厌直频。",
      "银黄乡路昼，襦裤属城春。",
      "冠盖倾吴会，旌旗照海濒。",
      "溪藤闲得句，雪舫夜留宾。",
      "梦想依青琐，风流喜紫莼。"
    ]
  },
  {
    "id": "2e89e42058aa09e730153a8bc78d1f3e",
    "title": "西窗",
    "authorName": "徐太玉",
    "authorId": "2e89e42058aa09e7d1457b72d1457b72",
    "dynasty": "宋",
    "content": [
      "十日书窗九日扃，春晴无处不闲行。",
      "瓶花落尽无人管，留得残枝叶自生。"
    ]
  },
  {
    "id": "2e89e42058af5169b15ddba963be3932",
    "title": "赠狄国寅",
    "authorName": "王洙",
    "authorId": "2e89e42058af5169ec5aa0b7d8700cbd",
    "dynasty": "宋",
    "content": [
      "每读梁公传，青编日屡开。",
      "神交慕英烈，自喜见云来。",
      "一命须朝禄，连章荐楚材。",
      "凡升黄绶秩，世代乃身媒。"
    ]
  },
  {
    "id": "2e89e42058af5169330860c4271f61e0",
    "title": "戏改杜赠郑广文诗",
    "authorName": "王洙",
    "authorId": "2e89e42058af5169ec5aa0b7d8700cbd",
    "dynasty": "宋",
    "content": [
      "景纯过官舍，走马不曾下。",
      "蓦地趁朝归，便遭官长骂。"
    ]
  },
  {
    "id": "2e89e42058af5169db406b470a56f417",
    "title": "春集东园赋得萼字",
    "authorName": "王洙",
    "authorId": "2e89e42058af5169ec5aa0b7d8700cbd",
    "dynasty": "宋",
    "content": [
      "燕退朝事希，鸣驺出云阁。",
      "近游速朋彦，名园接闉郭。",
      "幽芳尚闲整，新樾已清漠。",
      "欢谈一坐倾，递饮百分涸。",
      "我亦醒而狂，遵溪纵行乐。",
      "晚驾方惜归，正巾坠香萼。"
    ]
  },
  {
    "id": "2e89e42058af516911ff8e3c24a6d0a9",
    "title": "重建岘山羊侯祠歌",
    "authorName": "王洙",
    "authorId": "2e89e42058af5169ec5aa0b7d8700cbd",
    "dynasty": "宋",
    "content": [
      "襄阳南出大路奔，小山曰岘名特尊。",
      "山形卑堕不峻极，屹若巨首临江濆。",
      "大山半空不成霍，绝水阙左非其亹。",
      "砠巅赑屃戴危石，箕踞曼衍罗芳荪。",
      "汉流长骛滨其足，东望弥迤皆平原。",
      "槎头下瞰罟罶集，蔡洲近眺田园蕃。",
      "何物兹山匪秀出，得使今古闻听喧。",
      "自昔羊公好登览，山名直为贤者存。",
      "鹿门望楚镇区境，凤林冠盖延山樊。",
      "丹岩翠壁互幽胜，日月亏蔽烟岚屯。",
      "公胡遗彼而乐此，谈者未始聊诊论。",
      "吾谓圣达意超豁，高览便欲周乾坤。",
      "孔登泰山小天下，阮升广武叹竖昏。",
      "会稽探穴禹书出，之罘望海云涛翻。",
      "此中风景亦虚远，极目见尽江山源。",
      "东吴未定劳机策，置酒啸咏纾忧烦。",
      "数顾润甫恤躬后，誓将百岁游清魂。",
      "对公盛德与山永，正唯湛辈如公言。",
      "今兹去公仅千载，凛然英气犹轩轩。",
      "我来追古一长息，旧迹废毁成悲吞。",
      "民豪占山童其木，嘉植不得容本根。",
      "利取薪苏积稛絭，粥之陶瓬供烧燔。",
      "羊公无庙忽不祀，但纵淫鬼歆牲蘩。",
      "中庭有碑即堕泪，至今观者怀仁恩。",
      "于民何诛不足问，非民忘德由官惛。",
      "下教邑里复祠宇，叙诸祭典跻之元。",
      "思仁爱树恭所茇，禁止樵伐修壖垣。",
      "且欲王命得守固，誊言状事驰九阍。",
      "书闻天子蒙报可，金石款刻垂后昆。",
      "使民永念古遗爱，勖尔风化常丕敦。"
    ]
  },
  {
    "id": "2e89e42058bee57d60f8d073389df8fa",
    "title": "游灵岩其一",
    "authorName": "文绅仪",
    "authorId": "2e89e42058bee57dd1457b72d1457b72",
    "dynasty": "宋",
    "content": [
      "一入灵岩寺，凭栏望眼遥。",
      "山深云障日，江阔夜生潮。",
      "古洞遗仙迹，流泉傍石桥。",
      "醉来搔首咏，得句兴偏饶。"
    ]
  },
  {
    "id": "2e89e42058bee57db510b114b5a643a1",
    "title": "游灵岩其二",
    "authorName": "文绅仪",
    "authorId": "2e89e42058bee57dd1457b72d1457b72",
    "dynasty": "宋",
    "content": [
      "禅林高耸倚晴空，梯上层峦紫翠重。",
      "云气下成风雨阵，岚光高接斗牛宫。",
      "流泉药水瘳民疾，古洞神仙有路通。",
      "窃欲扪萝登绝顶，细将民隐达天聪。"
    ]
  },
  {
    "id": "2e89e42058d118e92149e2637b170bbf",
    "title": "重建神秀楼追和忠定公韵",
    "authorName": "赵必愿",
    "authorId": "2e89e42058d118e9d1457b722ba8698b",
    "dynasty": "宋",
    "content": [
      "维兹城南楼，废兴端有时。",
      "昔我忠定公，楼成旋西归。",
      "拜厅惭匪肖，易麾繇好溪。",
      "循环六十载，乌兔惊梭飞。",
      "吁嗟古雉堞，巨浸堕藩篱。",
      "陶甓既还旧，更创如有期。",
      "岁事喜中稔，度材授工师。",
      "非敢侈轮奂，聊尔遵先规。",
      "江山展图画，栏槛倚晴晖。",
      "肯堂久在念，今我身则夷。",
      "辽鹤去不返，遗墨犹淋漓。",
      "一时剩篇咏，皆表而出之。",
      "登眺惟畴昔，未觉此举非。",
      "落成灯火夜，万点天星移。",
      "潮生月在浦，酒阑风满衣。",
      "幸继前人躅，敬和前人词。",
      "斯楼傥不朽，庶慰蒸湘悲。"
    ]
  },
  {
    "id": "2e89e42058d118e9b925e9258976e0d7",
    "title": "秋高亭",
    "authorName": "赵必愿",
    "authorId": "2e89e42058d118e9d1457b722ba8698b",
    "dynasty": "宋",
    "content": [
      "秋空何太高，秋风何太清。秋露何太皎，秋月何太明。",
      "秋山有素期，秋水莫间盟。力此久病身，试上高高亭。",
      "上欲驾扶摇，下欲跳清泠。手持紫玉箫，跨鹏或骑鲸。",
      "时吹复时止，霄壤随纵横。回首天上人，见我呼友生。",
      "我言你能许我三百六旬无一日之不秋，则我亦许你从此为逍遥之朋。"
    ]
  },
  {
    "id": "2e89e42058d3c8999fdc1595685a818d",
    "title": "思郭真人",
    "authorName": "马默",
    "authorId": "2e89e42058d3c899d1457b72d1457b72",
    "dynasty": "宋",
    "content": [
      "郭也三峰秀，文章似性淳。",
      "汶阳初识面，谓我旧相亲。",
      "题诗叙游隐，于今经几春。",
      "有家归未得，西望涕沾巾。"
    ]
  },
  {
    "id": "2e89e42058d3c899768b7f570ab8881b",
    "title": "题华山图",
    "authorName": "马默",
    "authorId": "2e89e42058d3c899d1457b72d1457b72",
    "dynasty": "宋",
    "content": [
      "南山南面五千仞，瀑步飞来自山顶。",
      "真人言我昔曾登，争奈今生都不省。",
      "华山北面始披图，万壑千峰一一殊。",
      "长记真人言向我，曾登山顶看寰区。"
    ]
  },
  {
    "id": "2e89e42058fba8244936a5a5f0b0d55e",
    "title": "淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得文字",
    "authorName": "留梦炎",
    "authorId": "2e89e42058fba824d1457b72d1457b72",
    "dynasty": "宋",
    "content": [
      "天地蕃庶草，美恶极莸薰。",
      "古来谁览察，离骚清楚氛。",
      "著作大雅姿，书传挟香芸。",
      "蠹简不烦碎，豕牙贵能豮。",
      "仰天沥肝胆，端欲泾渭分。",
      "太阿秘尚方，风霆发絪缊。",
      "臣直彰主圣，声容谅沄沄。",
      "平生本朝心，𤱶亩岂忘君。",
      "见几诚不忍，属兹宸虑殷。",
      "自从春无泽，牲璧委冬雰。",
      "何者最感触，民气愁深文。",
      "儒服今绣衣，片言况前闻。",
      "四牡何騑騑，迢递沮遵濆。",
      "君为朝阳凤，我非相府群。",
      "小草志或远，深情词不耘。",
      "幽屏未须去，圣德如放勋。"
    ]
  },
  {
    "id": "2e89e42058fbe6ad91a783376ff6fc2d",
    "title": "越中怀古",
    "authorName": "魏庭坚",
    "authorId": "2e89e42058fbe6add1457b72d1457b72",
    "dynasty": "宋",
    "content": [
      "句无亭下驻骖騑，鉴水寒光照客衣。",
      "张翠鄂君舟上去，浣纱西子网中归。",
      "禹祠草树空春色，秦望风烟半夕晖。",
      "王谢胜游何处问，茂林修竹尚依依。"
    ]
  },
  {
    "id": "2e89e4205905913fea402b1de075cd78",
    "title": "丫头岩",
    "authorName": "彭仲衡",
    "authorId": "2e89e4205905913fd1457b72d1457b72",
    "dynasty": "宋",
    "content": [
      "前峰号龟岂是龟，近岩谓月亦匪月。",
      "世间景幻语未真，说着丫头便痴绝。",
      "苍然顽石自天成，道傍过者皆含情。",
      "我来于此发浩叹，乃知有色能倾城。"
    ]
  },
  {
    "id": "2e89e42059118ecce3d73470af4bb5a5",
    "title": "蛰龙潭",
    "authorName": "张沃",
    "authorId": "2e89e42059118eccd1457b72d1457b72",
    "dynasty": "宋",
    "content": [
      "蛰龙潭里蛰，潭上风波急。",
      "一旦飞上天，鱼虾不能及。"
    ]
  },
  {
    "id": "2e89e4205916e1c7b64bea0bd80da6e1",
    "title": "樵川郊行",
    "authorName": "李方子",
    "authorId": "2e89e4205916e1c7d1457b72d1457b72",
    "dynasty": "宋",
    "content": [
      "避人忘井邑，耽静步郊原。",
      "落叶风能扫，寒花霜更繁。",
      "山空樵响答，滩浅榜声喧。",
      "愿结山阳伴，长年此灌园。"
    ]
  },
  {
    "id": "2e89e4205919ec06132b365f15706a4b",
    "title": "北堂",
    "authorName": "黄公槐",
    "authorId": "2e89e4205919ec06d1457b72d1457b72",
    "dynasty": "宋",
    "content": [
      "瞻彼北堂，在彼永阳。",
      "白云之下，通化之乡。"
    ]
  },
  {
    "id": "2e89e4205919ec06132b365ffd8a635c",
    "title": "北堂",
    "authorName": "黄公槐",
    "authorId": "2e89e4205919ec06d1457b72d1457b72",
    "dynasty": "宋",
    "content": [
      "北堂有子，其实三兮。",
      "仲焉此去，其心惨兮。"
    ]
  },
  {
    "id": "2e89e420591d54cc02101f5dedc54477",
    "title": "嘲韩侂胄",
    "authorName": "庆元士人",
    "authorId": "2e89e420591d54ccd1457b72d1457b72",
    "dynasty": "宋",
    "content": [
      "一在庐陵一豫章，文忠文穆两相望。",
      "大家飞上梧桐树，自有旁人说短长。"
    ]
  },
  {
    "id": "2e89e42059295f03662184615353b486",
    "title": "刻石",
    "authorName": "欧阳庆甫",
    "authorId": "2e89e42059295f03d1457b72d1457b72",
    "dynasty": "宋",
    "content": [
      "地僻人稀能几家，清泉漱玉石攲斜。",
      "客来访我惭无具，洗甑炊香更点茶。"
    ]
  },
  {
    "id": "2e89e420592e0a4889c57a4785e8af1c",
    "title": "宿袁州枫林邸",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "维舟烟柳外，风健布帆轻。",
      "雁过家千里，鹃啼月五更。",
      "山川行客梦，风雨故乡情。",
      "问宿枫林晚，袁州第一程。"
    ]
  },
  {
    "id": "2e89e420592e0a487160784f19e4e7d3",
    "title": "旅舍听雨",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "夜长难得寐，况复雨淋淫。",
      "百事不如意，一时都上心。",
      "客程歧路远，归兴海涛深。",
      "赖有东林社，招摇赋赏音。"
    ]
  },
  {
    "id": "2e89e420592e0a48ac78eea6348ce74b",
    "title": "题白云庵",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "散策入禅扉，愁城酒解围。",
      "泥黄肥客屦，云淡护僧衣。",
      "心事溪相照，吟情雨带归。",
      "未盟泉石隐，林鹤背人飞。"
    ]
  },
  {
    "id": "2e89e420592e0a48abc7d602aa831cac",
    "title": "偶倚",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "西风独凭阑干处，可是愁人鬓易华。",
      "老木不生秋后叶，孤灯空结夜来花。",
      "中原落日无归雁，故国青山有去鸦。",
      "欲向清尊消旧恨，路迷行客正思家。"
    ]
  },
  {
    "id": "2e89e420592e0a4869bb2a40b729c356",
    "title": "江行即事",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "读罢骚经手自抄，纫兰归计胜诛茅。",
      "新蚕食叶将成茧，旧燕衔泥旋补巢。",
      "菜老花随黄麦落，草长色与绿杨交。",
      "一春过尽三之二，闲倚东风忆孟郊。"
    ]
  },
  {
    "id": "2e89e420592e0a48351cf5bedcd0e91c",
    "title": "过道州谒周濂溪故居",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "迢迢豸岭水萦纡，知是元公此结庐。",
      "老屋至今图太极，古碑犹在勒通书。",
      "落花啼鸟春无恙，窗草池莲景自如。",
      "闲立钓游矶上石，光风霁月满庭除。"
    ]
  },
  {
    "id": "2e89e420592e0a48a55b69ebc222588c",
    "title": "晚春即事",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "又见东风吹路尘，伤心红紫易因循。",
      "杜鹃啼歇三更雨，燕子衔归一半春。",
      "近水夕阳凭远树，东家飞絮落西邻。",
      "小舟撑出前村去，忽听人声不见人。"
    ]
  },
  {
    "id": "2e89e420592e0a488f3e1d77e3d2506b",
    "title": "越镇山楼",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "百尺阑干最上头，杯中旗影动奎娄。",
      "海通蛮岛三千国，山镇东南数百州。",
      "草木更含天子气，衣冠不洗晋人羞。",
      "旧来越战吴争事，一曲渔歌起暮鸥。"
    ]
  },
  {
    "id": "2e89e420592e0a48e29b582238c2a8aa",
    "title": "客中春晚",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "依依官柳暗关情，况复听人唱渭城。",
      "半夜客楼闻杜宇，一年春事又清明。",
      "帆开别浦潮如雪，花落东风雨又晴。",
      "光景不留人老去，浮生空自叹云萍。"
    ]
  },
  {
    "id": "2e89e420592e0a48bc80d18d5f3ae4a9",
    "title": "金陵怀古",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "梦觉钟山夜半钟，自怜寒月照山翁。",
      "曲从玉树歌声断，数逐金陵王气终。",
      "故老更思王化北，南人惟唱大江东。",
      "凭阑不见豪华事，只是江豚夜起风。"
    ]
  },
  {
    "id": "2e89e420592e0a48a7c5214c7d255aa1",
    "title": "春词",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "采蘩春日咏迟迟，何事于今咏黍离。",
      "夜到子中分旦气，岁从寅上授人时。",
      "野花啼鸟般般意，流水孤村岸岸移。",
      "且向醉中歌一曲，自怜吾及共吾儿。"
    ]
  },
  {
    "id": "2e89e420592e0a48be72b159852726ec",
    "title": "偶题",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "人世阴晴了未知，一僮一鹤自相随。",
      "已无少小尊前梦，惟有老来乱后诗。",
      "花落鸟啼眠几觉，水流云散醒多时。",
      "蟠桃结实三千岁，知熟黄粱几度炊。"
    ]
  },
  {
    "id": "2e89e420592e0a48dd089c35a271203e",
    "title": "和姜居仁感时韵",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "十年泉石痼烟霞，吟看浮荣过眼花。",
      "归去五株彭泽柳，困来七碗玉川茶。",
      "功名得失藏蕉鹿，身世糊涂篆壁蜗。",
      "我亦厌喧求静者，故园且种邵平瓜。"
    ]
  },
  {
    "id": "2e89e420592e0a4819cc814fc684bfde",
    "title": "感题",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "伯夷耻周粟，仲连岂帝秦。",
      "清风千载上，林下一闲身。"
    ]
  },
  {
    "id": "2e89e420592e0a4822cfed18f2bbcfce",
    "title": "昭君图",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "红颜虽命薄，犹是汉宫人。",
      "一上玉关道，天涯沦落身。"
    ]
  },
  {
    "id": "2e89e420592e0a4871fd34a0aefbb22a",
    "title": "九日客金陵",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "菊雨凄凄江露凉，客中无酒对重阳。",
      "去年黑发今年白，不似黄花岁岁黄。"
    ]
  },
  {
    "id": "2e89e420592e0a489b1634ad840a538e",
    "title": "春日",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "芳草晴时春日低，樱桃花发乱莺啼。",
      "也应船上看山色，不似青山送马蹄。"
    ]
  },
  {
    "id": "2e89e420592e0a48a7c5214cb8bb6d47",
    "title": "春词",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "炉烟爇尽冷衣篝，长乐钟声半入楼。",
      "燕子不归春梦断，刺桐花月上帘钩。"
    ]
  },
  {
    "id": "2e89e420592e0a4887701834e60ec2c4",
    "title": "钱唐寒食",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "絮花如雪草如茵，寒食清明处处春。",
      "惆怅钱塘门外路，今年人哭去年人。"
    ]
  },
  {
    "id": "2e89e420592e0a48fb0522e33edf2c1d",
    "title": "题赵苇江雁荡图",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "家住温州雁荡巅，归帆曾载买山钱。",
      "江山寂寂芦花白，好似今朝纸上船。"
    ]
  },
  {
    "id": "2e89e420592e0a4829933d04f380352e",
    "title": "寄叠山谢年丈",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "几人同抱杞天忧，戮力支撑不自由。",
      "却恨杜鹃啼血处，楚囚相对泣难收。"
    ]
  },
  {
    "id": "2e89e420592e0a4829933d043b0bbead",
    "title": "寄叠山谢年丈",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "短剑悲歌浙水湾，疾风吹梦到西山。",
      "应知薇蕨同滋味，莫道匡时更辙环。"
    ]
  },
  {
    "id": "2e89e420592e0a4853ad6a82539e6824",
    "title": "移松",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "移种青松数寸苗，俯看微小识孤标。",
      "他年夭矫擎寒重，莫引闲藤上碧霄。"
    ]
  },
  {
    "id": "2e89e420592e0a48c92c12e9e50240ed",
    "title": "雨舂",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "稻粱收尽水田空，闾舍翁妪雨后舂。",
      "颗粒拟输官府税，只留糠覈过穷冬。"
    ]
  },
  {
    "id": "2e89e420592e0a487802c67f862fc9ae",
    "title": "唤渡",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "溽风吹暑透人肌，我仆云痡我马疲。",
      "隔岸渡船呼不应，柳阴深处立多时。"
    ]
  },
  {
    "id": "2e89e420592e0a488a98df74ee09c695",
    "title": "濯清",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "世间何水独流清，惟有箕山此一泓。",
      "只恨许由曾洗耳，却怜无处濯吾缨。"
    ]
  },
  {
    "id": "2e89e420592e0a4851753a9a939289cd",
    "title": "忆昔",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "忆昔长安都会地，草木晴辉钟王气。",
      "襟带江湖气象雄，自是天王兴复际。",
      "春风楼阁五凤城，玉漏声催香雾盈。",
      "户外昭容鹤禁开，殿前执政鹓班行。",
      "柳绿桃红湖水曲，尽日欢娱犹不足。",
      "画船箫鼓绕云深，彩仗旌旗吹月色。",
      "谁知世道互翻覆，沧海倏变为桑田。",
      "胡笳哀怨动朝市，麋鹿来游旧陌阡。",
      "汉宫明妃空艳丽，苑外铜仙亦洒泪。",
      "古来社稷有兴亡，岂识于今不平事。",
      "禾黍离离迹可怜，伤心回首古苔边。",
      "清明寒食谁家酹，痛哭深山闻杜鹃。"
    ]
  },
  {
    "id": "2e89e420592e0a4854d8d8a8c67178ef",
    "title": "和赵元鼎钱塘怀古韵",
    "authorName": "柴随亨",
    "authorId": "2e89e420592e0a48b24d516bd1457b72",
    "dynasty": "宋",
    "content": [
      "向来钱塘歌舞地，绣鞍玉勒鸣金辔，风络柳丝莺织翠。",
      "春风一曲杜韦娘，梨花窈窕歌霓裳，落花缓步弓鞋香。",
      "千金买笑正踟蹰，回首烟浪翻五湖，禾黍伤心周大夫。",
      "韶声变作笳声长，逋梅苏柳何凄凉，夜半呼天热中肠。",
      "但见燕麦摇春风，富贵荣华一梦中，无言咄咄谩书空。",
      "吴越青山落照里，铜驼陌上栖荆杞，翻思往事徒血指。",
      "花兮对人花转羞，人兮对花人转愁，花老无香人白头。"
    ]
  },
  {
    "id": "2e89e4205934272b5170de178b1f9cd2",
    "title": "越王城",
    "authorName": "方叔震",
    "authorId": "2e89e4205934272bd1457b72d1457b72",
    "dynasty": "宋",
    "content": [
      "闻道越王避汉兵，窜身岩谷觊偷生。",
      "如云甲马今何在，只见良田万顷平。"
    ]
  },
  {
    "id": "2e89e4205934e7a30e647d0b272e54e9",
    "title": "游司空山",
    "authorName": "彭天益",
    "authorId": "2e89e4205934e7a3d1457b72d1457b72",
    "dynasty": "宋",
    "content": [
      "此行疑是入天台，云锁岩扉次第开。",
      "未得路通游紫府，且随溪转上丹台。",
      "藤萝映带皆天设，山水潆洄总地裁。",
      "果是仙家遗旧迹，清奇端不让蓬莱。"
    ]
  },
  {
    "id": "2e89e4205934e7a3393215974ffaf0b7",
    "title": "大别山",
    "authorName": "彭天益",
    "authorId": "2e89e4205934e7a3d1457b72d1457b72",
    "dynasty": "宋",
    "content": [
      "江汉西南万里来，双流合处耸崔巍。",
      "神鳌载得蓬瀛去，金粟擎将世界回。"
    ]
  },
  {
    "id": "2e89e4205935cf49f8c660194188a3c1",
    "title": "临终偈",
    "authorName": "刘尧夫",
    "authorId": "2e89e4205935cf49d1457b72d1457b72",
    "dynasty": "宋",
    "content": [
      "不到清泉白石边，却来城市走喧喧。",
      "夜来一派银潢水，泻向琼台玉槛前。"
    ]
  },
  {
    "id": "2e89e42059375d7e340259a9576f6091",
    "title": "道爱堂",
    "authorName": "孙梦观",
    "authorId": "2e89e42059375d7efe2d0103cd758e8f",
    "dynasty": "宋",
    "content": [
      "多幸廛居辱镇临，政平底用减科箴。",
      "昔闻偃室弦歌化，今见邦君抚字心。",
      "帘度荷香供永昼，水寒山影泻清音。",
      "从来县谱无他事，只说恩波一脉深。"
    ]
  },
  {
    "id": "2e89e420593bc3e5d774d77d356ca701",
    "title": "自适",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "迹晦心须晦，神清梦亦清。",
      "一窝如斗大，万事等沤成。",
      "风月平章易，山林去就轻。",
      "生生终有累，不若事无生。"
    ]
  },
  {
    "id": "2e89e420593bc3e5c798d8a37e801e00",
    "title": "适意",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "不效痴禅误此身，安居随分乐天真。",
      "闲寻草药防医病，广施仙方为济人。",
      "学道未逢师诀窍，收心且养自精神。",
      "修持要到无空地，扫却从前碍眼尘。"
    ]
  },
  {
    "id": "2e89e420593bc3e545889c809a7bd300",
    "title": "冬晴晚步",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "浮云初敛夕阳斜，路入江村四望赊。",
      "木厌霜浓频脱叶，梅嫌春小未开花。",
      "翩翩过雁摩晴汉，隐隐孤帆趁落霞。",
      "欲壮吟怀沽斗酒，野田多处少人家。"
    ]
  },
  {
    "id": "2e89e420593bc3e51376e586c66f1aae",
    "title": "绝句",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "高车驷马谩相夸，竹榻蒲团属自家。",
      "困睡饥餐何所有，一溪明月照梅花。"
    ]
  },
  {
    "id": "2e89e420593bc3e58a9e37636475606e",
    "title": "逍遥吟",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "饥餐匕箸饭，渴饮瓷罂酒。",
      "不忺白昼眠，时复绕庭走。",
      "不结冷淡交，亦无名利友。",
      "晚借竹风凉，临池坐良久。"
    ]
  },
  {
    "id": "2e89e420593bc3e5ec51a5f8d1822b44",
    "title": "有何不可",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "园林桃李争妍，我有兰花数朵。",
      "杯盘笋蕨鲜肥，恁地有何不可。"
    ]
  },
  {
    "id": "2e89e420593bc3e5ec51a5f81cdf940a",
    "title": "有何不可",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "炎炎火伞张空，避暑林亭趺坐。",
      "有时解带披襟，恁地有何不可。"
    ]
  },
  {
    "id": "2e89e420593bc3e5ec51a5f807cae5f6",
    "title": "有何不可",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "桂花香满修廊，皓月当空照我。",
      "徐徐三弄瑶琴，恁地有何不可。"
    ]
  },
  {
    "id": "2e89e420593bc3e5ec51a5f88a494244",
    "title": "有何不可",
    "authorName": "贝守一",
    "authorId": "2e89e420593bc3e5fe2d0103da11e8cd",
    "dynasty": "宋",
    "content": [
      "竹坞雪封云锁，地炉温酒添火。",
      "醉来拥被高眠，恁地有何不可。"
    ]
  },
  {
    "id": "2e89e4205940fe1fd1699cd70e88de8b",
    "title": "大涤洞天留题",
    "authorName": "陈唐生",
    "authorId": "2e89e4205940fe1fd1457b72d1457b72",
    "dynasty": "宋",
    "content": [
      "天下有力可移山，底事秦鞭不作难。",
      "我却笑渠精卫石，一生愁绝海漫漫。"
    ]
  },
  {
    "id": "2e89e4205940fe1fd1699cd78fd8e4bf",
    "title": "大涤洞天留题",
    "authorName": "陈唐生",
    "authorId": "2e89e4205940fe1fd1457b72d1457b72",
    "dynasty": "宋",
    "content": [
      "肩臂成洼古石存，雨乾不受野苔痕。",
      "道人未用夸神力，自是山王不动尊。"
    ]
  },
  {
    "id": "2e89e4205945663084f3bb495d9229f3",
    "title": "乞休",
    "authorName": "鲍彪",
    "authorId": "2e89e42059456630d1457b72d1457b72",
    "dynasty": "宋",
    "content": [
      "一纶长伴月娟娟，满岸芦花入短舷。",
      "薜荔未堪华衮用，此身甘作老林泉。"
    ]
  },
  {
    "id": "2e89e42059553bc2cb1385622e2e2b2b",
    "title": "挽赵秋晓",
    "authorName": "陈师善",
    "authorId": "2e89e42059553bc2d1457b72d1457b72",
    "dynasty": "宋",
    "content": [
      "风低健翮偶南翔，收敛虹霓万丈光。",
      "江左诸贤慕安石，贞元朝士独刘郎。",
      "尚期意气风云会，竟老英雄潦雾乡。",
      "如此典型今已矣，天乎莫诘意茫茫。"
    ]
  },
  {
    "id": "2e89e42059553bc2cb138562eda40b9b",
    "title": "挽赵秋晓",
    "authorName": "陈师善",
    "authorId": "2e89e42059553bc2d1457b72d1457b72",
    "dynasty": "宋",
    "content": [
      "惊呼事定隔存亡，天地无情此恨长。",
      "冷落席门怜曲逆，凄凉诗法忆濠梁。",
      "此生结习缘犹浅，晚景追陪愿未偿。",
      "珍重韩公遗稿在，忍将展玩怕情伤。"
    ]
  },
  {
    "id": "2e89e42059603e294046f0908271d090",
    "title": "卧龙雪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "错落卧龙雪，近春殊未消。",
      "庭前玉札碎，竹里铅华飘。",
      "阳气在幽壤，轻寒生泬漻。",
      "城中清酪熟，歌吹上岧峣。"
    ]
  },
  {
    "id": "2e89e42059603e291921db25a00605e2",
    "title": "留题荣师妙胜斋",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "万生托钧播，美好皆因人。",
      "公能以妙胜，有趣即为真。",
      "俨雅翠山耸，参差芳草新。",
      "欲知闲客意，亦以胜吾身。"
    ]
  },
  {
    "id": "2e89e42059603e29e0261505741ef8c3",
    "title": "奉陪颖叔和觉师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "畴昔欲求法，初参沩印禅。",
      "已知物外趣，顿谢区中缘。",
      "不学兰那行，终归兜率天。",
      "即心如有证，何暇问方圆。"
    ]
  },
  {
    "id": "2e89e42059603e292c5e0e0e6200c8ed",
    "title": "复和",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老师善言法，何者名为禅。",
      "不复著言句，应当离事缘。",
      "挹水何有用，攀云谁望天。",
      "欲知证心要，为我示偏圆。"
    ]
  },
  {
    "id": "2e89e42059603e292c5e0e0e6c7a9b49",
    "title": "复和",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "耆窟清谈妙，少林方坐禅。",
      "于世诚大事，投机非小缘。",
      "休公祗弹指，□老呼苍天。",
      "子能分半座，为画相光圆。"
    ]
  },
  {
    "id": "2e89e42059603e2908898653b0325ee8",
    "title": "善权阅轩岩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "古寺寄林丘，清泉高下流。",
      "山僧空自老，岩石不知秋。",
      "龙去潭水白，猿吟枫树幽。",
      "轩前一楸局，谁与汝忘忧。"
    ]
  },
  {
    "id": "2e89e42059603e2992d680fea8104c4b",
    "title": "次韵和允中送觉师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "心在白云居，逍遥谁复如。",
      "从来机事少，终与俗情疏。",
      "师已脱敝屣，吾方还故庐。",
      "他年若相见，应更老渠渠。"
    ]
  },
  {
    "id": "2e89e42059603e2960d7d0a7ed3c513b",
    "title": "奉和宋平叔",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "海角厌多雨，乍晴山更嘉。",
      "梅林半黄熟，柳带剩夭斜。",
      "忽忽久不怿，悠悠谁可涯。",
      "世如有夫子，终不叹匏瓜。"
    ]
  },
  {
    "id": "2e89e42059603e290d67d6f0a6836f0f",
    "title": "庭柏",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "郁郁庭下柏，何年移此栽。",
      "虽然失地性，本自凌云材。",
      "不复鸾凤集，空馀鸟雀来。",
      "谁为许长史，拔宅去尘埃。"
    ]
  },
  {
    "id": "2e89e42059603e290fc409aec8ec2001",
    "title": "黄鹂一声",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "阴阴三四木，官舍悄无邻。",
      "何处黄鹂啭，来惊白发新。",
      "浪随殊俗过，可负旧山春。",
      "自笑亲香火，看经作钝人。"
    ]
  },
  {
    "id": "2e89e42059603e29077765e03839fb9d",
    "title": "出潇江泊蒲洲",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "泛泛潇江水，天生西北流。",
      "苍烟开蛋市，晓日下蒲洲。",
      "清旷适幽步，方洋如昔游。",
      "何为沙上鸟，相避小山头。"
    ]
  },
  {
    "id": "2e89e42059603e2968af7e9c8aa01b16",
    "title": "雪后",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "潇川夜飞雪，草舍朝成冰。",
      "微阳始下烛，南山浩如蒸。",
      "林木散孚甲，乌鸟营巢橧。",
      "物化不可戚，深挹南天僧。"
    ]
  },
  {
    "id": "2e89e42059603e295dc491fbdcd92124",
    "title": "赠广祐上人",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "不入四明路，侵寻已十年。",
      "葛藤论往事，蝉蜕想苍烟。",
      "松下数株石，岩前千丈泉。",
      "何为不肯往，芒屩更参禅。"
    ]
  },
  {
    "id": "2e89e42059603e29112faa5d0d97f3b6",
    "title": "赠张明之",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "文雅张夫子，飘然东岭居。",
      "不随人毁誉，独与道盈虚。",
      "欢笑一棋局，湛沈万卷书。",
      "三年流窜客，相见止如初。"
    ]
  },
  {
    "id": "2e89e42059603e294298325f15f3eb48",
    "title": "唁下第",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "时去亦可惜，浩然若沧溟。",
      "平生穷古学，老大困新经。",
      "君抱松竹操，余无龟筮灵。",
      "相看故眼在，惟有遥山青。"
    ]
  },
  {
    "id": "2e89e42059603e29a5eacad48a1d4c4a",
    "title": "次韵博古赠王道人",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "调笑同方朔，机微似幸灵。",
      "囊中万金药，机上九仙经。",
      "虚静孤猿噪，支离病鹤形。",
      "子云称隐德，于此识沉冥。"
    ]
  },
  {
    "id": "2e89e42059603e29c869bd4891a5707c",
    "title": "奉赠芝师参总禅师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "欲识东林路，匡庐第一山。",
      "昔人开胜地，大士启禅关。",
      "鹫岭不遗法，虎溪谁敢攀。",
      "因师访消息，为寄九峰间。"
    ]
  },
  {
    "id": "2e89e42059603e2976568d12e6e6266a",
    "title": "伯翔父挽歌",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "平日并游客，老来相见稀。",
      "穷山忘我日，丹旐怆君归。",
      "云水野情在，风埃人事非。",
      "不知九泉下，谁与款谈围。"
    ]
  },
  {
    "id": "2e89e42059603e2976568d12a8920883",
    "title": "伯翔父挽歌",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "君向番禺去，何心瘴雾间。",
      "虽能脱世网，恨不到钟山。",
      "雅裁谁复见，幽寻步可攀。",
      "苍茫大江上，应与月明还。"
    ]
  },
  {
    "id": "2e89e42059603e2953ba300e5545caa0",
    "title": "保宁太君挽词",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "自适田闾乐，不随华宠移。",
      "庞恩开大邑，懿德镂丰碑。",
      "古泽浩东注，仙山安不隳。",
      "高门有孝嗣，巨痛感风枝。"
    ]
  },
  {
    "id": "2e89e42059603e2953ba300e92b0ce72",
    "title": "保宁太君挽词",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "继奉荀门好，钦闻孟母贤。",
      "凤雏持汉节，鹤寿享天年。",
      "丹旐映落日，新松含夕烟。",
      "正应黄壤下，稽首奉金仙。"
    ]
  },
  {
    "id": "2e89e42059603e29b533b5646679e31e",
    "title": "次韵元章见寄",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "钱塘故都丽，府寺云中分。",
      "往往得佳客，翩翩多好文。",
      "自余去湘水，无复瞻吴云。",
      "披寻二篇意，岂减鲍参军。"
    ]
  },
  {
    "id": "2e89e42059603e29b533b564f4a646e6",
    "title": "次韵元章见寄",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "西渚菰蒲老，南冈梅柳芳。",
      "当时有佳意，十载尚馀香。",
      "投老甘寂寞，归期殊渺茫。",
      "君能斫句丽，幽眇得张皇。"
    ]
  },
  {
    "id": "2e89e42059603e294971330d47cd078b",
    "title": "永寿太君挽词",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "帝命方优渥，仙屏去杳冥。",
      "松筠传懿行，金石勒新铭。",
      "双阙不复望，三山依旧青。",
      "慈祥岂无报，独不享遐龄。"
    ]
  },
  {
    "id": "2e89e42059603e294971330d3bc8346d",
    "title": "永寿太君挽词",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "身谢汉廷路，神游湘水归。",
      "山川想如昔，邻里欲谁依。",
      "梦幻久已寤，悲欢今是非。",
      "最伤芸阁彦，无复老莱衣。"
    ]
  },
  {
    "id": "2e89e42059603e298e3f1ea3eb846f72",
    "title": "次韵酬公夫二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "野性孱疏寄浩然，不邀虚誉借人延。",
      "贱官牵率终非意，故国归休粗有田。",
      "平昔是非犹可计，后来去就孰为贤。",
      "西轩一梦无馀事，不似南柯与世传。"
    ]
  },
  {
    "id": "2e89e42059603e298e3f1ea3f1769db0",
    "title": "次韵酬公夫二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "海舶不来官事闲，朝云夕雨看西山。",
      "强从委吏心虽易，欲避宵人势亦难。",
      "卧探古书聊自适，醉攀庭柯幸怡颜。",
      "因寻旧友清欢意，犹有榴裙数处斑。"
    ]
  },
  {
    "id": "2e89e42059603e29aa370727329e1c1c",
    "title": "次韵酬李泰叔",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "岁寒倚遍甬东楼，喜上江边一叶舟。",
      "流转生涯常壁立，飘萧官况信云浮。",
      "欲逢故旧开青眼，先得诗章说白头。",
      "纵有一樽聊可饮，正当相对论穷愁。"
    ]
  },
  {
    "id": "2e89e42059603e29aeae38b863d00af2",
    "title": "山上",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山上桃花红欲烧，山间病老苦无聊。",
      "古人有时亦好饮，已醉复醒真似劳。",
      "谁能忘情学枯木，不如隐几看猿猱。",
      "攀援上下岂无意，新林落日风𩙈𩙈。"
    ]
  },
  {
    "id": "2e89e42059603e29bfde91ea12c2e00f",
    "title": "次韵答陈生问禅",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "从来多事笑归宗，我已无心岂有通。",
      "达士犹能知梦梦，世人何用更空空。",
      "江头冷落三秋月，山半支离一病翁。",
      "不到古今能与否，林间拭目看来鸿。"
    ]
  },
  {
    "id": "2e89e42059603e291022493efc543440",
    "title": "复作过商翁墓",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "当年不佩封侯印，后世谁寻堕泪碑。",
      "定远将军岂夸勇，关南常侍最能诗。",
      "故人不解传遗事，五岭犹能识信旗。",
      "墓下寂寥无鼓角，秋风独向白杨悲。"
    ]
  },
  {
    "id": "2e89e42059603e291022493e3dc4cffb",
    "title": "复作过商翁墓",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "平生气业许谁知，官制应崇九尺碑。",
      "已为朝廷恢远略，不应江汉独无诗。",
      "交牙石锁先偏阵，野烧光开后队旗。",
      "老妇尪残谁主奠，从来伯道使人悲。"
    ]
  },
  {
    "id": "2e89e42059603e291022493ef3917a3c",
    "title": "复作过商翁墓",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "同预杨公国士知，延陵应得我题碑。",
      "人间已悟黄粱梦，泉下谁寻古剑诗。",
      "邕管已闻图像祭，广源无复纳降旗。",
      "水禽山鸟无人意，独解飞鸣不解悲。"
    ]
  },
  {
    "id": "2e89e42059603e291022493e1d70938c",
    "title": "复作过商翁墓",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "苍头已作归来曲，不信全生庾氏碑。",
      "疑有史官争立传，终无嗣子与闻诗。",
      "后房已闭千金妓，私庙空收五采旗。",
      "闻说诏书优赠典，孤魂应结九泉悲。"
    ]
  },
  {
    "id": "2e89e42059603e29383e4d5ebe20749f",
    "title": "次韵酬陈生求书",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老朽何心托市朝，正当鼓腹咏轩尧。",
      "由来方外希夷乐，渐与人间路径遥。",
      "泽畔应无渔父问，松间时听葛天谣。",
      "髯君莫及儿童伎，留取褚中翡翠翘。"
    ]
  },
  {
    "id": "2e89e42059603e29362551e16778212c",
    "title": "奉送马令归长沙",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "腰间新佩临桂章，归著彩衣拜高堂。",
      "鸿雁知时自翔翥，骅骝得路方腾骧。",
      "正烦弦歌治疲俗，仰看干羽来降王。",
      "憔悴山间老迁客，不能相送出潇湘。"
    ]
  },
  {
    "id": "2e89e42059603e295ada6bcc1e9f14c7",
    "title": "仙居阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "鹤驭已归三十春，至今重阁无纤尘。",
      "蟠桃谁知天上事，白骨不驻城中人。",
      "门外江流似平昔，林间鸟雀空悲辛。",
      "当时留侯强辟谷，黄石老翁悟终身。"
    ]
  },
  {
    "id": "2e89e42059603e29b38ddf89e9e8a554",
    "title": "奉简莘叟",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "红叶飘萧秋后山，相望止在一溪间。",
      "老夫无用方安命，夫子何为蚤闭关。",
      "世事不随歌吹乐，此身略与水云闲。",
      "经年不见宁相外，安在区区事往还。"
    ]
  },
  {
    "id": "2e89e42059603e296d021bc4cc623bab",
    "title": "重示",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "不识南宗与北宗，欲齐得丧已非通。",
      "若将直指生为梦，便可偏知色是空。",
      "莫为严周驰诞说，欲轻摩诘作衰翁。",
      "古人言句真刍狗，天外秋来有信鸿。"
    ]
  },
  {
    "id": "2e89e42059603e291f0723e694678364",
    "title": "代诸生送黄镇判官",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "潇湘秋水涨山阿，小驻归舟绿玉波。",
      "翰苑主人青眼在，湘南使者荐书多。",
      "庭中紫诏迎纶綍，道上黄花醉叵罗。",
      "贱客十年京国梦，恨无羽翼从鸣珂。"
    ]
  },
  {
    "id": "2e89e42059603e29bfa77f63a7b37032",
    "title": "送僧应参禅",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "古寺穷居岁月移，东冈西崦不相知。",
      "从来但识群羊谶，不道亦逢狮子儿。",
      "潇水荤膻从此隔，雪山消息更何疑。",
      "明年我过湘西去，问讯山前我为谁。"
    ]
  },
  {
    "id": "2e89e42059603e296bcd992465968776",
    "title": "过商翁墓",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "征南名地蚤相知，老向潇湘看立碑。",
      "壮节独驰南峤事，古风不括故山诗。",
      "愁烟半锁黄茅垄，部曲谁寻旧将旗。",
      "遥瞩芜江想灵气，孤云落日不胜悲。"
    ]
  },
  {
    "id": "2e89e42059603e299a219bba75fd1907",
    "title": "七言奉寄三衢赵少师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "浮石山前十里松，逍遥谁在白云中。",
      "孔光蚤上三公印，卫武终为百岁翁。",
      "禅客方谈无上道，史官空记太平功。",
      "昔年翘馆青衫客，非佛非心江水东。"
    ]
  },
  {
    "id": "2e89e42059603e295ddbe20c62cf8c68",
    "title": "奉酬杨圣咨",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "霜林不障北山青，淮北江南一画屏。",
      "草舍久无年少梦，故人犹记咏归亭。",
      "当时皖皖同朝露，不计星星向暮龄。",
      "千里相望一驩笑，北风浩浩水泠泠。"
    ]
  },
  {
    "id": "2e89e42059603e29da4b681831d03da3",
    "title": "次韵伯成见赠",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "水上浮云断不还，松间幽石自斑斑。",
      "柴门不接红尘路，满座长将白日闲。",
      "往解谁能寻赤轴，无情还自爱青山。",
      "清冷台下无多路，断葛枯藤不足扳。"
    ]
  },
  {
    "id": "2e89e42059603e29a5cb2eb1b520fc48",
    "title": "清泠台初夏一首寄上翟舅",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "清泠竹树暗成阴，渐有溪流过此岑。",
      "草草作巢方寄老，愔愔设榻本无心。",
      "松门不隔红尘路，月叠初无俗物侵。",
      "欲向人间访消息，渭阳应有远游吟。"
    ]
  },
  {
    "id": "2e89e42059603e29ff146a0428c66b31",
    "title": "奉寄零陵太平禅师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔住东江不计年，青松白竹望潇川。",
      "先知大士当行化，故卜幽栖为结缘。",
      "五姓香花瞻法坐，六时清磬会诸天。",
      "山前耆旧如相见，应坐维摩老病禅。"
    ]
  },
  {
    "id": "2e89e42059603e2912e66766adf5705f",
    "title": "寄道辅",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "髯弟南来白发垂，襄阳夫子最相知。",
      "仓惶河外元戎客，冷落江南夜半棋。",
      "云外渺弥帆信隔，秋山重叠驿书迟。",
      "何缘得与君相会，共醉山前白玉卮。"
    ]
  },
  {
    "id": "2e89e42059603e2990062857f7d6d9e9",
    "title": "南漪堂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "湖上逍遥避百愁，年来频向此中休。",
      "檐前山势翠相照，床下冰纹清不流。",
      "萦带夕阳移画舸，留连明月卧前洲。",
      "高僧会取栖迟意，应有人来怅昔游。"
    ]
  },
  {
    "id": "2e89e42059603e298263ebd4d8210d4c",
    "title": "宝云丛翠亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "群山驾肩东南倾，平湖照眼正中明。",
      "上人置亭倚绝巘，宝云拂树当前楹。",
      "春阳未彻地先暖，秋景欲下风已清。",
      "衰才不足道佳景，聊书丛翠为其名。"
    ]
  },
  {
    "id": "2e89e42059603e29f4ee654cda25f71b",
    "title": "观金沙花有感",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "夭艳迎人意欲迷，不言正是怨深时。",
      "愁肠百端不堪续，惆怅年年开向谁。"
    ]
  },
  {
    "id": "2e89e42059603e29a0f3d2a3da5234d4",
    "title": "观蕉叶二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "春阴薄薄压轻寒，朱槛无聊愁梦残。",
      "唯有庭蕉会人意，芳心欲展复微攒。"
    ]
  },
  {
    "id": "2e89e42059603e29a0f3d2a3bc6c006d",
    "title": "观蕉叶二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "忆昔红蕉狼籍时，玉人携手泪沾衣。",
      "今日芳心为谁展，天边怊怅未成归。"
    ]
  },
  {
    "id": "2e89e42059603e2996ecd7b5317a2b35",
    "title": "赠长芦福长老",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "达摩西归不记年，雪山消息更茫然。",
      "行人不会真如事，唯爱长芦含暮烟。"
    ]
  },
  {
    "id": "2e89e42059603e29a22819e4e8242992",
    "title": "寄崇德大师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "沧波眇眇太湖边，引领西风为怅然。",
      "已会老师忘世事，阿兰那行即真禅。"
    ]
  },
  {
    "id": "2e89e42059603e2917763cb5efb07e20",
    "title": "游瑞岩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "已恨初年不学仙，老来何处更参禅。",
      "西风摇落岁事晚，卧对高岩看落泉。"
    ]
  },
  {
    "id": "2e89e42059603e29a4d3938766ea43fb",
    "title": "天竺白云堂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "四十馀年随世缘，眼昏头白更茫然。",
      "它时一念若不断，来向此山开福田。"
    ]
  },
  {
    "id": "2e89e42059603e29ed9f41ce69d1e3e7",
    "title": "雪窦山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "世路衮衮何年休，青山白云且淹留。",
      "千寻飞雪下岩窦，落日洗耳前溪头。"
    ]
  },
  {
    "id": "2e89e42059603e2929f22905da8772d2",
    "title": "龙潭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "潭中有龙不可见，但见瀑水从天来。",
      "我欲垂钩畏血指，却上北岭听奔雷。"
    ]
  },
  {
    "id": "2e89e42059603e291d6f76ce496e143a",
    "title": "金鹅方丈",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "金鹅山势高崔崔，乘兴已泛沧州回。",
      "计较百年能几日，不知此地何时来。"
    ]
  },
  {
    "id": "2e89e42059603e29277071a3855270d1",
    "title": "渔浦躬师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "江东江西多旧游，十载重来蓬鬓秋。",
      "多愧老师观自在，殷勤渡口送归舟。"
    ]
  },
  {
    "id": "2e89e42059603e294f03d9cd423607cc",
    "title": "金山窦觉师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "不安圳亩强西游，二月春风占渡头。",
      "寄语道人莫相笑，归时迎我到瓜洲。"
    ]
  },
  {
    "id": "2e89e42059603e292bf8b4ea9dbd77e7",
    "title": "西上",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "一年为客厌西东，白发生来百事慵。",
      "道路莫惊行李薄，初无盛意学终童。"
    ]
  },
  {
    "id": "2e89e42059603e2903c4cbf4d4c5d6d7",
    "title": "道旁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "道旁桃李斗芳菲，欢意长随断梦归。",
      "梦去梦来何可计，春风斜日雁孤飞。"
    ]
  },
  {
    "id": "2e89e42059603e295d5ab3c8d8208958",
    "title": "暂来",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "重入都城谁与邻，暂来还去不知春。",
      "繁华年少莫相笑，身是无为闲道人。"
    ]
  },
  {
    "id": "2e89e42059603e29d5d7a43bbcb2bc4a",
    "title": "东归",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "断知无乐亦无忧，薄有田园沧海头。",
      "得意已同毛义去，欣然载酒上东舟。"
    ]
  },
  {
    "id": "2e89e42059603e294af2837721e92623",
    "title": "寄四明神智师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "甬水楼头看尽山，南城寺里扣禅关。",
      "老师多事犹相记，千里驰书慰病孱。"
    ]
  },
  {
    "id": "2e89e42059603e29eecbac8e1f300e28",
    "title": "寄雅上人",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "幽乐轩前春欲归，红葩绿萼斗芳菲。",
      "一杯新酹邀谁饮，石首鱼鲜赤蟹肥。"
    ]
  },
  {
    "id": "2e89e42059603e293d7fb88bf3bbbc22",
    "title": "题寄老轩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "道人寄老故山前，雪顶霜眉意嗒然。",
      "门外少年方作乐，谁家为汝说因缘。"
    ]
  },
  {
    "id": "2e89e42059603e290164461815e990c1",
    "title": "次韵酬郎祖德",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老去法光不足惊，婴寻世事或能精。",
      "眼花头白终无用，卧看纱窗晓日明。"
    ]
  },
  {
    "id": "2e89e42059603e296e24138399f3c6f1",
    "title": "赴斋",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "尔来世事久忘怀，十日长关九日斋。",
      "白发苍颜见无相，不妨应供此间来。"
    ]
  },
  {
    "id": "2e89e42059603e294f4480ceeadff6b0",
    "title": "白鹭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "清江濯濯生菰蒲，一双白鹭雪不如。",
      "轻烟细雨不肯去，潮来正有浮阳鱼。"
    ]
  },
  {
    "id": "2e89e42059603e29cebe9472102d874d",
    "title": "方池",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "森森古木荫方池，池上秋来一夕知。",
      "坠叶沉波青彻底，倚栏无事看鱼嬉。"
    ]
  },
  {
    "id": "2e89e42059603e29d099b529dc484afd",
    "title": "题上天竺",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "平生未省人间乐，老去惟求世外闲。",
      "它日终当断家事，篮舆蓬舸访名山。"
    ]
  },
  {
    "id": "2e89e42059603e29ca290b4f88e81edd",
    "title": "行田舍",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "轻烟微雨满金塘，天气清明看下秧。",
      "筋骨已衰难自力，田家次第赐壶浆。"
    ]
  },
  {
    "id": "2e89e42059603e29e455c85baf3e3865",
    "title": "召邵彦瞻",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "青嶂叠叠西南驰，上下佛宫筋力疲。",
      "一樽欲与鲁山醉，怅望车马来何迟。"
    ]
  },
  {
    "id": "2e89e42059603e29aad5dffe0d2a31ce",
    "title": "题垂云亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老师有意出人间，便学垂云也未闲。",
      "带雨有时归北岭，随风依旧过南山。"
    ]
  },
  {
    "id": "2e89e42059603e2981cdffb07fc36a1d",
    "title": "九龙洞",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "洞中石乳色如霜，欲煮刀圭未得方。",
      "叹息此生来已晚，更将残命笑嵇康。"
    ]
  },
  {
    "id": "2e89e42059603e29d4ba0b80ec9ca49c",
    "title": "西津",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山后山前到已频，更寻残雪过西津。",
      "愚溪愁客今何在，应有猿猱解笑人。"
    ]
  },
  {
    "id": "2e89e42059603e29a25661f066e75afe",
    "title": "读书",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "病骨愔愔百不如，不应投老更看书。",
      "古今得丧今方辨，且向斜阳弄蠹鱼。"
    ]
  },
  {
    "id": "2e89e42059603e29fe1c7c1784befedf",
    "title": "愚溪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "愚溪水中多圆石，水边竹树山如壁。",
      "夫子幽栖十二年，至今使人长叹息。"
    ]
  },
  {
    "id": "2e89e42059603e29b1ed196de01ab582",
    "title": "善饮",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "谁道渊明不善饮，亦知太白爱题诗。",
      "浪醉浪吟成底事，不如高卧过当时。"
    ]
  },
  {
    "id": "2e89e42059603e291c3f1257c00e3028",
    "title": "水车",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "黄叶渡头春水生，江中水车上下鸣。",
      "谁道田间得机事，不如抱瓮可忘情。"
    ]
  },
  {
    "id": "2e89e42059603e292d84e2d30bcfc564",
    "title": "召楚兴禅师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "匡床我示维摩疾，持钵师来舍卫城。",
      "与汝欲分香积饭，不妨作戏说浮生。"
    ]
  },
  {
    "id": "2e89e42059603e29d242ad0348f85e84",
    "title": "春日二绝",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "壁下茶铛久不黔，更无白眼与人嫌。",
      "春来老困还多睡，时有狂风入破帘。"
    ]
  },
  {
    "id": "2e89e42059603e29d242ad034557419b",
    "title": "春日二绝",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "寂寂山间谁与言，闷搔短发向香烟。",
      "死灰朽木君知否，不似胡人面壁禅。"
    ]
  },
  {
    "id": "2e89e42059603e292f0467e4405dc3e6",
    "title": "杨花",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "岛夷三月不知春，唯有杨花似故人。",
      "老大相逢何可语，满头白发不胜颦。"
    ]
  },
  {
    "id": "2e89e42059603e297a07674151f2b068",
    "title": "日落",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "日落沙头山已昏，饥乌投暝下前村。",
      "谁云野客无多事，步出林间自掩门。"
    ]
  },
  {
    "id": "2e89e42059603e293ee837a1b3b60bc4",
    "title": "散郎亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "法华寺上散郎亭，老树苍崖如有情。",
      "欢戚已随时事去，代间只有古人名。"
    ]
  },
  {
    "id": "2e89e42059603e294a0324c0b0992977",
    "title": "枣花寒",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山禽哺雏半欲抟，坐想葛帔临风湍。",
      "数日阴霖复未畅，不知更作枣花寒。"
    ]
  },
  {
    "id": "2e89e42059603e2917de887ed07b63cd",
    "title": "还湘南集",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "蚤识陶公父子名，未知李老思尤清。",
      "后来无复能文客，潇水湘山空月明。"
    ]
  },
  {
    "id": "2e89e42059603e2942c9f95f87ee3794",
    "title": "过李氏澹塘别墅",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "渊明昔已爱吾庐，我亦悁悁忆故居。",
      "君有东皋千束稻，山前更望澹塘湖。"
    ]
  },
  {
    "id": "2e89e42059603e29f58df60e90eed678",
    "title": "答林夫五颂次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "无心难与有心期，欲说无心已自痴。",
      "会得金刚本来性，此人与我合先知。"
    ]
  },
  {
    "id": "2e89e42059603e29f58df60eb869ffa6",
    "title": "答林夫五颂次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "白发生来何可惊，不求杂食岂须耕。",
      "山间一榻无馀事，但看山花枯复荣。"
    ]
  },
  {
    "id": "2e89e42059603e29f58df60e6a834cc5",
    "title": "答林夫五颂次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "海水浩荡烟苍茫，我欲求渡无舟航。",
      "东西路迷何苦渡，楞伽山下秋风凉。"
    ]
  },
  {
    "id": "2e89e42059603e29f58df60e94f5b5d7",
    "title": "答林夫五颂次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "世间明闇一毫端，为底忙时不肯闲。",
      "水盛草深牛不动，始知缘业有多般。"
    ]
  },
  {
    "id": "2e89e42059603e29f58df60e14e3e640",
    "title": "答林夫五颂次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "阿弥陀佛一炉香，欲道知时已是狂。",
      "若得医师除我病，何烦筋力更求方。"
    ]
  },
  {
    "id": "2e89e42059603e29ff5474c4fc130b9f",
    "title": "望浯台示无竞",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "每爱潇江西北流，水边幽石强为留。",
      "归时欲借浯台望，何处陂陁可系舟。"
    ]
  },
  {
    "id": "2e89e42059603e297aedf614d422d5ef",
    "title": "太平上方",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山上白云淡无情，不如山前利与名。",
      "水西落日何时尽，二十一万钟磬鸣。"
    ]
  },
  {
    "id": "2e89e42059603e2955e59271b343874d",
    "title": "朱赵二使者示问",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "古木巃嵷山径斜，不知使者出山窊。",
      "羁禽野兽遥相避，亦有人寻颜阖家。"
    ]
  },
  {
    "id": "2e89e42059603e295ac0d8d1c70412f6",
    "title": "奉赠王道人",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "身世飘摇如断云，此生不复世间尘。",
      "能言得丧归诸命，维有东坡王道人。"
    ]
  },
  {
    "id": "2e89e42059603e29e9f1ef89d6a15760",
    "title": "平生",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "平生爱闲今幸闲，投老爱山今住山。",
      "不复区区同眩事，正当渺渺出人间。"
    ]
  },
  {
    "id": "2e89e42059603e29350bcefae54e23c2",
    "title": "将行泊潇江",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "悯悯久同巢幕燕，翩翩今作北归鸿。",
      "湘山潇水愁无度，更泊孤舟夜雨中。"
    ]
  },
  {
    "id": "2e89e42059603e294df471bbf442601d",
    "title": "宿浯溪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "孤蓬冲雨出湘西，欲向崖间寄一栖。",
      "天外月华如有意，故来相伴宿浯溪。"
    ]
  },
  {
    "id": "2e89e42059603e290a2b23533ca146ad",
    "title": "婵娟亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "天边新月一弦生，堂上美人肢体轻。",
      "何似君家庭下竹，孤风高节照人清。"
    ]
  },
  {
    "id": "2e89e42059603e29a1a42cce58c1a676",
    "title": "静照庵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "扰扰百年何可为，正应静处得忘机。",
      "心猿不动无馀境，照见人间是与非。"
    ]
  },
  {
    "id": "2e89e42059603e2915787b3d835f620b",
    "title": "石燕坡",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "祁阳县南石燕坡，骤雨干时燕子多。",
      "行李萧疏常畏雨，谁能驻马待滂沱。"
    ]
  },
  {
    "id": "2e89e42059603e2995eb224fa7d6bb4b",
    "title": "峡山寺",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "峡山山下古招提，丛木犹藏半泐碑。",
      "正自会昌多难后，至今龙象绕山悲。"
    ]
  },
  {
    "id": "2e89e42059603e29e62bd90fcd377561",
    "title": "白水",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "九江水色白如雪，流水潇湘尚未浑。",
      "落日墟头人已散，独留烟树送黄昏。"
    ]
  },
  {
    "id": "2e89e42059603e29a630df50bfdef950",
    "title": "题文殊寺",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "二公诛茆今几年，至今山下一炉烟。",
      "驻舟薄致伊蒲馔，欲结诸公寂静缘。"
    ]
  },
  {
    "id": "2e89e42059603e29a630df500181be80",
    "title": "题文殊寺",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "月落山时鱼鼓鸣，华堂不动夜来灯。",
      "人间扰扰方多事，谁似炉间白发僧。"
    ]
  },
  {
    "id": "2e89e42059603e2968af7e9c3398f12f",
    "title": "雪后",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "朝来风雪满湘山，顿失群峰上下间。",
      "风定雪休归舫稳，江流不动碧潺潺。"
    ]
  },
  {
    "id": "2e89e42059603e29e13076d0a44b3b96",
    "title": "南台禅师云得蔚宗书报老夫入山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "支持病骨上南台，一眺云林眼暂开。",
      "不道云长更绕舌，已将名姓入山来。"
    ]
  },
  {
    "id": "2e89e42059603e295633f29016d3fc26",
    "title": "洞庭山雪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "洞庭春雪晓霏霏，一阵风来半已晞。",
      "唯有山阴吹不尽，田塍片段衲僧衣。"
    ]
  },
  {
    "id": "2e89e42059603e29e9203eecb6a6b64e",
    "title": "次韵酬楚兴三颂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "莫欺隐几维摩老，不为文殊不设斋。",
      "寂寂青山何所有，霜风落叶满空阶。"
    ]
  },
  {
    "id": "2e89e42059603e29e9203eecb073c87a",
    "title": "次韵酬楚兴三颂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "给孤长者寻常有，应供如来不易逢。",
      "二施本无差别理，莫论庭柏与庭松。"
    ]
  },
  {
    "id": "2e89e42059603e29e9203eec57aa03fe",
    "title": "次韵酬楚兴三颂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "已住世间如影响，不牵法相论偏圆。",
      "山边茆屋随缘业，不是当时忍辱仙。"
    ]
  },
  {
    "id": "2e89e42059603e29a2a25c56434f6394",
    "title": "寄金山禅师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋来清血洒潇湘，遥望东流带夕阳。",
      "为过金山沾法力，便随潮水入钱塘。"
    ]
  },
  {
    "id": "2e89e42059603e29631e9b30a18af4a0",
    "title": "九日",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "去年九日始离家，行到江南见菊花。",
      "今日裔夷逢节物，独将白发换年华。"
    ]
  },
  {
    "id": "2e89e42059603e299626a9c19ccf345b",
    "title": "侯滩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "江流激激过侯滩，更上山头看打盘。",
      "百岁老人亲击鼓，城中忧乐不相干。"
    ]
  },
  {
    "id": "2e89e42059603e291480b5b1574ebc91",
    "title": "种花",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "世事流光同一污，天涯白发未还家。",
      "殷勤更种庭前草，为看秋来一似花。"
    ]
  },
  {
    "id": "2e89e42059603e295fc6a6a54ca4c6db",
    "title": "山西",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山西谁家桃李树，半是少年行乐处。",
      "去年花谢今年开，惟有人生不如故。"
    ]
  },
  {
    "id": "2e89e42059603e29f549b26a2d4ecf29",
    "title": "庭下",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "庭下乱生春草花，夭红不称野人家。",
      "漫开漫落无人折，留得孤根数寸槎。"
    ]
  },
  {
    "id": "2e89e42059603e299e459cc140dd3c22",
    "title": "次韵答楚兴",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "落莫馀生何可同，正如枯死道边蓬。",
      "随风流转惟无定，定处由来自性空。"
    ]
  },
  {
    "id": "2e89e42059603e2929bf9865316a089d",
    "title": "郊外马嘶",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "春草满空春水流，土人放马白蘋洲。",
      "细风迟日嘶鸣处，遥忆金明池上游。"
    ]
  },
  {
    "id": "2e89e42059603e292797d9433c82a775",
    "title": "花残",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "花发花残都不知，谁将白发更题诗。",
      "山西日永无多事，闲看樵夫数局棋。"
    ]
  },
  {
    "id": "2e89e42059603e296d30d7bfb0fe7e53",
    "title": "寒山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "黄牛岩下水弯弯，葛帔篮舆自往还。",
      "不是湘累莫相问，只应枯瘁似寒山。"
    ]
  },
  {
    "id": "2e89e42059603e29650a8448199e808f",
    "title": "奉谢上官令诗卷",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "一轴新诗锦不如，何为轻易赠狂夫。",
      "巴山楚水无穷胜，不必王维更画图。"
    ]
  },
  {
    "id": "2e89e42059603e296ad915f38a61a137",
    "title": "青溪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "青溪八月老菰蒲，孤吹修烟出水隅。",
      "谁问西湖少年乐，闲将世事捋苍须。"
    ]
  },
  {
    "id": "2e89e42059603e299d88363b8ab1a38a",
    "title": "奉赠行师参慎禅师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "观音二十五圆通，止在禅师一指中。",
      "金钵直随流水去，不须芒屩更西东。"
    ]
  },
  {
    "id": "2e89e42059603e29c86f5b81d91226b5",
    "title": "初泊磁湖",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "归舟不解洞庭帆，舟上骚人雪满簪。",
      "小驻武昌江北岸，春风今夜泊江南。"
    ]
  },
  {
    "id": "2e89e42059603e291ea652f9e2d62846",
    "title": "寄博古",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "齐山落景覆青溪，溪上幽人半病羸。",
      "曾作潇湘江上客，水风山月合相知。"
    ]
  },
  {
    "id": "2e89e42059603e292e29ab5a6579d13a",
    "title": "清泠台二绝句",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山前缭绕白云飞，山下溪流那复回。",
      "不向此间休歇去，宁将白发污尘埃。"
    ]
  },
  {
    "id": "2e89e42059603e292e29ab5a6cdaacaa",
    "title": "清泠台二绝句",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "落日欲下清泠台，月华已破东冈来。",
      "谁道幽人得幽趣，老夫病眼不曾开。"
    ]
  },
  {
    "id": "2e89e42059603e297a5a026871337f6d",
    "title": "台下",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "石梅落落欲黄时，细两蒙蒙暗不开。",
      "数日不行台下路，不知江水过山来。"
    ]
  },
  {
    "id": "2e89e42059603e297a5a0268df3c1ed3",
    "title": "台下",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "石台竹径自天成，细草芳花随地生。",
      "白发老人无是处，一枝枯竹伴经行。"
    ]
  },
  {
    "id": "2e89e42059603e290e46427450491768",
    "title": "奉寄持平兄弟",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "平昔相从三十年，白云唯识皖公山。",
      "当时肺腑半黄壤，何用枯槁留人间。"
    ]
  },
  {
    "id": "2e89e42059603e29673eabdacfb136de",
    "title": "寄处善不动庵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "莫笑当年梅子真，区区吏事走风尘。",
      "风尘自是南昌事，谁识庵中不动人。"
    ]
  },
  {
    "id": "2e89e42059603e29667a92a68e2b8371",
    "title": "次韵奉酬公诩短句",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "红叶飘萧下石台，扫除山径半天开。",
      "百年老木和烟斫，万顷晴天看月来。"
    ]
  },
  {
    "id": "2e89e42059603e29b9284aa6817ebbf6",
    "title": "次韵悟师见寄",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "一裘一葛谢时人，似与孤云老鹤亲。",
      "峭石山前静无事，桃花零落几经春。"
    ]
  },
  {
    "id": "2e89e42059603e29b9284aa65b5231fe",
    "title": "次韵悟师见寄",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "不将大辩拟天亲，终愧西来面壁人。",
      "无是无非从此去，不同多劫一微尘。"
    ]
  },
  {
    "id": "2e89e42059603e2910eba2a89c15d2a4",
    "title": "戏赠石堵二师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "青山古木隐禅扃，一炷清香数卷经。",
      "却笑担囊南北客，强寻言语学无生。"
    ]
  },
  {
    "id": "2e89e42059603e29dff38629beb845cc",
    "title": "次韵酬余君见赠",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老来无暗亦无明，寄息深山避世情。",
      "夫子暗投珠玉惠，我身正似一毫轻。"
    ]
  },
  {
    "id": "2e89e42059603e29654eaf2fef8585e3",
    "title": "齐山偶题三首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "杜子风情春水波，至今诗句使人夸。",
      "不知朽骨犹存否，山上年年黄菊花。"
    ]
  },
  {
    "id": "2e89e42059603e29654eaf2fab9a508c",
    "title": "齐山偶题三首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "朝云未散白笴陂，落日已过铜陵西。",
      "不向人间生皓发，直寻仙客上青溪。"
    ]
  },
  {
    "id": "2e89e42059603e29654eaf2ff8ed83df",
    "title": "齐山偶题三首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山腰嵌岩山顶平，此下直眺池阳城。",
      "城中欢戚自流转，不似山石都无情。"
    ]
  },
  {
    "id": "2e89e42059603e29decab8a625d29f82",
    "title": "箫鼓曲",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "乐不在欢合，悲不在生离。",
      "感此箫鼓曲，已堪华发衰。",
      "月明大堤路，雨暗浙江西。",
      "狼籍一杯酒，凄凉千里期。",
      "谁言天涯恨，逸韵起相思。",
      "清角竟不返，悒然心不怡。"
    ]
  },
  {
    "id": "2e89e42059603e29321044fc71837533",
    "title": "和颖叔冲寂观",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "畴昔学轻举，衰龄恨未逢。",
      "殷勤寻福地，邂逅听山钟。",
      "陵阜规模古，烟霞气象浓。",
      "滆湖开左派，勾曲耸西峰。",
      "宫殿瞻黄皓，风期想赤松。",
      "区中诚久厌，物外或能容。",
      "落日窥三岛，阴云隔九重。",
      "蛟渊无往害，兔井识遗踪。",
      "遐企旌阳隐，旁邻函里封。",
      "翘心冥有感，稽首敢忘恭。",
      "幽士期相访，扁舟志未从。",
      "拳拳望仙境，尼父叹犹龙。"
    ]
  },
  {
    "id": "2e89e42059603e29ed9bc44724c9cab4",
    "title": "次韵酬泰叔",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "志士有不遇，繇来多感伤。",
      "末途长悯默，往事委冥茫。",
      "偃蹇乾坤外，推移日月长。",
      "初心寄林壑，何事袭轩裳。",
      "才地惭前辈，文华笑老苍。",
      "讨论聊自适，仕进亦惟惶。",
      "直欲驰千里，宁谁出一乡。",
      "典谟窥禹契，教化识轩唐。",
      "不信时难驾，焉知命弗将。",
      "士虽殊用舍，吾岂托炎凉。",
      "宝剑埋霜镝，明珠称夜光。",
      "三公犹可去，一命孰难忘。",
      "壮节深无累，高歌咏更锵。",
      "振衣辞旦望，逸迹寄朱张。",
      "管库心何愧，江湖幸退藏。",
      "朝辞汴师日，夜渡浙河霜。",
      "故国寻仙路，当年结客场。",
      "二毛虽老丑，一醉乃寻常。",
      "花圃风生席，云斋月满床。",
      "清歌怜落落，高论接琅琅。",
      "谁谓羁游地，还陪君子觞。",
      "众推朋好厚，不间弟兄行。",
      "斟酌南堂夜，逍遥甬水阳。",
      "长篇荷高意，他日结离肠。"
    ]
  },
  {
    "id": "2e89e42059603e29ba068fd68a00170c",
    "title": "代人上杭守赵资政生辰诗",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "盛世君臣会，功成在太平。",
      "一阳迎律至，元老应时生。",
      "直道升乌府，仁风拥使旌。",
      "猷为安庙社，惠爱及民氓。",
      "帖泰三朝事，光华万古名。",
      "至诚无隐蔽，妙识造圆明。",
      "爱日恩光布，流泉句偈清。",
      "邦人祝公寿，龟鹤入蓬瀛。"
    ]
  },
  {
    "id": "2e89e42059603e299590cbce9e12805c",
    "title": "和颖叔西园春宴",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "闲居喜游览，啸咏待春风。",
      "春风来无逆，潜将群卉通。",
      "卧龙形胜地，矢■鉴湖中。",
      "府寺压山起，亭台俨穹崇。",
      "幽翮弄新俦，夭葩散珍丛。",
      "弱柳不胜妍，修烟杳蒙茏。",
      "太守乐邦人，纵观迨时丰。",
      "天边振箫瑟，缥渺大鳌宫。",
      "游人竞行乐，十里画罗红。",
      "金绣不夸富，随珠巧玲珑。",
      "眄睐斗舟剧，欢呼金鼓雄。",
      "踌躇水中巧，公子射雕弓。",
      "神技穷怪变，舞衣事雍容。",
      "草树日欣欣，笑语咸嗈嗈。",
      "念此骀荡节，众乐兹无穷。",
      "吾昔事冶游，浚都盛朋从。",
      "迩来翻澹泊，白发成衰翁。",
      "欲进一樽酒，坐来还无悰。",
      "追怀少年趣，那知化人功。",
      "慷慨芳树下，日斜万人空。",
      "喧呼趣归驭，璧月生帘栊。"
    ]
  },
  {
    "id": "2e89e42059603e29d23d35d894a40b23",
    "title": "和颖叔蓬莱阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "海上仙山豪，泛泛随狂潮。",
      "仙人毒其危，禺强资巨鳌。",
      "澒洞绝世纷，于焉乐逍遥。",
      "长年誓不死，玉观何岧峣。",
      "麻姑朝按行，洪崖莫相招。",
      "宴劳酌琼液，献酬肯相饶。",
      "月里振金佩，风前吹玉箫。",
      "至真游乐地，世俗风波遥。",
      "我本丘壑人，居然厌烦嚣。",
      "步此重阁峻，仙意何飘飘。",
      "下视照湖春，浩荡生波涛。",
      "爱兹为中峙，想可娱洪高。",
      "萧洒紫霞衣，淡泊颜氏瓢。",
      "聊乐白驹影，轩裳真𣙢牢。",
      "贺老久不作，吾方饵金膏。",
      "轻身化羽翼，把袂穷丹霄。"
    ]
  },
  {
    "id": "2e89e42059603e2918f5881e7a0575c7",
    "title": "望海亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "平昔怀壮观，欲浮沧海游。",
      "乖暌未即去，叹恨成淹留。",
      "纵步越山顶，危亭停斗牛。",
      "顾视东北轩，烟云莽浮浮。",
      "气象凌万有，心胆森相投。",
      "暂欣区雾明，三江如带流。",
      "信哉天地大，荡荡难为侔。",
      "迤逦睨山川，微茫使人愁。",
      "春晓看晴旭，秋宵悬玉钩。",
      "未遂逢海若，空然想蓬丘。",
      "老氏患有身，安得六翮修。",
      "终期赤松辈，敖荡成蛟虬。"
    ]
  },
  {
    "id": "2e89e42059603e29dd8bc8ce946b35b6",
    "title": "秦望阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秦王昔东狩，猖狂慕长生。",
      "訾黄杳不下，空山独含情。",
      "瞻彼万仞势，强兹千载名。",
      "居然作南屏，翠影临重城。",
      "伊昔贤太守，乐此烟云轻。",
      "凭高结华构，显敞资神明。",
      "后来宅此地，决讼休群氓。",
      "仰止镇静姿，仁心繇是闳。",
      "东州七万井，利病随时平。",
      "百姓望太守，云间引双旌。",
      "政成宴宾从，笾豆陈前楹。",
      "上下此相乐，于焉歌太宁。",
      "眄想仲蔚隐，聿怀安石清。",
      "荒湛焉用戒，终想愧峥嵘。"
    ]
  },
  {
    "id": "2e89e42059603e293f0d12c931779102",
    "title": "赠桃源大师还剡",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "金庭昔相会，我发才胜冠。",
      "长啸望海峤，志怀九霄丹。",
      "道人方少壮，谈笑升仙坛。",
      "一别支一载，流年剧飞翰。",
      "韦布早相误，多病甘衰残。",
      "道人自怡悦，形神愈坚完。",
      "访我吴山阳，相顾生惊叹。",
      "使我负愧耻，终身谢仙官。",
      "犹欣被闇黮，得与世路宽。",
      "若逢羡门老，为余假青鸾。"
    ]
  },
  {
    "id": "2e89e42059603e29f2e27984f214f9fd",
    "title": "送智印师还会稽",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "穷居谢世事，浩荡如孤云。",
      "生计委梦幻，焉能履纷纷。",
      "上人远来过，高谈纾所闻。",
      "天上曼陀华，吾知悦清芬。",
      "至理有神仙，会为贝多文。",
      "法力浩无边，谅能抗三军。",
      "鼎新布金地，檀施咸欣欣。",
      "翩然揖归袂，吾固殊其群。",
      "浮杯渡天堑，归路稽山垠。",
      "昨夜一尺雪，佳气生锄耘。",
      "拥毳可待饱，尚应事高薰。",
      "后会复何时，相望此江濆。",
      "吾已与心约，行当宅榆枌。",
      "他年白莲会，何惭张隐君。"
    ]
  },
  {
    "id": "2e89e42059603e295deb079b60b9fc4d",
    "title": "禅老阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "少年尚渊默，偃仰事诗书。",
      "端然忘缊藉，乃欲寻荣途。",
      "一辱未知补，三献何其愚。",
      "深中雅有趣，宁终浑泥涂。",
      "用物必伤已，誓将老江湖。",
      "在人既少与，于此固何诛。",
      "赏心不期侈，澹泊自有馀。",
      "傥逢安石辈，知余为善谟。"
    ]
  },
  {
    "id": "2e89e42059603e29d2c6f61e3c4b7d3a",
    "title": "春日中和堂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "春风何处来，婉婉不暂停。",
      "芳林二三月，赤白斗敷荣。",
      "我念造化始，有谁主其平。",
      "天地不相干，世人强经营。",
      "阳光肆燠沐，幽禽弄和声。",
      "春风迎我笑，宛转入轩楹。",
      "虽非少年客，感事岂忘情。",
      "拂拭久悬榻，开帘敞高明。",
      "衰病无可乐，聊兹寄平生。",
      "彭殇付一梦，吾已能逃名。"
    ]
  },
  {
    "id": "2e89e42059603e29ddd44cf623b3838f",
    "title": "寄题僧荣妙胜斋",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "婉婉江记室，故庐在西陵。",
      "畴昔文雅地，何年钟梵兴。",
      "越江下朝海，门前绀波腾。",
      "苍茫梦笔事，谁似画桥称。",
      "世道久蒙昧，至人绝勾绳。",
      "名存谁有实，身往复奚凭。",
      "万生着动静，其初匪云应。",
      "纷然竞其趣，自知远真乘。",
      "上人学智者，高谈信能承。",
      "知以妙为胜，新题敞相仍。",
      "色相不足夸，是境方清澄。",
      "行期授记诲，为我比然灯。"
    ]
  },
  {
    "id": "2e89e42059603e2920aa51f3691e4a77",
    "title": "送师说兄弟西归",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "逍遥卧山馆，久已谢劳生。",
      "春和不与较，安得驻君行。",
      "昔会殊可乐，今归岂忘情。",
      "所乐去如扫，有情纷若萦。",
      "引领望河桥，双舟鲜且轻。",
      "扬州看红药，雎边弄朱樱。",
      "频羡君此游，梦寐过吴城。",
      "谁知一感别，聊复乱吾清。"
    ]
  },
  {
    "id": "2e89e42059603e2955d130c97358c344",
    "title": "读郦生传",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秦人被涂炭，郦生自清狂。",
      "暴吏不得加，高怀信旁洋。",
      "山东赤龙长，兴啸取功名。",
      "冯轼下全齐，其身先就烹。",
      "古人不轻死，何尝贵其生。",
      "顾已有所造，二途皆一征。",
      "有谁怜是翁，欲以身徇荣。",
      "未卒杯酒乐，苍茫祸来婴。",
      "所怀奄不救，焉如监门清。",
      "乃知谬厝置，视世已皆轻。",
      "死者良可叹，世俗方营营。",
      "至仁吾所师，但欲穷山耕。"
    ]
  },
  {
    "id": "2e89e42059603e2924a407f0b8f09270",
    "title": "赠有道者",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔吾知养生，始自皇人经。",
      "其说乃浩博，隐奥通神灵。",
      "锦囊固申行，梦寐嗟沉冥。",
      "十年不一开，未甘遂遗形。",
      "矫矫高平生，真诀炳丹青。",
      "要妙不在多，一言如发硎。",
      "使人久滞念，霍如病已醒。",
      "岂徒固衰朽，且将延百龄。",
      "我虽欲亟试，未能广娉婷。",
      "明年走浚上，要当宅重扃。",
      "信如君所说，誓将鄙心铭。",
      "为报不易言，高山柏亭亭。"
    ]
  },
  {
    "id": "2e89e42059603e2936641bbff4f3bd13",
    "title": "留题广教安素堂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "佛舍静不喧，求心知有趣。",
      "谁言幽人迹，寂寥为善住。",
      "太师说法地，何为号安素。",
      "安得此粗言，令人起惊悟。",
      "既不起灭定，宜已堕诸数。",
      "不说福德多，冥冥知正度。",
      "念复□饶益，能仁起兹护。",
      "独示医王功，岂为有生故。",
      "伊音究法乐，清言对芳树。",
      "何日敝庐归，过汝穷朝暮。"
    ]
  },
  {
    "id": "2e89e42059603e29bc8a3ed2f0225d6c",
    "title": "赠王伯虎",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "盛暑剧焚燎，深林称幽栖。",
      "衰残不胜事，遂得休天倪。",
      "重关人响绝，悯默与时违。",
      "慨念百年乐，誓将老锄犁。",
      "吾子造府戟，勤拳苦攀跻。",
      "乃欲强访我，清言相与稽。",
      "君方事轩冕，我乃乐山溪。",
      "所向适殊途，安得问軏輗。",
      "要我有所赋，将报锦与绨。",
      "病思何足云，有愧测海蠡。"
    ]
  },
  {
    "id": "2e89e42059603e298a0144b5c8de9387",
    "title": "七月五日立秋初夜观月",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "酷暑殊未却，微风初夜清。",
      "徘徊中庭步，复赏月华明。",
      "物色岂骤变，人情自先惊。",
      "长林最萧洒，瑟瑟战秋声。",
      "野心独怡怿，念此岁月征。",
      "聊持一樽酒，凭几坐南楹。"
    ]
  },
  {
    "id": "2e89e42059603e29bbb90f3c7c725800",
    "title": "七月十日天阴",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "江海积阴地，浮云朝莫生。",
      "秋来不为雨，庭户含孤清。",
      "南方八九月，残暑尚未平。",
      "大火正西流，乃得逃炎蒸。",
      "衰柳弄金飙，幽蝉咽复鸣。",
      "渐欣泉石趣，已厌葛衣轻。",
      "夙昔抱幽志，何心守硁硁。",
      "已能闭诸外，无忧人事萦。"
    ]
  },
  {
    "id": "2e89e42059603e297c8207fcdac1d5a8",
    "title": "将去钱塘望乌峰有感",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "海燕谢故巢，明年复来栖。",
      "游人去故里，飘飘困东西。",
      "三年岂云远，往往遂乖睽。",
      "犹如水中木，那得有定稽。",
      "青山为无聊，野水含悽悽。",
      "人生百年乐，中复失故蹊。",
      "悲歌夜半清，收泪不可啼。",
      "深愧社中翁，生死守一溪。",
      "无荣安得辱，万事皆可齐。",
      "吾性乐幽闲，未遂亲锄犁。",
      "为约平生游，终不为世迷。",
      "箕颍有夙心，老将守田畦。"
    ]
  },
  {
    "id": "2e89e42059603e29556e721c1c5f9455",
    "title": "送荣叔归萧山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "畴昔来会稽，浮舟出江堤。",
      "苍茫望津道，隐隐辟招提。",
      "虚气发峻岭，疑有至人栖。",
      "龙象兹拥卫，群木皆萋萋。",
      "吾家浮屠老，早岁离烦迷。",
      "持律破三业，悟道臻渊倪。",
      "法网覆众生，一念绝町畦。",
      "戒刀割大荤，水陆无象犀。",
      "凡物有极势，固难叙阶梯。",
      "兀然被衣裓，谁能判金泥。",
      "六时宣法音，万生荷提携。",
      "愚人本无识，有识自难稽。",
      "如我解所说，安可议东西。",
      "稽首送归驭，信美旧山蹊。"
    ]
  },
  {
    "id": "2e89e42059603e2984bbbf3a7a56c93e",
    "title": "寄昭庆阇黎",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "二年客江汉，不知春与秋。",
      "东来望吴越，历记昔时游。",
      "萧山江水西，万屋白云迷。",
      "地势既洒落，家家临水堤。",
      "中有一大士，法与天台齐。",
      "至行通神明，多果无阶梯。",
      "吾昔屡入室，遂能离筌蹄。",
      "谁言似金粟，真已谢荆溪。",
      "悯悯强冠带，悠悠恨乖暌。",
      "仍作赵魏行，何年造幽栖。",
      "临风一问讯，深已愧提撕。"
    ]
  },
  {
    "id": "2e89e42059603e29d35ec42b24b7756e",
    "title": "过扬子望金山怀南屏师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "沧溟有馀力，扬子生狂澜。",
      "素秋将西渡，伫立成盘桓。",
      "吾岂怀土人，苦厌世事艰。",
      "自念从此去，何时复丘樊。"
    ]
  },
  {
    "id": "2e89e42059603e2954f77f9f9dff9e19",
    "title": "澧阳大水",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "澧阳地湫底，夏雨无时休。",
      "疏恶三尺城，民阽为鱼忧。",
      "竹屋易飘荡，薄哉生生谋。",
      "羁人岂但免，饬隶资桴浮。",
      "洞庭信巨浸，畜泄浮荆州。",
      "无乃中江隘，千里壅其流。",
      "永怀吾州乐，宅土何夷犹。",
      "海隘不厌多，岁旱亦有收。",
      "胡为此契阔，暴下安得瘳。",
      "嗟嗟南土人，狐貉守一丘。"
    ]
  },
  {
    "id": "2e89e42059603e29c7a9cff34d7faf17",
    "title": "崇山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "少小讽二典，已知崇山遥。",
      "朅来澧川溪，乃更识岧峣。",
      "始咏皇国盛，土宇包前朝。",
      "荒徼抚民社，置官颁教条。",
      "顿惊羁旅迹，舟车任飘飘。",
      "中吴五千里，冲涉信已辽。",
      "使人重增念，郁结自无聊。",
      "何当奋归棹，江汉水迢迢。"
    ]
  },
  {
    "id": "2e89e42059603e29cc1940e27bdf98d5",
    "title": "讽仕",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "仁治贵不杀，为吏滋顽蔽。",
      "孰谓才不才，跂跂在高位。",
      "诏策暴过恶，行建元侯旆。",
      "冗散坐奸赃，还来咨善地。",
      "世无三年黜，焉得终身废。",
      "遂使贪猾人，昂昂罔知畏。",
      "政治明赏罚，于法不假易。",
      "吁嗟韩冯翊，胡为子孙戒。"
    ]
  },
  {
    "id": "2e89e42059603e29cc1940e2b091a5a5",
    "title": "讽仕",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "圣人不出世，斯民忧倒县。",
      "仁心欲援手，宁以身为先。",
      "仲尼贵用我，孟子推诸天。",
      "二圣有特立，何尝持后前。",
      "后来乃昧已，惘惘为利牵。",
      "纷挐窃古语，不顾内所愆。",
      "信如一丘貉，孰有然不然。",
      "苟伸刀割用，于世已为贤。",
      "鼎鼐杂锜釜，谁知重烹煎。",
      "然提地史录，不如观长川。"
    ]
  },
  {
    "id": "2e89e42059603e295c6f5bd68879153d",
    "title": "池上",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "池上少人迹，多霖含微阳。",
      "幽禽有清弄，戏翼沙洲旁。",
      "顾余不知惧，知是机已忘。"
    ]
  },
  {
    "id": "2e89e42059603e29fb2adc5f56ea8f3f",
    "title": "赠大中镇国长老",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔从东南来，税驾依金地。",
      "迎风步峻阁，始眺澧阳市。",
      "苍茫烟雾下，一水萦如袂。",
      "夷落杂连峰，精庐遥相峙。",
      "宅土信羁客，杜门忽弥岁。",
      "风云一萧散，身世两无累。",
      "怀归怅有感，史迁念留滞。",
      "引脰企昔游，野马埋苍翠。",
      "何时篮舆去，复将老师值。",
      "请扫岩下石，为述空王偈。"
    ]
  },
  {
    "id": "2e89e42059603e29206803e23e552560",
    "title": "承示会稽大资政公思归篇辄次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "进退不辱古已稀，能如二疏盖有数。",
      "中间已辞五鼎食，今年欲洁一身去。",
      "引身欲去强辞老，东部聊复颁宽诏。",
      "人间万事如一梦，何人颠倒真可笑。",
      "红梅夜发新春枝，黄堂晏坐赋思归。",
      "已知无心更无碍，青山历历孤云飞。"
    ]
  },
  {
    "id": "2e89e42059603e292ccc61a655cb9c40",
    "title": "答文翁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "陶令初寻彭泽来，相如已构临邛台。",
      "正当衔杯行乐事，惠我鸿笔何为哉。",
      "湖中多鱼近易捕，石上老蕨拳未开。",
      "夫子不肯至我室，行驾画舸遥相陪。"
    ]
  },
  {
    "id": "2e89e42059603e29e2614b462cbd6424",
    "title": "西舍",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "壮志已谢不复寻，无赖老境行见侵。",
      "已知筋力不自任，况复华发如霜林。",
      "少年裁诗喜言老，谁知老大都无心。",
      "闲学维摩坐禅定，户外唧唧鸣幽禽。"
    ]
  },
  {
    "id": "2e89e42059603e29a2ac725cb233c173",
    "title": "鄞江上作",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋潮拍江余欲去，二年穷谷江之下。",
      "疾目不瞩西飞鸿，幽怀长寄斜阳树。",
      "且余欲行去何之，白云缭绕故山栖。",
      "苍颜终不为人役，不妨抱瓮治田畦。"
    ]
  },
  {
    "id": "2e89e42059603e2977f1d5eadb1ce73d",
    "title": "湖亭怀子美",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋来湖亭谁与乐，荷华半摧柳叶落。",
      "忆昔榜舟乘夜月，行觞数与君相酢。",
      "如今一西复一东，有如萍苴流水中。",
      "白头无心治世故，何时胜处重相逢。"
    ]
  },
  {
    "id": "2e89e42059603e296b01edd44877482c",
    "title": "龟兹舞",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "龟兹舞，龟兹舞，始自汉时入乐府。",
      "世上虽传此乐名，不知此乐犹传否。",
      "黄扉朱邸昼无事，美人亲寻教坊谱。",
      "衣冠尽得画图看，乐器多因西域取。",
      "红绿结裀坐后部，长笛短箫形制古。",
      "鸡娄揩鼓旧所识，饶贝流苏分白羽。",
      "玉颜二女高髻花，孔雀罗衫金画缕。",
      "红靴玉带踏筵出，初惊翔鸾下玄圃。",
      "中有一人奏羯鼓，头如山兮手如雨。",
      "其间曲调杂晋楚，歌词至今传晋语。",
      "须臾曲罢立前庑，叹息平生未尝睹。",
      "清都阆苑昔有梦，寂寞如今在何所。",
      "我家家住江海涯，上国乐事殊未知。",
      "玉颜邀我索题诗，它时有梦与谁期。"
    ]
  },
  {
    "id": "2e89e42059603e2989c079f841eae21a",
    "title": "次韵奉酬文翁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔人幽操有至乐，吾岂含华企冲漠。",
      "已知劳生委梦幻，不问万事纷纷作。",
      "四十年来春复秋，但见花开更花落。",
      "最爱长夏适我怀，新竹森森初解箨。",
      "修林乔木结青荫，下蔽文窗与朱箔。",
      "已将形骸付物外，何必高下穷崖壑。",
      "老去诗书强遮眼，尔来悉已悬高阁。",
      "多病不赖世人知，吾亦于人无厚薄。",
      "阳狂长鄙向子平，弦歌偶似陶渊明。",
      "无事长甘数斗粟，终不苟就五鼎烹。",
      "南庄夫子谢声名，夸我田家蚕且耕。",
      "谁知此意正相合，寂寥应笑鲁诸生。"
    ]
  },
  {
    "id": "2e89e42059603e2995753d75daca1664",
    "title": "奉酬舜文即次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我生无庸如断络，已分老死填沟壑。",
      "不能掉舌强附会，何暇论经更穿凿。",
      "莱芜甑敝欲生尘，玉川婢粗常赤脚。",
      "世间要涂不易骤，身外名缰谁可缚。",
      "本无道义轻王公，亦不悲伤念流落。",
      "水乡夏半不厌热，绕舍新篁尚含箨。",
      "讼庭钩距非吾事，吏案烦苛都可却。",
      "农民渐使安圳亩，和气终须蠲疹瘼。",
      "子羽不肯过我室，悬榻何妨卧西阁。",
      "年来多病亦废饮，墙下度泥委杯酌。",
      "旧学迂疏不适时，譬如石田何可穫。",
      "欲捕大鹏逐岭峤，终不劳心事弋缴。",
      "行当归扫乌峰下，试炼金鼎长生药。"
    ]
  },
  {
    "id": "2e89e42059603e29e6e4350b463ff35e",
    "title": "张公洞下",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "道人升天久不回，至今洞门向北开。",
      "当时仙仗人不识，白云缭绕山间来。",
      "闯然初望烧香台，百步九折多苍苔。",
      "仙官委蛇剑佩肃，霓旌羽盖光漼漼。",
      "鹤驭欲下风作媒，雪猿白凤势欲颓。",
      "嵌岩石乳谁敢饮，洞下风水声如雷。",
      "龙车遥遥断消息，数百年来化为石。",
      "六朝人物丘墓坏，白骨尽为泥土蚀。",
      "吾昔已炼九华丹，欣寻二洞穷幽寂。",
      "稚川方求句漏令，长史亦赖旌阳力。",
      "手种青精期可择，未能脱去空羁靮。",
      "篮舆往来不惮勤，搔首山前发斑白。"
    ]
  },
  {
    "id": "2e89e42059603e29d470ba57b8d014de",
    "title": "阳羡浮翠亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "江南山川若奔鹿，下照江流翠相瞩。",
      "朝望长干暮石牌，山头年年春草绿。",
      "我昔长爱江南游，当时少年今白头。",
      "人生匆匆寄幻事，六朝得丧惟荒丘。",
      "阳羡本自江南州，水边孤烟千古愁。",
      "沙禽关关夜相呼，稻粱自足知何求。",
      "我生已如不系舟，投老为谁计沉浮。",
      "腰间墨绶亦偶尔，此地欣与心相投。",
      "行归三吴卜幽隐，不复更到枚回洲。",
      "渔父丈人莫相笑，解带于此聊迟留。"
    ]
  },
  {
    "id": "2e89e42059603e29f60ad9f2023da8bc",
    "title": "丧表姑挽词",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "不尽华发养，奄闻朝露伤。",
      "人虽恨长夜，生已在西方。",
      "灵輤过空坂，罗繻空北堂。",
      "欲知箫史处，松柏正凌霜。"
    ]
  },
  {
    "id": "2e89e42059603e29f60ad9f2d693973a",
    "title": "丧表姑挽词",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "忆昔祖姑前，曾观八法妍。",
      "常嗟道韫在，终愧右军传。",
      "幻化已委世，清明当作仙。",
      "松门一长恸，丹旐上新阡。"
    ]
  },
  {
    "id": "2e89e42059603e29c7753d062ec6b705",
    "title": "和清顺",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "世事咄咄非余知，常爱天籁林中吹。",
      "子云老来亦嗜酒，秦女屡典钗头螭。",
      "不忮不求自得趣，不知梅萼生南枝。",
      "昨日偶寻北山去，清旷正直穷冬时。",
      "道人相恼更题诗，信道匡鼎解人颐。"
    ]
  },
  {
    "id": "2e89e42059603e297171357bd0911789",
    "title": "龙居观泉",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "泉声泠泠山间落，山下有田朝夕作。",
      "东泾西渎久已涸，夜来暴雨溪声恶。",
      "我欲浮舟到西郭，山前滩濑石凿凿。",
      "坐看横流出林薄，欲行未行翻不乐。",
      "朝市权利方相搏，民声愁叹入沟壑。",
      "不如曲几安寂寞，我享赵子清都乐。"
    ]
  },
  {
    "id": "2e89e42059603e298de3ee92e45941ac",
    "title": "赠清道",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "少年好书老弥笃，牙签锦囊数百轴。",
      "江左墨妙世不瞩，有唐诸公粗可录。",
      "诸公草法无可称，中叶始有张颠名。",
      "张颠下笔有神会，其妙不似点画成。",
      "后来沙门有藏真，措意潇洒尤更精。",
      "当时二子最名盛，至今学者皆伏膺。",
      "本朝苏公名弟兄，汝南蒲阳亦有声。",
      "比来诸公已老死，其馀卑俗类可憎。",
      "我昔乘兴游都城，列子示我新素屏。",
      "始知无择得此道，长沙道人今复生。",
      "归来穷巷掩柴荆，惠然相访得忘形。",
      "赠我数行岂无意，势如九河注沧溟。",
      "中间龙蜃降没升，欢伏不暇独可惊。",
      "自欲何能谢言情，欲赠金玉还愧轻。",
      "殷勤之揖喜不胜，使我驱雾老眼明。"
    ]
  },
  {
    "id": "2e89e42059603e29fb92a11b8a2ef1c2",
    "title": "和宋平叔莫子谣",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "南方气候多不叙，茫茫万生亦殊趣。人性虽或异所宜，莫不知爱肤与肌。",
      "时方盛夏困多旱，高堂方喜遂我私。有虫名为物甚小，朴朴无状安能为。",
      "诸公所赋虽甚美，盛道嘴吻良见欺。虎豹齿牙利如兵，我尚不畏矧此微，微物曾不如蚊虻。",
      "天生有命各有情，何用讥侮起纷争。我心坦然如日月，我若呶呶我当罚。"
    ]
  },
  {
    "id": "2e89e42059603e296c291fc193b4141b",
    "title": "自怀",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "十月北风流舶回，官曹无事人吏稀。",
      "欲沽斗酒自为乐，囊无一钱还典衣。",
      "平生懒性不预事，终老闲暇谁谓非。",
      "筋骨衰残苦畏冷，更移方榻对斜晖。"
    ]
  },
  {
    "id": "2e89e42059603e2940f22658c9469e2f",
    "title": "戏赠伯泓供备",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "公子好乐惟好琴，初传一曲费千金。",
      "其声微妙出世外，若听无闻古与今。",
      "乌孙琵琶止四弦，濮上箜篌人不传。",
      "西湖圆月笼修烟，一杯绿酒为陶然。"
    ]
  },
  {
    "id": "2e89e42059603e2958abf6f04f4873ef",
    "title": "题径山二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔日道师开法筵，老人化龙去山前。",
      "至今胜迹冠西境，高第相传为敬田。",
      "平生自得物外趣，尔来更薄区中缘。",
      "终随老师学善住，行种芝草休天年。"
    ]
  },
  {
    "id": "2e89e42059603e2958abf6f011580657",
    "title": "题径山二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "五峰相望势如掌，中有绀园閟龙象。",
      "坦爱曲道两盘回，不知身出浮云上。",
      "浮云悠悠覆朝市，朝市小人鼎中沸。",
      "暂来欣得避世愁，奈我未老先白头。"
    ]
  },
  {
    "id": "2e89e42059603e299b5c72bc5e53e6be",
    "title": "和张宝臣即元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "始余倦游念还家，一身泛然寄天涯。",
      "头上白发日益加，朱颜不驻炉中砂。",
      "飘飘逸气凌紫霞，犹著黄绶趋泥沙。",
      "烈日漫凭乌帽遮，穷巷归来夕烟斜。",
      "闭门正欲谢喧哗，何惮屋室多庳窊。",
      "杨柳欲落鸣饥鸦，八月秋风想乘槎。",
      "市中有金谁攫挐，自欲归耕老菑畬。",
      "嗜好已背梨与楂，那复开口增呶呶。",
      "眼昏白昼生黑花，老悲独向儿女夸。",
      "枯辙不能活鲿鲨，骐骥垂耳伏盐车。",
      "一官欣得饱鱼虾，顿首致谒辞当衙。",
      "愚拙不遇何复嗟，川陆旧游殊不遐。",
      "才渡扬子已闻蛙，吴女蓬鬓多髦髿。",
      "西湖信美谢若耶，松竹夹道繁根芽。",
      "势利屈曲如盘蜗，卫青变化乃龙蛇。",
      "深闺召客舞双髽，抚手相劝竞呀呀。",
      "西崦老师自煮茶，太守陈乐奏渝巴。",
      "湖水洗面去尘痂，故山白浪留文沙。",
      "田里小儿放猪猳，为乐往往鸣箫笳。",
      "亦有狐兔堪施罝，令人指手徒为挪。",
      "贱职驰使告及瓜，聿来甬东绝纷华。",
      "钳口不复露颊牙，联曹相系琼与葭。",
      "上官庇覆不汝瑕，优游重见林中葩。",
      "四时风露换物华，新诗迭致思无邪。",
      "吾子俊拔诚可嘉，岂独鄙言数矜夸。",
      "高吟大字耀纸麻，时虽未亨道不污。",
      "屡出珠玉能愧奢，麻姑手爪幸见爬。",
      "长篇垂况理不差，正如矛戟相鏖叉。"
    ]
  },
  {
    "id": "2e89e42059603e292f122fc23d063548",
    "title": "和李正甫",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山川旱气赤如虹，大海半涸惊鱼龙。",
      "行人渴死道不通，时见飞鸢坠长空。",
      "日轮轧轧未背昃，独坐高堂酌琼液。",
      "下视万屋生白烟，不复平日瞻青山。",
      "闭目欲想瑶池濒，欲往万里增黄尘。",
      "长忆仙人李太白，若乘鲸鱼应腐鳞。",
      "晚餐一盘荐黑黍，出铛已败色如土。",
      "忽得诸篇排硬言，伏读未终汗如雨。"
    ]
  },
  {
    "id": "2e89e42059603e29e1c1ab5fc78623d1",
    "title": "酬海公即次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "早游诸方见佛祖，若能开口便相许。",
      "长爱当时王老师，不开粗言反细语。",
      "大道逍遥本不遐，青天万里孤鸿举。",
      "比来多病卧环堵，低头不茹亦不吐。",
      "上座何为相示来，龙驹岂烦伯乐顾。",
      "更须归去造丈室，擎拳便是诸魔路。"
    ]
  },
  {
    "id": "2e89e42059603e29cf68c651bcf1fd9e",
    "title": "走笔奉酬正夫即次元韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "乐府古有行路难，但悲白发怜朱颜。",
      "时命多向贤才悭，诘屈不平万世间。",
      "壮心欲驰步辄跚，试出锋颖官已瘝。",
      "中心忽忽惓且烦，不如归去江海闲。",
      "要悬大刀数抚镮，何陋九夷与八蛮。",
      "自顾鄙性疏且顽，谁能随时事黠奸。",
      "从来多病筋力孱，正当落魄卧深山。",
      "敝庐数椽粗可跧，安居里巷锁重关。",
      "终日无人践茅菅，冠带不修衣袂黫。",
      "高歌一曲舞云鬟，比邻有酒时见颁。",
      "春风秋月与我闲，夜静佩玉鸣珊珊。",
      "高人逸士或往还，蓬舟自访来前湾。",
      "行歌红药与香兰，已憎俗物近尘寰。",
      "一身萧然念早鳏，髭须憔悴半已斑。",
      "谁能更问秃与鬝，旦听溪水声潺潺。",
      "强来为吏腰少弯，幸读君诗锦绣篇。",
      "相望郁郁何可删，君岂久居五两纶。"
    ]
  },
  {
    "id": "2e89e42059603e29f6406dd49b8d94f3",
    "title": "闻杜鹃",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "杜鹃花发春山明，杜鹃鸟啼行人惊。",
      "世上有谁能忘情，一身离家作远行。",
      "为名受辱为法撄，为利被夺为官争。",
      "忧愁嗟蹙向谁说，那忽听此断肠声。",
      "吾家家住在泉亭，烟水相望数月程。",
      "呼儿酤酒多酌客，聊用相慰如平生。"
    ]
  },
  {
    "id": "2e89e42059603e29c3f7b6484f4257d5",
    "title": "次酬韵李正甫对雪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "苦寒冽冽日夜增，朔风轩轩势相凌。",
      "遥山顽碧空崚嶒，高堂闲坐拥敝缯。",
      "欲釂一杯意已仍，浩歌黄竹但伏膺。",
      "愁云漫漫方四腾，海气上薄初不胜。",
      "雪霰杂下风作棱，渐著弱柳头鬅鬙。",
      "半积轩砌发幽层，枯树兀兀愁饥鹰。",
      "纷然不已失沟塍，一饮一斗心易矜。",
      "试步薄冰犹战兢，圆圭方璧降复登。",
      "忆昔前年正严凝，摄事大蜡清晨兴。",
      "平生看雪实未曾，健仆骏马半醉乘。",
      "或前或后望交朋，不辨明河与玉渑。",
      "烈火万炬气不蒸，被面惟有冻与冰。",
      "归来心目如水澄，喜看道旁刳作灯。",
      "丰年为瑞古有称，冻死何暇谈邹滕。",
      "欲邀君饮恨不能，相酬莫问准与绳。"
    ]
  },
  {
    "id": "2e89e42059603e2992eb6e0cb86acc8a",
    "title": "题宸奎阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "至和天仙临御久，能通祖印空诸友。",
      "化成殿上召禅师，亲宣玉偈传金口。",
      "鄮山山上建华阁，宸翰光芒灿星斗。",
      "江湖小臣稽首观，永为兹山传不朽。"
    ]
  },
  {
    "id": "2e89e42059603e2917639dd503eefa82",
    "title": "次韵酬郑荣绪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "长夏苦袢暑，何适可开眼。",
      "为约山间行，远访金仙馆。",
      "时当岁旱凶，人迹尚犹罕。",
      "况复有游客，来结青云伴。",
      "古松临水濒，我意秋可款。",
      "怅羡彼中人，一去不复返。",
      "高深步巘崿，我道方坦坦。",
      "山僧多故人，不复怪敖诞。",
      "延我火齐盘，酌我流霞盏。",
      "少小不预事，老大更慵懒。",
      "岩花为谁撷，藕丝闷独绾。",
      "尔来复多雨，昨夜重湖满。",
      "欲榜一舟归，舟敝不可拣。",
      "世事久忘怀，吾言固无间。",
      "无乐亦无忧，亮非斗筲算。"
    ]
  },
  {
    "id": "2e89e42059603e291bf03edb9cfb63a7",
    "title": "夜坐有感",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "斋阁夜不寐，耿耿对华烛。",
      "眼病懒读书，投老亦忘欲。",
      "华宠非我愿，终不蹈迫辱。",
      "五亩穷巷居，薄有数斗粟。",
      "归来解衣袂，何为愧仰屋。",
      "天晴步明月，雨暗一棋局。",
      "四夷正耀兵，百姓食不足。",
      "为谢支离疏，吾方外羁束。"
    ]
  },
  {
    "id": "2e89e42059603e292d7c2bbf0167d5bf",
    "title": "新作小屏",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "少年喜读书，偃仰在方床。",
      "不知昼日劳，常爱秋夜长。",
      "炯炯户牖明，翳翳灯烛光。",
      "我乐自有趣，骅骝步康庄。",
      "道学贵深思，千古浩无方。",
      "投机践圣域，所戒怠且狂。",
      "常鄙小人儒，不能志轩昂。",
      "蹈袭已陈语，何为浪皇皇。",
      "尔来四十岁，鬓发已如霜。",
      "回首念畴昔，此意殊未忘。",
      "曲屏倚方枕，可以寄彷徉。",
      "诲言示稚子，朝夕当此强。"
    ]
  },
  {
    "id": "2e89e42059603e29472d76ba9a047886",
    "title": "开窗",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "斋居病纡郁，况复当梅霖。",
      "凿开小窗明，坐对佳树阴。",
      "翠微映书帙，凉气生衣襟。",
      "岂惟豁心目，聊可发幽吟。"
    ]
  },
  {
    "id": "2e89e42059603e29b7efb67801ce5ad4",
    "title": "奉陪颖叔赋吐绶鸟",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "佛舍有珍羽，垂颔袐文绶。",
      "对客辄复吐，粲粲如絺绣。",
      "其吐岂适然，乃在喜惧间。",
      "已吐亦复收，仓卒一瞬还。",
      "绿玉耸角毛，褐羽殊斓斑。",
      "方其振舞时，意气艳且闲。",
      "吾欲语阿师，不如放深山。",
      "稻粱使自得，不复劳深关。"
    ]
  },
  {
    "id": "2e89e42059603e29115e124467bd6375",
    "title": "惠聚上方",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "卧病甬东久，偶寻吴会游。",
      "不知陶令意，乃与身为雠。",
      "恤隐岂不美，更恐增人愁。",
      "黾勉有馀暇，强来访林丘。",
      "此地多山石，鸟道与云浮。",
      "松筠郁回合，四顾皆良畴。",
      "仆本山野人，聊此谢羁愁。",
      "从容日已夕，归意良悠悠。"
    ]
  },
  {
    "id": "2e89e42059603e29d9d8f11b95c36538",
    "title": "戏呈庆复乞画",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "鸷鸟宁有种，诗书多不传。",
      "岂期猛厉气，专美鹰与鹯。",
      "有客画鸦鹘，古纸含秋烟。",
      "羽毛被玄甲，爪角森戈鋋。",
      "想见太公望，桓桓统中权。",
      "何如鄞中尉，侧目谁敢前。",
      "吾方病拘郁，逍遥溪水边。",
      "赏此神骏物，霜风相孤骞。",
      "从公乞妙墨，小斋伴衰孱。",
      "何以报雅况，作诗致拳拳。"
    ]
  },
  {
    "id": "2e89e42059603e29cc70c1add25410b4",
    "title": "秋早登住阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "病夫倦拘郁，遐赏寄重阁。",
      "大火欲西流，高林已摇落。",
      "海旁土气浅，风雨易回薄。",
      "数日多狂飙，馀暑亦潜却。",
      "千山在天际，清气遥可托。",
      "平生乐烟霞，幽步谁与约。",
      "缅怀机云辈，襟灵信夷廓。",
      "草草蹈危机，千载尚可啄。",
      "吾知非世用，白首甘寂寞。",
      "摄令亦偶然，何能求民瘼。",
      "勾钉尽诛敛，下笔良多怍。",
      "不如陈太丘，行归老丘壑。"
    ]
  },
  {
    "id": "2e89e42059603e293cd936590f263501",
    "title": "云间",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "蜡屐去阳羡，乘桴望云间。",
      "腰垂陶令印，意在庄生环。",
      "斯民久困敝，何用惠孤瘝。",
      "于心傥有愧，拂衣归故山。"
    ]
  },
  {
    "id": "2e89e42059603e291b4b603bb35b6bb2",
    "title": "奉送景升西上",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "京口杨夫子，知名三十秋。",
      "青衫尚为邑，相见松江头。",
      "倾盖曾未久，欢若平生游。",
      "适当及瓜代，浩然治西舟。",
      "荐章满公车，行想拜恩休。",
      "万里起跬步，青云眇难俦。",
      "余方归东路，于此怅夷犹。",
      "行觞莫辞醉，分袂云间楼。"
    ]
  },
  {
    "id": "2e89e42059603e29c41cbd147264ba70",
    "title": "题上天竺天仙阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "久厌朝市冗，粗能忘盖缠。",
      "头依梵呗地，行结西方缘。",
      "山前种香稻，山下流清泉。",
      "此地既岑寂，此心良泰然。",
      "法师清净观，招我修初禅。",
      "斯言倘不践，何路休馀年。"
    ]
  },
  {
    "id": "2e89e42059603e29e6021ef979efd707",
    "title": "竹轩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "古人爱修竹，潇洒临幽轩。",
      "劲节有高致，清声无俗喧。",
      "春日斗锁碎，秋风撼琅玕。",
      "谁知渭川富，千亩可悬冠。"
    ]
  },
  {
    "id": "2e89e42059603e294e5995dc94cbc87a",
    "title": "舟行",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我舟莫行疾，我家日已远。",
      "行迟终不到，不到何由返。",
      "吴楚千万里，江山道回转。",
      "白头多伤感，方寸不胜乱。"
    ]
  },
  {
    "id": "2e89e42059603e29c0023bd98bdc063a",
    "title": "道中",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔我离家时，月生正如钩。",
      "行行载见月，已在天南头。",
      "我身岂当然，吏议不可酬。",
      "下手亦何愧，摇尾终无求。",
      "默默就孤征，悽悽怀百忧。",
      "吴山望不尽，已泛楚江流。",
      "木落知岁寒，客子多悲愁。",
      "一恸一斗血，安能望松楸。"
    ]
  },
  {
    "id": "2e89e42059603e2935cab22847b980d3",
    "title": "杂诗",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "白云非我役，出没在山间。",
      "我亦何所事，篮舆自往还。",
      "不知乐与否，聊尔寄衰孱。",
      "早恨冠冕误，空令鬓毛斑。"
    ]
  },
  {
    "id": "2e89e42059603e2935cab228c8f24a89",
    "title": "杂诗",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我昧明哲戒，置身在天涯。",
      "悯悯常畏人，岂异池中蛙。",
      "吴山千万里，梦寐不到家。",
      "永怀故山乐，轻舟棹烟霞。"
    ]
  },
  {
    "id": "2e89e42059603e2935cab2281823e145",
    "title": "杂诗",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "屈平作天问，委骳穷不悔。",
      "寥寥千载还，柳子强复对。",
      "二子诚多材，无乃振憔悴。",
      "区区亦何为，吾方游物外。"
    ]
  },
  {
    "id": "2e89e42059603e2935cab2285cbf260d",
    "title": "杂诗",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "巨蛇老且蜕，不如蝉脱飞。",
      "茫然寄坱圠，生死亦一归。",
      "达人观元化，其言玄且微。",
      "生死有不类，于是知者稀。",
      "秋池夜观月，方与水相辉。",
      "聊尔乘物化，指象终为非。"
    ]
  },
  {
    "id": "2e89e42059603e295001fb7410e87179",
    "title": "诒隐者二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "汝勿轻王侯，王侯非汝曹。",
      "地势有轻重，太山与鸿毛。",
      "鼓腹一欢笑，不知钟鼓豪。",
      "我乐彼不预，山林且陶陶。"
    ]
  },
  {
    "id": "2e89e42059603e295001fb74b6778579",
    "title": "诒隐者二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "访我维摩室，不值香积饭。",
      "开囊出黄粟，为汝林中爨。",
      "软语少稽留，青蔬亦易办。",
      "勿言方外趣，我汝真如幻。"
    ]
  },
  {
    "id": "2e89e42059603e29fd6f36ee65ba3758",
    "title": "夷山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "夷山邈无际，落日多青烟。",
      "渺渺寄愁恨，吾知从古然。",
      "逝者既已矣，后来谁可言。",
      "达生亦有意，吾归将灌园。"
    ]
  },
  {
    "id": "2e89e42059603e29dae3f46d765ab736",
    "title": "晋室",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "晋室昔中圯，正人多戮死。",
      "加害宁无辞，惟其不徇己。",
      "朝室有难置，山林或能已。",
      "谁云清议在，美玉不全燬。",
      "旷达余所嘉，数欲玩遗史。",
      "抚卷辄增感，终夕那复理。"
    ]
  },
  {
    "id": "2e89e42059603e2933cb5f38e1b19d06",
    "title": "东岭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "东岭寄吾庐，西崦多屐齿。",
      "何为不惮陟，下视湘川水。",
      "此水不涌激，朝暮流未已。",
      "烟云媚幽趣，落日更清泚。",
      "徙倚有高木，独往每自喜。",
      "山猿助我啸，幽鸟司我跂。",
      "山僧忽吾怪，使汝识善逝。"
    ]
  },
  {
    "id": "2e89e42059603e297bcccc485751a7df",
    "title": "乐神",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "夷人事神正自醵，山头水边与神乐。",
      "大巫庞衣手摇铎，群儿伐鼓更鸣角。",
      "青山历历神欲归，湘水漓漓日脚西。",
      "小大酣歌向山栖，神羹满盎均汝釐。"
    ]
  },
  {
    "id": "2e89e42059603e29b0c3ed748f7e2528",
    "title": "李华",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山僧种李华，华白谁肯折。",
      "春风欲去时，庭前纷如雪。",
      "绿叶始有芽，繁香且未歇。",
      "郁陶何可道，空庭步明月。"
    ]
  },
  {
    "id": "2e89e42059603e29e724f19a3633c859",
    "title": "黄鹂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "黄鹂何处来，啼我夷即下。",
      "绿叶掩穷陬，春容已衰谢。",
      "百年如转毂，悲欢正相驾。",
      "感事一伤怀，吾年四十化。"
    ]
  },
  {
    "id": "2e89e42059603e294227653b86c86c04",
    "title": "春林",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "春林日已繁，隔我遥山青。",
      "下帘成幽卧，野鸟鸣嘤嘤。",
      "鸟鸣有时息，春林亦衰寂。",
      "生物自环转，何心翻戚戚。"
    ]
  },
  {
    "id": "2e89e42059603e29a25661f011a2d07b",
    "title": "读书",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "读书十车老已忘，人生得意须少壮。",
      "白发渐多筋力衰，谁为流年更惆怅。",
      "自寄蛮夷朋旧稀，更将黄卷卧斜晖。",
      "古来枉直何足道，昨日皦皦今还非。"
    ]
  },
  {
    "id": "2e89e42059603e297faaab6c5b4cdff4",
    "title": "观大水望朝阳岩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "前日岩间欲结庐，下眺江水百步馀。",
      "春水溅溅出乳窦，青山白石半洿涂。",
      "不到津头已三月，谁知江水涨天墟。",
      "遥望横流不敢济，岩口已有人罾鱼。"
    ]
  },
  {
    "id": "2e89e42059603e29f22e29f8b3145cdf",
    "title": "奉送伯才都官代归",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "前日使君佩铜鱼，雅望已合升华涂。",
      "一遭黯黮诚非辜，人为叹愤我若无。",
      "夷州已非人所居，况复筦库治赢馀。",
      "幸及瓜时笑还都，襟怀落落真丈夫。"
    ]
  },
  {
    "id": "2e89e42059603e291c3f12579dc846e3",
    "title": "水车",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山田绕山脚，江水何可作。",
      "车轮十丈围，飞湍半天落。",
      "雁翅插修筦，随流得深酌。",
      "升降岂无势，长江怒相薄。",
      "有如万夫力，欢呼倾众壑。",
      "曾不舍昼夜，美源终未涸。",
      "人间有机事，由来生巧恶。",
      "善彼汉阴老，忘怀抱纯朴。"
    ]
  },
  {
    "id": "2e89e42059603e29df52950e2af665e3",
    "title": "庭下菊",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "夷天九月尾，秋气殊未肃。",
      "病士蒙葛衣，正如庭下菊。",
      "忆昔移菊初，夏暑方烦溽。",
      "瘴山旱无雨，憔悴兹不足。",
      "安得望茅茨，窃自譬松竹。",
      "神仙久视药，孤根寄穷谷。"
    ]
  },
  {
    "id": "2e89e42059603e2967150fdfbe1de270",
    "title": "钴鉧",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "余读子厚书，始闻钴鉧潭。",
      "榜舟西江下，振步愚溪南。",
      "高下凌山阿，松篁蔽秋岚。",
      "土人识其地，古木森楩楠。",
      "水深日波澜，此理亦易探。",
      "古木为钴鉧，土音正相参。",
      "所记或不然，信书殊未甘。",
      "此公废已久，山水穷年耽。",
      "造化毫楮间，浮实微相锬。",
      "幽心有默识，西归助清谈。"
    ]
  },
  {
    "id": "2e89e42059603e2916c5e87b88db717a",
    "title": "寄题聱隅冢亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "不识聱隅生，斯人亦豪怪。",
      "挟书海上来，轩昂轶前辈。",
      "何为老穷阨，独与当时背。",
      "宠禄出一时，此书终不废。",
      "客死江都馆，骸骨埋荒秽。",
      "幸会田使君，开茔北门外。",
      "浮屠清旷地，马鬣森松桧。",
      "百年一抔土，谁当论穷泰。"
    ]
  },
  {
    "id": "2e89e42059603e2941582505c96590d8",
    "title": "龙兴观",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山林摇落江水寒，松下古观生秋兰。白日无人午夜静，玉皇殿上朝仙官，但闻金环玉佩鸣珊珊。",
      "麻姑女子不下坛，有谁乞得延龄丹。人生不如为善好，草头晓露空潸潸。"
    ]
  },
  {
    "id": "2e89e42059603e295fa03de5a2b0de97",
    "title": "有感",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我身如断蓬，我性如孤鹤。",
      "飘摇寄林野，不复人间乐。",
      "岂如鸡与犬，朱门肆依托。",
      "虽沐稻粱恩，安能远嫌薄。",
      "理或不在我，幽怀放寥廓。",
      "人生能几时，百年共摇落。"
    ]
  },
  {
    "id": "2e89e42059603e2993a896fe5d2b4bcd",
    "title": "赠饮客",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "鄙性不嗜饮，不知酒中乐。",
      "古人能闭关，此兴应可度。",
      "形骸委物外，宠利安能薄。",
      "何为攘臂人，喧卑同燕雀。",
      "朝挥百神王，夕引群忧涸。",
      "畴昔二三公，逃死向杯杓。",
      "我乐不在是，陶然造冲漠。",
      "子当剧醉时，相访南山脚。"
    ]
  },
  {
    "id": "2e89e42059603e29d7d43c0daa8c6a81",
    "title": "奉赠玉笥王尊师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "玉笥羽人不绝食，鬓毛清润颜色赤。",
      "中黄仙翁传妙经，十年功成人不识。",
      "身如孤云行无迹，欲上九疑望南极。",
      "岣嵝不见神禹碑，潇湘真得浮丘伯。",
      "城南濯足江水碧，逍遥城中混名德。",
      "东岩西穴已烂游，共过庐阳寻简寂。"
    ]
  },
  {
    "id": "2e89e42059603e29f1785a98948b71b4",
    "title": "寄题谭氏需亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "谭子作需亭，佳客同宴乐。",
      "宴乐乃馀事，文华相博约。",
      "散帙列经史，所游尽通博。",
      "挥毫断新义，诸生困穿凿。",
      "中厨具烹饪，高怀肆杯杓。",
      "遥想大论时，纷纷麈毛落。",
      "春风豁幽郁，秋日延林薄。",
      "人生乐名教，安在甘寂寞。",
      "相期一穷达，岂止为脾臄。",
      "穷达乃在天，得时即鸣跃。",
      "在昔郑司农，处身固穷索。",
      "飨客颇丰侈，水陆荐金错。",
      "其后李北海，高材冠台阁。",
      "摛文示时彦，万金资一酌。",
      "遗风不在是，斯名岂苟作。",
      "泥沙何足道，正当为善谑。",
      "子云老嗜酒，行当蹑芒屩。",
      "为君说难字，犹能中一喙。"
    ]
  },
  {
    "id": "2e89e42059603e29305c6ef2f165a275",
    "title": "送唐道",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "潇湘一片云，翩翩上南岳。",
      "不依涧底石，欲引瑶台鹤。",
      "乘风出崖峤，带月萦林薄。",
      "若会洪崖生，为求金鼎药。"
    ]
  },
  {
    "id": "2e89e42059603e29a1b6773e4d5fe171",
    "title": "零陵观大水",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "春雨淫不已，江水一夕涨。",
      "初闻渐其栅，离明已三丈。",
      "老弱走山去，浮沉困丁壮。",
      "高楼半欲没，木杪维舟舫。",
      "睢阜已怀襄，那能辨闾巷。",
      "升高瞰其下，犬牙萦叠嶂。",
      "始知地形隘，何由保无恙。",
      "湘川浩东下，其势不相让。",
      "安得驱山泽，移徙就空旷。",
      "市井安且平，黎民获生养。",
      "群流亦适性，千里肆夷漾。",
      "斯怀知未遂，蓬茆独怊怅。"
    ]
  },
  {
    "id": "2e89e42059603e2992a7b87ac05ea73a",
    "title": "谢履道天麻",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "仙客饵赤箭，其根乃天麻。",
      "延年不复老，飞身混烟霞。",
      "文升蚤得道，山下多灵芽。",
      "世士所购求，金玉如泥沙。",
      "吾昔负羸疾，衰龄畏风邪。",
      "筋骨困连卷，跳偏竟何嗟。",
      "履道知我欲，囊封寄山家。",
      "呼奴为煮食，惜已鬓毛华。"
    ]
  },
  {
    "id": "2e89e42059603e29fcbdad6424c4a9f5",
    "title": "戏赠莘叟明之",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "仲子绝不出，留侯数相顾。",
      "二客虽不同，所知均一趣。",
      "仲子屏世故，翛然掩蓬户。",
      "留侯喜奕棋，清欢寄玄悟。"
    ]
  },
  {
    "id": "2e89e42059603e29748b3878ff56f933",
    "title": "谢蔚宗木棉",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "峤南地熟气如烟，木华蒙茸散为绵。",
      "使君作紬远相寄，表似夷锦红欲燃。",
      "病士榻上残青毡，山中苦寒多破穿。",
      "使君相赠何可言，困来不妨伸脚眠。"
    ]
  },
  {
    "id": "2e89e42059603e293195bc7cc9ed1c22",
    "title": "君山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我来洞庭上，延首望君山。",
      "君山不可见，止在狂波间。",
      "风休水亦息，烟岚露空碧。",
      "何烦问法意，开口成尘迹。"
    ]
  },
  {
    "id": "2e89e42059603e29432fdd4831d8df15",
    "title": "次韵奉赠巴陵上官令",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "古人善治身，摆落在尘土。",
      "明哲所自任，不为小人侮。",
      "嗟我一何愚，逍遥寄天宇。",
      "长嫌柳下污，有意庄生堵。",
      "微官被黯黮，远放潇湘浦。",
      "闭关绝世故，况复挥谈麈。",
      "蒙恩许北下，始接诸公武。",
      "若得一丸药，顿发三年瞽。",
      "巴陵遇言游，高文璨瑶圃。",
      "泠泠挹清风，使人怀玉斧。"
    ]
  },
  {
    "id": "2e89e42059603e29979941a2286ea32d",
    "title": "奉赠上官令",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "洞庭春水静，楚山气雄劲。",
      "欲言世上清，不敌巴陵令。",
      "山深多猿啸，水涸纵鳞泳。",
      "牛刀有馀闲，尽入安仁咏。"
    ]
  },
  {
    "id": "2e89e42059603e292e71c4481c285672",
    "title": "赠送卢总赴调",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山东卢翁旧儒者，少年久客都城下。",
      "先朝数因春官荐，投袂攀鞍学弓马。",
      "大黄六钧猿臂挽，武库官箭长分靶。",
      "横门较艺在第一，武士贾勇来相迓。",
      "天子临观虎豹群，弓满不苦何由化。",
      "固知穷达不在我，乞得参军何足吒。",
      "晚除一尉来荆域，白发婆娑谁复识。",
      "部中夷落寄戎政，上下六年无盗贼。",
      "使者垂庥太守惜，地薄器寒无势力。",
      "平生介直耻自媒，一纸荐书终不得。",
      "中间安南大将出，尝愿奋身借一戟。",
      "翻蒙羽檄督军粮，灵渠首运三千石。",
      "小官繇使当自效，解衣操舟上滩碛。",
      "同行嘲笑何自苦，殊胜陶公闲运甓。",
      "功劳涓埃何足道，甫得临湘升斗食。",
      "高堂老母终天年，屏居古寺甘穷寂。",
      "从来畏慎不干人，粝食布衣残喘息。",
      "春秋祀事亦粗给，妻子不为饥寒逼。",
      "三年终丧壮心在，矍铄安能忌吏役。",
      "古剑不折终不埋，老马岂甘长伏枥。",
      "却持手板谒公府，斗擞青衫尘土迹。",
      "我知卢公意可怜，世人□家轻相测。",
      "何如市井轻薄儿，朝来指白暮为黑。"
    ]
  },
  {
    "id": "2e89e42059603e29e73ff9b959797be0",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "朝亦看逾山，暮亦看逾山。",
      "芳华春树外，古澹白云闲。",
      "绝顶有池水，昔年栖玉颜。",
      "妙灵想不驻，缅慕何由攀。"
    ]
  },
  {
    "id": "2e89e42059603e29e73ff9b9fc878c12",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "春草日已枯，山中少人迹。",
      "草间秋蛩鸣，遥知岁寒逼。",
      "人生何可恃，金丹须努力。",
      "流景终不回，永叹尚何益。"
    ]
  },
  {
    "id": "2e89e42059603e29e73ff9b9961b2429",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我不叹白发，安得新少年。",
      "往者不失势，后来岂能贤。",
      "世间亦多士，倚伏良有缘。",
      "寄语夸夺子，古人已皆然。"
    ]
  },
  {
    "id": "2e89e42059603e29e73ff9b9831ee1e4",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "修道须阴功，留侯亦何为。",
      "区区欲报怨，方为帝王师。",
      "辟谷学赤松，强为女子饴。",
      "黄石更殉葬，空令后人疑。"
    ]
  },
  {
    "id": "2e89e42059603e29e73ff9b9d38c25b8",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "皖皖何氏女，不食终不饥。",
      "普公南迁日，金镜识仙衣。",
      "清冷少言语，时时露天机。",
      "冥数有时尽，玉棺有馀辉。"
    ]
  },
  {
    "id": "2e89e42059603e29e73ff9b9183536d1",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "古人喜功名，冒死立奇节。",
      "嗟我亦何弱，翰墨老蒙拙。",
      "富贵难苟求，耻随世汨没。",
      "千年柏庭下，不负金光骨。"
    ]
  },
  {
    "id": "2e89e42059603e29e73ff9b9a2bd9411",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "不识扬子云，清峭想玄鹤。",
      "后世欲论文，斯人不可作。",
      "死生固有命，一眚为投阁。",
      "相去已千年，空山甘寂寞。"
    ]
  },
  {
    "id": "2e89e42059603e29e73ff9b9ae16f27b",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "黄叶日已落，西飙易惊衰。",
      "忆昔阳春下，芳华弄葳蕤。",
      "四序不代运，生物皆凌夷。",
      "匆匆盖常理，晚暮令人悲。"
    ]
  },
  {
    "id": "2e89e42059603e29e73ff9b913e347c2",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "百草皆有种，风土不可移。",
      "甘辛与美恶，所得自适宜。",
      "东家鲐背翁，前日乃婴儿。",
      "耄倪寄百年，谁可强扶持。",
      "芳华有不实，不实未足悲。",
      "神仙不死药，多采南山芝。"
    ]
  },
  {
    "id": "2e89e42059603e29e73ff9b90b29f2be",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "天外青青山，重云忽蒙翳。",
      "青山终不移，明目未可睨。",
      "秋风方憀慄，冥雨何时霁。",
      "不见希夷翁，欲学穷年睡。"
    ]
  },
  {
    "id": "2e89e42059603e29e73ff9b9e3e1a0e7",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "夜半山气冷，始知秋序深。",
      "开轩望明月，西岭莽涔涔。",
      "人籁久已息，繁然蟪蛄吟。",
      "缅怀故丘鹤，清唳有馀音。",
      "遥与白云期，岂惮冰雪侵。",
      "人情与物象，邂逅惬幽心。",
      "夜漏渐已长，清风入松林。",
      "逍遥掩蓬户，微凉生衣襟。"
    ]
  },
  {
    "id": "2e89e42059603e29e73ff9b98f40213d",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "潇湘望秋月，清旷无风埃。",
      "谁知故园影，亦向裔夷来。",
      "水际衰老翁，练衣独徘徊。",
      "頫仰方自适，为谁指玄胎。"
    ]
  },
  {
    "id": "2e89e42059603e29e73ff9b956c5cc88",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "落叶何足叹，岁暮皆枯枝。",
      "白发不可摘，我老谁不知。",
      "荣瘁乃常理，日月潜推移。",
      "庄生强欲下，只能解人颐。"
    ]
  },
  {
    "id": "2e89e42059603e29e73ff9b973f9be6d",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我意不自适，何为浪多忧。",
      "草舍亦无事，浩如水中舟。",
      "陵谷尚或迁，百年为谁侜。",
      "不作亦不止，生肇知吾优。"
    ]
  },
  {
    "id": "2e89e42059603e29e73ff9b9561eb085",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "前日春已归，残花尚赤白。",
      "秋来初未顷，园林亦早索。",
      "桃实久已空，黄柑年可摘。",
      "唯有半折松，青青独如昔。",
      "少年勿叹息，明年复春色。",
      "莫疑衰老翁，住世方为客。"
    ]
  },
  {
    "id": "2e89e42059603e29e73ff9b9c3be70af",
    "title": "古兴十六首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "畴昔一梦还，强忧亦强喜。",
      "残息若少延，视今谅亦尔。",
      "何为有得失，宁非为物使。",
      "长哂王潜夫，区区论天咫。"
    ]
  },
  {
    "id": "2e89e42059603e297aee2cac6aa8a498",
    "title": "送毕公绰",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "毕子治车马，游学去成均。",
      "成均首善地，俊乂方軿臻。",
      "为儒当读书，术业藏诸身。",
      "群居久昧是，终亦为涂人。",
      "通塞虽有时，操修贵道真。",
      "求益当择友，好德必有邻。",
      "吾为投裔客，其言何足珍。",
      "行矣当自慎，思慰高堂亲。"
    ]
  },
  {
    "id": "2e89e42059603e2982a2ac6963c45577",
    "title": "白发",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "山头甘实半已黄，领上白发日更长。",
      "青云合散寄孤岫，世事悲欢空夕阳。",
      "我欲乘风学御寇，泠然有意寻沧浪。",
      "沧浪无人谁与适，青山路远烟茫茫。"
    ]
  },
  {
    "id": "2e89e42059603e299162d26dd2ec06c6",
    "title": "书堂寺",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "苍山古木书堂寺，北下湘川百馀步。",
      "谁云往来倾世界，至今人道安禅处。",
      "岂无惊蛇与飞鸟，后来那复知其趣。",
      "我身不知今是不，空记名称你常住。"
    ]
  },
  {
    "id": "2e89e42059603e293e1d2c9a4f8ca566",
    "title": "日道",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "日道缠南复缠北，蓬户长开少人迹。",
      "三噫七哀非我意，我身乃是投荒客。"
    ]
  },
  {
    "id": "2e89e42059603e290be5301aef2bd0b9",
    "title": "花药尘外亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "导师昔示化，灵墟肇开凿。",
      "山间百草花，救病皆为药。",
      "尔来三百岁，法音亦间作。",
      "为人布福时，随缘四丰乐。",
      "然师法王嗣，金锡中天落。",
      "海众蚤知归，天龙欣有托。",
      "鼎新金布地，烟云助回薄。",
      "岣嵝对岑寂，潇湘供盥濯。",
      "维摩老且病，身世两无著。",
      "行期过丈室，为我探泉壑。"
    ]
  },
  {
    "id": "2e89e42059603e29cad0e6921cc3679f",
    "title": "踏盘曲二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "湘江东西踏盘去，青烟白雾将军树。",
      "社中饮食不要钱，乐神打起长腰鼓。",
      "女儿带镮著缦布，欢笑捉郎神作主。",
      "明年二月近社时，载酒牵牛看父母。"
    ]
  },
  {
    "id": "2e89e42059603e29cad0e692b382cbe4",
    "title": "踏盘曲二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "胡卢笙，不着簧。细腰鼓，三尺长。吹笙击鼓山之旁，噭跳宛转乐盘王。",
      "盘王死来三千年，古曲旧词至今传。山祥水气不断处，坏木烧作兜娄烟。"
    ]
  },
  {
    "id": "2e89e42059603e29b16d728938039f32",
    "title": "景星观",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "南津古观已半摧，老松千尺黄蒲开。",
      "礼斗层坛故基在，真人一去终不来。",
      "终不来兮往何许，朝瀛洲兮莫玄圃。",
      "应笑营营世上人，转手已为泉下土。"
    ]
  },
  {
    "id": "2e89e42059603e293e76baa9e727ea12",
    "title": "澹山岩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔造阳羡二洞天，我生已当谢人间。尔来投裔亦无事，澹山岩下欣跻攀。",
      "群峰驾肩来，江水会前湾。灵气绦洞口，夐如宝陁山。",
      "辇道转西升，斗入初无艰。翡翠凿穹庐，略与天相弯。",
      "宽广容万席，清润非人寰。东南豁阳明，仰视如含环。",
      "青萝傅乔木，亦有败叶黫。造化遗玉像，其人清且闲。",
      "巧工或可为，谁能陟巅颜。秦时隐君去成仙，空留石床水云般。",
      "药炉不复九霞覆，唯馀渥赭繁茅菅。至行禅师化巨蟒，好事太守驱群顽。",
      "崇坛峭罅皆可蹑，三穴旁出门无关。壁间玉乳化为石，何术可煮完衰孱。",
      "恨无仙骨空盘桓，欲留未可终当还。仆夫告余趣归驭，落日西下云斑斑。"
    ]
  },
  {
    "id": "2e89e42059603e29fe1c7c17f9240af6",
    "title": "愚溪",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "榜舟下潇江，泛泛入愚溪。",
      "昔人不复见，秋草空萋萋。",
      "委蛇望僧园，云屋倦攀跻。",
      "林高日气薄，磔磔鸣山鸡。",
      "倒景相吐吞，清明合致犁。",
      "昔人怅投裔，感事多悲悽。",
      "北邙一抔土，荣辱方今齐。",
      "人生无百年，外物安可迷。",
      "溪水泻石间，喧喧如鼓鼙。",
      "了无人世想，粗可休天倪。",
      "吾亦被黯黮，东山饱蒿藜。",
      "二年已数至，屐齿连山溪。",
      "行亦归三吴，孤猿安故栖。",
      "它年若有梦，邂逅识江西。"
    ]
  },
  {
    "id": "2e89e42059603e2995889f4f4a8f0d2c",
    "title": "石角山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "步屐出东津，遥跂石角山。",
      "山回道亦转，卓荦烟云间。",
      "何人峻重阁，三休直孱颜。",
      "吾想造化功，为此肃神奸。",
      "嵌岩或中穴，特立气甚顽。",
      "此角谁可折，宁当混尘寰。",
      "游士何足知，但剥苔藓斑。",
      "西首望城闉，群山合如环。",
      "下临有鼻道，落日行人还。",
      "枫叶秋欲丹，芜江逗潺潺。",
      "重游何用戒，蓬户初无关。"
    ]
  },
  {
    "id": "2e89e42059603e2964d40c529afd50f4",
    "title": "湘中宿台步寺",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "湘源初甚微，屡挹不满缸。",
      "比至台步虚，泛泛为长江。",
      "虚头市初集，鱼豆皆成桩。",
      "夷獠不识人，笑鬻彘与厖。",
      "绿荷竭苞苴，人散谁复撞。",
      "鸥鸟亦来下，酒旆停空杠。",
      "我来憩桑门，竹户映蓬窗。",
      "夜寝那可寐，江流正淙淙。"
    ]
  },
  {
    "id": "2e89e42059603e29ef1cfe943815b560",
    "title": "泛舟上湘口馆",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "潇水漫南来，湘川趣东下。",
      "二水始相会，清豪不相藉。",
      "山回石濑出，木老修烟嫁。",
      "泛泛白蘋洲，林风媚如画。",
      "宿昔感骚愤，幽兴遥相借。",
      "不谓垂老年，羁孤穷山舍。",
      "潮来刺舟去，孤月临清夜。",
      "安得跨鲸鱼，不复人间化。"
    ]
  },
  {
    "id": "2e89e42059603e292f21f1435740d3d3",
    "title": "法华石门",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "穷居谢世故，久厌夷落喧。",
      "出亦何所适，往往傲石门。",
      "石门在山腰，东西列祇园。",
      "崇崖三折上，苍壁烟岚昏。",
      "松下阒无人，唯有风中幡。",
      "安得嵇阮流，相与抗玄言。",
      "群鹗感余颡，日暮噪阴樊。",
      "吾衰那复辨，孤吹拂归轩。"
    ]
  },
  {
    "id": "2e89e42059603e2934fed6d3a7a45b89",
    "title": "禅僧岩",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "潇湘山水穷欲偏，最后乃得禅僧岩。",
      "禅僧成道久已化，独有崖崿青巉巉。",
      "降身入洞不甚险，突兀三室谁雕劖。",
      "东西有道若蛇窦，白云幂幂门无缄。",
      "持火旁行不知际，七穿八窍遥相衔。",
      "涓涓乳泉白如雪，由来此地殊仙凡。",
      "主人引我复深入，行指岰穴尤嵌岩。",
      "中间石鼓有异响，击拊想可参韶咸。",
      "吾身久病苦下湿，复畏神怪来邀搀。",
      "直趣出洞上南巘，豁若巨海张云帆。",
      "山花斓斑出竹杪，亦有禽鸟声諵諵。",
      "欲还未可复小驻，日脚已过东冈杉。"
    ]
  },
  {
    "id": "2e89e42059603e29dc06ee5b76e4a383",
    "title": "赠别子瞻",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "平生雅游眉阳客，五年不见须已白。",
      "借田东坡在江北，芟夷蓬蒿自种麦。",
      "相逢不尽一樽酒，故态那复论欢戚。",
      "手抱阿武劝馀沥，维摩老夫失定力。",
      "老夫寂寂出三湘，更欲卜居池水阳。",
      "薄田止须数十亩，田上更树麻与桑。",
      "老来正苦迫生事，清明虽近犹可秧。",
      "罢亚若可博乾麨，以无易有遥相望。",
      "我舟即行不可驻，欲卜后会诚茫茫。",
      "他时有信若可寄，不用辛苦为诗章。"
    ]
  },
  {
    "id": "2e89e42059603e29bef0f9f236a3f177",
    "title": "题子瞻雪堂即次前韵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "眉阳先生齐安客，雪中作堂爱雪白。",
      "堂下佳蔬已数畦，堂东更种连坡麦。",
      "不能下帷学董相，何暇悲歌如宁戚。",
      "布裘藜杖自来往，山禽幽弄均春力。",
      "桉上诗书罗缣缃，炉中烧药笑王阳。",
      "晨炊且籴北仓粟，冬服已指山前桑。",
      "南冈差高多种橘，迤北渐下宜栽秧。",
      "北邻亦有放达士，道路壶榼常相望。"
    ]
  },
  {
    "id": "2e89e42059603e29517d7007d610a650",
    "title": "德相送荆公三诗用元韵戏为之",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "幽居卧山间，不与世相接。",
      "馀生委蒲柳，滞想遗空劫。",
      "德相蚤相亲，顾我情未厌。",
      "数枉南堤步，更引青溪艓。",
      "相见亦何事，坐对群峰叠。",
      "春阳始萌动，烟岚森剑铗。",
      "廉纤数日雨，万里浮尘浥。",
      "赤白未残花，修秾半敷叶。",
      "行招老僧语，遥瞩东田馌。",
      "穷崖历可造，峻流谁敢涉。",
      "衰龄易生倦，幽岩就调摄。",
      "德相知我惫，双眸困垂睫。",
      "高咏楚公作，欲引维摩箑。",
      "初闻未甚解，静听疑可猎。",
      "有如太华峰，跛躄岂易蹑。",
      "不知泛沧海，何力施舟楫。",
      "遥窥土山胜，昔乃文靖业。",
      "二公虽异时，名德远相躐。",
      "山川若有待，风物增悲惵。",
      "未知蔡侯履，孰与支郎蹀。",
      "胜游可概见，笔力方峨嶪。",
      "更纾别后情，琅琅铺简牒。",
      "倡高必和寡，排比安且帖。",
      "箫竽合古律，宫商自谐协。",
      "世人所钦慕，有口空嚅嗫。",
      "东床坦腹士，左右参经笈。",
      "为赋奕棋句，璆琳吐胸胁。",
      "锵然不可闭，由来知健捷。",
      "谓如伯升勇，扬兵开宛叶。",
      "岂比文信君，无谋丧张靥。",
      "致死在必胜，甘言方示怯。",
      "尾章示戒训，足以传芳谍。",
      "后生知自励，何必棰楚挟。",
      "正如嚼冰雪，清冷快牙颊。",
      "我昔造公室，公方任调燮。",
      "辱枉渊明赠，今犹秘巾箧。",
      "当时隳官去，终身欣废跕。",
      "冠带遂已捐，头脑深埋擪。",
      "肯羡冥冥鸿，安知栩栩蝶。",
      "心清久无梦，神固安知魇。",
      "少小锐文史，老大心更慑。",
      "是古岂余心，非今宁我惬。",
      "况复论翰墨，尔来那可辄。",
      "不识浑脱舞，何愧张颠帖。",
      "所居养鹅雁，菰蒲观啑喋。",
      "亦有藜藿畦，粗充匕与梜。",
      "孰知名可贵，安用禄为槢。",
      "无求岂有沮，不动谁能嗋。",
      "汝坚百万众，淮濆空雉堞。",
      "陵阳丈五坟，朱云本轻侠。",
      "百年竟何往，终当封马鬣。",
      "何必怅霜毛，更向窗前镊。"
    ]
  },
  {
    "id": "2e89e42059603e294a504b51551d4a7a",
    "title": "德相所示论书聊复戏酬",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "野舍老馀生，雅尚今已惬。",
      "不逃世忧患，馀事寄巾蹀。",
      "行寻青山转，坐对青山叠。",
      "欲随白云去，傥与幽人接。",
      "盘桓太清洞，怅望长江艓。",
      "昔时古锦囊，今还白羽箑。",
      "不复叔夜煅，真得孙登摄。",
      "九华一枯藜，青溪一孤楫。",
      "得丧苟自达，死生安足惵。",
      "朱颜久不驻，白发何为镊。",
      "群物自流转，吾生寄天燮。",
      "德相屡相过，老夫宁足蹑。",
      "由来废井水，不如长剑铗。",
      "往往论书法，轩轩两目睫。",
      "中郎石经在，元常表军捷。",
      "汉魏多传人，至宋有遗帖。",
      "唐室初最盛，渐衰自中叶。",
      "欧虞缅谁嗣，颜柳何足躐。",
      "篆籀昔难工，草圣谁敢辄。",
      "巨山作散隶，雄古掀龙鬣。",
      "贞观喜飞白，凌厉腾春蝶。",
      "岂特豁神观，直可祛鬼魇。",
      "古人有所寓，天性难必协。",
      "所志有小大，其材有勇怯。",
      "或惮懦文雅，或轩昂豪侠。",
      "或转战鞍马，或驱驰弋猎。",
      "或发于止谏，或得于讼牒。",
      "或奋夺床陛，或造成械槢。",
      "或为神所追，或自执所劫。",
      "或醉以贾祸，或诈以行谍。",
      "或习于娱乐，或劳于呿嗋。",
      "有灿如文锦，有劲如金梜。",
      "有倚如戈锋，有点如山嶪。",
      "有驶或如波，有媚或如靥。",
      "或腾如烟霏，或落如鸟跕。",
      "渊妙欲飞动，拙恶愧偏擪。",
      "当寝或不寐，当昼亦忘馌。",
      "有誉终甚微，或毁则群嗫。",
      "为功有不至，考古安能厌。",
      "十年幸能就，万金毫岂浥。",
      "金玉敷卷轴，龙蛇閟箱笈。",
      "是惟小夫技，宁当丈夫业。",
      "譬如论唐虞，何曾道郇叶。",
      "如君负高识，于此何足挟。",
      "一战虽未霸，遐心岂即怗。",
      "朝廷方洽熙，四夷皆远慑。",
      "坐复洮河地，直捣幽燕胁。",
      "朝夕奏奇功，群儒争鼓箧。",
      "太平任文治，战血何烦喋。",
      "道德以为宇，威武以为堞。",
      "岂比叔孙生，杂用随何颊。",
      "吾衰何可道，不死同原涉。"
    ]
  },
  {
    "id": "2e89e42059603e29667300e0dc9611ab",
    "title": "德相惠新茶复次前韵奉谢",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "暑雨闇穷山，道滑不可蹑。",
      "隐几念投老，葛衣坐摇箑。",
      "林端使者至，乃得德相帖。",
      "佳惠致新茗，远来自闽笈。",
      "吾闻北苑胜，不与群山接。",
      "山下几千家，以此为生业。",
      "新阳一日至，东风方猎猎。",
      "百草尚勾甲，灵芽已先捷。",
      "所采仅毛发，厥工巧烹燮。",
      "甘泉列盎釜，炽炭浩旁叠。",
      "修竹为之规，黄金为之梜。",
      "形摹各臻妙，制作易妥帖。",
      "至尊所虚伫，守臣方惕慑。",
      "其上为虬龙，蜿蜒奋鳞鬣。",
      "稍降乃交凤，文翼相盘跕。",
      "函封趣北道，驿使互防挟。",
      "四方老金玉，拟议谁敢辄。",
      "屹屹健士儋，飘飘迅溪艓。",
      "谷雨不及润，权门已盈箧。",
      "带𩊓体正方，葵华角仍擪。",
      "始传盛王郑，后来止游叶。",
      "大为权势迫，小或盗贼劫。",
      "其间起斗夺，亦数冒刑槢。",
      "南夷出重购，不惮浮海楫。",
      "北虏比尤好，喜笑开胡睫。",
      "岂不产邛蜀，岂不生楚叶。",
      "厥品乃大戾，固难一理摄。",
      "朱门厌酒肉，辩士厉舌颊。",
      "儒生备夜诵，农夫困朝馌。",
      "禅翁过工煮，老获空腹喋。",
      "绮席梦腾腾，玉山头嶪嶪。",
      "无馀乃尚可，非此意不厌。",
      "一泛舌已润，载啜心更惬。",
      "不惟豁神观，亦足畅烦惵。",
      "清泠生肺肝，爽快胜抓镊。",
      "孰不恃薏苡，伏波烦谤嗫。",
      "孰不饮醇酎，伯仁忧腐胁。",
      "祖逖敦雅尚，鸿渐未博涉。",
      "君谟号精鉴，才翁亦相躐。",
      "玉川七碗兴，令人解颐靥。",
      "奇章两串赐，遗芳在图谍。",
      "余昔喜宾客，为世困书牒。",
      "轻重必酬酢，往来烦蹻蹀。",
      "自从窜夷裔，所藏多败浥。",
      "亦幸衰老年，数病脾气怯。",
      "弃置在高阁，魂梦昏多魇。",
      "拘病出湘汉，馀生若蝉蝶。",
      "希夷有幽卧，刀剑销铓铗。",
      "一榻就空旷，百骸得和协。",
      "久已废翰墨，况复道游侠。",
      "有味养元和，无物累吾嗋。",
      "临风欲占谢，遥企山西惵。"
    ]
  },
  {
    "id": "2e89e42059603e290e62b923897886e1",
    "title": "与德相游云光",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "方驾出齐山，五月未甚暑。",
      "遥瞻六峰道，修烟莽如禇。",
      "浮屠在山半，卜筑气象古。",
      "松风下石窦，阴泉鸣竹坞。",
      "堂堂老禅子，游方遍中土。",
      "十年不下山，不及朝市语。",
      "拂云有幽步，凌空开峻宇。",
      "登山复望山，六峰艳如舞。",
      "时当一阴候，阳气骄且舞。",
      "龙蛇伏草莽，往往暴为雨。",
      "由兹向摇落，流光不足数。",
      "篮舆当复来，相与同支许。"
    ]
  },
  {
    "id": "2e89e42059603e29ef760a8aa62459b9",
    "title": "送夏八赴南陵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老夫久客三湘水，归来喜食江南鲚。",
      "白云犹识旧山川，青眼多惭老兄弟。",
      "当时亲友半不在，中表相存如梦寐。",
      "公酉冢上春草生，白眉始与君相际。",
      "高堂老人八十一，不间衰微论末契。",
      "招我卜宅居其旁，自顾麋鹿何由系。",
      "春风引我齐山行，穿云踏石构巢橧。",
      "相见常无一樽酒，山中枯淡令人憎。",
      "凉风未至正苦热，君忽佩印临南陵。",
      "南陵相去五舍近，马蹄车辙常相仍。",
      "安舆彩衣得荣养，况有大舸如飞鹏。",
      "步上南山一延首，江风浩浩云腾腾。"
    ]
  },
  {
    "id": "2e89e42059603e292b43749794c59575",
    "title": "初创二山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "左山丛古木，萦带多美竹。",
      "右山少平地，硱磳断苍玉。",
      "于此岂无竹，萧疏倚岩谷。",
      "上参九顶道，俯浸青溪澳。",
      "于彼岂无石，嵌崖大如屋。",
      "景业读书处，基构有遗躅。",
      "始吾购二山，何为不相属。",
      "中间古兰若，台观当山腹。",
      "岩洞九十七，龙蛇所潜伏。",
      "昔人作轩榭，高深寄林麓。",
      "我乃巢西崦，手自亲锄斸。",
      "青溪漫无际，岛屿相重复。",
      "雨馀山更佳，春流涨平峪。",
      "下瞰池阳市，修烟弄芬馥。",
      "大江天上来，淮山点眉绿。",
      "老夫岂无意，落日傲鸿鹄。",
      "东岭亦诛茆，小庵粗容足。",
      "六峰引南睇，九华势相续。",
      "白云与谁期，千载媚平陆。",
      "清旷无俗韵，修明资远目。",
      "去秋已种麦，今春复栽粟。",
      "野老岂余欺，东坡幸膏沐。",
      "二山谁与适，最与枯藤熟。",
      "相见讵无人，顾我真麋鹿。",
      "百年一瞬事，何暇知委曲。",
      "得此化馀年，不问君平卜。"
    ]
  },
  {
    "id": "2e89e42059603e298bbc65cbf42bfa9b",
    "title": "感昔游",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "江南二月春水生，不如春草满山青。",
      "江南故人半不在，不如春水似有情。",
      "三年放逐三湘客，今日归来头欲白。",
      "欲寻旧游心更懒，青山闭门长寂寂。"
    ]
  },
  {
    "id": "2e89e42059603e293a3ba0bb2a10803e",
    "title": "无生",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔别江南去，三湘多烟雾。",
      "今从三湘归，江南正如故。",
      "不须下照水，还惊我非汝。",
      "白发如秋蓬，已得无生路。"
    ]
  },
  {
    "id": "2e89e42059603e2989e18688227048b8",
    "title": "五言赠别博明二古",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "三年客零陵，所得惟二古。",
      "彼室虽屡空，高谊诒先矩。",
      "顾我被迁斥，数过南山坞。",
      "攘臂岂无人，久要何足数。",
      "君无一樽酒，我无一盘黍。",
      "相见动移晷，不及市朝语。",
      "博古练世故，黑白谁敢侮。",
      "明古喜方术，虚怀安疾苦。",
      "古人处其道，足以察臧否。",
      "何用轻薄儿，口舌卖州府。",
      "度直始诗书，襟灵各翘楚。",
      "阴德有阳报，终当大门户。",
      "老夫趣北归，顾予求所处。",
      "昏悖何可言，愧汗欲如雨。",
      "诗人慎加餐，斯意亦可取。",
      "不忘双鲤鱼，遥想潇湘渚。"
    ]
  },
  {
    "id": "2e89e42059603e2966cc48c9f831f682",
    "title": "七言奉送润守之永静",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔年持檄向朔方，九月踏冰渡河梁。",
      "夜入铜台天欲雪，北风惨淡沙尘黄。",
      "今年江南秋已半，出送车骑江之阳。",
      "江边宾从坐挥汗，赤日挂木鸣蜩螗。",
      "欲知朔南气候异，由来道路山川长。",
      "使君腰组上北道，一亭一堠遥相望。",
      "出近入劳岂知远，方舟结驷本不忙。",
      "往时尊公帅陜右，名姓久已威戎羌。",
      "想闻公子千骑出，北部应已逃名王。",
      "青榆白柳千里肃，谁敢牧马来边疆。",
      "当时公子面如月，尔来使君须带霜。",
      "明年朔方春雪冻，为忆江南梅萼芳。",
      "平居秋浦钓赪鲤，何如榆关封白羊。",
      "朝廷太平四方静，圣武神功由庙堂。",
      "三年瓜期当受代，指麾舍人催治装。",
      "疏公欲向九华老，野夫相望齐山旁。"
    ]
  },
  {
    "id": "2e89e42059603e29162b4355cd16e941",
    "title": "送超禅师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老夫结庵南山前，此生终不蹈世缘。",
      "邂逅云门亦何言，白云无心媚青天。",
      "禅师来自庐江壖，一住秋浦逾十年。",
      "不露锋角常坦然，四方禅客芒屩穿。",
      "朝来击鼓登法筵，一钵出置行路边。",
      "笑谢大众如云连，欲以此身老林泉。",
      "秋风飘飘江上船，想见玄沙扣船舷。",
      "诸方有人问病孱，为道如今不参禅。"
    ]
  },
  {
    "id": "2e89e42059603e292c5b1d5c5dcc3f4e",
    "title": "居云巢",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我昔泛归艇，逍遥下湘川。",
      "愿言觌开士，为我断攀缘。",
      "不识达摩老，谁将言句传。",
      "幽林得邂逅，故步空嚣然。",
      "迩来齐山下，乃在青溪边。",
      "一径虽甚微，松竹上参天。",
      "白云本无迹，作巢类乌鸢。",
      "上下绝人籁，由来在山颠。",
      "朝炊一盂饭，夕寄一榻眠。",
      "委羸岂无事，亦爇炉中烟。",
      "久已净诸业，自然忘盖缠。",
      "此身与此世，影响寄馀年。",
      "时有佳客至，相与傲林泉。",
      "客去后孤坐，隐隐风中弦。"
    ]
  },
  {
    "id": "2e89e42059603e29d941cfc73c09d273",
    "title": "奉送李大夫归长沙",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋潮夜落江为墟，青溪茁茁生菰蒲。",
      "舟舫逍遥宾从疏，谁识长沙李大夫。",
      "十年持节使江吴，转入七闽将漕车。",
      "道上狂贼未伏诛，少壮疮痍官吏逋。",
      "公方疾驱布威德，朝廷发兵趣捕贼。",
      "兵多贼少即日降，公独至今为失职。",
      "白首飘然归故国，由来仕宦终无极。",
      "借令得意任公卿，年迫桑榆心更惜。",
      "昔时柴车一束书，今日朱门百口食。",
      "大夫月奉三万钱，何必要涂争埶力。",
      "野人结庵齐山傍，早岁曾为门下客。",
      "不遗簪履惠相访，顾我青山唯四壁。",
      "野人适自三湘来，布衣犹带湘山碧。",
      "公舟少驻洞庭下，尽洗都城尘土迹。"
    ]
  },
  {
    "id": "2e89e42059603e29ee75c868fd6a38eb",
    "title": "奉送世美归阳羡",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我昔求为阳羡令，轻舟已有鸱夷兴。",
      "最爱铜棺山峻极，自结篮舆陟云径。",
      "铜棺山插南斗魁，下视群峰如突犀。",
      "太湖千里在眉睫，高深从此穷攀隮。",
      "欣然有意即独往，明月夜夜眠荆溪。",
      "当时便可跨黄鹄，何意人间同木鸡。",
      "飘飘数年如一梦，尔来卜室齐山西。",
      "故人多谢姚夫子，数枉车马来山蹊。",
      "秋风忽指阳羡去，欲脱黄绶躬锄犁。",
      "人生衣食苟自足，何为卑辱趣尘泥。",
      "田间九月白酒熟，鲈鱼正肥多置篦。",
      "老夫为君更破戒，临风引领长江堤。"
    ]
  },
  {
    "id": "2e89e42059603e297fc1fa1ce7972e9b",
    "title": "奉送次翁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "君为秋浦令，我乃老迁客。",
      "相见虽不数，临风若相得。",
      "老病捐世故，茆茨寄山脊。",
      "不识河阳花，岂有澹台迹。",
      "山前逢野叟，人能颂休德。",
      "惠利春阳敷，清泠秋月白。",
      "前日解墨绶，青云振鹏翼。",
      "枉驾一笑别，回首幽林隔。",
      "人生幸逢时，功名不遗力。",
      "不烦别后问，我若南冈石。"
    ]
  },
  {
    "id": "2e89e42059603e295b6348f65d367ba3",
    "title": "奉送明雅师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "天竺山前十亩园，老夫久种彼土缘。",
      "草堂和尚指初禅，辩净二士立我前。",
      "光明琉璃真金仙，修持内外常湛然。",
      "此心不转今十年，手中一炷紫檀烟。",
      "孤峰飞来自西天，山间花木非世妍。",
      "彼诸佛子忘盖缠，吾知此地为敬田。",
      "师子血乳如流泉，老夫废斥去湘川。",
      "归来江南已华颠，邂逅道人双足缠。",
      "历访名山不惮烦，始自赤城沧海边。",
      "一带复济扬子川，直上钟山长榻眠。",
      "南来不下泾溪船，步至秋浦方息肩。",
      "将穷祖山上淮壖，庐峰胜游想翩翩。",
      "顶上终不巢乌鸢，亦不教观谈偏圆。",
      "公卿贵人喜相延，三尺枯木挥朱弦。",
      "人问佛意如何弹，此曲寂寥少人传。"
    ]
  },
  {
    "id": "2e89e42059603e2984ae01b0730cd381",
    "title": "奉送殊师利",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "道人壮年曳长裾，挟策负艺西入都。",
      "欲步青云不得途，不如濯足归江湖。",
      "转出淮山一麻襦，天柱峰前明月孤。",
      "调御丈夫真我师，不复饮食形不枯。",
      "归来故土弃妻孥，金玉百万初若无。",
      "四十削发入浮屠，有如浮云飞太虚。",
      "达摩壁观聊自娱，饮光苦行谁复如。",
      "河西将军气貌粗，一见犹如水中鱼。",
      "南阳侍郎说诗书，为筑小庵即朝晡。",
      "诸漏已尽无复馀，此生安得为世拘。",
      "不持一钵上匡庐，秋风有意入三吴。",
      "天竺二山佛子居，赤城更在沧海隅。",
      "彼土观缘小踟躇，何时复来寻老夫。",
      "清泠台下茆已诛，为留一榻待跏趺。",
      "不辞更贮一斛蜜，山间老境任蘧蘧。"
    ]
  },
  {
    "id": "2e89e42059603e29012385990f53136e",
    "title": "左史洞",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "万古齐山石，谁开左史洞。",
      "左史今何在，苍崖本不动。",
      "履崄下重壑，幽深鬼神总。",
      "石门绝世路，久为尘泥拥。",
      "青天十亩地，巑岏如覆瓮。",
      "琬琰凿屋壁，烟霞列梁栋。",
      "崖间不死药，必非近时种。",
      "人去境常在，境与人为重。",
      "欲观畴昔意，幽禽发清哢。",
      "吾方寄渊寂，无碍亦无纵。",
      "手自剪荆棘，结茆当石空。",
      "长与麋鹿游，不复人间梦。"
    ]
  },
  {
    "id": "2e89e42059603e2977cc359f5bc01a47",
    "title": "寄老石",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老不在发白，此态渐自迫。",
      "唯老不在我，寄老山前石。",
      "朝来石上坐，云气湿衣襞。",
      "夜就石上眠，月影照岩壁。",
      "何为市南老，一欢复一戚。",
      "啧啧恨身老，更以身为役。",
      "人言老且死，老死何足惜。",
      "昔人有至言，人命在一息。"
    ]
  },
  {
    "id": "2e89e42059603e29880eb09413a15b6c",
    "title": "清泠台",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "清泠不在境，石峤乃天成。",
      "我无卜筑功，为台亦强名。",
      "南山岂不佳，不见浮云生。",
      "青溪淡无绪，何处宾鸿声。",
      "谁云饮酒乐，正欲乱其明。",
      "不知弹琴士，何用物外平。",
      "清冷亦强名，指象真砰砰。",
      "落落晞白发，身世秋毫轻。"
    ]
  },
  {
    "id": "2e89e42059603e297bbd89312f0c95ad",
    "title": "初耕东坡",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "观田东坡去，春事日已揭。",
      "耕破岭上云，凿开岩下月。",
      "种我十亩粟，中有薇与蕨。",
      "优游卒岁事，山前梳秃发。"
    ]
  },
  {
    "id": "2e89e42059603e2918fd66b3873d4527",
    "title": "走笔酬亨甫所示二篇次韵和之",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "邯郸一梦黄粱熟，人生正如水中木。",
      "不向黄尘瞠病目，悽悽犹寄一椽屋。",
      "物外日月无淹速，苟能自达万事足。",
      "清明神观何可渎，不在文章夸满腹。",
      "少壮已往谁能逐，此身正如车轪毂。",
      "始来齐山秋正肃，山间于于太古俗。",
      "穿云作巢倚山麓，白发老人谁检束。",
      "山松森森半天绿，松下石色如苍玉。",
      "古人清风那可续，夫子知我心所欲。",
      "饮光一衲隐穷谷，不复区区论往躅。"
    ]
  },
  {
    "id": "2e89e42059603e2918fd66b32e55c63a",
    "title": "走笔酬亨甫所示二篇次韵和之",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老去不为世网萦，我为清冷亦假名。",
      "不识丹台与赤城，此间寂寂无人声。",
      "下视千里山川平，其间隐显自晦明。",
      "稽康作乐知未精，庄周能宁何用撄。",
      "有动不在弹与枰，至静何为论搀枪。",
      "大饮不复论缸罂，一醉宁复更解酲。",
      "当如美璞含其英，不如不琢鸣琤琤。",
      "一去一来寄死生，宠辱外事何足惊。",
      "高篇琅琅示我情，久已丧魄今载营。",
      "呼奴拥彗扫柴荆，当有佳客来此行。"
    ]
  },
  {
    "id": "2e89e42059603e2907e6818e70c04080",
    "title": "送曾处善赴宝应尉",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我初隐身治蓬藟，馀生不复人间世。",
      "左山右山白云上，一动一静浮尘外。",
      "齐山山上老夫庵，青溪溪南侍中第。",
      "朱颜公子不易识，短衣款段来相际。",
      "长堤相望虽甚远，有意即行终不计。",
      "东邻竹阁长夏热，我构云巢方自蔽。",
      "斓斑石台始一眺，寂静庵基犹未薙。",
      "随云步访胡矮老，放怀止得殊师利。",
      "石桥寺前夜月冷，金鸡峰下秋霖霁。",
      "君恃马足下惮远，我驾蓝舆随处税。",
      "六峰老师气轩豁，九华雌山苦阴晦。",
      "庵前菜茹常不厌，城里羊肩难数置。",
      "漫天风雪一畅目，满榻春阳欣炙背。",
      "裴休自参黄檗禅，梅福岂是南昌尉。",
      "相见终年已解空，分襟一别那成滞。",
      "拍江春水浮鹢首，万里青天运鹏翅。",
      "顺风莫寄南来书，老夫柴门多自闭。"
    ]
  },
  {
    "id": "2e89e42059603e2987f3097b262fa701",
    "title": "五叶松",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "在昔金池藏，远自朝鲜来。",
      "钵中黄松实，散向庵前裁。",
      "迨今几百年，已出白云堆。",
      "莹润孔翠质，夭矫苍龙媒。",
      "五岐媚夭葩，繁日半山开。",
      "秋风黄莆拆，玉粒谢徂徕。",
      "我语九华人，为我乞条枚。",
      "还令古师意，长对清冷台。"
    ]
  },
  {
    "id": "2e89e42059603e29aa9d828af198d0c0",
    "title": "江水二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "江水入溪来，无复故溪处。",
      "山前浮大艑，前日行人路。",
      "遥堤半灭木，茅舍驯鸥鹭。",
      "始知南山远，欲往不易渡。",
      "世事宁有定，吾生若朝露。",
      "大海为陆陵，昔人非大悟。"
    ]
  },
  {
    "id": "2e89e42059603e29aa9d828aad48ee8b",
    "title": "江水二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "江水何漫漫，青山眇无畔。",
      "欲寻青溪源，鱼龙路已断。",
      "今年刈麦早，无复为人患。",
      "独怜行路子，束马高山半。",
      "暑雨未当止，浮云漭不散。",
      "行听瀑泉鸣，葛帽临幽涧。"
    ]
  },
  {
    "id": "2e89e42059603e290a1643539112ddcf",
    "title": "太古师弹琴示道辅",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我卧南山正如梦，朝来欲过左史洞。",
      "阳羡羽人惠相访，三尺焦桐行自从。",
      "山上赤日烈如火，洞里石泉凝作冻。",
      "挥手一奏离骚曲，促轸重作高山弄。",
      "岩下隐隐白云生，松风泠泠幽鸟哢。",
      "谁识襄阳魏夫子，缁衣远来自崤雍。",
      "身出重围战不死，振翼江南若孤凤。",
      "数日相从甘淡薄，不与人间同倥偬。",
      "夫子能知琴中趣，不叱老夫无世用。",
      "三人出洞日已斜，青山茫茫烟瞢瞢。"
    ]
  },
  {
    "id": "2e89e42059603e296cfdffbf8f7dce46",
    "title": "寄题野翁无闷堂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "馀不衣冠故吾里，上下三吴一溪水。",
      "方山峨峨出清泚，野翁卜筑当山趾。",
      "春气来自杨柳始，不待葩华著桃李。",
      "莲生半卷未厌眼，已在红蕖明镜里。",
      "秋风瑟瑟最先至，千里苍烟接山起。",
      "车声马足不得到，无闷主人方隐几。",
      "想见野翁形气古，少年词华奋瑰玮。",
      "春秋八十尚不倦，一篇一咏无馀晷。",
      "有材无用古所叹，知命不忧方可喜。",
      "神完貌固得所养，从来轩冕如糠秕。",
      "嗟余跋疐亦可鄙，老向江南治蓬藟。",
      "隐身齐山绝人迹，独与白云同作止。",
      "白云无心归故山，故山自与野翁闲。",
      "聊上南冈一引领，落日已在桑榆间。"
    ]
  },
  {
    "id": "2e89e42059603e29eee44ba15ecdf5dc",
    "title": "奉酬巴陵令",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "身世不相若，孤卧南山云。",
      "忽枉故人问，乃是巴陵君。",
      "君治最潇洒，洞庭天下闻。",
      "高材有馀暇，壮观谁能群。",
      "子贱不弹琴，河阳自工文。",
      "大轴写丽句，琼华袭兰薰。",
      "赠我岂无意，我衰何足云。",
      "三复不知报，怅望长江濆。"
    ]
  },
  {
    "id": "2e89e42059603e29be3722b23430f532",
    "title": "走笔奉酬伯昌示潇湘烟竹图",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "三年潇湘客，不厌潇湘游。二水相会处，下有白蘋洲。",
      "洲上多美竹，出没清浅流。森森百顷青，玉簳长与修烟浮。",
      "岁久无人采，往往半折古岸头。坡陁上下不知际，直接九疑千古愁。",
      "当时古人相会处，至今作亭在林幽。最爱苦雨时，吾尝棹轻舟。",
      "乐与渔人相往返，其意岂在网与钩。由来古人能放达，何必傲王侯。",
      "洛阳公子有佳致，落笔直与造化侔。方拿抨图止数尺，写出潇湘千里秋。",
      "南山老夫谢世故，一榻静卧如浮沤。遣使持书远相示，欲与老夫醒病眸。",
      "老夫困瘁不知报，世上谁为王子猷。"
    ]
  },
  {
    "id": "2e89e42059603e297306657f9b0b6690",
    "title": "奉赠善果师",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "大士隐精蓝，不践白衣舍。",
      "老夫厌世纷，屏迹南山下。",
      "经时不相见，道味遥相借。",
      "岂是困烦溽，萧然雨闲暇。",
      "白云等无心，幽林媚如画。",
      "常恨简寂履，不入东林社。",
      "还疑松山老，怕答庞公话。",
      "吾庵朝暮成，莫向人间化。"
    ]
  },
  {
    "id": "2e89e42059603e298fe289149af4faab",
    "title": "奉酬通叟社日",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋入潇湘拍江水，夷人社会秋声喜。",
      "山城寂寞无人行，白醪赤鲜追闾里。",
      "穷客闭门食无鱼，虽有士子半屠沽。",
      "与君俱为投荒客，落日怊怅临城隅。"
    ]
  },
  {
    "id": "2e89e42059603e29055e2d51b0a05512",
    "title": "白蘋花",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "白蘋花，生水中。绿叶牵紫茎，浩荡向西风。西风日夜冷，落日河洲静。"
    ]
  },
  {
    "id": "2e89e42059603e29561b03d5598674ae",
    "title": "与善果师游石堵",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋风日已佳，幽寻欲谁与。",
      "邂逅得佛子，逍遥临石堵。",
      "江南气候晚，九月始无暑。",
      "木叶乍陨霜，川原新濯雨。",
      "乔松转山路，中天揭华宇。",
      "由来安禅寂，不当混泥土。",
      "侵寻得幽步，周旋闻密语。",
      "芥蒂同一生，天地同一旅。",
      "欢戚自流转，悠悠意何补。",
      "倦羽息深林，游鱼依夕渚。",
      "吾生幸无事，陶然知所处。",
      "日晏坐北轩，何用论今古。"
    ]
  },
  {
    "id": "2e89e42059603e29d595a2393a6f90e9",
    "title": "云巢醮上清冷台",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "太清朕无形，历历县众星。",
      "北斗横天中，众星朝帝廷。",
      "顾余草芥士，于此寄馀龄。",
      "崇坛设香火，秘笈开真经。",
      "仙客七八人，步虚上清冥。",
      "再拜致勤恳，肸蛮参神灵。",
      "愿言枯朽骨，清净老岩扃。",
      "石台峻重崖，四山合如屏。",
      "夜寂天更高，松风响泠泠。",
      "列炬如长虹，隐映春林青。",
      "久已谢世故，何心混膻腥。",
      "斋心肃不寝，已闻朝露零。"
    ]
  },
  {
    "id": "2e89e42059603e29330bd7139e801e3b",
    "title": "暑雨二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "暑湿卧南窗，将夕暴雨作。",
      "绿树暗蒙蒙，流泉鸣凿凿。",
      "黔突苟幸足，心静本无乐。",
      "夜半长风号，江流应更恶。"
    ]
  },
  {
    "id": "2e89e42059603e29330bd713706a57e8",
    "title": "暑雨二首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "委蛇白水来，恍若烟中素。",
      "始惊孤渚失，已转前山去。",
      "清光照白壁，悍势冲云树。",
      "吾欲棹轻舟，正畏惊湍怒。"
    ]
  },
  {
    "id": "2e89e42059603e295d0dd1a9e68496d6",
    "title": "白石烂望齐山",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "西江水过南山来，青莎白砂一半摧。",
      "夜来雨猛山谷溢，平昔夷余安在哉。",
      "拿舟欲过白石烂，江风激激无纤埃。",
      "古来白石亦可怪，狂湍荡潏终不颓。",
      "南山经春草木王，群峰委曲青云堆。",
      "江中落景若图画，山翁住处无崔嵬。",
      "山翁憔悴如槁木，不与世俗同樽罍。",
      "江边山下人不识，斜日独上清泠台。"
    ]
  },
  {
    "id": "2e89e42059603e29daa76d2e2c414704",
    "title": "婆娑亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "老不为白发，老态自婆娑。",
      "风力日已铄，流光能几何。",
      "悯悯去世网，蘧蘧寄岩阿。",
      "无令后生笑，隐几学商那。"
    ]
  },
  {
    "id": "2e89e42059603e2910fdd4873a2ec0de",
    "title": "奉赠仲益南上",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔日钱塘布衣客，画舸摇摇出淮北。",
      "腰间新佩青铜章，行著绿衣归故国。",
      "汉水西流云梦泽，高堂老人头未白。",
      "兄弟频年收美科，公卿要途声寂寂。",
      "公车荐章动盈束，万里青云不遗力。",
      "老夫在吴始相得，惠停高车践荆棘。",
      "相见匆匆如梦寐，尔来无复人间迹。",
      "子方策名在清时，霜天正可抟鹏翼。",
      "遥知后会不可期，吾心已作南山石。"
    ]
  },
  {
    "id": "2e89e42059603e2954981922a7157bec",
    "title": "奉送志国赴举",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "青溪八月菰蒲老，山城飘潇秋气早。",
      "弄水亭前万斛船，一帆直上青云杪。",
      "沄川公子久论讨，筦库卑栖欲轻矫。",
      "阿阁凤雏谁不知，渥洼龙种人间少。",
      "拔荐当如颔下髭，收科真探怀中宝。",
      "人生得意须自奋，何用米盐长扰扰。",
      "齐山病夫乐枯槁，相见清欢惭老倒。",
      "它时不忘金玉音，为记云巢高缥缈。"
    ]
  },
  {
    "id": "2e89e42059603e29b3f2ff2cf76eb6c4",
    "title": "题熙怡亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "齐山翠微青天外，西邻还云修竹里。",
      "不如道人熙怡亭，巍然迥出青溪水。",
      "云谁穷高视千里，亦不沮洳埋蓬藟。",
      "清晨门外千家供，落日香销一禅几。",
      "欲知道人熙怡乐，泛舟偏向江淮舣。",
      "游人莫问老夫名，聊咏春红与秋紫。"
    ]
  },
  {
    "id": "2e89e42059603e29697308ffd4376b34",
    "title": "开北山望白石烂",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "欲寻白石烂，故开北山路。",
      "所向虽似殊，吾真得孤屿。",
      "容与水上云，娑罗月中树。",
      "胜意已自适，何必方舟渡。"
    ]
  },
  {
    "id": "2e89e42059603e299116c1d683857c9b",
    "title": "奉送孝续归九江",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "池阳决曹窦君掾，三年勾钉烦指呼。",
      "朝来脱去如敝屣，华舟泛泛归匡庐。",
      "君家世吏二千石，缘饰儒雅穷诗书。",
      "昔岁先君使湖外，特荐尊府闻公车。",
      "廷尉于公有阴德，翩翩青紫登华涂。",
      "江城僻院本无事，穷山培塿多荒芜。",
      "中间叶侯久无政，顾遇僚吏无精粗。",
      "狴犴缧囚常数百，小大往往多非辜。",
      "不知滞狱困寒暑，直疑为吏忧妻孥。",
      "惟君不茹亦不吐，独自垂钓来南湖。",
      "使者交章任为令，从此平步青云衢。",
      "香炉峰前木叶落，樽垒好在黄家垆。",
      "此来行李有佳句，莫忘齐山黧老夫。"
    ]
  },
  {
    "id": "2e89e42059603e29767a3e5f1f575f39",
    "title": "奉送太古归旧隐",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "前年姚令下阳羡，老夫为赋铜官山。",
      "飘飘道人今复往，有如孤云谁可攀。",
      "三尺古琴膝上弹，一杯龙水刀无环。",
      "药囊空空何所有，独抱冲气参人寰。",
      "人生富贵无金丹，须臾白骨凋朱颜。",
      "何为愁苦强作乐，逍遥不去烟霞间。",
      "吾昔东游岂无意，腰下铜章初不关。",
      "至今山水尚可想，断梦时向荆溪还。",
      "安得此身如白鹤，飞与道人天外闲。",
      "路逢仙友若相问，为道绿发今斓斑。"
    ]
  },
  {
    "id": "2e89e42059603e294bbd17b0d1aa2ff3",
    "title": "与公诩游西禅新阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "清溪水浮青油幕，漾漾轻舟上西郭。",
      "高林参天转山脚，山上黄叶山前落。",
      "西禅道人屹重阁，松风泠泠半天作。",
      "左江右湖若可酌，青山四围走巘崿。",
      "道逢支遁蹑禅屩，方水幽寻同一噱。",
      "世事区区为名缚，生死去来一丘貉。",
      "不如林间寄冲漠，笑傲高明秋气索。",
      "日斜回舟兴不薄，有意重来何用约。",
      "吾归南冈若孤鹤，新月纤纤下帘箔。",
      "坐想行台夜更乐，桥下水声鸣凿凿。"
    ]
  },
  {
    "id": "2e89e42059603e29e322061ad2f98141",
    "title": "奉送安行弟赴博罗守",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "博罗四十雪上须，前年将兵出高奴。",
      "直取金汤癿名帐，卷旗夜过乌波涂。",
      "黠羌仓惶不暇战，即时破荡禽作俘。",
      "橐驰牛马以万计，白米青盐归我储。",
      "朝廷下令趣军赏，丹砂书檄黄金书。",
      "博罗解甲入帅府，归功老成为后图。",
      "汉兵百万若虓虎，弓剑劲利无全胡。",
      "不知黠羌欲送死，夭乐给事先六躯。",
      "群帅无功坐待命，天子神圣贷不诛。",
      "博罗奋髯笑呼卢，黄绶却参朝士裾。",
      "逾年都城困尘土，乞得一麾南海隅。",
      "江外山川旧游好，击鼓鸣笳联舳舻。",
      "秋风翻浪白如雪，美酒满船谁要酤。",
      "齐山老翁谢世故，不知门外贤与愚。",
      "相见欣然拂棋局，不妨游戏为欢娱。",
      "灊山金丹久已就，仙夫道友来相呼。",
      "博罗俯首窃自笑，薄命若尔何为乎。",
      "图形不止凌烟阁，迅步扶我青云衢。",
      "岂如小邦苟廪禄，画诺足以嬉朝晡。",
      "嗣宗已卜匡山宅，双林工簏青溪鱼。",
      "子归当在十载外，老境共寄江南墟。"
    ]
  },
  {
    "id": "2e89e42059603e2920a42cbb0cc55359",
    "title": "偶寄林夫",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "南山雪未消，秋浦春太早。",
      "柳萼为谁开，梅花同我老。",
      "少年薄游意，落日晴空杳。",
      "林下寂无人，烟外啼幽鸟。"
    ]
  },
  {
    "id": "2e89e42059603e293e820a211431f19e",
    "title": "奉送醇老",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "近世考吏师，谁如李荆州。",
      "斯人不可作，伊洛青松丘。",
      "江上逢故客，扬名谈旧游。",
      "蚤被北海荐，不向龙门羞。",
      "三年州从事，利刀无全牛。",
      "毁誉岂无人，春梦空悠悠。",
      "乃知云台栋，当向华岱求。",
      "潢污一尺水，岂能纵吞舟。",
      "老夫卧山野，自将麋鹿俦。",
      "虽云相见晚，笑语欣相投。",
      "旷不入州府，何由接绸缪。",
      "江南二月春，坐想颍水流。",
      "适当及瓜代，哂笑岂不优。",
      "它年青云路，六翮固已修。",
      "嵩杪有高士，为记南山幽。"
    ]
  },
  {
    "id": "2e89e42059603e2940b0904856960e37",
    "title": "苏武归汉图一首",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "苏武不辱汉廷节，生辞匈奴归北阙。胡服椎髻李将军，反袂悲号与武别。",
      "阴山茫茫天将雪，北风吹旗旗欲裂。金瓶酾酒具未设，胡儿解鞍沙上歇。",
      "使者左骖黄金玦，紫骝白颠推奇骨。",
      "山前牧羊原野阔，汉日正斜发未〗发。",
      "从官挥涕不敢谒，掺袪欲究胸中说。青海厄穷十九年，来时壮强今白发。",
      "同行吏士半物故，韬中节旄尽落脱。将军鸷忿不可夺，老母已诛族已灭。",
      "心知罪恶上通天，甘死胡尘同断蘖。功名逆顺虽不类，胡汉死生从此决。",
      "夙昔遗芳在图史，追想山川一骚屑。巧工寓意在恍惚，墨妙笔精世称绝。",
      "唯有千秋不断情，至今亭亭陇头月。"
    ]
  },
  {
    "id": "2e89e42059603e2934b6a6d60c123ab1",
    "title": "西禅新阁",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋浦千万山，苍烟媚高木。",
      "流髟落浦中，泓澄一川渌。",
      "江南佳丽地，六代多遗躅。",
      "不见石城人，空馀琼树曲。",
      "长围山势壮，不驻如车毂。",
      "道人敞重阁，却倚山阳麓。",
      "西江泻轩外，雪浪高如屋。",
      "未若秋浦佳，平铺绀文縠。",
      "水中白石烂，泛泛如孤鹜。",
      "天外九蕖蓉，突兀摇苍玉。",
      "太白一杯酒，杜郎满头菊。",
      "千载忽已空，白骨埋荒谷。",
      "齐山皓发客，逍遥老松竹。",
      "拿舟试一眺，时方秋气肃。",
      "飘萧得胜意，远迩穷幽瞩。",
      "行当乘月来，置榻山头宿。"
    ]
  },
  {
    "id": "2e89e42059603e294c39af7b5a10a2d4",
    "title": "奉酬伯昌志国所示古调",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "馀景避世欢，栖迟在丘壑。",
      "公子引车骑，相访南山崿。",
      "长离舞员嵩，同为九皋鹤。",
      "晚节虽殊途，仿佛当年乐。",
      "间关幽鸟哢，凌乱馀花落。",
      "春风岂有意，群生自回薄。",
      "夙昔钦二妙，联函得佳作。",
      "顾予非季子，何足闻古乐。",
      "葩华玩洒藻，银钩窥雅博。",
      "故知霄鸿意，不为尘埃铄。",
      "吾蚤拙世用，投老更衰索。",
      "惭无锦绣段，何由报金错。"
    ]
  },
  {
    "id": "2e89e42059603e291dd7305e35dd06da",
    "title": "无柱亭",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "结茅在何处，为屋岂无柱。",
      "山前巉岩石，四方适中度。",
      "谁知屋下人，其心亦无柱。",
      "悠然寄此间，自得无生路。"
    ]
  },
  {
    "id": "2e89e42059603e295133008ec4f246ab",
    "title": "远行",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "少年事远游，迢迢指岐路。",
      "遥天值秋晏，烟光澹如素。",
      "寥落淮南山，影入扬子渡。",
      "出入三十年，久嗟韦带误。",
      "老来感节物，此意谁与喻。",
      "独知拥毳坐，无复晨征路。"
    ]
  },
  {
    "id": "2e89e42059603e295bec1780a4beaffe",
    "title": "登览",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "我意欲穷眺，山林蔽四域。",
      "尔来已雕落，万里情何极。",
      "古人多悲秋，我念不如默。",
      "终朝对青山，烟岚有馀色。",
      "欲上百尺楼，羸躯恐颠侧。"
    ]
  },
  {
    "id": "2e89e42059603e299739614a378b9253",
    "title": "杂感",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "咄咄待秋至，秋至安足惊。",
      "年华去如扫，正如宠与荣。",
      "区区白驹隙，君子慎所行。",
      "不如陶渊明，超然自归耕。"
    ]
  },
  {
    "id": "2e89e42059603e29b02d81378b3593aa",
    "title": "村舍",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "西山草庐下，古木蔽中园。",
      "九月罢亚收，流水满郊原。",
      "茅茨何所乐，姑无人世喧。",
      "多谢朝市人，吾方效孤鶱。"
    ]
  },
  {
    "id": "2e89e42059603e29cffb8cbc210cc3f9",
    "title": "边思",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "西风方折胶，戍兵出已屡。",
      "赤藏候骑归，翩翩如鸟羽。",
      "穹庐旧所居，不远横山路。",
      "汉将知为谁，三军倚全护。",
      "上赖天子圣，边方无斗捕。",
      "运筹有馀略，雕弓射狐兔。",
      "何谢苍头公，回为儿女顾。"
    ]
  },
  {
    "id": "2e89e42059603e295550e5065fcef86c",
    "title": "感怀",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "秋气已憀慄，况乃阴雨多。",
      "颜色不衰谢，唯有庭前莎。",
      "幽窗坐读书，讽古空长哦。",
      "多谢高世人，辩口如县河。",
      "干旋白日光，何用鲁阳戈。",
      "念我无术进，忧愁将奈何。"
    ]
  },
  {
    "id": "2e89e42059603e2940eb97bbdb421f3c",
    "title": "山中",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "朝游白云里，夕憩长松边。",
      "俯视世间人，但见万井烟。",
      "流转非一日，正如水潺湲。",
      "吾方欲高步，嘉遁休中年。"
    ]
  },
  {
    "id": "2e89e42059603e29e73e3c7af259ec28",
    "title": "宴集",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "袢暑久拘郁，欣然对秋光。",
      "薄具招友朋，相与娱中堂。",
      "清觞味虽薄，果蓏具青黄。",
      "尤爱檐间竹，风来响琳琅。",
      "正赖文举贤，坐客乃其常。",
      "相欢意气间，高韵信轩昂。"
    ]
  },
  {
    "id": "2e89e42059603e294d94addc937c964a",
    "title": "怨思",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "幽人有幽怨，其意岂为秋。",
      "西风多感伤，乃尔增百忧。",
      "辗转长夜枕，徘徊千尺楼。",
      "浮生能几时，年华亦易遒。",
      "傥非拳拳志，谅复何所求。",
      "天道或难平，此理可信不。"
    ]
  },
  {
    "id": "2e89e42059603e29b339f07e7fe784b7",
    "title": "送行",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "昔我来东州，送客满江郭。",
      "挥涕望井闾，秋怀寄杯酌。",
      "泛然千里外，秋来意非薄。",
      "客舍冷潇骚，那复事饰雘。",
      "游宦非我怀，俯仰令人怍。",
      "何事脱身去，馀生老丘壑。",
      "亲朋永相过，焉能事官爵。"
    ]
  },
  {
    "id": "2e89e42059603e295a7f4bc9782da485",
    "title": "圆明师为余鼓琴作昭君操因感其意辞以赠之",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "王昭君，汉宫女。生如桃李花，皖皖托朝露。不向春风荣，摧折在泥土。",
      "耻将黄金市颜色，空得君王一回顾。黄门扶我上车去，遥望汉宫隔烟雾。",
      "十年帘下学画眉，不知还被蛾眉误。中间悲怨或易忘，如今羁愁那可谕。",
      "梦中时复作歌舞，满目异类谁与语。胡风日夜惊吹沙，不知春来复秋去。",
      "一生此恨终难言，独自援琴传作谱。传作谱，一曲未终泪如雨。",
      "我来都城下，黄尘厌羁旅。道人为我试一弹，使我超然为怀古。"
    ]
  },
  {
    "id": "2e89e42059603e295325c41bbf205eef",
    "title": "以沉香拄杖奉寄总老戏呈句偈",
    "authorName": "沈辽",
    "authorId": "2e89e42059603e29995e1fda4f16c818",
    "dynasty": "宋",
    "content": [
      "七尺潜虬出海污，久同病士御三车。",
      "旃檀雕断终非相，薝卜芬芳漫散花。",
      "绝是离非参妙用，穿云涉水伴生涯。",
      "东林大士还知否，止此无言是作家。"
    ]
  },
  {
    "id": "2e89e4205961d9ce450062ca5b0be838",
    "title": "闰月见九华菊",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "众草已枯霜，墙阴独自芳。",
      "旋开三四蕊，知为两重阳。",
      "酒恰今朝熟，花多一月香。",
      "又经风雨后，得尔慰凄凉。"
    ]
  },
  {
    "id": "2e89e4205961d9ce39d922def9ba4f55",
    "title": "天津桥",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "下马过天津，听传禁漏频。",
      "惟怜一桥月，曾照六朝人。",
      "金剥宫门字，红飞粉壁尘。",
      "中官来宿内，因问帝乡亲。"
    ]
  },
  {
    "id": "2e89e4205961d9cec70f58b0009305ed",
    "title": "原西",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "原西行来遍，独影在斜阳。",
      "骤雨晴明快，初秋早晚凉。",
      "猿摇山果落，麝浴涧泉香。",
      "不向闲中看，争知城郭忙。"
    ]
  },
  {
    "id": "2e89e4205961d9ce3ed2d2348229fcfd",
    "title": "上马",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "因行作游计，上马未须忙。",
      "旧路往来熟，新秋早晚凉。",
      "看图寻古迹，听语认同乡。",
      "一带陂塘近，西风菱藕香。"
    ]
  },
  {
    "id": "2e89e4205961d9ce47577ee5297dd5d1",
    "title": "过齐山人居",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "自说住居年，山灵夙有缘。",
      "看经医病鹤，祭土凿新泉。",
      "食相过饥岁，眠蓑度雪天。",
      "所言非释老，难与世人传。"
    ]
  },
  {
    "id": "2e89e4205961d9ceb6963273567cc734",
    "title": "曹娥庙",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "再拜灵娥庙，魂清若可招。",
      "幡风吹古渡，帆月落残潮。",
      "碑有行人读，香多野客烧。",
      "迎神汉朝曲，时听起云霄。"
    ]
  },
  {
    "id": "2e89e4205961d9ce0a810ae795a3d3c1",
    "title": "曹娥墓",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "何朝无朽骨，此地尚清阴。",
      "冢上独根树，江边孤女心。",
      "化钱烧石燥，落叶渍泥深。",
      "长有英灵在，风平烟浪沉。"
    ]
  },
  {
    "id": "2e89e4205961d9ce4f1cd3d344425fde",
    "title": "润州五州山",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "五州山下路，樵牧自成群。",
      "涧浅泉交径，岩高石碍云。",
      "老松前代寺，异草贵人坟。",
      "更陟重冈望，江淮地势分。"
    ]
  },
  {
    "id": "2e89e4205961d9ceb8b1d1030ebd6acb",
    "title": "除夜怀弟",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "为官与为客，相望各天涯。",
      "明日同添岁，何年共在家。",
      "梅飘几片雪，灯结两心花。",
      "前月书无报，多因道路赊。"
    ]
  },
  {
    "id": "2e89e4205961d9ce3ce432d10702d267",
    "title": "金山寺",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "波涛涌处浮双塔，塔影高低树影边。",
      "山下虽无归寺路，门前却有过淮船。",
      "石峰隔水难寻水，井脉通泉易得泉。",
      "闻说老龙归洞口，几回惊起定僧禅。"
    ]
  },
  {
    "id": "2e89e4205961d9ce27f148e036f6d4a8",
    "title": "祈雪",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "谷中草木几经春，敕额犹存古隶文。",
      "千里耕桑安土俗，一炉香火奉山君。",
      "多留姓字溪边石，惯见旌旗陇上云。",
      "太守若贤神自感，夜来入梦雪缤纷。"
    ]
  },
  {
    "id": "2e89e4205961d9ce3548ec526fb14d63",
    "title": "官满借居",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "尽装家具已回京，便觉身如片叶轻。",
      "近市借居人语杂，闭门独处自心清。",
      "雨中蹑屣青苔滑，烛下梳头白发明。",
      "余亦傍人檐底住，新来巢燕不须惊。"
    ]
  },
  {
    "id": "2e89e4205961d9cebc9ddf27cd790a71",
    "title": "夜读",
    "authorName": "翁逢龙",
    "authorId": "2e89e4205961d9ced1457b72d1457b72",
    "dynasty": "宋",
    "content": [
      "官事归来夜雪埋，儿曹灯火小茅斋。",
      "人家不必问贫富，但有读书声便佳。"
    ]
  },
  {
    "id": "2e89e4205961ee776a2e76f33b5f2bc7",
    "title": "诗一首",
    "authorName": "李淑",
    "authorId": "2e89e4205961ee77d1457b72d1457b72",
    "dynasty": "宋",
    "content": [
      "多罗四十年，偶未识摩毡。",
      "近有王宣政，时时与纸钱。"
    ]
  },
  {
    "id": "2e89e4205961ee772e0b22874b0876ca",
    "title": "题滑州廨",
    "authorName": "李淑",
    "authorId": "2e89e4205961ee77d1457b72d1457b72",
    "dynasty": "宋",
    "content": [
      "滑守如今是世官，阿戎出守自金銮。",
      "郡人莫讶留题别，孙息期同住此看。"
    ]
  },
  {
    "id": "2e89e4205961ee77f1a12f33ed5f3f93",
    "title": "题周恭帝陵",
    "authorName": "李淑",
    "authorId": "2e89e4205961ee77d1457b72d1457b72",
    "dynasty": "宋",
    "content": [
      "弄楯牵车挽鼓催，不知门外倒戈回。",
      "荒坟断陇才三尺，犹认房陵半仗来。"
    ]
  },
  {
    "id": "2e89e4205961ee7756fe02a2d96cde6c",
    "title": "春集东园诗",
    "authorName": "李淑",
    "authorId": "2e89e4205961ee77d1457b72d1457b72",
    "dynasty": "宋",
    "content": [
      "东城桃李春，结客玩珍花。",
      "试过辟疆园，兼屈中郎屣。",
      "筠苞烟蔽亏，柳带风眠起。",
      "岸帻藉芳艿，衔杯嗅新蕊。",
      "留连鱼鸟适，放旷山林喜。",
      "意赏殊未阑，更作樱厨拟。"
    ]
  },
  {
    "id": "2e89e4205961ee77196fc5873d598f7d",
    "title": "岘山诗",
    "authorName": "李淑",
    "authorId": "2e89e4205961ee77d1457b72d1457b72",
    "dynasty": "宋",
    "content": [
      "岘山如闯襄庐南，钜平跻赏留爱谈。",
      "官邪俗沦祭不屋，君来怀古茵凭惭。",
      "孤峰嵚岖汉之曲，云梁月皋万螺矗。",
      "轻裘四眺风物佳，宾客文章欢意促。",
      "酒酣嘅涕邀灵期，金碑揭然民哭遗。",
      "斧薪弗剪召棠树，箫鼓相传栾社祠。",
      "使君籍在华光省，秩废诹新剡章请。",
      "篆楹舄采神宴娭，比故镵坚诗播永。",
      "我尝学史称君伐，又感先贤祀无歇。",
      "德名信与苍崖俱，旷贵纷纷煨壤灭。"
    ]
  },
  {
    "id": "2e89e420596abdb7ff24d2922bf1a6ad",
    "title": "净土院",
    "authorName": "姚愈",
    "authorId": "2e89e420596abdb7d1457b72d1457b72",
    "dynasty": "宋",
    "content": [
      "劲节摩云岁月深，冰霜不改旧时阴。",
      "静浮香篆度幽径，冷滴翠光生茂林。",
      "明月满窗横好墨，清风入指接黄金。",
      "个中领取西方意，梦落人间何处寻。"
    ]
  },
  {
    "id": "2e89e420596abdb7f4d20a40d2fdc85b",
    "title": "宝岩寺",
    "authorName": "姚愈",
    "authorId": "2e89e420596abdb7d1457b72d1457b72",
    "dynasty": "宋",
    "content": [
      "浮图插云表，列嶂环古刹。",
      "平湖眇澄波，万态天光发。",
      "我来陟层巅，秀气助毫末。",
      "扁舟返明月，万顷玻璃滑。"
    ]
  },
  {
    "id": "2e89e420596f56e26a2e76f3edd1db02",
    "title": "诗一首",
    "authorName": "毛维瞻",
    "authorId": "2e89e420596f56e2d1457b72d1457b72",
    "dynasty": "宋",
    "content": [
      "峭拔神仙宅，来寻烟水重。",
      "深应盘九地，高不让群峰。",
      "瞻对奇胜画，扪缘直岂容。",
      "几时莲叶下，终古鲜纹封。",
      "往事云难问，无言路有踪。",
      "桥山杳何处，侍从此攀龙。"
    ]
  },
  {
    "id": "2e89e420597526b13938fe48ad7cde7d",
    "title": "题惠山翠麓亭",
    "authorName": "苏台父",
    "authorId": "2e89e420597526b1d1457b72d1457b72",
    "dynasty": "宋",
    "content": [
      "山势丛丛向北盘，高僧平日为开轩。",
      "莫嫌长有车马到，真爱都无鸟雀喧。",
      "剩长松篁留日脚，少移桃杏破云根。",
      "十年往返未曾厌，煮茗尝泉到酒樽。"
    ]
  },
  {
    "id": "2e89e4205975f4267e7fc608e325b436",
    "title": "送馀姚知县陈最寺丞",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "旧见恩初渥，新游刃久虚。",
      "官曹鹊树下，民版象耕馀。",
      "山迥人逢麂，江清客厌鱼。",
      "送君多怅望，云外是亲居。"
    ]
  },
  {
    "id": "2e89e4205975f4268395b28d2e788186",
    "title": "送梵才大师归天台",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "江水望不极，杨花江面飞。",
      "春风自无定，远客又言归。",
      "景胜诗逾老，心冥语亦稀。",
      "从来林下意，为谢北山薇。"
    ]
  },
  {
    "id": "2e89e4205975f4264f9c48da3f722889",
    "title": "得请宣城府",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "理剧惭心计，承颜念远游。",
      "时情自轻外，天幸复临州。",
      "霜馆残梨晓，风淮水桂秋。",
      "官勤诗意减，先愧谢公楼。"
    ]
  },
  {
    "id": "2e89e4205975f4262cb182e57f56f35f",
    "title": "先照寺",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "一径凉飙响万松，青霞紫雾秘灵峰。",
      "寒生列洞前溪雨，声到诸天午夜钟。",
      "仙顶月高犹驾鹤，阴潭云起旧降龙。",
      "出尘境界无多地，已上金庭第七重。"
    ]
  },
  {
    "id": "2e89e4205975f4262836dff05e5672fa",
    "title": "国清寺",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "绀宇初成国已清，千灵慈护属仁明。",
      "山僧了得真空观，好续炉薰傲太平。"
    ]
  },
  {
    "id": "2e89e4205975f426df325f3bea2d39b7",
    "title": "大慈寺",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "佛陇光沉茂草平，树林犹作诵经声。",
      "一心三观休分别，秋净山高海月明。"
    ]
  },
  {
    "id": "2e89e4205975f426170d9ae7c56c1455",
    "title": "题石桥",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "觉雄示入灭，尊者俱授记。",
      "现彼声闻身，护此浊恶地。",
      "他方自感通，此地真灵秘。",
      "一路指桥西，谁明导师意。"
    ]
  },
  {
    "id": "2e89e4205975f426b3d69ffe0bd75e57",
    "title": "游摄山栖霞寺",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "仙峰多灵草，近在东北维。",
      "僧绍昔舍宅，总持尝作碑。",
      "高风一缅邈，废宇亦陵迟。",
      "清泉漱白石，霏雾蒙紫芝。",
      "松萝日萧寂，猿鸟自追随。",
      "游人鲜或诣，隐者谁与期。",
      "支郎笃清尚，千里孤云飞。",
      "览古玩青简，寻幽穷翠微。",
      "顾予荷戟守，出宿简书违。",
      "凭师访陈迹，剩作摄山诗。"
    ]
  },
  {
    "id": "2e89e4205975f426fc70d0bb32a95c5c",
    "title": "东池诗",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "园林日将暮，缅怀池上酌。",
      "轻烟隐孤屿，绿水摇虚阁。",
      "人闲山鸟静，风馀岸花落。",
      "稚子晚荡归，扁舟自飘泊。"
    ]
  },
  {
    "id": "2e89e4205975f426de64c9773c5d49c2",
    "title": "累日前伏蒙袖书临访并小文编及明堂图披玩寻绎弥增景服偶书二百四十言以伸谢臆伏惟采览",
    "authorName": "叶清臣",
    "authorId": "2e89e4205975f426a9b7ba7058c54802",
    "dynasty": "宋",
    "content": [
      "进士不读书，明经不根义。",
      "诟病君子儒，于今作文弊。",
      "礼部右词赋，诸生窃科第。",
      "从道不违人，追趋斯近利。",
      "李生何为者，力学务逊志。",
      "羞耻事章句，深湛刺经艺。",
      "常惟天子贵，无大明堂位。",
      "邈焉三代风，鲜矣百世继。",
      "去圣日逾远，攻端非其致。",
      "公玉既妄图，戴德亦缪记。",
      "汉唐盛容典，规画不足示。",
      "其间区区者，何暇盛德事。",
      "确论无甚高，阔讲寖而坠。",
      "披文会今古，援笔考同异。",
      "面势本周官，纤悉探吕氏。",
      "俯拾林甫长，仰擿康成盩。",
      "昭发老生蒙，冥符作者意。",
      "圣期接千统，缛礼恢万祀。",
      "无文既已秩，同节此云备。",
      "宁当总章法，未揽云台议。",
      "废兴有时合，聪明自民视。",
      "成厦繄众材，至理岂一士。",
      "南阙朝奏书，中朝夕鸣佩。",
      "行矣无自遗，日中今可熭。"
    ]
  },
  {
    "id": "2e89e42059811c178be8add401ac9caa",
    "title": "云安玉虚观南轩感事二首",
    "authorName": "杜柬之",
    "authorId": "2e89e42059811c17d1457b72d1457b72",
    "dynasty": "宋",
    "content": [
      "樨梧殖岁首，擢起青琅玕。",
      "其叶大如掌，其阴匀若摊。",
      "弱干寻丈展，气已风云干。",
      "期之四五载，定足容栖鸾。",
      "我老无定居，僦屋蜗螺跧。",
      "平生辋川宅，面势胸中盘。",
      "何当遂诛茆，规庭十步宽。",
      "非无松柏坚，未易苍龙抟。",
      "种此南窗下，醉眠风雨寒。"
    ]
  },
  {
    "id": "2e89e42059811c178be8add4b2fbd0ba",
    "title": "云安玉虚观南轩感事二首",
    "authorName": "杜柬之",
    "authorId": "2e89e42059811c17d1457b72d1457b72",
    "dynasty": "宋",
    "content": [
      "念我蓄一栉，间关走西东。",
      "携持三十年，出处靡不同。",
      "朝梳带残月，暮理含清风。",
      "户枢既日运，何由生蠹虫。",
      "今晨无故折，脆响犹春葱。",
      "物理有定数，吾生得无穷。",
      "即事感百虑，抚躬悲一翁。",
      "空囊乏赆铁，闹市多良工。",
      "鸾胶堕渺茫，秋扇惭初终。",
      "从渠老齿豁，称我醉颅童。"
    ]
  },
  {
    "id": "2e89e42059811c1713c4cab491973f48",
    "title": "云安玉虚观南轩感事偶书五首",
    "authorName": "杜柬之",
    "authorId": "2e89e42059811c17d1457b72d1457b72",
    "dynasty": "宋",
    "content": [
      "二仪鼓炉鞴，四山塞气烟。",
      "岂惟草木焦，坐恐土石然。",
      "巴峡再不登，逡巡又无年。",
      "流殍竟何归，卒死填沟渊。",
      "哆吻魏佛狸，积粟窥淮堧。",
      "侥幸一水旱，乘饥扰吾边。",
      "小人不及夕，妄忧杞国天。",
      "敢谓赫赫楚，而无蔿贾贤。"
    ]
  },
  {
    "id": "2e89e42059811c1713c4cab492153f97",
    "title": "云安玉虚观南轩感事偶书五首",
    "authorName": "杜柬之",
    "authorId": "2e89e42059811c17d1457b72d1457b72",
    "dynasty": "宋",
    "content": [
      "古观久荒凉，寂然外人境。",
      "草木既蓁芜，风雨亦颓陨。",
      "我来一粪除，地净窗为冂。",
      "晨光散桐阴，夕照落柏影。",
      "置以六尺床，度此三伏永。",
      "终朝餍清凉，半夜或凄冷。",
      "客至共浮瓜，睡馀独煮茗。",
      "遥闻斗筲儿，争夺沸蛙黾。",
      "街头米十千，旱井费縻绠。",
      "对我脱粟盘，徐餐休祝鲠。"
    ]
  },
  {
    "id": "2e89e42059811c1713c4cab4446c27c4",
    "title": "云安玉虚观南轩感事偶书五首",
    "authorName": "杜柬之",
    "authorId": "2e89e42059811c17d1457b72d1457b72",
    "dynasty": "宋",
    "content": [
      "嗟余何不辰，备极生人凶。",
      "偶全摺胁范，屡脱南冠钟。",
      "再醮亦何为，孙枝发枯桐。",
      "鬼犹果求食，宁吐杀与丰。",
      "两儿如我长，无田学圃农。",
      "郑忽敢辞昏，冗食哀我翁。",
      "兹外尚难言，二女累桥公。",
      "荆笄嫁不售，谁论德与容。",
      "幼也抱奇疾，此岁日尪癃。",
      "亦既就膏肓，二竖不可攻。",
      "而我事奔走，过家如狂风。",
      "岂无旬浃留，奈此旦夕暮。",
      "吞酸一执手，掣去如飞蓬。",
      "心知不再见，衰泪纷无从。",
      "书来报哀讣，赍恨归亡穷。",
      "莫闻忍死言，稿葬青莲宫。",
      "为父我安忍，为儿汝何逢。",
      "兴言一及此，镞刃戕心胸。"
    ]
  },
  {
    "id": "2e89e42059811c17f423d721ac565a2c",
    "title": "至自云安题净戒院二首",
    "authorName": "杜柬之",
    "authorId": "2e89e42059811c17d1457b72d1457b72",
    "dynasty": "宋",
    "content": [
      "山口出云鸠唤雨，三月巴山蒸溽暑。",
      "浊流来作虎眼文，一叶孤舟命如缕。",
      "道傍绿树清阴凉，中有金仙古道场。",
      "去家才馀二百里，且复看此青筼筜。",
      "出门满目伤羁旅，归舍还煎碎儿女。",
      "欲问阇黎借榻眠，卧对龛灯淡无语。"
    ]
  },
  {
    "id": "2e89e42059811c17f423d721fb0235e8",
    "title": "至自云安题净戒院二首",
    "authorName": "杜柬之",
    "authorId": "2e89e42059811c17d1457b72d1457b72",
    "dynasty": "宋",
    "content": [
      "麦芒焦，桑椹紫，田家夫妇忙欲死。",
      "蚕入簇，麦登场，夫妇饱暖孰可当。",
      "道旁书生空有妇，不蚕而衣真汝负。",
      "功名富贵老不来，书剑风尘一生误。",
      "何时郎买百株桑，身耕妇织策最良。",
      "董生莫厌徵租吏，苏子无由黑貂弊。"
    ]
  },
  {
    "id": "2e89e4205985043f1aa8da41fc40803b",
    "title": "予至寿阳道因访造华严论李长者旧居",
    "authorName": "杨谟",
    "authorId": "2e89e4205985043fd1457b72d1457b72",
    "dynasty": "宋",
    "content": [
      "方山百里路崎岖，按部因寻长者庐。",
      "伏虎已归天女去，陇头新见万松株。"
    ]
  },
  {
    "id": "2e89e4205985043f9760deef9eed4495",
    "title": "琵琶泓",
    "authorName": "杨谟",
    "authorId": "2e89e4205985043fd1457b72d1457b72",
    "dynasty": "宋",
    "content": [
      "晋城出郭十里馀，嫩柳山花满岩麓。",
      "苍苔蹭蹬步亦艰，百丈悬崖挂层屋。",
      "老僧正睡门不闭，习习阴风起幽谷。",
      "耳聩不闻琵琶声，但见一泓春水绿。"
    ]
  },
  {
    "id": "2e89e4205987b7cf505cd6985a4a5a15",
    "title": "山行",
    "authorName": "赵立",
    "authorId": "2e89e4205987b7cf41bfd20a4a213d37",
    "dynasty": "宋",
    "content": [
      "爱杀潇湘境，山行知几重。",
      "风清秋思重，云淡晓阴浓。",
      "隔水时呼艇，经崖自策筇。",
      "岩扃聊问讯，把酒欠从容。"
    ]
  },
  {
    "id": "2e89e4205987b7cf9239cd7028743f6f",
    "title": "飞狐",
    "authorName": "赵立",
    "authorId": "2e89e4205987b7cf41bfd20a4a213d37",
    "dynasty": "宋",
    "content": [
      "舞毒山中夸巨蟒，问经岩下化灵狐。",
      "不知昨夜飞鸣处，曾报溪翁到此无。"
    ]
  },
  {
    "id": "2e89e4205987b7cfdea3bc01a52aa815",
    "title": "山谷碑",
    "authorName": "赵立",
    "authorId": "2e89e4205987b7cf41bfd20a4a213d37",
    "dynasty": "宋",
    "content": [
      "长记儿童膝下时，便闻山谷澹岩诗。",
      "江湖老矣潇湘过，始得摩挲石罅碑。"
    ]
  },
  {
    "id": "2e89e4205987b7cf84e66e077033714d",
    "title": "雷神碑",
    "authorName": "赵立",
    "authorId": "2e89e4205987b7cf41bfd20a4a213d37",
    "dynasty": "宋",
    "content": [
      "此洞当年本祀雷，栋梁见我忽倾摧。",
      "寺僧为报山灵说，不用惊疑俗客来。"
    ]
  },
  {
    "id": "2e89e4205987b7cf688f823fdec95d98",
    "title": "丹炉药臼",
    "authorName": "赵立",
    "authorId": "2e89e4205987b7cf41bfd20a4a213d37",
    "dynasty": "宋",
    "content": [
      "岩中二子已飞仙，药臼丹炉尚俨然。",
      "无奈故乡心正切，末由此地结清缘。"
    ]
  },
  {
    "id": "2e89e4205987b7cf2406b77df3de59e7",
    "title": "石井",
    "authorName": "赵立",
    "authorId": "2e89e4205987b7cf41bfd20a4a213d37",
    "dynasty": "宋",
    "content": [
      "酌泉石井喜无涯，喜与贪泉隔岭西。",
      "况有中秋明夜月，轻舟同载下浯溪。"
    ]
  },
  {
    "id": "2e89e420599323edbbc5372962701b3c",
    "title": "黄山杂咏桃花峰",
    "authorName": "邓宗度",
    "authorId": "2e89e420599323edd1457b72d1457b72",
    "dynasty": "宋",
    "content": [
      "刘阮辞世尘，桃花谁复主。",
      "无计殢春风，一夜零红雨。"
    ]
  },
  {
    "id": "2e89e420599323ed48d4fd31c3f6cfe3",
    "title": "黄山杂咏石床峰",
    "authorName": "邓宗度",
    "authorId": "2e89e420599323edd1457b72d1457b72",
    "dynasty": "宋",
    "content": [
      "原非人力建，造化琢磨成。",
      "一枕游仙梦，蟾波白昼生。"
    ]
  },
  {
    "id": "2e89e420599323edcc26f55547a40cd6",
    "title": "黄山杂咏祥符寺",
    "authorName": "邓宗度",
    "authorId": "2e89e420599323edd1457b72d1457b72",
    "dynasty": "宋",
    "content": [
      "云水最饶处，轮蹄无到时。",
      "夜蟾生佛面，春雪印僧眉。"
    ]
  },
  {
    "id": "2e89e420599323ed0df7fb367af5312e",
    "title": "黄山杂咏石门峰",
    "authorName": "邓宗度",
    "authorId": "2e89e420599323edd1457b72d1457b72",
    "dynasty": "宋",
    "content": [
      "暮云无意锁，春草岂能关。",
      "何事栖霞客，从兹去不还。"
    ]
  },
  {
    "id": "2e89e420599323ed0054828fa626e16f",
    "title": "黄山杂咏丹霞峰",
    "authorName": "邓宗度",
    "authorId": "2e89e420599323edd1457b72d1457b72",
    "dynasty": "宋",
    "content": [
      "绮段堆青壁，点缀秋颜色。",
      "几使晓来风，纵横裁不得。"
    ]
  },
  {
    "id": "2e89e420599323ed2af6211acb321ab4",
    "title": "黄山杂咏滴水岩",
    "authorName": "邓宗度",
    "authorId": "2e89e420599323edd1457b72d1457b72",
    "dynasty": "宋",
    "content": [
      "石壁碎寒流，行人暮已愁。",
      "更倾风月耳，无水不生秋。"
    ]
  },
  {
    "id": "2e89e420599323eda5bdcf71a47e23b0",
    "title": "黄山杂咏苍豹",
    "authorName": "邓宗度",
    "authorId": "2e89e420599323edd1457b72d1457b72",
    "dynasty": "宋",
    "content": [
      "却隐他山雾，来眠此洞云。",
      "区区麛鹿辈，战栗敢子群。"
    ]
  },
  {
    "id": "2e89e42059932a304acb656a9c247b66",
    "title": "越山四见亭",
    "authorName": "刘瑾",
    "authorId": "2e89e42059932a30d1457b72d1457b72",
    "dynasty": "宋",
    "content": [
      "山山能作雨，面面尽来峰。",
      "倚遍栏干曲，归心曲曲同。"
    ]
  },
  {
    "id": "2e89e420599f3f6c40f81eb88b8b9817",
    "title": "大泉洞",
    "authorName": "赵若渚",
    "authorId": "2e89e420599f3f6cd1457b72d1457b72",
    "dynasty": "宋",
    "content": [
      "通羊几岩壑，兹洞如修航。",
      "泉声轰鼓激，涧气侵衣凉。",
      "临流网银鲫，舣棹觞桂浆。",
      "此中有真趣，其乐良未央。"
    ]
  },
  {
    "id": "2e89e42059a84f103ca1a6fd54ddc26c",
    "title": "刘阮洞",
    "authorName": "王沔之",
    "authorId": "2e89e42059a84f10d1457b72d1457b72",
    "dynasty": "宋",
    "content": [
      "流传晨肇隐无踪，搜发仙源属郑公。",
      "百尺灵泉清澈底，千寻苍玉势凌空。",
      "飘香故迹人虽到，采药巅崖路不通。",
      "二女深沉断消息，桃花依旧笑春风。"
    ]
  },
  {
    "id": "2e89e42059b08bc4332f37bd6e5c11ec",
    "title": "访唐令狐公墓",
    "authorName": "令狐寿域",
    "authorId": "2e89e42059b08bc4d1457b72d1457b72",
    "dynasty": "宋",
    "content": [
      "闻说水东寺，旧有丞相家。",
      "小舟呼野渡，瘦马入梅花。",
      "龛像威容古，岩镌岁月赊。",
      "子孙今替落，相顾复咨嗟。"
    ]
  },
  {
    "id": "2e89e42059cae16bd1699cd7cd308881",
    "title": "大涤洞天留题",
    "authorName": "朴子文",
    "authorId": "2e89e42059cae16bd1457b72d1457b72",
    "dynasty": "宋",
    "content": [
      "不得入壶中，不知有洞天。",
      "未许涉弱水，蓬瀛名空传。",
      "洞霄古真境，九锁开其先。",
      "灵殿拱嘉树，奇岩漱飞泉。",
      "朝气夜沆瀣，夕岚蟠霏烟。",
      "自从汉晋间，隐迹丛真仙。",
      "所以镇琳宫，距今千百年。",
      "我来寻胜游，聊以息尘缘。",
      "谁意得高人，凡百为之前。",
      "扪萝扣大涤，曳裾登来贤。",
      "宫殿本邃靓，亦许奉周旋。",
      "倦游恬小憩，借我幽榻眠。",
      "觉我黄粱梦，枕上破缠绵。",
      "醉我真一酒，春台熙熙然。",
      "勿谓房栊深，入室乃渊渊。",
      "勿谓栏槛小，栖幽即㛹娟。",
      "苟有一拳石，天巧意已全。",
      "苟有一树木，风月亦足延。",
      "况是石与木，森罗呈万妍。",
      "有仙山即灵，君当悟真筌。"
    ]
  },
  {
    "id": "2e89e42059cdbb27a3317377e35cd695",
    "title": "楚塞亭",
    "authorName": "陈柏年",
    "authorId": "2e89e42059cdbb27d1457b72d1457b72",
    "dynasty": "宋",
    "content": [
      "舟行三峡乱峰间，雪浪如山毛骨寒。",
      "一帆喜见楚天阔，回首长吁蜀地难。"
    ]
  },
  {
    "id": "2e89e42059d77f1735dd7a5b621d4b8f",
    "title": "与运使桑景询",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "参旗井钺出西秦，纠合诸侯付老臣。",
      "风引旆旌趋魏阙，雪晴宇宙灭天尘。",
      "寒威等却边人惧，炎运方隆庙略神。",
      "已见旄头坠天外，乞身当喜及今春。"
    ]
  },
  {
    "id": "2e89e42059d77f1719bca6e77cabc43e",
    "title": "题保禄寺铁龙亭",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "数载诗书居保禄，至今常是忆单溪。",
      "几偎石瓮凭栏在，静听山禽绕树啼。",
      "岩溜潺湲清入骨，林间红白闻行提。",
      "吟诗聊写遥相寄，为向铁龙亭上题。"
    ]
  },
  {
    "id": "2e89e42059d77f17f1f3842f8c950c2e",
    "title": "阳台山",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "伤心独立阳台望，暮雨凄凉宋玉情。",
      "极目草深云梦泽，连天水阔汉阳城。",
      "当年楚国山犹在，千古襄王梦不成。",
      "往事悠悠魂已断，高唐今日有虚名。"
    ]
  },
  {
    "id": "2e89e42059d77f1763e0ef4835ebc453",
    "title": "雨晴登楼",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "自从南北避胡尘，怀抱衰残不复新。",
      "万里家乡常入梦，一帘风雨最关春。",
      "红疏绿暗能伤客，江静山明却慰人。",
      "老去也知登览倦，闭门僵卧动经旬。"
    ]
  },
  {
    "id": "2e89e42059d77f1771ba273181d3110f",
    "title": "泛松江",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "黛泼峰峦安用染，镜澄湖面不须磨。",
      "已惊张翰鲈如玉，想见西施髻如螺。",
      "目断楼高知水阔，云开山尽见天多。",
      "吾家本是烟波主，好律渔翁一曲歌。"
    ]
  },
  {
    "id": "2e89e42059d77f17957d200a2721cf83",
    "title": "散金歌",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "北人半是南朝民，食禄南朝终为君。",
      "失意暂时辞汉主，彷徨不忍痛思亲。"
    ]
  },
  {
    "id": "2e89e42059d77f173ce313b2203a7219",
    "title": "和公城",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "筑垒山前捍道冲，保全黎庶著仁功。",
      "寒鸦也解知恩泽，来往飞鸣古堑中。"
    ]
  },
  {
    "id": "2e89e42059d77f17c26c94308cbb6e17",
    "title": "甑山城",
    "authorName": "范致虚",
    "authorId": "2e89e42059d77f17d1457b7269a5b599",
    "dynasty": "宋",
    "content": [
      "朱伺屯兵古战场，甑山城堞久凄凉。",
      "闲来搔手高冈上，万里碧天秋思长。"
    ]
  },
  {
    "id": "2e89e42059df742a84a6cf68792c80da",
    "title": "题逍遥栖禅寺",
    "authorName": "唐遘",
    "authorId": "2e89e42059df742ad1457b72d1457b72",
    "dynasty": "宋",
    "content": [
      "圭峰大士翻经处，雅俗今犹说草堂。",
      "十顷筠篁环殿阁，百年松桧老风霜。",
      "临溪洗钵怜僧野，卷旆搜山意资藏。",
      "试取禅诠涤五虑，萧然心地顿清凉。"
    ]
  },
  {
    "id": "2e89e42059e2dc840264a394411c5670",
    "title": "哭朱龟岩",
    "authorName": "徐鼎",
    "authorId": "2e89e42059e2dc84d1457b72d1457b72",
    "dynasty": "宋",
    "content": [
      "掩涕愁相向，风凄日满篱。",
      "旧交无一在，哭子有馀悲。",
      "暗竹扃书牖，孤灯上蕙帷。",
      "寡妻惟抱子，具说病来时。"
    ]
  },
  {
    "id": "2e89e42059e4443551b78e43d6023c36",
    "title": "和宋伯仁韵",
    "authorName": "李景雷",
    "authorId": "2e89e42059e44435d1457b72d1457b72",
    "dynasty": "宋",
    "content": [
      "自笑冯唐老未侯，短衣匹马异乡游。",
      "卧闻破屋萧萧雨，坐听西风叶叶秋。",
      "邺下已非公干在，周南徒叹子长留。",
      "丈夫盖世英雄气，肯学世间儿女愁。"
    ]
  },
  {
    "id": "2e89e42059f3a244c765c514792865b2",
    "title": "送苏录事赴虢州",
    "authorName": "郭霖",
    "authorId": "2e89e42059f3a244d1457b72d1457b72",
    "dynasty": "宋",
    "content": [
      "白首旧相知，茅津此去时。",
      "马骄青草色，柳绾绿烟丝。",
      "落日曹瞒垒，荒城虢仲祠。",
      "圣朝深雨泽，宁必叹衰迟。"
    ]
  },
  {
    "id": "2e89e42059f3a24455b8aebe8090edd9",
    "title": "西耕",
    "authorName": "郭霖",
    "authorId": "2e89e42059f3a244d1457b72d1457b72",
    "dynasty": "宋",
    "content": [
      "凿田喜得傍湖堤，湖水春来好灌畦。",
      "躬稼自甘名姓没，不妨寂寞老岩栖。"
    ]
  },
  {
    "id": "2e89e42059f3a244b16d3329b943f21d",
    "title": "繇三茅直抵紫阳观",
    "authorName": "郭霖",
    "authorId": "2e89e42059f3a244d1457b72d1457b72",
    "dynasty": "宋",
    "content": [
      "一上云山思便幽，长松怪石坐淹留。",
      "乘风直造神仙窟，零落烟霞满杖头。"
    ]
  },
  {
    "id": "2e89e4205a115ad82430ed2d7f2ff562",
    "title": "赴京",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "太白楼前雨乍收，画船挝鼓上皇州。",
      "肯因离别牵愁思，要把勋名事壮游。",
      "千里关河旗带月，一天星斗剑横秋。",
      "胸中剩有安边策，此去应当献冕旒。"
    ]
  },
  {
    "id": "2e89e4205a115ad8e3047a6df698ff5e",
    "title": "奉天门朝贺",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "晓日初临万岁山，宝幢华盖列朝班。",
      "九重天上来仙乐，五色云中识圣颜。",
      "深殿卷帘香雾袅，近臣传制佩声还。",
      "嵩呼齐祝恩如海，散作阳和满世间。"
    ]
  },
  {
    "id": "2e89e4205a115ad8f3631312fdad5f74",
    "title": "调兵",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "年少谈兵胆气豪，折冲千里岂辞劳。",
      "旌旗影动秋风瑟，鼓角声回夜月高。",
      "红锦裁鞍新试马，黄金装带旧悬刀。",
      "临征自信军容盛，五色团花绣战袍。"
    ]
  },
  {
    "id": "2e89e4205a115ad88689c7f40e7fdf3e",
    "title": "扈驾",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "八月秋高战马肥，观兵郊外振天威。",
      "一声凤吹迎鸾驭，五色龙文杂衮衣。",
      "剑戟横空金气肃，旌旗映日彩云飞。",
      "令严星火诸军奋，直斩单于塞上归。"
    ]
  },
  {
    "id": "2e89e4205a115ad88dd74efbeda3e7a5",
    "title": "班师",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "紫塞回来雪正晴，王师百万拥连营。",
      "马嘶大地山河壮，旗卷长空日月明。",
      "龙虎台高千嶂耸，凤皇城近五云生。",
      "圣颜有喜天心顺，中外欢闻奏凯声。"
    ]
  },
  {
    "id": "2e89e4205a115ad8f5c5327c40db3d97",
    "title": "登东岳山",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "海内名山孰与齐，清风掖我上丹梯。",
      "鹏程九万扶摇近，世界三千指顾低。",
      "瀑挂天门惊霹雳，雨蒸日观出虹霓。",
      "太平会见东封盛，玉简金书焕紫泥。"
    ]
  },
  {
    "id": "2e89e4205a115ad8f4e99838c3f2e075",
    "title": "雪夜",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "漠漠同云遍海涯，晓风寒逼绿窗纱。",
      "飞扬鳞甲三千界，妆点楼台百万家。",
      "何处妙歌金帐酒，谁人清对玉梅花。",
      "便应石鼎融冰水，乌帽笼头自煮茶。"
    ]
  },
  {
    "id": "2e89e4205a115ad823dc4ec710595629",
    "title": "望岱岳",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "岱宗东望郁嵯峨，万丈仙桥鸟外过。",
      "秦树千年空老大，汉碑终古不消磨。",
      "天坛夜静乘星斗，石磴春深长薜萝。",
      "记得旧游曾载酒，颓然峰顶放长歌。"
    ]
  },
  {
    "id": "2e89e4205a115ad84e3008424245c664",
    "title": "望峄山",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "极目东山秀色浓，紫霄千叶醉芙蓉。",
      "题诗尚记仙人洞，飞佩曾过玉女峰。",
      "树老孤桐秋露下，碑残古篆暮云封。",
      "何时再醉天门月，卧听清风万壑松。"
    ]
  },
  {
    "id": "2e89e4205a115ad89ace4b316fa28090",
    "title": "登彭城楼",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "项王台上白云秋，亚夫坟前草树稠。",
      "山色不随人事改，水声长近戍城流。",
      "空馀夜月龙神庙，无复春风燕子楼。",
      "楚汉兴亡俱土壤，不须怀古重夷犹。"
    ]
  },
  {
    "id": "2e89e4205a115ad8195e304edc2ed2b8",
    "title": "戏马台",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "据鞍挥指八千兵，昔日中原几战争。",
      "追鹿已无秦社稷，逝骓方叹楚歌声。",
      "英雄事往人何在，寂寞台空草自生。",
      "回首云山青矗矗，黄流依旧绕彭城。"
    ]
  },
  {
    "id": "2e89e4205a115ad8d14ac5405c0380ac",
    "title": "夜宿甓社湖",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "湖光如镜迥无山，耿耿银河路可攀。",
      "万象不移天地外，一尘能到水云间。",
      "月明孤屿森楼阁，夜静飞仙过佩环。",
      "借问孟城何处是，微微灯火绿杨湾。"
    ]
  },
  {
    "id": "2e89e4205a115ad8ca1814016ed92f20",
    "title": "金陵旅夜",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "一雨皇都万象明，东风娇啭上林莺。",
      "火烟亭馆春多少，钟鼓楼台夜几更。",
      "枕上故园蝴蝶梦，枝头斜月杜鹃声。",
      "银笺欲写长相忆，滚滚江流不尽情。"
    ]
  },
  {
    "id": "2e89e4205a115ad8e100167230048684",
    "title": "过小孤山",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "八月灵槎溯海门，翠云台上醉芳樽。",
      "峰头楼閤相高下，水底鱼龙自吐吞。",
      "万古青天留玉柱，五更红日涌金盆。",
      "宦游不尽登临兴，欲洗苍苔颂圣恩。"
    ]
  },
  {
    "id": "2e89e4205a115ad8a149e3ab160316be",
    "title": "登翠云台",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "一柱中流亦壮哉，分明世上有蓬莱。",
      "帘开庐阜层层出，船泛岷山滚滚来。",
      "夜冷神龙蟠水府，天青仙佩下瑶台。",
      "闲将玉管吹明月，勾引翩翩彩凤回。"
    ]
  },
  {
    "id": "2e89e4205a115ad8d2e2afda26ad04c2",
    "title": "游匡庐山",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "欲向匡庐观瀑布，便从鼓蠡骤楼船。",
      "一声长啸来丹壑，千丈飞流下碧天。",
      "洞里楼台无岁月，云中鸡犬有神仙。",
      "凭谁呼起巢松者，醉拥宫袍对酒眠。"
    ]
  },
  {
    "id": "2e89e4205a115ad83e549c24d76c635d",
    "title": "度大庾岭",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "凿破鸿蒙一窍通，至今传说九龄功。",
      "天垂瘴雨蛮烟外，路入炎荒火树中。",
      "万里关河瞻北极，两行旌旆过南雄。",
      "鹧鸪声里端阳近，榕树青青荔子红。"
    ]
  },
  {
    "id": "2e89e4205a115ad8ea7327f323a8f2f4",
    "title": "过峡山寺",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "峡江江上峡山寺，落日峰峦翠作堆。",
      "云拥半空楼殿出，天然一幅画图开。",
      "仙人采药和光洞，释子翻经化乐台。",
      "顾我红尘车马客，题诗无暇扫苍苔。"
    ]
  },
  {
    "id": "2e89e4205a115ad827e0006f8c927095",
    "title": "登越王台",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "海上荒台草树平，登临不尽古人情。",
      "白云万里怀亲舍，红日中天望帝京。",
      "百粤山川秋历落，三城楼阁晚峥嵘。",
      "醉来徙倚栏干曲，听彻西风画角声。"
    ]
  },
  {
    "id": "2e89e4205a115ad8b66b4045db524531",
    "title": "浴日亭和苏学士韵",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "危亭突兀倚青山，坐对扶桑碧海湾。",
      "紫雾欲生龙伯庙，洪涛先涌虎门关。",
      "光摇宇宙花生眼，影动阑干酒上颜。",
      "遥望蓬莱宫阙晓，一轮飞挂碧云间。"
    ]
  },
  {
    "id": "2e89e4205a115ad88bd2c8e83709062a",
    "title": "怀古",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "我昔游海上，东望三神山。",
      "风波几万里，苍茫云霭间。",
      "鱼龙自掀舞，天空日月闲。",
      "神仙渺无迹，徐福去不还。",
      "空馀蓬莱阁，千载留人寰。"
    ]
  },
  {
    "id": "2e89e4205a115ad8565bc57b8a968a4e",
    "title": "追和苏子瞻游峡山寺韵",
    "authorName": "吕定",
    "authorId": "2e89e4205a115ad8d1457b72d1457b72",
    "dynasty": "宋",
    "content": [
      "山迥宝华阁，水绕金锁湾。",
      "尘虑顿焉息，于兹开我颜。",
      "疏钟日夕动，老僧林下还。",
      "天风吹白云，悠悠满松关。",
      "归猿有馀悲，月明啸空山。",
      "仙人自何来，翱翔八极间。",
      "手把玉芙蓉，吟笑锵佩环。",
      "歌罢忽飞去，千峰堆翠鬟。"
    ]
  },
  {
    "id": "2e89e4205a1a244ebae01c57e2ddce81",
    "title": "谢进士张翼投诗两轴",
    "authorName": "王溥",
    "authorId": "2e89e4205a1a244eccc0aa1bfec8d47d",
    "dynasty": "宋",
    "content": [
      "清河诗客本贤良，惠我新吟六十章。",
      "格调宛同罗给事，功夫深似贾司仓。",
      "登山始觉天高广，到海方知浪渺茫。",
      "好去蟾宫是归路，明年应折桂枝香。"
    ]
  },
  {
    "id": "2e89e4205a1a244e4254ea79074463b4",
    "title": "寄邓洵美",
    "authorName": "王溥",
    "authorId": "2e89e4205a1a244eccc0aa1bfec8d47d",
    "dynasty": "宋",
    "content": [
      "衡阳归雁别重湖，衔到同人一纸书。",
      "忽见姓名双泪落，不知消息十年馀。",
      "彩衣我已登黄阁，白社君犹葺旧居。",
      "南望荆门千里外，暮云重叠满晴虚。"
    ]
  },
  {
    "id": "2e89e4205a1a244e6a2e76f3f19d0123",
    "title": "诗一首",
    "authorName": "王溥",
    "authorId": "2e89e4205a1a244eccc0aa1bfec8d47d",
    "dynasty": "宋",
    "content": [
      "挥毫文战偶搴旗，待诏金华亦偶为。",
      "白社遽当宗伯选，赤心旋遇圣人知。",
      "九霄得路荣虽极，三接承恩出每迟。",
      "职在台司多少暇，亲师不及舞雩时。"
    ]
  },
  {
    "id": "2e89e4205a1a244e15b59d41f6c9bde0",
    "title": "咏牡丹",
    "authorName": "王溥",
    "authorId": "2e89e4205a1a244eccc0aa1bfec8d47d",
    "dynasty": "宋",
    "content": [
      "枣花至小能成实，桑叶虽柔解吐丝。",
      "堪笑牡丹如斗大，不成一事又空枝。"
    ]
  },
  {
    "id": "2e89e4205a1b2030a32ab5c5bc9e79ba",
    "title": "行色",
    "authorName": "司马池",
    "authorId": "2e89e4205a1b2030d79aac07d736bb10",
    "dynasty": "宋",
    "content": [
      "冷于陂水淡于秋，远陌初穷见渡头。",
      "犹赖丹青无处画，画成应遣一生愁。"
    ]
  },
  {
    "id": "2e89e4205a324e6e7311af85d84693db",
    "title": "东湖其一",
    "authorName": "王云",
    "authorId": "2e89e4205a324e6ed1457b72ffeed84c",
    "dynasty": "宋",
    "content": [
      "湖景甲东城，亭台相照清。",
      "地分春色早，波动日华生。",
      "绝胜新图展，涵虚古鉴明。",
      "绿杨烟岸侧，风约钓舟横。"
    ]
  },
  {
    "id": "2e89e4205a324e6e2f1605fb3303e2f2",
    "title": "赠大仰齐禅师",
    "authorName": "王云",
    "authorId": "2e89e4205a324e6ed1457b72ffeed84c",
    "dynasty": "宋",
    "content": [
      "大仰古名刹，师居二纪中。",
      "本无一法说，须信万缘空。",
      "体与大虚合，心将诸祖同。",
      "唐来三百载，不坠释迦风。"
    ]
  },
  {
    "id": "2e89e4205a324e6e4c2ab20ad29bc2bd",
    "title": "赠仰山简老",
    "authorName": "王云",
    "authorId": "2e89e4205a324e6ed1457b72ffeed84c",
    "dynasty": "宋",
    "content": [
      "简师飞锡地，天外集云峰。",
      "挐石松根瘦，歆窗竹影浓。",
      "山寒侵坏衲，涧响杂疏钟。",
      "客问西来意，无言凭短筇。"
    ]
  },
  {
    "id": "2e89e4205a324e6e551f60371ede7698",
    "title": "题张氏钟秀阁",
    "authorName": "王云",
    "authorId": "2e89e4205a324e6ed1457b72ffeed84c",
    "dynasty": "宋",
    "content": [
      "卜筑■郊扉，登临野趣宜。",
      "鸥边春浪间，草外碧云低。",
      "画忆王摩诘，诗渐杜拾遗。",
      "徘徊半楼月，残夜水明时。"
    ]
  },
  {
    "id": "2e89e4205a324e6e55bddb7ec3cd9405",
    "title": "东湖其二",
    "authorName": "王云",
    "authorId": "2e89e4205a324e6ed1457b72ffeed84c",
    "dynasty": "宋",
    "content": [
      "三月前头二月天，湖亭雄绝富韶妍。",
      "石形卓砌虎蹲岸，樯影浸波龙卧渊。",
      "向日鲜明花曝锦，随风零乱柳飞绵。",
      "春来此地堪行乐，谁共赏心张雅筵。"
    ]
  },
  {
    "id": "2e89e4205a324e6e4c13f7d9fe862774",
    "title": "题李都官道堂",
    "authorName": "王云",
    "authorId": "2e89e4205a324e6ed1457b72ffeed84c",
    "dynasty": "宋",
    "content": [
      "高挂朝冠返故乡，静延真侣创新堂。",
      "不容闲草依阶砌，已许归云宿栋梁。",
      "爱客定须添酒病，惜春应未减诗狂。",
      "肯同阮巷分南北，松竹交阴隔藓墙。"
    ]
  },
  {
    "id": "2e89e4205a366038ba8cd1373f7fa303",
    "title": "南阳酂诗",
    "authorName": "王祜",
    "authorId": "2e89e4205a366038bea5955bdf6d2338",
    "dynasty": "宋",
    "content": [
      "置酒向南宫，分明将将雄。",
      "指踪为第一，大国赏元戎。",
      "似续惟人杰，危忘尽狗功。",
      "贤哉垂俭德，千古仰清风。"
    ]
  },
  {
    "id": "2e89e4205a366038e56265ab2465eb50",
    "title": "赠率子连",
    "authorName": "王祜",
    "authorId": "2e89e4205a366038bea5955bdf6d2338",
    "dynasty": "宋",
    "content": [
      "下瞰虚空临绝涧，上排烟雾倚山颠。",
      "四边险绝无猿鸟，独卧深云三十年。"
    ]
  },
  {
    "id": "2e89e4205a366038e56265ab95347b04",
    "title": "赠率子连",
    "authorName": "王祜",
    "authorId": "2e89e4205a366038bea5955bdf6d2338",
    "dynasty": "宋",
    "content": [
      "古星当崖映日间，年年常伴白云闲。",
      "糇粮丹火何从出，四面无人见下山。"
    ]
  },
  {
    "id": "2e89e4205a366038e56265ab0aab69e1",
    "title": "赠率子连",
    "authorName": "王祜",
    "authorId": "2e89e4205a366038bea5955bdf6d2338",
    "dynasty": "宋",
    "content": [
      "心意逍遥物莫知，山中山下识人稀。",
      "想君绝虑离尘土，不是王乔即令威。"
    ]
  },
  {
    "id": "2e89e4205a374f01a59bc7f43b665049",
    "title": "宿峡市",
    "authorName": "杨雯",
    "authorId": "2e89e4205a374f01d1457b72d1457b72",
    "dynasty": "宋",
    "content": [
      "人烟正摇落，楼笛颇清圆。",
      "老树依山驿，东风上峡船。",
      "江湖万里外，灯火十年前。",
      "世路能令老，吾生且醉眠。"
    ]
  },
  {
    "id": "2e89e4205a374f014b53736e0dfe0e8a",
    "title": "早春",
    "authorName": "杨雯",
    "authorId": "2e89e4205a374f01d1457b72d1457b72",
    "dynasty": "宋",
    "content": [
      "不知何处碧云乡，冉冉平生可断肠。",
      "怪底乾坤惟梦短，老来岁月更心长。",
      "城头急鼓千家怨，江上残梅一水香。",
      "自作醉侯开醉国，笑人奔走为谁忙。"
    ]
  },
  {
    "id": "2e89e4205a374f01ad8768e53e2fe2cc",
    "title": "北客",
    "authorName": "杨雯",
    "authorId": "2e89e4205a374f01d1457b72d1457b72",
    "dynasty": "宋",
    "content": [
      "北客相催发，一日举千帆。",
      "遥怜庾开府，岁晚望江南。"
    ]
  },
  {
    "id": "2e89e4205a374f01f15cbbf777a03efa",
    "title": "玉山",
    "authorName": "杨雯",
    "authorId": "2e89e4205a374f01d1457b72d1457b72",
    "dynasty": "宋",
    "content": [
      "霞衣玉佩去飘飘，控鹤仙人不可招。",
      "难信岭头顽石畔，分明有路入青霄。"
    ]
  },
  {
    "id": "2e89e4205a374f01bd8b0d8969f51da1",
    "title": "游观山",
    "authorName": "杨雯",
    "authorId": "2e89e4205a374f01d1457b72d1457b72",
    "dynasty": "宋",
    "content": [
      "古寺隐山腹，苍苔行地衣。",
      "岑寂少人迹，路才一线微。",
      "问谁促公行，一句山谷诗。",
      "闲来就汤沐，聊叩幽人扉。",
      "相投一杯水，气味如曹溪。",
      "兴尽即云返，重到还无期。"
    ]
  },
  {
    "id": "2e89e4205a374f019225c5a2558b06a9",
    "title": "宋武帝庙",
    "authorName": "杨雯",
    "authorId": "2e89e4205a374f01d1457b72d1457b72",
    "dynasty": "宋",
    "content": [
      "溪声答松风，巨石出老拳。",
      "古树不知名，岌岌蛟龙缠。",
      "夕阴互出没，秋华带芳鲜。",
      "葱葱帝王气，栋宇垂千年。",
      "虎贲秉霜戟，惨淡生云烟。",
      "宫人翠龙驾，手持玉连蜷。",
      "昌明坐恍惚，精神雷在天。",
      "大呼司雍间，旬月无秦燕。",
      "昔为万夫特，今受众目怜。",
      "石马亦埋没，岁时草芊芊。",
      "小臣异代士，见之泪迸泉。",
      "齐人思爽鸠，蜀人哀杜鹃。",
      "江东旧正朔，礼奉敢不虔。",
      "但愿君王心，不忘载荻船。",
      "下山又再拜，白日当空悬。"
    ]
  },
  {
    "id": "2e89e4205a374f01a35dbeb019fc5218",
    "title": "迢迢空同山",
    "authorName": "杨雯",
    "authorId": "2e89e4205a374f01d1457b72d1457b72",
    "dynasty": "宋",
    "content": [
      "迢迢空同山，乃在西极巅。",
      "玉泉荫灵芝，上有千岁仙。",
      "安得凌风翼，相从白云间。",
      "神仙本冥漠，天运乃推迁。",
      "不如酌我酒，或得成自然。",
      "田父要我语，饮者亦非贤。",
      "愿君长独醒，加餐足高年。"
    ]
  },
  {
    "id": "2e89e4205a380773e3f6e8332deeef49",
    "title": "送黄炳",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "未尽连床话，匆匆又语离。",
      "襟期无限事，书寄若为辞。",
      "昔别已十载，重逢还几时。",
      "孤舟明夜月，何处照相思。"
    ]
  },
  {
    "id": "2e89e4205a38077305f2b5a2e741d24e",
    "title": "望彭蠡",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "万壑气交会，今知楚泽雄。",
      "水明才辨树，雾合忽迷空。",
      "远浦沈初月，孤舟乱去鸿。",
      "阑干已愁思，渔唱入蘋风。"
    ]
  },
  {
    "id": "2e89e4205a38077320512baf6a00feeb",
    "title": "月夜与张辑论诗",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "凉露初长夜，纤云净尽时。",
      "几人还对月，与客共论诗。",
      "苦思常难稳，闲题或更奇。",
      "不应夸末俗，准拟古人知。"
    ]
  },
  {
    "id": "2e89e4205a3807732d042e3207ada67c",
    "title": "林和靖祠",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "白云人已矣，古屋自苍苔。",
      "林下误疑鹤，水边空见梅。",
      "市人携酒至，歌女棹船回。",
      "检点幽栖处，湖光似向来。"
    ]
  },
  {
    "id": "2e89e4205a380773f20f7ee3882bc04d",
    "title": "元上人见访",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "昔子青青佩，重逢怪衲衣。",
      "樊笼留不住，云水静相依。",
      "习气馀诗句，枯禅堕佛机。",
      "东湖自尘外，还带夕阳归。"
    ]
  },
  {
    "id": "2e89e4205a380773644f38386ffe0c44",
    "title": "巧夕添丁",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "书来知有喜，客梦应维熊。",
      "久作庭闱别，遥知笑语同。",
      "充闾非我愿，钓濑是家风。",
      "莫学天孙巧，朱愚肖乃翁。"
    ]
  },
  {
    "id": "2e89e4205a380773259b5b45422919eb",
    "title": "挽陈邵武",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "前辈闻如此，今人见未多。",
      "难将通介论，不在语言科。",
      "胄监开华近，樵川借抚摩。",
      "乡评最期望，一梦只南柯。"
    ]
  },
  {
    "id": "2e89e4205a38077301d3e8ec82a71112",
    "title": "夜投荒店戏成",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "唤起吹松火，开门问带嗔。",
      "随行曾有米，同伴几何人。",
      "乱秆铺添荐，残篱拾作薪。",
      "夜寒难得酒，烦扣隔山邻。"
    ]
  },
  {
    "id": "2e89e4205a3807736b445445f421df2e",
    "title": "重到地藏院",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "泥泞行良苦，青山且眼前。",
      "题诗如昨日，倒指已三年。",
      "僧榻寒宵雨，渔村落照烟。",
      "薄游聊复尔，终拟老林泉。"
    ]
  },
  {
    "id": "2e89e4205a3807735e124fdabcd8feb5",
    "title": "寄张辑",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "不见吾张辑，新诗何处吟。",
      "身留江介远，秋入夜凉深。",
      "灯影还家梦，蛩声倦客心。",
      "归来及嘉节，细把菊花斟。"
    ]
  },
  {
    "id": "2e89e4205a3807733fd1a1dc3a8bd26f",
    "title": "建德县梅山寺",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "公退逢长日，清游到宝坊。",
      "山围露天小，径绕引溪长。",
      "苔壁晴云湿，松轩暑月凉。",
      "钟声半归路，回首暮苍苍。"
    ]
  },
  {
    "id": "2e89e4205a3807733664b5c7babf50d5",
    "title": "新晴",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "滑路愁骑马，晴天好放船。",
      "水纹摇倒壁，花影弄澄川。",
      "梦寐驱驰在，光阴少壮迁。",
      "心期犹浩荡，搔首白鸥前。"
    ]
  },
  {
    "id": "2e89e4205a3807733403131726c63892",
    "title": "舟中夜雪",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "落帆侵夜色，客思正悽悽。",
      "风撼潇湘覆，云连宇宙低。",
      "洒篷吹乍急，攲枕听还迷。",
      "懒惰无清兴，谁人访剡溪。"
    ]
  },
  {
    "id": "2e89e4205a3807732c6cbe9d44453060",
    "title": "送戴式之",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "自小寻诗出，江湖今白头。",
      "应嫌少陵读，不似子长游。",
      "风雨夜愁枕，莺花春醉楼。",
      "吟边消息好，怀古问沙鸥。"
    ]
  },
  {
    "id": "2e89e4205a38077383b79bbb06f5264b",
    "title": "茅舍",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "村居远城市，独木渡塘坳。",
      "迸笋补篱竹，落松添屋茅。",
      "童归携酒榼，客至得盐包。",
      "随分山中好，低檐燕有巢。"
    ]
  },
  {
    "id": "2e89e4205a38077380c9c5b23d532a00",
    "title": "憩田家",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "昼问田家憩，相呼隔短篱。",
      "负薪髽引犊，挑菜跣携儿。",
      "沙井和虾汲，村舂夹稻炊。",
      "老翁评贵粜，覼缕旧年时。"
    ]
  },
  {
    "id": "2e89e4205a380773462f80a9fe5a8fe4",
    "title": "戏友人",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "今朝有清兴，无处觅诗人。",
      "寺占房空锁，窗窥榻有尘。",
      "寻芳知尚早，报谒未应频。",
      "只在城中醉，烟云满澹津。"
    ]
  },
  {
    "id": "2e89e4205a3807737cd23f6fca001077",
    "title": "孤雁",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "一雁度岑寂，流空音响哀。",
      "云沙天地阔，霜雪羽毛摧。",
      "力小知机早，心危见影猜。",
      "芦洲迷处所，飞绕正徘徊。"
    ]
  },
  {
    "id": "2e89e4205a3807736c5449bb5c392941",
    "title": "野兴",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "身闲归未得，野兴日翛然。",
      "抱牍无来吏，寻诗即散仙。",
      "杯明松罅月，座引石根泉。",
      "有客知余意，清风三两弦。"
    ]
  },
  {
    "id": "2e89e4205a380773a5b59381b36489b8",
    "title": "湘中",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "千古怀沙恨，凄凉何处论。",
      "坐看宗国事，安用一身存。",
      "落叶西风岸，孤舟半夜猿。",
      "年年江月白，为照独醒魂。"
    ]
  },
  {
    "id": "2e89e4205a380773c26aec820c4b3913",
    "title": "湘川逢故人",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "少小□同巷，分携知几年。",
      "乍逢如未识，相问转悽然。",
      "月色秋看好，潮声夜听圆。",
      "醉来共乡语，不觉是湘川。"
    ]
  },
  {
    "id": "2e89e4205a38077330156991252b254c",
    "title": "夜发湘城",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "西风吹客衣，一舸载书归。",
      "肯为身谋便，而令心事违。",
      "橹声江月碎，人影水烟微。",
      "渐觉寒城远，沈沈击柝稀。"
    ]
  },
  {
    "id": "2e89e4205a380773baaa7f706bb5754f",
    "title": "乐斋",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "颜巷当年事，同门自少知。",
      "谁言公子贵，心与古人期。",
      "望柳寻花意，吟风弄月时。",
      "人琴无处问，空想考亭诗。"
    ]
  },
  {
    "id": "2e89e4205a3807739bd5e3b568b6f424",
    "title": "菊",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "秋篱霜露寒，独立尔良难。",
      "不作过时恨，从教耐久看。",
      "风流沾腊蕊，臭味忆骚兰。",
      "孤淡逢心赏，幽香故未阑。"
    ]
  },
  {
    "id": "2e89e4205a380773c597ce54f567f6a8",
    "title": "到清湘",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "客里今年月，相逢九处圆。",
      "行穷湘水际，愁到楚云边。",
      "屋内烟明路，椽闲瓦见天。",
      "州城何处是，人指隔山烟。"
    ]
  },
  {
    "id": "2e89e4205a3807735a178e8ef27bed28",
    "title": "送张辑游宣城",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "君抚渊明底样琴，肯于弦上要知音。",
      "相逢尘事不挂口，别去清愁总上心。",
      "听雨夜床孤旧约，看云秋壑想幽寻。",
      "他年跨鹤相过否，应笑浮名雪满簪。"
    ]
  },
  {
    "id": "2e89e4205a3807736271a18c8c36622e",
    "title": "蒙斋先生赋张通守佚老堂次韵",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "拂衣归共白云间，佚老堂中天地宽。",
      "黄发可教供鞅掌，青山聊足对高寒。",
      "杖藜行乐春风软，纸帐佳眠晓日团。",
      "林下未应忘世事，并烦寄语谢家安。"
    ]
  },
  {
    "id": "2e89e4205a38077338043c4f26728e92",
    "title": "颜范祠堂",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "颜范新祠番水阳，邦人来此识纲常。",
      "海波澒洞孤峰峭，天宇清明一凤翔。",
      "英迹重寻馀古帖，高情犹想赋秋香。",
      "奸谀骨朽今安在，三叹前贤死不亡。"
    ]
  },
  {
    "id": "2e89e4205a38077350b63f4a94446e14",
    "title": "昭君怨",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "欲洗铅华净，那须画手工。",
      "玉颜翻自误，不似旧图中。"
    ]
  },
  {
    "id": "2e89e4205a380773a226e541d6b9d4ef",
    "title": "松雪",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "阴崖未知晴，松雪自在白。",
      "可恨晚风颠，飞寒乱苔石。"
    ]
  },
  {
    "id": "2e89e4205a3807732a7e0d7a2fbcaac2",
    "title": "七夕",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "纤巧逐时新，谁将大雅陈。",
      "天孙古机锦，笑杀世间人。"
    ]
  },
  {
    "id": "2e89e4205a380773c04e00e5393830d7",
    "title": "张辑冯去非话别",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "此夕真成别，幽怀欲语谁。",
      "梅花霜月晓，独起咏君诗。"
    ]
  },
  {
    "id": "2e89e4205a3807735cec47f99e905e11",
    "title": "忆山中",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "山中桂香满，无复向来游。",
      "官事何时了，一年孤负秋。"
    ]
  },
  {
    "id": "2e89e4205a380773a2d6992054887e2a",
    "title": "即事",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "僧屋藏深坞，渔舟带远汀。",
      "谁教双白鸟，来点暮山青。"
    ]
  },
  {
    "id": "2e89e4205a3807735966f98c2adb794b",
    "title": "闰九",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "前月登高去，犹嫌菊未黄。",
      "秋风不相负，特地再重阳。"
    ]
  },
  {
    "id": "2e89e4205a380773b9fde0d2b4cc55c1",
    "title": "旋摘盆柑",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "金丸手自摘，色味香三绝。",
      "从来天者全，风韵迥然别。"
    ]
  },
  {
    "id": "2e89e4205a38077338e23482d4a40a16",
    "title": "春晚",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "向来得意在烟霞，失脚黄尘负岁华。",
      "过却海棠浑不省，梦中犹自咏梅花。"
    ]
  },
  {
    "id": "2e89e4205a3807734908c54c11f07689",
    "title": "秋入",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "秋入蘋风白浪生，痴云未放楚天晴。",
      "青山湖水知何处，中有斜阳一段明。"
    ]
  },
  {
    "id": "2e89e4205a380773497e1bb10752795e",
    "title": "阳关图",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "人人肠断渭城歌，谁独持竿面碧波。",
      "可是无情如木石，只应此地别离多。"
    ]
  },
  {
    "id": "2e89e4205a3807730a7e4c957e667a55",
    "title": "盘谷图",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "声利争驰毫末间，几人能得健时闲。",
      "不须展画相撩弄，昨夜秋风忆故山。"
    ]
  },
  {
    "id": "2e89e4205a380773de03eef4f8058a92",
    "title": "见梅",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "绝怜生意上寒枝，几度巡檐错恨迟。",
      "数点疏花人未见，窗间早被月明知。"
    ]
  },
  {
    "id": "2e89e4205a3807735b73ab563c280093",
    "title": "春归",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "抵死连宵雨不休，今朝晴景莫登楼。",
      "杜鹃啼得春归了，风里杨花点点愁。"
    ]
  },
  {
    "id": "2e89e4205a3807735b3201a10393f521",
    "title": "荐福寺",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "石径秋痕苔藓深，谁将清气润修林。",
      "戴公堤上古时月，几度凉宵照苦吟。"
    ]
  },
  {
    "id": "2e89e4205a380773b2cbc1473eb6da40",
    "title": "拾橡亭为黄炳赋",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "世上危机富贵身，由来着意鬼神嗔。",
      "到头钟鼎谁消得，正要山中拾橡人。"
    ]
  },
  {
    "id": "2e89e4205a3807731aab50d947805709",
    "title": "忆张辑",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "畏景如焚客路尘，寂寥山店独吟身。",
      "多情唯有别时月，低傍茅檐巧趁人。"
    ]
  },
  {
    "id": "2e89e4205a3807738c8a833c7d627e92",
    "title": "宿石潭寺寄黄炳",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "昨夜湖心共泊船，一天星露宿寒烟。",
      "朝来极目无洲渚，知采蘋花何处边。"
    ]
  },
  {
    "id": "2e89e4205a380773546e484f0074a3be",
    "title": "画梅兰竹石",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "正忆吟窗占竹坡，风烟触眼奈愁何。",
      "梅兰只作从前瘦，石上苍苔别后多。"
    ]
  },
  {
    "id": "2e89e4205a38077334bb4d40cddbf56b",
    "title": "春恨",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "马上东风吹酒醒，空将春恨到江亭。",
      "飞香寂寞无寻处，烟映晚山深浅青。"
    ]
  },
  {
    "id": "2e89e4205a380773867e7a9432e6457a",
    "title": "二水闻角",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "少日乡闾不解愁，闲听画角起谯楼。",
      "西风依旧阑干月，独自潇湘万里秋。"
    ]
  },
  {
    "id": "2e89e4205a380773a3d92e1ed6287cf8",
    "title": "军行",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "野人自说老为农，旧识戎装纸画中。",
      "近日军行浑见惯，儿童嬉戏学刀弓。"
    ]
  },
  {
    "id": "2e89e4205a380773521dc8ab03265d90",
    "title": "子陵滩",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "西风吹雨暮江寒，想见当年独把竿。",
      "不是君王思故旧，何人知有子陵滩。"
    ]
  },
  {
    "id": "2e89e4205a380773521dc8abaf4a75ab",
    "title": "子陵滩",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "一榻从容话岁寒，相忘共作布衣看。",
      "云台诸子成何事，万古清风一钓竿。"
    ]
  },
  {
    "id": "2e89e4205a380773793096f5e9883087",
    "title": "泛湖",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "四边天共水漫漫，身在鸿蒙缥渺间。",
      "忽见浮空青一抹，舟中人说是湖山。"
    ]
  },
  {
    "id": "2e89e4205a38077339c52aaa9a8652d4",
    "title": "慈湖墨竹",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "先生万虑尽空时，元气浑沦可得窥。",
      "还有发生消息在，挥毫烟雨一枝枝。"
    ]
  },
  {
    "id": "2e89e4205a38077339c52aaac438aef7",
    "title": "慈湖墨竹",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "戏笔偶然成此耳，直将造化论锱铢。",
      "不知茂叔庭前草，有此风烟一段无。"
    ]
  },
  {
    "id": "2e89e4205a380773a5700330380aa041",
    "title": "上饶界首伤曾殊",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "故人曾此赋梅诗，人共梅花一梦非。",
      "欲唤青山话前事，西风吹泪湿征衣。"
    ]
  },
  {
    "id": "2e89e4205a380773462f80a928a98392",
    "title": "戏友人",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "怪得诗情减一分，知君为学有新闻。",
      "尘中毕竟闲人少，独自开樽对白云。"
    ]
  },
  {
    "id": "2e89e4205a380773c8432aaf616a217b",
    "title": "道傍木犀",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "路人攀折半成荒，何似山中自在芳。",
      "可耐西风相料理，为谁消得许清香。"
    ]
  },
  {
    "id": "2e89e4205a38077306a21a63689e2911",
    "title": "示园丁",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "种竹宜疏延夜月，浇花须早趁晨阴。",
      "溪边钓石勤时扫，恐有诗人来醉吟。"
    ]
  },
  {
    "id": "2e89e4205a3807730f6f453ca566bf3b",
    "title": "岳麓寺其二",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "吟到湘江倚钓篷，秋风日日望空蒙。",
      "偶来上到阑干处，却指孤城夕照中。"
    ]
  },
  {
    "id": "2e89e4205a380773084e284aef560443",
    "title": "兵火后还里",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "十载青山几战尘，还家何处访情亲。",
      "儿时巷陌今难认，却问新移来住人。"
    ]
  },
  {
    "id": "2e89e4205a3807736df95e1aa7e0465b",
    "title": "宿泽心",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "自从孤棹背乡关，几度麻姑梦里山。",
      "此地不知何洞府，石间松荫水潺潺。"
    ]
  },
  {
    "id": "2e89e4205a3807734b73a316678f9fed",
    "title": "雪梅",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "报道梅边雪未休，披衣晨起上帘钩。",
      "孤根清健元如许，空为花寒一夜愁。"
    ]
  },
  {
    "id": "2e89e4205a38077347c30a19e4f0d7b2",
    "title": "定王台观雪",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "清晨吟思独凭栏，十二楼中白玉寒。",
      "此地古来风雪里，有人惆怅望长安。"
    ]
  },
  {
    "id": "2e89e4205a380773bde383b7eb58c95d",
    "title": "琴",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "孤松风下弦秋清，湘江湛湛湘山青。",
      "一声吹入天冥冥，何处白鹤飞来听。"
    ]
  },
  {
    "id": "2e89e4205a380773f9fdec93663a4720",
    "title": "大虎头滩",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "闻说前滩大虎头，行人愁绝欲回舟。",
      "世闲多有虚名误，不见钱塘海逆流。"
    ]
  },
  {
    "id": "2e89e4205a3807730773daa9cb57fda4",
    "title": "玉溪雪夜",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "雪霁天夜白，月上江空明。",
      "饮散客就船，万籁沈三更。",
      "谁家竹篱岸，摸索疏枝横。",
      "不著色与香，令我毛骨清。",
      "醉魂乘沆瀣，看舞婆罗城。"
    ]
  },
  {
    "id": "2e89e4205a380773338e8a7ba78e00dc",
    "title": "独往",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "一径历纡馀，独往未到处。",
      "岂曰岩泉幽，心闲即真趣。",
      "萧萧松有声，依依花自开。",
      "樵翁向我笑，问我何从来。"
    ]
  },
  {
    "id": "2e89e4205a3807737c4293ff50893803",
    "title": "自乐平阅视渡舟取道太阳渡宿地藏院",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "康山问民涉，阳渡平地讼。",
      "朅来招提宿，疏峰结飞栋。",
      "研丹启囊书，点勘自成讽。",
      "佛香触深悟，僧茗来清供。",
      "阳颓岚气生，鸿没天宇空。",
      "向来山中乐，忽忽岂其梦。"
    ]
  },
  {
    "id": "2e89e4205a380773d5da7d09d7606d45",
    "title": "招提游",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "幽寻惬所适，兰若白石静。",
      "天籁鸣松壑，古意满苔径。",
      "清泉醒客心，啼鸟唤僧定。",
      "留连不能去，玩月归路永。"
    ]
  },
  {
    "id": "2e89e4205a380773d5da7d0937e0b9a1",
    "title": "招提游",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "烦抱忽如遗，僧境得清胜。",
      "花发岩洞幽，云生窗户冷。",
      "来骖树阴直，归棹川光暝。",
      "遗思山苍苍，半空闻夕磬。"
    ]
  },
  {
    "id": "2e89e4205a3807738c1207bc11c9b5ff",
    "title": "次韵宴坐画图",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "京尘倦来归，故山喜还璧。",
      "淡交松桂在，昔别猿鹤忆。",
      "晚知闲味深，甘为幽讨惑。",
      "尚念身在山，佳处恐未识。",
      "看山须全境，一览尽目力。",
      "伊谁有巨轴，亭亭挂空碧。",
      "吾闻古灵匠，能事略翰墨。",
      "盘礴溟涬初，太素含黼饰。",
      "妙手斡玄微，鍊此石五色。",
      "天机一呈露，真宰惜不得。",
      "写出万古愁，苍茫思何极。",
      "烟村带远市，云树出峭壁。",
      "有人闲倚栏，飞鸟亦自适。",
      "俗间重小景，局促无奇特。",
      "五日十日画，大类宋楮刻。",
      "谁会悠然心，醉来眠对客。"
    ]
  },
  {
    "id": "2e89e4205a380773fedc28a5f58d8782",
    "title": "琵琶洲",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "琵琶古怨犹凄清，何年一抹横烟汀。人言随波高下如浮萍，神鳌背负能亭亭。",
      "不知水仙宫殿碧皎洁，玉弦遥映云锦屏。胡沙万里音尘绝，独与鹦鹉愁青冥。",
      "天际归舟认仿佛，江头寒月伤伶仃。悄然夜久天籁起，往往恍惚游百灵。",
      "秋风袅袅兮水泠泠，俗耳筝笛兮谁能听。我眼如耳耳如鼻，妙处不言心独醒。",
      "钧天住奏三千龄，石钟水乐遗林坰，岂有宝器终飘零。",
      "一朝詄荡开天扃，帝命下取呵六丁。陶梭共起变化随雷霆，古馀山色空青青。"
    ]
  },
  {
    "id": "2e89e4205a3807739bd5e3b547d9343b",
    "title": "菊",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "寒林色枯槁，粲粲篱菊鲜。",
      "冷艳无俗韵，孤芳弄秋妍。",
      "金晶与高絜，未觉阳和偏。",
      "岂无儿女花，谁能制颓年。"
    ]
  },
  {
    "id": "2e89e4205a3807731a107d42a092cb0f",
    "title": "重九后五日游齐山",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "官痴缚辰酉，节物如相负。",
      "兹游未觉晚，黄花落吾手。",
      "没鸥江自迥，脱叶山新瘦。",
      "凄凉千载心，西风一搔首。"
    ]
  },
  {
    "id": "2e89e4205a3807738bb82a46fa2f6ab1",
    "title": "戏诗友谈仙",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "君期汗漫游，不敢问所适。",
      "赠别亦何有，当办鹤一只。",
      "还疑是凡羽，不任载仙质。",
      "乘烟宁假此，聊以壮行色。",
      "淹留非牵俗，应未得良日。",
      "空令施肩吾，久待问诗律。"
    ]
  },
  {
    "id": "2e89e4205a38077353d18e4d917c8e03",
    "title": "早行",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "修程避昼炎，中夜征夫起。",
      "虫声荒郊迥，犬吠衡门闭。",
      "行行月色淡，微霞露天际。",
      "永怀高卧人，幽梦绕苍翠。"
    ]
  },
  {
    "id": "2e89e4205a3807739e4a2cdb97ed12b5",
    "title": "有客",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "有客华阳巾，□□□园竹。",
      "傲睨若无人，风神动岩谷。",
      "主人延客语，山中酒新熟。",
      "饮酣出素书，鸟篆不可读。",
      "欲问度世诀，长啸振林木。",
      "轩然别我去，举头但黄鹄。"
    ]
  },
  {
    "id": "2e89e4205a380773fd7216d994eb55ca",
    "title": "参蒙斋先生",
    "authorName": "严粲",
    "authorId": "2e89e4205a380773d1457b72d1457b72",
    "dynasty": "宋",
    "content": [
      "陋巷颓然号庶几，更无言说最精微。何人参了。"
    ]
  },
  {
    "id": "2e89e4205a3f0ef83941182f6f40ab82",
    "title": "瑞安县咏怀",
    "authorName": "高选",
    "authorId": "2e89e4205a3f0ef8e58cc5cad1457b72",
    "dynasty": "宋",
    "content": [
      "一经逢圣世，衔诏下神州。",
      "才陋惭无补，官卑得自由。",
      "刑威存抚字，赋役敢诛求。",
      "何日乘公暇，溪山策骑游。"
    ]
  },
  {
    "id": "2e89e4205a3f0ef8014baeb0963e1699",
    "title": "太息",
    "authorName": "高选",
    "authorId": "2e89e4205a3f0ef8e58cc5cad1457b72",
    "dynasty": "宋",
    "content": [
      "天运逢南度，和成势已移。",
      "山河怜破碎，草木亦伤悲。",
      "铁骑驰中土，烽尘隘北陲。",
      "哀臣双泪眼，岂畏朔风吹。"
    ]
  },
  {
    "id": "2e89e4205a3f0ef8d004ff5403f7dc2b",
    "title": "题家信后",
    "authorName": "高选",
    "authorId": "2e89e4205a3f0ef8e58cc5cad1457b72",
    "dynasty": "宋",
    "content": [
      "十载殷勤训子情，礼闱今幸占微名。",
      "彤庭策献三千字，鹏海风抟九万程。",
      "帽插宫花琼宴罢，身沾仙露赐衣荣。",
      "瞻云北阙人迢递，空忆高堂雪鬓生。"
    ]
  },
  {
    "id": "2e89e4205a4e35431465d350f4b5947b",
    "title": "惠山泉",
    "authorName": "刘达",
    "authorId": "2e89e4205a4e3543d1457b72d1457b72",
    "dynasty": "宋",
    "content": [
      "灵脉发山根，涓涓才一滴。",
      "宝剑护深源，苍珉环甃壁。",
      "鉴影须眉分，当暑挹寒冽。",
      "一酌举瓢空，过齿如激雪。",
      "不异醴泉甘，宛同神瀵洁。",
      "快饮可洗胸，所惜姑濯热。",
      "品第冠寰中，名色固已揭。",
      "世无陆子知，淄渑谁与别。"
    ]
  },
  {
    "id": "2e89e4205a4e354355afada72a9138fd",
    "title": "冰泉洞",
    "authorName": "刘达",
    "authorId": "2e89e4205a4e3543d1457b72d1457b72",
    "dynasty": "宋",
    "content": [
      "飞泉落巍巍，湍水去激激。",
      "未若洞中源，静渊如得适。",
      "清润挹千岩，冷凝涵四壁。",
      "幽讨会有时，烦襟聊与涤。"
    ]
  },
  {
    "id": "2e89e4205a4e3543f7a88101b6b0e3b3",
    "title": "龙渊",
    "authorName": "刘达",
    "authorId": "2e89e4205a4e3543d1457b72d1457b72",
    "dynasty": "宋",
    "content": [
      "岩岩白石嵌，深泉适此止。",
      "夜雨半山回，春风蛰龙起。",
      "清明无遁形，溥博有馀美。",
      "受浊不伤清，纳污非所耻。",
      "趣操比幽人，泓澄如得己。",
      "山林乃挺途，真复谁洗耳。"
    ]
  },
  {
    "id": "2e89e4205a4e3543b78b09dde28c4a25",
    "title": "绣岭亭",
    "authorName": "刘达",
    "authorId": "2e89e4205a4e3543d1457b72d1457b72",
    "dynasty": "宋",
    "content": [
      "绝境隔嚣纷，烟霞张彩绘。",
      "远目入无中，高情驰物外。",
      "春田发英华，秋林横紫翠。",
      "何时杖屦游，利名聊委蜕。"
    ]
  },
  {
    "id": "2e89e4205a52c64fdbac0dc47b44284b",
    "title": "和范公希文怀庆朔堂",
    "authorName": "曹经",
    "authorId": "2e89e4205a52c64fd1457b72d1457b72",
    "dynasty": "宋",
    "content": [
      "池馆名公旧日栽，几番零落又春开。",
      "谁人解识红芳意，犹有多情五马来。"
    ]
  },
  {
    "id": "2e89e4205a53ee8140a4fcc674836653",
    "title": "贞义女祠",
    "authorName": "蒋时中",
    "authorId": "2e89e4205a53ee81d1457b72d1457b72",
    "dynasty": "宋",
    "content": [
      "幼年曾读贞女碑，坐想濑水清涟漪。",
      "试来江东吊李白，瓣香敬谒贞女祠。",
      "平生不数子胥子，鞭平进诸何至此。",
      "有金投濑竟何为，当时岂为将军死。"
    ]
  },
  {
    "id": "2e89e4205a53ee81071a15ad5e11b750",
    "title": "黄山观",
    "authorName": "蒋时中",
    "authorId": "2e89e4205a53ee81d1457b72d1457b72",
    "dynasty": "宋",
    "content": [
      "黄鹤山中黄鹤观，黄鹤仙人此修炼。",
      "功成羽化归丹丘，环佩珊珊度遥汉。",
      "昔闻有鸟名令威，去家千年今来归。",
      "仙人一去不复返，长松落雪秋霏霏。"
    ]
  },
  {
    "id": "2e89e4205a6599330952450b3781a978",
    "title": "读昭君曲",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "昭君死作千年土，曲在人间调不同。",
      "绝塞烟沙空玉质，深宫日月自春风。",
      "当时有恨传骚客，往事无心论画工。",
      "已分二坐终寂寞，雁飞曾过上林中。"
    ]
  },
  {
    "id": "2e89e4205a6599338bd0b236bb8138fc",
    "title": "题会春苑",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "草荒故苑几春风，尚想花开春树红。",
      "欲问当时马王事，寂寥残照野亭中。"
    ]
  },
  {
    "id": "2e89e4205a659933a9a1ea02fcebc89a",
    "title": "宿枕峰寺怀舅氏有作",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "野竹有慈性，丛生不相离。",
      "永怀寒泉感，昨与渭阳期。",
      "寺阁共秋晚，山云独移时。",
      "尚想谈论闲，丹颧映雪髭。",
      "气豪机事少，所嗜平生诗。",
      "起居今何如，会合渺难知。",
      "霜清雁荡骨，春蔼天台姿。",
      "混融入老笔，远寄江湖思。"
    ]
  },
  {
    "id": "2e89e4205a65993362fad8e918fb722a",
    "title": "为赵振文赋马塍歌",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "旧闻城北有马塍，聚花成锦常留春。",
      "我家苕水近来到，输他年少寻芳人。",
      "相夸此地百金惜，闲出奇花万钱直。",
      "接贴翻腾费工巧，拣搆移将斗颜色。",
      "园翁爱花如子孙，寸生尺长勤培根。",
      "南邻北邻贫富改，独守养性经凉温。",
      "兄今已得闲居趣，扁舟暂向官塘路。",
      "攀条摘蕊娱性情，对月看云想风度。",
      "歌长词逸不可当，鬓发垂白吟沧浪。"
    ]
  },
  {
    "id": "2e89e4205a659933c5f4ce0f6d5e206d",
    "title": "和叶水心马塍歌",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "昔年家住长安里，春风尽日香尘起。",
      "纷纷车马过绮陌，买花人多少人识。",
      "王侯第宅连苑墙，粲若琼蕊敷丹房。",
      "花窠近取马塍本，曲栏高槛深迷藏。",
      "主欢对客小举袖，击鼓吹箫满前后。",
      "真珠一斛聘国姝，琥珀千杯酌天酒。",
      "几年农器不铸兵，雨耕云穫歌且行。",
      "种花土腴无水旱，园税十倍田租平。",
      "挐音来近菰蒲住，演漾回溪通枉渚。",
      "霜晴沙浅橘林明，日暮水浑鱼网聚。",
      "东门故侯应自许，灞陵醉尉宁须怒。",
      "何当学稼随老农，荷锄驱犊田中去。"
    ]
  },
  {
    "id": "2e89e4205a6599330dd9e2ddf3d41ee2",
    "title": "和巩栗斋丰翠蛟亭",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "众峰抱苍龙，蟠屈翠蛟水。",
      "放之两崖闲，奔汹不得止。",
      "涛澜生席上，雷雹转石底。",
      "恍疑天柱摇，将拔阴洞起。",
      "苏公雄气压，诗骨得山髓。",
      "指麾驱鲲鲸，赫奕动箕尾。",
      "纷纷下土人，蚁垤自封侈。",
      "骤观目睛眩，笔坠汗流泚。",
      "坐令空谷啸，声彻霄汉里。",
      "君来松根吟，仙者相去咫。",
      "老蛟破锁出，馀怒犹未已。",
      "决开涧千丈，散作雾五里。",
      "今年溪湖乾，草树生意靡。",
      "寸泉落山苗，灵药起垂死。",
      "遗吾云子饭，报汝青玉几。",
      "野人寻泉窦，筒坏方复理。",
      "泓然山巅池，冬夏常若此。"
    ]
  },
  {
    "id": "2e89e4205a65993349cd2af27b5e8ebc",
    "title": "冰壶亭",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "孰是群动主，天机在灵关。",
      "深居默自照，瑕垢宁得干。",
      "昭昭素丝义，幕佐实郡端。",
      "身洁吏所贵，心精士其难。",
      "请将秋月拟，亦作冰壶观。"
    ]
  },
  {
    "id": "2e89e4205a659933e8e4212fa220d72a",
    "title": "游雷氏园怀吴公德夫",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "城丘焕朝景，郊甸熙春阳。",
      "谁能不行游，及尔聊徜徉。",
      "华栋敞中园，珍潭注方塘。",
      "惠风翼嘉殖，时鸟流音翔。",
      "岂伊丹卉间，而有修干苍。",
      "靡迤既徐步，萦纡亦深藏。",
      "忆与仁里亲，攀翻玩幽芳。",
      "抚迹已成故，斯人安可亡。",
      "前洲起新涨，远岫收残光。",
      "凭槛久怅望，江云眇何长。"
    ]
  },
  {
    "id": "2e89e4205a659933b94f7b489e62948c",
    "title": "赠景建将入都赠别",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "子先文章宗，秀种凌孔翠。",
      "观风多儒郡，籍籍罕与辈。",
      "客远纡劳思，交新惬清会。",
      "说诗延秋色，造极超古对。",
      "敏识入误领，玄功谢雕绘。",
      "颇云幼把笔，涛涌亦川汇。",
      "中探阴符髓，意蹑海蟾背。",
      "悄然忽坐愁，穷老少所遂。",
      "雄都始旋轸，上国专结佩。",
      "八纮张云罗，局士绳墨内。",
      "名场沾童肤，奇质委蒿艾。",
      "卿侯雅如赏，荣爵宁尔爱。",
      "早拜王命归，声明耀群昧。",
      "吾衰愧尸职，笺劾力自退。",
      "奋身登金台，农野甘秉耒。"
    ]
  },
  {
    "id": "2e89e4205a65993324c27f7ea367067d",
    "title": "谢叶水心作先铭",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "隙驹日月驰，拱木霜露莘。",
      "孤生望苍旻，永念负慈地。",
      "内德不越阃，先铭欲存世。",
      "以兹沥丹素，延首冀嘉惠。",
      "大匠斡九京，篇成重覃思。",
      "发函已百拜，陈庙复三喟。",
      "石之表故阡，修麓出光气。",
      "耿如瞻其亲，端用贻尔类。",
      "道归统会阔，躬探玄颐秘。",
      "云章开人文，天笔垂古制。",
      "照照训典立，亹亹伦纪备。",
      "遂登秦汉前，上与骚雅俪。",
      "碑板落东南，贝玉失瑰异。",
      "膏濡沦朽骨，黼藻被幽隧。",
      "史职补王明，陋巷压高位。",
      "馀波扬懿则，惧忝弗克嗣。",
      "士恢宇宙心，学竟圣贤事。",
      "整驾期远造，为基戒中坠。",
      "岳峻尚可攀，海深安可计。",
      "勖哉奉格言，没齿无敢替。"
    ]
  },
  {
    "id": "2e89e4205a659933d4c1363f192ebb36",
    "title": "遗虎皮谢",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "龙岩县令亦好奇，腊月赠我生虎皮。",
      "霜牙电睛已寂寞，鹊形剪斑犹陆离。",
      "最珍肩脊不受箭，须爪皆具无缺亏。",
      "革工入手硝使熟，软可寝藉忘其威。",
      "想当枯草穷秋时，风皞谷震落日低。",
      "岂知与世玩文采，叹息摩挲为赋诗。"
    ]
  },
  {
    "id": "2e89e4205a659933c0c71b3b879c7d73",
    "title": "屈原祠",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "忠深独逢尤，怨极翻作歌。",
      "岂云嗜好异，奈此芳洁何。",
      "郢都值末造，听惑贤佞讹。",
      "令尹专国事，君王信秦和。",
      "内思谋谏尽，旁困谗嫉多。",
      "秉道身必斥，徇时则同波。",
      "我生帝降直，臣节安敢颇。",
      "痛心易激烈，危步难逶迤。",
      "忍观宗绪坠，去复念本柯。",
      "采藻或涧滨，茹芝亦岩阿。",
      "下将从彭咸，终已投汨罗。",
      "湘水碧湛湛，湘山郁峨峨。",
      "昔存怀沙恨，今见垂纶过。",
      "仲夏草树蕃，初华粲莲荷。",
      "禅栖寄幽祀，羁思发长哦。",
      "风雅尚遗音，景宋寖殊科。",
      "远游一感叹，白首留江沱。"
    ]
  },
  {
    "id": "2e89e4205a659933a5e07fd499834327",
    "title": "高文庙",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "盛朝陵谷远，遗庙林麓长。",
      "美哉汉二君，百世常流光。",
      "功高拯涂炭，德盛敦农桑。",
      "兴礼表儒化，授经恢士方。",
      "尽令秦网坏，汔复周道康。",
      "下国崇明祀，令人荐嘉尝。",
      "豆笾列臣佐，冠佩参侯王。",
      "苍发商山中，素编谷城傍。",
      "曾云绛灌辈，敢厕萧曹行。",
      "奇才洛阳子，抱策意激扬。",
      "兰芷吊沉汨，风沙叹游湘。",
      "遇合从古难，赋骚空自伤。",
      "逮平袭衰绪，终献委绝纲。",
      "罔念开承初，巍巍炎祚昌。",
      "阶庭上藓迹，祝史陈椒浆。",
      "跪起敢不敬，咏歌独无忘。"
    ]
  },
  {
    "id": "2e89e4205a6599336ea52ec056cf47c3",
    "title": "直州",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "时潦汇众川，朝暾耀中洲。",
      "岸回挐音急，水抱禅宇幽。",
      "竹树相覆带，云沙更荡浮。",
      "估船乘波发，渔艇沿潭游。",
      "他屿亦可登，爱此所览周。",
      "东轩既延伫，西阁复夷犹。",
      "归求种嘉橘，老欲守故丘。",
      "贾谊何远去，屈原竟深投。",
      "俗卑忌才高，世浊憎多修。",
      "请将招隐作，往和沧浪讴。"
    ]
  },
  {
    "id": "2e89e4205a65993305296987141172e4",
    "title": "溪次",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "雾开辨石色，日出还溪光。",
      "午炊苍林间，暮宿寒沙傍。",
      "山径叶自下，泠然若飘霜。",
      "鸟雀静四野，田家已冬藏。",
      "我车独未停，王命严所将。",
      "瞻云惧霰集，明复逾崇冈。"
    ]
  },
  {
    "id": "2e89e4205a659933922f95a995edabbc",
    "title": "斋居即事",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "累石欲拟山，附垠爱生竹。",
      "半寻裁方沼，筒水注兹足。",
      "鸂鶒游其内，焉知海鸥浴。",
      "始收春葩丹，倏长夏条绿。",
      "观物各自遂，抚时一何速。",
      "深居有广思，纡履无远瞩。",
      "圣出营世宁，哲潜避身辱。",
      "高情或贻诮，散迹乃见局。",
      "逝将从负樵，归老寒涧曲。"
    ]
  },
  {
    "id": "2e89e4205a659933b625a56fbdf83f2a",
    "title": "郁孤台",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "杖藜登高台，四远披天风。",
      "清川漾光远，碧嶂含姿浓。",
      "闾井满后前，雉谯夹西东。",
      "雄为一州表，阔会群境从。",
      "摧颓久笼鹤，迅逸遐征鸿。",
      "矫首望丹阙，烟氛多翳蒙。",
      "南方少佳月，竟岁四五逢。",
      "稍喜今夕霁，迥当凉秋中。",
      "衰影朗在照，空庭恣鸣蛩。",
      "石栏叶露下，吟思殊未终。"
    ]
  },
  {
    "id": "2e89e4205a6599331403d40f7b5744b2",
    "title": "南湖书院",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "捍川始成邑，巡甸遂建都。",
      "千载倚修堤，三吴达高涂。",
      "卫军弛马牧，令尹司官湖。",
      "浚中深有蓄，丰外坚无虞。",
      "往者水冒没，伤哉人愁吁。",
      "雨常夏潦盈，旱必秋田枯。",
      "民功念久隳，邦患谂预图。",
      "忽惊华构敞，岂为纵览娱。",
      "溪落露鲂鲤，草长戏鸥凫。",
      "丹霞出云表，翠巘亘天隅。",
      "缅怀谢公言，希迹岩栖徒。",
      "且复与闾里，共守桑麻区。"
    ]
  },
  {
    "id": "2e89e4205a65993374c171477f8d0c13",
    "title": "寄题王宗卿答春堂",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "天德不可名，煦濡在三春。",
      "母恩不可报，爱慕极终身。",
      "粲粲白华士，筑堂奉其亲。",
      "堂前种丛兰，堂后植修筠。",
      "列卿禁武近，出牧藩条新。",
      "起居佩慈训，平谳宣皇仁。",
      "属怀音书遥，曷慰色笑频。",
      "驰神越海峤，竦睇彻昏晨。",
      "鼎钟曾足多，滫瀡良未珍。",
      "请将蓼莪义，一为君子陈。"
    ]
  },
  {
    "id": "2e89e4205a6599337b8007184cc96520",
    "title": "楼望",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "倚墙茂树阴，交覆状垂盖。",
      "面岑可为楼，所惜著亭隘。",
      "试凭工师手，高取空阔界。",
      "材章来何山，得补榱栋坏。",
      "泮宫对突兀，雉堞隐萦带。",
      "老榕剪东枝，遂破群碧碍。",
      "闲云入秋眺，远霭增暮慨。",
      "心知飞鸟边，历历归路在。"
    ]
  },
  {
    "id": "2e89e4205a659933073348baba1da0b1",
    "title": "登定王台",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "湘中十七门，层层居中央。",
      "经营自何代，传是汉定王。",
      "穷力致远士，侧身思咸阳。",
      "地褊乃后绝，炎灵久无光。",
      "今非昔所望，林麓深青苍。",
      "歌舞来其上，军营在其旁。",
      "国人记本始，祠典修烝尝。",
      "嘉节近楚俗，羁怀渺湖乡。",
      "野菊岂不采，含英待秋霜。",
      "风骚企高调，登览独成章。"
    ]
  },
  {
    "id": "2e89e4205a659933c470aec552effa55",
    "title": "休日黄推官登台",
    "authorName": "赵汝谠",
    "authorId": "2e89e4205a659933d1457b72d1457b72",
    "dynasty": "宋",
    "content": [
      "禅阁自何代，万缘委飞埃。",
      "碑图久亦灭，栋宗半欲摧。",
      "一水中贯野，练光远萦回。",
      "山容媚烟日，澹若今碧开。",
      "清言已忘暑，况复同此杯。",
      "攀登旷士情，感寓骚人才。",
      "停坡引归骑，表郭瞻高台。",
      "空夜两古柏，飒飒吹凉来。"
    ]
  },
  {
    "id": "2e89e4205a6ed7d612e29063e874b3dc",
    "title": "挽崔舍人",
    "authorName": "方有开",
    "authorId": "2e89e4205a6ed7d6c7635bfd2b6d65b9",
    "dynasty": "宋",
    "content": [
      "士有千龄遇，名传百世荣。",
      "文章肇权直，淮海出儒英。",
      "紫禁烟花邃，黄麻黼黻明。",
      "方深丹扆眷，痛惜掩佳城。"
    ]
  },
  {
    "id": "2e89e4205a6ed7d612e29063e4d3214c",
    "title": "挽崔舍人",
    "authorName": "方有开",
    "authorId": "2e89e4205a6ed7d6c7635bfd2b6d65b9",
    "dynasty": "宋",
    "content": [
      "久托奎躔照，仍从璧水游。",
      "冲襟粲星斗，高议炳阳秋。",
      "磊落观材杰，凋零悼世浮。",
      "传家真骥子，努力绍先猷。"
    ]
  },
  {
    "id": "2e89e4205a6ed7d6e9731e89c2e74831",
    "title": "方仙翁祠",
    "authorName": "方有开",
    "authorId": "2e89e4205a6ed7d6c7635bfd2b6d65b9",
    "dynasty": "宋",
    "content": [
      "真仙祠馆锁层岚，下瞰平畴十里宽。",
      "谱牒尚标唐篆额，风仪仍是汉衣冠。",
      "紫芝白兔灵如昨，石碣丹湖事不刊。",
      "千古云孙牛马走，敬瞻遗像仰高寒。"
    ]
  },
  {
    "id": "2e89e4205a6ffee564ea9509d81ee7c1",
    "title": "游浯溪",
    "authorName": "徐自明",
    "authorId": "2e89e4205a6ffee5d1457b72d1457b72",
    "dynasty": "宋",
    "content": [
      "□□□□□□奇，金石辉辉万古垂。",
      "论定固知名贵正，时危更识礼从宜。",
      "溪山不老刊长在，天地重开继者谁。",
      "多少舣舟咸有纪，况予毕戍可无诗。"
    ]
  },
  {
    "id": "2e89e4205a6ffee56f0eb8847d1d33cf",
    "title": "华盖仙山院",
    "authorName": "徐自明",
    "authorId": "2e89e4205a6ffee5d1457b72d1457b72",
    "dynasty": "宋",
    "content": [
      "万当不如一，十发却休九。",
      "乃知多言累，宁谨三缄口。",
      "寂中荐雷震，悟处狮子吼。",
      "百物自四时，六凿通九有。",
      "风松静度曲，山花相与友。",
      "心远境更幽，先生室无垢。",
      "茶鼎苍蝇鸣，香几黄金纽。",
      "澄神天籁息，见性籓篱剖。",
      "对语彼上人，一笑开户牖。",
      "自愧逐喧尘，成佛灵运后。"
    ]
  },
  {
    "id": "2e89e4205a701554d913d11bbf164502",
    "title": "山茶花",
    "authorName": "俞国宝",
    "authorId": "2e89e4205a701554d1457b72d1457b72",
    "dynasty": "宋",
    "content": [
      "花近东溪居士家，好携樽酒款携茶。",
      "玉皇收拾还天上，便恐筠阳无此花。"
    ]
  },
  {
    "id": "2e89e4205a701554d913d11be70024bd",
    "title": "山茶花",
    "authorName": "俞国宝",
    "authorId": "2e89e4205a701554d1457b72d1457b72",
    "dynasty": "宋",
    "content": [
      "玉洁冰寒自一家，地偏惊此对山花。",
      "归来不负西游眼，曾识人间未见花。"
    ]
  },
  {
    "id": "2e89e4205a7e7c6bd1699cd7c12ff11a",
    "title": "大涤洞天留题",
    "authorName": "朱堂",
    "authorId": "2e89e4205a7e7c6bd1457b72d1457b72",
    "dynasty": "宋",
    "content": [
      "地胜群峰秀，山高宿雾昏。",
      "灵宫从昔著，仙迹至今存。",
      "嵌洞窥天巧，飞泉挟石奔。",
      "尘缘何日了，小筑占云根。"
    ]
  },
  {
    "id": "2e89e4205a81ddac06d2a56b14f96fdb",
    "title": "还靖师草屦",
    "authorName": "王珉",
    "authorId": "2e89e4205a81ddacd1457b72d1457b72",
    "dynasty": "宋",
    "content": [
      "跣足山行践绿芜，道人应念我崎岖。",
      "还将达磨西归履，暂作王乔羽化凫。",
      "为爱轻松宜踏石，更怜萧洒胜联珠。",
      "还君旧物君收取，认得拖泥带水无。"
    ]
  },
  {
    "id": "2e89e4205a81ddacdf06c9bd77d7d386",
    "title": "舟行吴应求惜春次韵",
    "authorName": "王珉",
    "authorId": "2e89e4205a81ddacd1457b72d1457b72",
    "dynasty": "宋",
    "content": [
      "弄日娇云未肯收，暂凭堤柳系行舟。",
      "数声杜宇碧山远，几片落花春水流。",
      "强借酒兵销别恨，却因诗债起新愁。",
      "嗟予已竖降旗久，寄语将军好罢休。"
    ]
  },
  {
    "id": "2e89e4205a8c021926f6edde80ab4284",
    "title": "挽苏黄门子由",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "忆昔持风宪，防微意独深。",
      "一时经国虑，千载爱君心。",
      "坤道存终始，乾纲正古今。",
      "当时人物尽，惆怅独知音。"
    ]
  },
  {
    "id": "2e89e4205a8c021926f6eddebf31e556",
    "title": "挽苏黄门子由",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "已矣东门路，空悲未尽情。",
      "交亲逾四纪，忧患共平生。",
      "此去音容隔，徒多涕泪横。",
      "蜀山千万叠，何处是佳城。"
    ]
  },
  {
    "id": "2e89e4205a8c021926f6edde9dbc97a2",
    "title": "挽苏黄门子由",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "静者宜膺寿，胡为忽梦楹。",
      "伤嗟见行路，优典识皇情。",
      "徒泣巴山路，终悲蜀道程。",
      "弟兄仁达意，千古各垂名。"
    ]
  },
  {
    "id": "2e89e4205a8c0219bca5efb0253db693",
    "title": "齐山僧舍",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "竹密通幽境，横桥逐涧斜。",
      "阴崖耸圭壁，古蔓引龙蛇。",
      "寺僻虚僧磬，亭荒足兔罝。",
      "紫微今不见，着意采黄花。"
    ]
  },
  {
    "id": "2e89e4205a8c0219ee09fd49f2453d2a",
    "title": "题管圣浩蒲川归隐",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "卜筑蒲川上，翛然远市廛。",
      "潮声书屋外，月影钓舟前。",
      "地僻红尘净，沙平白鸟眠。",
      "此中幽适趣，不必问斜川。"
    ]
  },
  {
    "id": "2e89e4205a8c0219e84c0b524c5d116b",
    "title": "萧相楼",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "卢杞奸邪四海忧，相君邦国自同休。",
      "分符朝去云中阙，开府南来江上州。",
      "百尺楼高瞻故国，九华山色倚晴眸。",
      "定知直道传千古，杜牧文章在上头。"
    ]
  },
  {
    "id": "2e89e4205a8c0219ca5a5d6e393d0a8b",
    "title": "湘山",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "半岭风吹草木香，落阶花雨送春忙。",
      "从师远借云庵卧，还我平生午枕凉。",
      "莲社缁黄常得伴，鹿门妻子亦相将。",
      "化身欲似河东柳，更向山头望故乡。"
    ]
  },
  {
    "id": "2e89e4205a8c02190eeba6c58a2c77e2",
    "title": "寄桂州张谏议和永叔",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "桂林太守几时行，泛汴桃花浪已腾。",
      "目极云阴低远树，夜寒风急乱春灯。",
      "巢鸣翡翠愁无限，水宿鸳鸯冷不胜。",
      "阳朔山前好峰岭，为公怜爱万千层。"
    ]
  },
  {
    "id": "2e89e4205a8c021989f7dcd5d9bdf74d",
    "title": "过池阳",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "不见当年两翰林，江天为我结层阴。",
      "九华门外柳三丈，萧相楼前松十寻。"
    ]
  },
  {
    "id": "2e89e4205a8c02198a6bfb168d754e9d",
    "title": "寄山谷",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "北海未常樽有酒，冯驩何止食无鱼。",
      "黔州碗脱无蒸饼，自合官称削校书。"
    ]
  },
  {
    "id": "2e89e4205a8c02198311db7bbbd7cd6c",
    "title": "欣欣亭",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "清湘北郭崇岗路，松竹年来定几围。",
      "我亦临淮筑新宅，与君万里对柴扉。"
    ]
  },
  {
    "id": "2e89e4205a8c0219f76178f15196d2d4",
    "title": "全州卷烟阁",
    "authorName": "王巩",
    "authorId": "2e89e4205a8c0219d1457b72d1457b72",
    "dynasty": "宋",
    "content": [
      "长江萦村若练带，晴岫插天如画屏。",
      "山青水秀两奇绝，道人对此开禅扃。",
      "红尘一点飞不到，举手高可摩天星。"
    ]
  },
  {
    "id": "2e89e4205a95a91c0267b2e3e5a0d2cc",
    "title": "挽于湖",
    "authorName": "沈端节",
    "authorId": "2e89e4205a95a91cd1457b72d1457b72",
    "dynasty": "宋",
    "content": [
      "荒城难访十全医，半箧遗书世共悲。",
      "宁有故人怜阿骛，但馀息女类文姬。",
      "忠筹屡画平戎策，宦迹常留堕泪碑。",
      "醉扣西州重回首，山阳邻笛夜凄其。"
    ]
  },
  {
    "id": "2e89e4205a95a91cfc87d3209df8f3f6",
    "title": "复挽",
    "authorName": "沈端节",
    "authorId": "2e89e4205a95a91cd1457b72d1457b72",
    "dynasty": "宋",
    "content": [
      "气概凌云孰敢先，中兴事业冠英躔。",
      "朝廷议论一言定，翰墨风流四海传。",
      "恰跨鳌头升紫阁，忽骑箕尾上青天。",
      "竹林笑傲今陈迹，抚榇江皋涕泫然。"
    ]
  },
  {
    "id": "2e89e4205a95a91c0267b2e3b8242e01",
    "title": "挽于湖",
    "authorName": "沈端节",
    "authorId": "2e89e4205a95a91cd1457b72d1457b72",
    "dynasty": "宋",
    "content": [
      "十年帅越倦驰驱，适意方谋一壑居。",
      "贾谊有才终太傅，薛收无寿处中书。",
      "伤心风月江山在，过隙光阴梦幻虚。",
      "红紫飘零春色尽，后凋松柏独萧疏。"
    ]
  },
  {
    "id": "2e89e4205a95a91c57d66d86e4e3071e",
    "title": "吊于",
    "authorName": "沈端节",
    "authorId": "2e89e4205a95a91cd1457b72d1457b72",
    "dynasty": "宋",
    "content": [
      "晓出白门下，疲马踏秋色。",
      "钟山度苍翠，慰我远游客。",
      "暮投清泉寺，花草献幽寂。",
      "长廊静无人，落日照西壁。",
      "平生张于湖，万里去一息。",
      "翻然九州外，汗漫跨鲸脊。",
      "乾坤能几时，安用较颜蹠。",
      "文章失津梁，所念斯道厄。",
      "夜阑耿不寐，搔首赋萧索。",
      "怀人感西风，翁仲守孤陌。"
    ]
  },
  {
    "id": "2e89e4205a983246a0b08dd1cbe20656",
    "title": "题汪水云诗卷",
    "authorName": "张嵩老",
    "authorId": "2e89e4205a983246d1457b72d1457b72",
    "dynasty": "宋",
    "content": [
      "君不见伯牙流水心，不是子期谁知音。又不见颖师浮云操，不是昌黎谁品藻。",
      "伯牙千古颖无人，此心此操谁重陈。折扬黄华笑哑哑，寥寥太古风无淳。",
      "钱唐君别二十载，江南江北情如海。吴霜半染鬓边丝，朗吟浩荡殊未艾。",
      "十年尊酒又逢君，行歌流水弦浮云。在自大古，雅澹飘逸思不群。",
      "能言名山大川壮丽可怪处，收拾胸中为一部。归来历历写瑶琴，一种风气传千古。",
      "又言黄河泰华六合之内不胜游，何如九州之内更九州。",
      "抱琴飘飘风万里，曾是天涯海角头。当时此琴落落天西北，土音往往几人还解得。",
      "怊怅悲愤恩怨昵昵多少情，尽寄胡笳十八拍。会心又见钟子期，识操又遇韩昌黎。",
      "眼高已觉空四海，此水此云不在他人知。"
    ]
  },
  {
    "id": "2e89e4205aa0ac3ac5e576f1951b17f7",
    "title": "上陈县尹",
    "authorName": "刘应李",
    "authorId": "2e89e4205aa0ac3ad1457b72d1457b72",
    "dynasty": "宋",
    "content": [
      "温公宅子富公池，并入尧夫户不知。",
      "百亩但添官里赋，一编惟说橐中诗。",
      "自怜老去无能役，正恐儿成不了痴。",
      "有口尚能夸尹在，莫教白发困行移。"
    ]
  },
  {
    "id": "2e89e4205aa5e02164c3a53d11a923e0",
    "title": "梦野亭",
    "authorName": "唐恪",
    "authorId": "2e89e4205aa5e021d1457b72678a1491",
    "dynasty": "宋",
    "content": [
      "云梦泽南古景陵，登临聚景在幽亭。",
      "几重湛湛陂湖绿，万叠阴阴桑柘青。"
    ]
  },
  {
    "id": "2e89e4205aaff6831ef4138997357876",
    "title": "一室",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "九万笑鹏抟，幽居一室宽。",
      "雨声便早睡，酒力压新寒。",
      "懒觉闲多味，衰知死有端。",
      "此生吾自断，不必梦邯郸。"
    ]
  },
  {
    "id": "2e89e4205aaff683d377d6e51a4df0d0",
    "title": "集义斋",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "小斋新创得新名，大笔标题字势轻。",
      "养勇所期肩孟子，动心那肯诧齐卿。",
      "川流有本源源听，月入容光处处明。",
      "此道几人能仿佛，浪言徒遣俗儒惊。"
    ]
  },
  {
    "id": "2e89e4205aaff6831c9fcf4ad7edff66",
    "title": "契重",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "契重金兰屈指谁，偶然倾盖接英辉。",
      "疏慵唱和应嫌晚，久淡封题莫厌稀。",
      "致主每思烹鼎说，剪戎何日檄书飞。",
      "安仁久识儒家乐，老大情怀渐有依。"
    ]
  },
  {
    "id": "2e89e4205aaff6831b58c85f14505165",
    "title": "孤宦",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "孤宦殊方意自违，邻光兹幸托馀辉。",
      "人心识尽童心减，世事谙多乐事稀。",
      "直有岁寒甘柏说，终无春思惜花飞。",
      "岂同毛刺墦间客，向望他门卜所依。"
    ]
  },
  {
    "id": "2e89e4205aaff683c9755bdf774e7c8d",
    "title": "睢阳五老图",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "太平气象养高闲，宴赏诸公老致冠。",
      "朝野已闻亲相业，庙堂曾睹漆丹桓。",
      "形容杰出新图粲，德泽雄沾旧俗寒。",
      "一片忠心涵国史，桑田虽变迥谟看。"
    ]
  },
  {
    "id": "2e89e4205aaff683cd133f4bb7a028b6",
    "title": "送苏修撰赴阙四首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "秦弊于今未息肩，高萧从此法相沿。",
      "生无定业田疆坏，赤子存亡任自然。"
    ]
  },
  {
    "id": "2e89e4205aaff683cd133f4bee8f9352",
    "title": "送苏修撰赴阙四首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "道大宁容小不同，颛愚何敢与机通。",
      "井疆师律三王事，请议成功器业中。"
    ]
  },
  {
    "id": "2e89e4205aaff683cd133f4b7dcf9cfc",
    "title": "送苏修撰赴阙四首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "阖辟天机未始休，袗衣胝足两何求。",
      "巍巍只为苍生事，彼美何尝与九州。"
    ]
  },
  {
    "id": "2e89e4205aaff683cd133f4bc27cc02b",
    "title": "送苏修撰赴阙四首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "出异归同禹与颜，未分黄阁与青山。",
      "事机爽忽秋毫上，聊验天心语默间。"
    ]
  },
  {
    "id": "2e89e4205aaff683eff35423060f0b41",
    "title": "别馆中诸公",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "九天宫殿郁岧峣，碧瓦参差逼绛霄。",
      "藜藿野心虽万里，不无忠恋向清朝。"
    ]
  },
  {
    "id": "2e89e4205aaff683f9a3893b6160c152",
    "title": "圣心",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "圣心难用浅心求，圣学须专礼法修。",
      "千五百年无孔子，尽因通变老优游。"
    ]
  },
  {
    "id": "2e89e4205aaff6836e9fe56e1741a1fd",
    "title": "老大",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "老大心思久退消，倒巾终日面岧峣。",
      "六年无限诗书乐，一种难忘是本朝。"
    ]
  },
  {
    "id": "2e89e4205aaff68339782bc1c99f0b37",
    "title": "有丧",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "有丧不免道终非，少为亲嫌老为衰。",
      "举世只知隆考妣，切思不见我心悲。"
    ]
  },
  {
    "id": "2e89e4205aaff68395c6e7a9154cd7e8",
    "title": "土床",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "土床烟足紬衾暖，瓦釜泉乾豆粥新。",
      "万事不思温饱外，漫然清世一闲人。"
    ]
  },
  {
    "id": "2e89e4205aaff6830c6916cb7a4d70cd",
    "title": "芭蕉",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "芭蕉心尽展新枝，新卷新心暗已随。",
      "愿学新心养新德，旋随新叶起新知。"
    ]
  },
  {
    "id": "2e89e4205aaff683c1c026bd67809316",
    "title": "贝母",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "贝母阶前蔓百寻，双桐盘绕叶森森。",
      "刚强顾我蹉跎甚，时欲低柔警寸心。"
    ]
  },
  {
    "id": "2e89e4205aaff683e2b394d27c84693e",
    "title": "题解诗后",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "置心平易始通诗，逆志从容自解颐。",
      "文害可嗟高叟固，十年聊用勉经师。"
    ]
  },
  {
    "id": "2e89e4205aaff683f1f47364a70ec231",
    "title": "诗上尧夫先生兼寄伯淳正叔",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "先生高卧洛城中，洛邑簪缨幸所同。",
      "顾我成年清渭上，并游无侣又春风。"
    ]
  },
  {
    "id": "2e89e4205aaff683f1f47364eddfbb74",
    "title": "诗上尧夫先生兼寄伯淳正叔",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "病肺支离恰十春，病深樽俎久埃尘。",
      "人怜旧病新年减，不道新添别病深。"
    ]
  },
  {
    "id": "2e89e4205aaff6837e309601d1370921",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "步虚声里八奇翁，八奇须信古英雄。",
      "宾朋未散山翁醉，听歌同入醉乡中。"
    ]
  },
  {
    "id": "2e89e4205aaff6837e309601aa0abf17",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "傅岩岩下筑岩翁，幽通心与帝心通。",
      "忧勤未感思贤梦，相霖何日见成功。"
    ]
  },
  {
    "id": "2e89e4205aaff6837e30960137c36840",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "磻溪溪畔钓鱼翁，濯缨溪水听溪松。",
      "龟猷未告非熊兆，渔蓑堪笑老龙钟。"
    ]
  },
  {
    "id": "2e89e4205aaff6837e309601c93f8b18",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "老原原上卜年翁，感天功业地天聪。",
      "流言未信成王悟，悟成全得起禾风。"
    ]
  },
  {
    "id": "2e89e4205aaff6837e30960183a20557",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "龟山山下感麟翁，麟翁知己几时逢。",
      "自从颜孟希踪后，几人今日更希踪。"
    ]
  },
  {
    "id": "2e89e4205aaff6837e309601fa61c0bd",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "青牛西去伯阳翁，当年夫子叹犹龙。",
      "立言为恐真风丧，岂知言立丧真风。"
    ]
  },
  {
    "id": "2e89e4205aaff6837e30960143aa8466",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "寓言豪诞漆园翁，夸谈名理浩无穷。",
      "早知悬解人间世，争知悬解不言中。"
    ]
  },
  {
    "id": "2e89e4205aaff6837e309601ffd93072",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "一身无碍竺乾翁，遍圆身世戒身同。",
      "船师从我乘桴去，顽空中与指真空。"
    ]
  },
  {
    "id": "2e89e4205aaff6837e309601a8c2b07e",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "褒斜谷口卧龙翁，量如江海风如虹。",
      "不应三顾逢先主，至今千载慕冥鸿。"
    ]
  },
  {
    "id": "2e89e4205aaff6837e309601201015d7",
    "title": "八翁吟十首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "篮舆多病八吟翁，云宾溪叟恣游从。",
      "清时无事青山醉，青山仍醉最青峰。"
    ]
  },
  {
    "id": "2e89e4205aaff6834304a17e17f6e6cf",
    "title": "葛覃解",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "葛蔓青长谷长迁，女工兴念忆归安。",
      "不将贵盛骄门族，容使亲心得尽欢。"
    ]
  },
  {
    "id": "2e89e4205aaff6833f2c7925bd7ef54c",
    "title": "卷耳解",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "闺阃诚难与国防，默嗟徒御困高冈。",
      "觥罍欲解痡瘏恨，采耳元因备酒浆。"
    ]
  },
  {
    "id": "2e89e4205aaff6836a2e76f3dd9cee74",
    "title": "诗一首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "学易穷源未到时，便将虚寂眇心思。",
      "宛如童子攻词赋，用即无差问不知。"
    ]
  },
  {
    "id": "2e89e4205aaff683fe85d503d8499502",
    "title": "吕不韦春秋",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "秦市金悬鲁史修，措辞当日两难求。",
      "书传果在西迁后，锥口诸儒未必休。"
    ]
  },
  {
    "id": "2e89e4205aaff683b49f5450b7d6ca87",
    "title": "我欲",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "我欲庭前木叶疏，病枝衰蔓手披除。",
      "从今燕坐无通塞，来往风烟任卷舒。"
    ]
  },
  {
    "id": "2e89e4205aaff6837e8b0584548d9b47",
    "title": "萱草",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "萱草花开十日馀，花繁日日倍于初。",
      "朝开暮落终非计，栽活青松渐剪除。"
    ]
  },
  {
    "id": "2e89e4205aaff68345ae795fe525d774",
    "title": "书斋自儆",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "画前有易不知易，玄上求玄恐未玄。",
      "白首纷如成底事，蠹鱼徒自老青编。"
    ]
  },
  {
    "id": "2e89e4205aaff68355dcca3d1a42e566",
    "title": "含云寺书事三",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "山前咫尺市朝赊，垣屋萧条似隐家。",
      "过客不须携鼓吹，野塘终日有鸣蛙。"
    ]
  },
  {
    "id": "2e89e4205aaff68355dcca3d4958cbeb",
    "title": "含云寺书事三",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "夹屋青松长数围，午风摇影舞僛僛。",
      "幽禽叶底鸣相应，时引残声过别枝。"
    ]
  },
  {
    "id": "2e89e4205aaff68355dcca3d3ef6e845",
    "title": "含云寺书事三",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "竹间幽径草成围，藜杖穿云翠满衣。",
      "石上坐忘惊觉晚，山前明月伴人归。"
    ]
  },
  {
    "id": "2e89e4205aaff683d4492f8e7a8109b6",
    "title": "刘阳归鸿阁",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "帘卷晴空独倚阑，冥鸿点点无无间。",
      "秋风注目无人会，时与白云相对闲。"
    ]
  },
  {
    "id": "2e89e4205aaff6836e11fb93ff7cb73c",
    "title": "和薛伸国博漾陂",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "几年烟浪掩遗踪，今意扶持古意同。",
      "簪笏每游高圣世，莼鲈聊为快秋风。",
      "轻阴岛屿莓苔湿，夜雨蛟龙窟穴空。",
      "南浦云峰晴不乱，北窗溪木暗难通。",
      "春浓岸酰成行碧，日暖汀花取次红。",
      "岁月可悲唐废苑，山河终近汉离宫。",
      "归禽影转沙堤曲，处土居邻竹坞东。",
      "星斗已知天象富，菱蒲堪喜地毛丰。",
      "持竿幸有鱼充鼎，混浴须嗟鹤在笼。",
      "吏隐苟能游物外，江乡何必羡吴中。"
    ]
  },
  {
    "id": "2e89e4205aaff683ca1dde759d7d32e0",
    "title": "君子行",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "君子防未然，见几天地先。",
      "开物象未形，弭灾忧患前。",
      "公旦立无方，不恤流言喧。",
      "将圣见乱人，天厌惩孤偏。",
      "窃攘岂予思，瓜李安足论。"
    ]
  },
  {
    "id": "2e89e4205aaff683964d83c189157e8b",
    "title": "古乐府日重光",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "日重光，天际翔，愿言贞明永瞻望。月重轮，淡溟渊。",
      "愿犹月之恒，协帝仪中天。"
    ]
  },
  {
    "id": "2e89e4205aaff6833d4c72dd8ca844fc",
    "title": "古乐府度关山",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "度关山，循九州，省耕宽徭询明幽。人为贵兮，哀我人斯敢予休。"
    ]
  },
  {
    "id": "2e89e4205aaff68320917c6d4d9bc2bd",
    "title": "古乐府鸡鸣",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "鸡鸣嘐嘐兮台怀忧，兄弟表里兮台心求。黄金门，白玉堂。",
      "置酒恺乐，荣华有光。桃伤李僵，尔如或忘。"
    ]
  },
  {
    "id": "2e89e4205aaff6836afe39637780ffeb",
    "title": "古乐府东门行",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "古风出东门，我行乐巾綦。今歌东门行，牵衣强留甘餔糜。",
      "仗剑去，忽如遗，时清君去予心哀。"
    ]
  },
  {
    "id": "2e89e4205aaff683f845de1e7f89d4c9",
    "title": "古乐府鞠歌行",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "鞠歌胡然兮，邈予乐之不犹。宵耿耿其尚寐兮，日孜孜焉继予乎厥修。",
      "井行恻兮王收，曰曷贾不售兮，阻德音其幽幽。述空文以见志兮，庶感通乎来古。",
      "骞昔为之纯英兮，又申申其以告。鼓弗跃兮麾弗前，千五百年，寥哉寂焉。",
      "谓天实为兮，则吾岂敢，羌审己兮乾乾。"
    ]
  },
  {
    "id": "2e89e4205aaff683b82a31b1b65e4bab",
    "title": "移疾",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "移疾谢华省，问耕还弊舍。",
      "扶持便疏慵，旷僻逃将迓。",
      "昼棋莎径侧，暮粥梧阴下。",
      "久矣澄清心，永愧桑弧射。"
    ]
  },
  {
    "id": "2e89e4205aaff68368d450519adba845",
    "title": "宿兴庆池通轩示同志",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "清湘庭下千竿竹，百尺斑斓耸苍玉。",
      "通轩轩外万顷陂，陂接南山天与齐。",
      "唐基一坏半禾黍，举目气象增愁思。",
      "我来正当摇落时，尘埃七日无人知。",
      "东平叔子信予友，问学不厌坚相随。",
      "叔子莫痛凤沼湮，又莫悲愁花萼堕。",
      "所忧圣道久榛塞，富贵浮云空点涴。",
      "明发予西叔且东，高谈更为通宵坐。"
    ]
  },
  {
    "id": "2e89e4205aaff68303d69422a7d6101d",
    "title": "岳阳书事",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "洞庭水落洲渚出，叠翠疏峰远湮没。",
      "重楼百尺压高城，画栋沉沉倚天阙。",
      "湖光上下天水融，中以日月分西东。",
      "气凌云梦吞八九，欲与溟渤争雌雄。",
      "澄澜无风雨新霁，一日万顷磨青铜。",
      "琉璃夜影贮星汉，骑鲸已在银潢中。",
      "湘妃帝子昔何许，但有林壑青浮空。",
      "苍梧云深不可见，遗恨千古嗟何穷。",
      "须臾暝晦忽异色，风怒涛翻际天黑。",
      "乘陵濑壑走魑魅，渟滀百怪谁能测。",
      "忽看舟子玩行险，更欲飞帆借风力。",
      "安得晴云万里开，依旧寒光浸虚碧。"
    ]
  },
  {
    "id": "2e89e4205aaff68359db59d8a7805c0f",
    "title": "忆别",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "柳絮飞时与君别，南楼把酒看明月。",
      "月似当年离别时，柳絮如君何处飞。",
      "千书百书要相就，思君不见令人瘦。",
      "念君情意只如初，顾我形骸已非旧。",
      "朝来有信渡黄河，雁足系书多网罗。",
      "城南城北芳草多，月明如此奈愁何。"
    ]
  },
  {
    "id": "2e89e4205aaff68374c73ad0675d175c",
    "title": "牧牛儿",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "牧牛儿，放牛莫放涧水西，涧水流急牛苦饥。放牛莫放青草畔，牛卧得草儿亦懒。",
      "儿懒随牛莫着鞭，几年力作无荒田。雨调风顺租税了，儿但放牛相对眠。"
    ]
  },
  {
    "id": "2e89e4205aaff6836a2e76f33e396d44",
    "title": "诗一首",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "昌谷五月稻，平田垂青玑。",
      "遥峦相压叠，颓绿互蔽芾。",
      "竹香满凄寂，粉节涂生卉。",
      "攒虫锼古柳，芳径生红纬。",
      "莺唱子夜歌，瀑悬楚被翡。",
      "昭华寒不粟，贵嫔暑无痱。",
      "桂蕊女几簪，蕙花神娥扉。",
      "碧锦帖花柽，香衾事残贵。",
      "霞巘殷嵯峨，烟岚互叆霼。",
      "璧月舒窈斗，元云为仿佛。",
      "阴𩃟宛虹带，天空繁星衣。",
      "古桧拿屃赑，水华融觱沸。",
      "销声永薖轴，栖隐耽岑蔚。",
      "请事鸿宝元，至澹味无味。",
      "悲歌激流风，逸响迥秋气。"
    ]
  },
  {
    "id": "2e89e4205aaff68393c7841668469cf9",
    "title": "古乐府短歌行",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "灵旗指，不庭方，大风泱泱天外扬。短箫歌，歌恺康。",
      "明廷万年，继明重光。曾孙稼，如茨梁。嘉与万邦，纯嘏有常。"
    ]
  },
  {
    "id": "2e89e4205aaff683d892bcb72bb65d1b",
    "title": "古乐府燕歌行",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "小雅废兮，东山不作。哀我人斯，皇心不乐。烝哉斯人，胡然而天兮，王师于铄。"
    ]
  },
  {
    "id": "2e89e4205aaff6832ba95697116b8293",
    "title": "古乐府虞帝庙乐歌辞",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "皇胡为兮西山之幽，翳长薄兮俯湖流。眇冀州兮何有，眷兹上兮淹留。",
      "皇之神兮如在，子我民兮不穷以爱。沛皇泽兮横流，畅威灵兮无外。",
      "洁尊兮肥俎，九歌兮拓舞。嗟莫报皇之佑，皇欲下兮俨相羊，烈风雷兮暮雨。"
    ]
  },
  {
    "id": "2e89e4205aaff6832ba95697064ebc5e",
    "title": "古乐府虞帝庙乐歌辞",
    "authorName": "张载",
    "authorId": "2e89e4205aaff68365cc2c82062ddb6c",
    "dynasty": "宋",
    "content": [
      "虞之阳兮漓之浒，皇降集兮巫屡舞。桂酒湛兮瑶觞，皇之归兮何所。",
      "听驾兮天门，羽毛兮缤纷。俯故宫兮一慨，越宇宙兮无邻。",
      "无邻兮奈何，七政协兮群生嘉。信玄功兮不宰，犹仿佛兮山阿。"
    ]
  },
  {
    "id": "2e89e4205acb1419d3f6c1f3ffc914d6",
    "title": "题象鼻岩",
    "authorName": "张汝锴",
    "authorId": "2e89e4205acb1419d1457b72d1457b72",
    "dynasty": "宋",
    "content": [
      "曾入苍舒万斛舟，至今鼻准蘸清流。",
      "君王玉辂催行驾，安得身闲伴白鸥。"
    ]
  },
  {
    "id": "2e89e4205acb141925c295a2ac7fcfaa",
    "title": "广德村寺壁间次前尉王文昌韵",
    "authorName": "张汝锴",
    "authorId": "2e89e4205acb1419d1457b72d1457b72",
    "dynasty": "宋",
    "content": [
      "世事反观俱了了，鴳鹏何大亦何小。",
      "木人起舞中郎拍，问著木人应不晓。"
    ]
  },
  {
    "id": "2e89e4205adf4d18e3af428e6b09b53f",
    "title": "仁寿楼",
    "authorName": "徐庚",
    "authorId": "2e89e4205adf4d18d1457b72d1457b72",
    "dynasty": "宋",
    "content": [
      "拨置南荒果是非，性真全取未生时。",
      "前溪流水日夜逝，楼上主人浑不知。"
    ]
  },
  {
    "id": "2e89e4205af23a71d0efc4e75858cda4",
    "title": "过洞庭",
    "authorName": "来廷绍",
    "authorId": "2e89e4205af23a712b38c2df09383cd7",
    "dynasty": "宋",
    "content": [
      "日落君山暮，秋风过洞庭。",
      "一官身外物，千里客中情。",
      "北望乡关远，南来旅雁鸣。",
      "孤帆无限恨，斜指岳阳城。"
    ]
  },
  {
    "id": "2e89e4205af23a7103b82e65e4541559",
    "title": "正命诗",
    "authorName": "来廷绍",
    "authorId": "2e89e4205af23a712b38c2df09383cd7",
    "dynasty": "宋",
    "content": [
      "病卧僧房两月多，英雄壮志渐消磨。",
      "昨宵饮药疑尝胆，今日披衣似挽戈。",
      "分付家人扶旅榇，莫教释子念弥陀。",
      "此心不死谁如我，临了连声三渡河。"
    ]
  },
  {
    "id": "2e89e4205af23a71fddb976d8516fba8",
    "title": "洞庭夜泊",
    "authorName": "来廷绍",
    "authorId": "2e89e4205af23a712b38c2df09383cd7",
    "dynasty": "宋",
    "content": [
      "两岸树苍苍，孤舟湘水旁。",
      "猿声啼不住，明月照篷窗。"
    ]
  },
  {
    "id": "2e89e4205afd922cdb1fbac5890a5709",
    "title": "春雨",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "连朝连夜雨，春尽转潇潇。",
      "巷陌泥沾足，田畴水浸腰。",
      "麦黄皆倒穗，桑冻不抽条。",
      "花事今休矣，祈晴且救苗。"
    ]
  },
  {
    "id": "2e89e4205afd922cc4fccd8de08f52bb",
    "title": "雪",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "今年寒较早，十月雪霏霏。",
      "冰渚鱼深逝，风林鸟倦飞。",
      "家人催买炭，客子虑无衣。",
      "便好骑驴过，羊羔酒正肥。"
    ]
  },
  {
    "id": "2e89e4205afd922cda2cab730a56cb7d",
    "title": "江行",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "贪看湘江景，蓬窗手自扪。",
      "沙陈鸟行迹，石带水流痕。",
      "大树多遮庙，疏林间有村。",
      "芦花自弥望，消得酒盈尊。"
    ]
  },
  {
    "id": "2e89e4205afd922cbde383b73b9783ef",
    "title": "琴",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "群胥推案去，一客抱琴来。",
      "唤起高山趣，驱除俗吏埃。",
      "耳根从此净，指法看君开。",
      "剩欲传佳操，仙舟且莫回。"
    ]
  },
  {
    "id": "2e89e4205afd922c4cdf443ae61bdb95",
    "title": "椰簟",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "赠子椰心簟，波纹细欲流。",
      "来浮南海远，好伴浙西游。",
      "睡处知温凊，行时便卷收。",
      "不知风雨夜，能忆故人不。"
    ]
  },
  {
    "id": "2e89e4205afd922ca1436b5c451d1e36",
    "title": "隐逸",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "懒散数椽下，于人无所求。",
      "静观棋得趣，闲坐石忘忧。",
      "对酒红生颊，孤吟白上头。",
      "高山有佳趣，便欲作清游。"
    ]
  },
  {
    "id": "2e89e4205afd922c23a88a6e9d758700",
    "title": "题三女冈白莲花",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "旧址来从晋，史更几废兴。",
      "一莲开陆地，三女卧冈陵。",
      "题咏夸先辈，流传得主僧。",
      "林深钟梵寂，长夜一明灯。"
    ]
  },
  {
    "id": "2e89e4205afd922ce4314cc294f2b9f3",
    "title": "春暖",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "春晴多得两三日，便觉暄于轻暑天。",
      "行客停鞭争买扇，侍儿启笥请收绵。",
      "把杯早自嫌温酒，盥手相将喜冷泉。",
      "此去西湖已初夏，安排絺绤上游船。"
    ]
  },
  {
    "id": "2e89e4205afd922cf7e5cdf62bce4f15",
    "title": "久旱喜雨",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "五月炎歊化作霖，分明滴滴是黄金。",
      "田禾预卜六分熟，河水新添一尺深。",
      "和气已能周禹甸，至诚端自感汤林。",
      "此时此泽人知否，大慰饥民望岁心。"
    ]
  },
  {
    "id": "2e89e4205afd922cf2b17523552e186a",
    "title": "漏屋雨",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "官屋无钱可得修，雨来难免震凌忧。",
      "墙基有罅相将踣，地杖无钉自在浮。",
      "仆折松枝通夹溜，儿编竹叶学行舟。",
      "衣衾漂湿浑闲事，且上书楼把画收。"
    ]
  },
  {
    "id": "2e89e4205afd922c5897a898e5af1580",
    "title": "玩秋月",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "玉宇秋光无一尘，人人共喜桂花新。",
      "看来世态炎凉尽，惟有月明无贵贫。"
    ]
  },
  {
    "id": "2e89e4205afd922c4b8b69644a8d273f",
    "title": "砧",
    "authorName": "赵崇森",
    "authorId": "2e89e4205afd922cd1457b72d1457b72",
    "dynasty": "宋",
    "content": [
      "谁家夜月响秋砧，一段清愁不自禁。",
      "况是客中攲枕听，声声捣碎故乡心。"
    ]
  },
  {
    "id": "2e89e4205b098ba6c69343b6d857fb0a",
    "title": "梅雨潭",
    "authorName": "李介山",
    "authorId": "2e89e4205b098ba6d1457b72d1457b72",
    "dynasty": "宋",
    "content": [
      "灵源分左界，千仞落飞泉。",
      "散作一空雨，长如四月天。",
      "挂岩寒练直，溅席水珠圆。",
      "湫石龙应在，岩扉浮翠烟。"
    ]
  },
  {
    "id": "2e89e4205b098ba6f74f5ef8ce55e39c",
    "title": "小溪",
    "authorName": "李介山",
    "authorId": "2e89e4205b098ba6d1457b72d1457b72",
    "dynasty": "宋",
    "content": [
      "东风满眼柳花飞，信步扶藜过小溪。",
      "淮甸凄凉春事少，楚天空阔暮云低。",
      "江山有意怜孤客，桃李无心恋故蹊。",
      "纵使有家归未得，数声蜀魄为谁啼。"
    ]
  },
  {
    "id": "2e89e4205b0a6724d470ef029998b9ee",
    "title": "送周知监",
    "authorName": "韩绎",
    "authorId": "2e89e4205b0a6724d1457b72d1457b72",
    "dynasty": "宋",
    "content": [
      "蜀土风景信不好，君之所治兼蛮夷。",
      "山高地仄江水恶，刀耕火种黎民疲。"
    ]
  },
  {
    "id": "2e89e4205b1b1648995da150be38f707",
    "title": "夜泛西湖",
    "authorName": "杨珂",
    "authorId": "2e89e4205b1b1648d1457b72d1457b72",
    "dynasty": "宋",
    "content": [
      "明月欺人醉不知，夜深偷入读书帏。",
      "好将松户牢关锁，留此清光莫放归。"
    ]
  },
  {
    "id": "2e89e4205b29eec281a030dfaec37b32",
    "title": "读马援传",
    "authorName": "黄伯枢",
    "authorId": "2e89e4205b29eec2d1457b72d1457b72",
    "dynasty": "宋",
    "content": [
      "后车薏苡落谗人，珠贝文犀竟失真。",
      "马革裹尸犹不恨，何须胜瘴与轻身。"
    ]
  },
  {
    "id": "2e89e4205b3b757d5d0df6ed2ff4a644",
    "title": "寿徐仓使",
    "authorName": "黄垺",
    "authorId": "2e89e4205b3b757dd1457b72d1457b72",
    "dynasty": "宋",
    "content": [
      "四明山水远且清，秀气钟作千人英。",
      "南州高士真济美，天地正粹涵中襟。",
      "学问渊源派伊洛，文章典丽铿䪫韺。",
      "射策丹墀压群彦，声名一日蜚玉京。",
      "粤从膴仕久扬历，政事所至皆有称。",
      "雠较芸编上群玉，蕃宣苕水腾颂声。",
      "凝旒简眷异俦正，追班文石焕郎星。",
      "清规屹立朝誉振，儒术既行邦计赢。",
      "论思献纳众所瞩，其奈宵旰怀远氓。",
      "咨诹出揽澄清辔，肃持庾节赒列城。",
      "视时敛散民食足，观风按察吏胆惊。",
      "侧听赐环驲骑速，行看荷橐天衢亨。",
      "节过清明才六日，欣逢吉梦叶长庚。",
      "和气却随春气足，福星还并寿星明。",
      "己闻好语日边至，莫辞烂熳倾罍觥。",
      "自惭小草依松柏，臭味相投意甚真。",
      "矢诗不但为公寿，八荒寿域更跻民。"
    ]
  },
  {
    "id": "2e89e4205b4298ff5550e506413a32b5",
    "title": "感怀",
    "authorName": "赵轸",
    "authorId": "2e89e4205b4298ffe22312174e4e53aa",
    "dynasty": "宋",
    "content": [
      "群鳞戏清波，天青云影白。",
      "濯足歌沧浪，一笑天地窄。",
      "山色秀而深，都言秘神物。",
      "眼底有真龙，何必云中觅。"
    ]
  },
  {
    "id": "2e89e4205b734c426774e1c2aa6d4d9e",
    "title": "将进酒歌",
    "authorName": "萧介夫",
    "authorId": "2e89e4205b734c42d1457b72d1457b72",
    "dynasty": "宋",
    "content": [
      "劝君莫累黑山土，累得黑山竟何补。劝君莫勒燕然石，勒得燕然又何益。",
      "百年岁月能几何，萤烛光中都瞬息。我今安得万丈梯，腾腾直上天街墀。",
      "剪拆金乌翅，戳下玉兔蹄。使玉兔不能走，金乌不得飞。",
      "然后举泰山为肉林，东海为酒池。君不见吴王台下秋风悲，金谷园中春草衰。",
      "不如相逢且饮酒，齐声拍掌大唱金缕衣。"
    ]
  },
  {
    "id": "2e89e4205b7e84f7f21d1fe64e0cfbec",
    "title": "送鹤还齐云",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "胎仙谁遣到尘寰，尽日清吟伴我闲。",
      "不作冲天支遁想，颇疑携箭佐卿还。",
      "欲追鸾驾烟霞上，肯处鸡群伯仲间。",
      "为语齐云好看取，他年我欲访缑山。"
    ]
  },
  {
    "id": "2e89e4205b7e84f7b9124ff635d5abd0",
    "title": "游山七绝曾公洞",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "欲访真仙小有天，路穷崖绝俯灵泉。",
      "相君聊试济川手，翳凤骖鸾尽有缘。"
    ]
  },
  {
    "id": "2e89e4205b7e84f783db7f961ac9140a",
    "title": "游山七绝栖霞洞",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "云封雾锁半天寒，短杖攀缘扣玉关。",
      "见说碧虚风景别，傥容投老寄尘颜。"
    ]
  },
  {
    "id": "2e89e4205b7e84f73afea301e4691086",
    "title": "游山七绝龙隐洞",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "何年此地蛰飞龙，石壁蜿蜒尚有踪。",
      "为报龙公莫贪睡，郡人于尔卜丰凶。"
    ]
  },
  {
    "id": "2e89e4205b7e84f78d8c2437d17a381b",
    "title": "游山七绝訾家洲",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "訾洲风物柳州文，开□□□□梦魂。",
      "老去一尊酬望眼，淡烟衰草莽连村。"
    ]
  },
  {
    "id": "2e89e4205b7e84f7be2e136174c8f028",
    "title": "游山七绝水月洞",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "水际空明月正圆，人行月里水如天。",
      "道旁听得人争指，半是当年折桂仙。"
    ]
  },
  {
    "id": "2e89e4205b7e84f7be2e1361358ad86f",
    "title": "游山七绝水月洞",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "千年佛阁与云齐，足力穷时目力移。",
      "堪笑痴儿夸壮丽，那知芥子纳须弥。"
    ]
  },
  {
    "id": "2e89e4205b7e84f7f31f9f4605a447cc",
    "title": "游山七绝千山观",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "小立东风紫翠颠，画屏展尽一山川。",
      "非关眼界因高别，自是人心逐物迁。"
    ]
  },
  {
    "id": "2e89e4205b7e84f721b323d0bae05b24",
    "title": "游澹岩",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "澹岩类古隐君子，一见可洗千劫尘。",
      "清旷信出世间境，经行如画图中人。",
      "幽泉涓涓不碍坠，灵草苒苒非关春。",
      "题诗因昔□游子，冷眼阅尽惟唐珉。"
    ]
  },
  {
    "id": "2e89e4205b7e84f721b323d0048891fd",
    "title": "游澹岩",
    "authorName": "张釜",
    "authorId": "2e89e4205b7e84f7d1457b72d1457b72",
    "dynasty": "宋",
    "content": [
      "真仙窟宅在人境，应有鸾驾乘云归。",
      "物华创见讶三岛，坠脉远来从九疑。",
      "有石可砺食檗齿，有泉可濯凝尘衣。",
      "清游未足鸡报午，一尊会合人生稀。"
    ]
  },
  {
    "id": "2e89e4205b81f821cb13856239c94e4e",
    "title": "挽赵秋晓",
    "authorName": "张震龙",
    "authorId": "2e89e4205b81f821d1457b72d1457b72",
    "dynasty": "宋",
    "content": [
      "蚤岁看花遍上都，谓宜东序著河图。",
      "亭亭玉树风前皎，浩浩璇源夜半枯。",
      "自是死生存定数，绝怜神骏蹶长途。",
      "此行不返神清洞，应抗龙髯去鼎湖。"
    ]
  },
  {
    "id": "2e89e4205b911d0238939d02c5c9d61b",
    "title": "束担",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "束担出荆扉，征尘染敝衣。",
      "人怜双鬓改，我悟半生非。",
      "抱璞今谁诉，知音古亦稀。",
      "寻思无一可，吾道欲安归。"
    ]
  },
  {
    "id": "2e89e4205b911d02cb1d8919be1a09e2",
    "title": "旅思",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "荏苒秋光老，空蒙晓色奇。",
      "霜严雀语涩，风定雁飞迟。",
      "旅思荒烟底，乡心野水涯。",
      "梦归归未得，愁极祗颦眉。"
    ]
  },
  {
    "id": "2e89e4205b911d028c19374f4709b267",
    "title": "绝知",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "羁旅日骚骚，人间事若毛。",
      "绝知操笔误，深羡把犁高。",
      "百岁才能几，终朝强作劳。",
      "虚名竟何益，肯把换蒲萄。"
    ]
  },
  {
    "id": "2e89e4205b911d02093aefe8a4d98ab6",
    "title": "登玉笥山投龙洞",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "扪萝入幽谷，眼界益峥嵘。",
      "石壁断人迹，泉流间鸟鸣。",
      "日高云未散，秋晚草犹荣。",
      "坐久无归意，悠然世念轻。"
    ]
  },
  {
    "id": "2e89e4205b911d0261326b7a0b3abe48",
    "title": "江行阻风小市",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "弭棹黄芦外，江云绕柂牙。",
      "寒深身轸粟，风急浪生花。",
      "日暮人收市，年穷客念家。",
      "倚篷无可奈，忍见后归鸦。"
    ]
  },
  {
    "id": "2e89e4205b911d0231d676e5395dbd2e",
    "title": "始见",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "雪后寒犹劲，书窗怯暂开。",
      "因沽江畔酒，姑见竹间梅。",
      "岁月峥嵘去，衰颓次第来。",
      "谁能忧许事，杖屦且徘徊。"
    ]
  },
  {
    "id": "2e89e4205b911d02c82e04e66ee3aba3",
    "title": "客里",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "客里愁浓处，秋宵月欲斜。",
      "雁声频到枕，蝶梦未还家。",
      "世有多歧苦，人因一念差。",
      "遥思林下去，蓑笠钓烟沙。"
    ]
  },
  {
    "id": "2e89e4205b911d02b542c8a30bab5954",
    "title": "寄玉笥萧高士",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "滴露誊真诰，萧然莫与群。",
      "新诗高似月，世念薄于云。",
      "俗走堪怜我，闲眠极羡君。",
      "唯馀绿绮韵，惆怅未曾闻。"
    ]
  },
  {
    "id": "2e89e4205b911d0291a014ac7d15efe2",
    "title": "客行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "客行困泥潦，山堠不胜长。",
      "孰使雨点暴，更令风力狂。",
      "时危嫌店远，日暮觉程忙。",
      "身世摧颓甚，艰难已备尝。"
    ]
  },
  {
    "id": "2e89e4205b911d0291037e754ea1c981",
    "title": "梦回",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "酒薄难成醉，轻寒袭破衾。",
      "梦回孤客枕，听彻草虫吟。",
      "寂莫三秋夜，凄凉一片心。",
      "山林与朝市，底处豁愁襟。"
    ]
  },
  {
    "id": "2e89e4205b911d02386c4280d40a20c1",
    "title": "夏雨",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "飘忽回风起，差池高鸟翔。",
      "云攘千岭碧，雨献一天凉。",
      "饱意归田亩，欢悰入醉乡。",
      "忽思素秋气，萧瑟满空堂。"
    ]
  },
  {
    "id": "2e89e4205b911d0283ad8b040fc3379e",
    "title": "信步",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "信步独幽寻，春山野雾深。",
      "鸟啼如唤仆，泉响似鸣琴。",
      "日暖草争秀，风狂花不禁。",
      "却嫌荒僻地，无酒与春斟。"
    ]
  },
  {
    "id": "2e89e4205b911d02c1168e6dff3f31da",
    "title": "泛舟秋怀",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "白露消磨暑，丹枫点画秋。",
      "闲吟小山赋，归思大江流。",
      "世尽营三窟，人谁乐一丘。",
      "篷窗有佳致，月朗政风休。"
    ]
  },
  {
    "id": "2e89e4205b911d02159b993a1bc0392b",
    "title": "闲居遣怀",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "日暮掩松关，悠然谢往还。",
      "停杯因待月，徙倚为看山。",
      "贫悟道中乐，醉偷忙里闲。",
      "耳根偏可意，风涧响潺潺。"
    ]
  },
  {
    "id": "2e89e4205b911d02e1b33c4d69fd0199",
    "title": "凤凰台闲眺台前瞰军垒有感而赋",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "秋风携野客，杖屦凤凰台。",
      "忍见貔貅戍，更闻鸿雁来。",
      "时方忧大厦，世岂乏良才。",
      "何日览辉至，龙文载九垓。"
    ]
  },
  {
    "id": "2e89e4205b911d02e9cf84451dc01ec7",
    "title": "一夜",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "潦收野水净，云阵布重阴。",
      "一夜西风急，千山落叶深。",
      "身犹衣暑服，耳已厌寒砧。",
      "对此无心者，还应雪满簪。"
    ]
  },
  {
    "id": "2e89e4205b911d02a1d61f6c4aad600f",
    "title": "舟次赤壁",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "吴王岘畔泛川流，赤壁矶头半日游。",
      "胜地空馀豪杰迹，扁舟不载古今愁。",
      "极知风景终无异，莫念天时逝不留。",
      "伤事伤怀长太息，静看江面没浮沤。"
    ]
  },
  {
    "id": "2e89e4205b911d02ae3538ec9b30afa2",
    "title": "送春",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "政是风光欲别时，可堪烟外雨丝丝。",
      "怕看太白馀春赋，嫌诵渊明止酒诗。",
      "昼短拟教持蜡炬，愁深悔不下书帷。",
      "自知无计能遮道，任作园林隔岁期。"
    ]
  },
  {
    "id": "2e89e4205b911d021cebc104c9dc22dc",
    "title": "黄鹤楼",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "翚飞栋宇据城端，车马尘中得异观。",
      "双眼莫供淮地阔，一江不尽蜀波寒。",
      "老仙横笛月亭午，骚客怀乡日欲残。",
      "独抚遗踪增慨慕，徘徊不忍下层栏。"
    ]
  },
  {
    "id": "2e89e4205b911d02f5d635ae9b4d85d0",
    "title": "春残",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "林端啼鴂损年芳，洞口空怜野水香。",
      "人与落英兼寂寞，蝶随飞絮两彷徨。",
      "不因花事荣枯易，未觉春工代谢忙。",
      "却爱晚来风日暖，绿阴十丈漾横塘。"
    ]
  },
  {
    "id": "2e89e4205b911d02ec06e4b9becb2e78",
    "title": "寄衣曲",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "忆郎赴边城，几彀秋砧月。",
      "若无鸿雁蜚，生离即死别。"
    ]
  },
  {
    "id": "2e89e4205b911d02ec06e4b9bb939bae",
    "title": "寄衣曲",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "愁肠结欲断，边衣犹未成。",
      "寒窗剪刀落，疑是剑镮声。"
    ]
  },
  {
    "id": "2e89e4205b911d02ec06e4b938cdcf43",
    "title": "寄衣曲",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "此身倘长在，敢恨归无日。",
      "但愿郎防边，似妾缝衣密。"
    ]
  },
  {
    "id": "2e89e4205b911d027182b405ca79185d",
    "title": "山居闲思",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "云散山月吐，星稀山月高。",
      "相羊风露底，望月诵离骚。"
    ]
  },
  {
    "id": "2e89e4205b911d027182b405dc3a3c3f",
    "title": "山居闲思",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "菡萏儿女态，舂锄金石交。",
      "晚来微雨过，凉思满蒲梢。"
    ]
  },
  {
    "id": "2e89e4205b911d027182b4056fe51195",
    "title": "山居闲思",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "雨作糟床注，秋生鲈鲙思。",
      "卷帘了清景，沉水袅烟丝。"
    ]
  },
  {
    "id": "2e89e4205b911d02e1cf18eb7de1647c",
    "title": "商歌三首",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "东风满天地，贫家独无春。",
      "负薪花下过，燕语似讥人。"
    ]
  },
  {
    "id": "2e89e4205b911d02e1cf18eb94cfb724",
    "title": "商歌三首",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "白屋釜生鱼，青楼行细脍。",
      "静思天地间，宁有私覆载。"
    ]
  },
  {
    "id": "2e89e4205b911d02e1cf18eb49f7a804",
    "title": "商歌三首",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "门前桑柘枝，中有千锦机。",
      "游人不回顾，桃李独成蹊。"
    ]
  },
  {
    "id": "2e89e4205b911d0228f10e56f7d97809",
    "title": "下第西归",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "抛却银袍制芰荷，春风一曲紫芝歌。",
      "古来至宝多横道，何事荆山泣卞和。"
    ]
  },
  {
    "id": "2e89e4205b911d0228f10e560644efdf",
    "title": "下第西归",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "才难济世甘避世，心不怨天唯乐天。",
      "林下山间深密处，曲肱饮水兴悠然。"
    ]
  },
  {
    "id": "2e89e4205b911d02505cd698d5959de3",
    "title": "山行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "狂飙卷雨辨朝曦，似与新晴有会期。",
      "秋水秋山秋草木，浑将乞与数篇诗。"
    ]
  },
  {
    "id": "2e89e4205b911d02505cd698acb5c373",
    "title": "山行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "烟草凄迷露未晞，一筇伴我立晴晖。",
      "丹枫虽老犹多态，散作漫山野蝶飞。"
    ]
  },
  {
    "id": "2e89e4205b911d02505cd698386f09bc",
    "title": "山行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "旆旆黄茆泼眼明，荒郊尽日绝人行。",
      "谁知气象萧条处，剩有山川可鼎烹。"
    ]
  },
  {
    "id": "2e89e4205b911d02505cd698becc412a",
    "title": "山行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "槁叶忘身绝涧流，芦花摇手欲风休。",
      "羡渠山鸟浑无事，相对飞鸣草树秋。"
    ]
  },
  {
    "id": "2e89e4205b911d02505cd69868b0f039",
    "title": "山行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "片云轻度半岩阴，巾屦俄惊翠霭深。",
      "涧底寒泉知客懒，石根㶁㶁自长吟。"
    ]
  },
  {
    "id": "2e89e4205b911d02505cd698155cb3f9",
    "title": "山行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "乌藤落手野烟开，水秀山明入望来。",
      "旧日经行曾著语，试看石壁已莓苔。"
    ]
  },
  {
    "id": "2e89e4205b911d02505cd6987eb6fe69",
    "title": "山行",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "尽日留连兴未阑，寒鸦背负夕阳还。",
      "遥知今夜空窗梦，只在江南水石间。"
    ]
  },
  {
    "id": "2e89e4205b911d02f4b85f867620be29",
    "title": "寻芳",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "寻芳自勒青丝鞚，日暖烟浓春意重。",
      "晚来被酒卧花阴，流莺唤醒东风梦。"
    ]
  },
  {
    "id": "2e89e4205b911d026fa0cdf5d7719ab4",
    "title": "展转",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "邮亭彻夜听秋声，展转藜床直到明。",
      "月白霜轻寒剪剪，筑成万里客愁城。"
    ]
  },
  {
    "id": "2e89e4205b911d022e042a9a80c62db2",
    "title": "姑苏道中",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "满眼菰蒲翠扑衣，双双沙鸟漾斜晖。",
      "闲愁一段如冰释，杨柳丛中出酒旗。"
    ]
  },
  {
    "id": "2e89e4205b911d029c3303e8b352b4a3",
    "title": "木犀花",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "金粟如来涧壑姿，不随桃李赴春期。",
      "江南花品秋居最，何况秋花中绝奇。"
    ]
  },
  {
    "id": "2e89e4205b911d029c3303e838801df8",
    "title": "木犀花",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "汤沐晴空颢露繁，清香十里压旃檀。",
      "纱窗梦觉秋风度，疑是移家住广寒。"
    ]
  },
  {
    "id": "2e89e4205b911d029c3303e8a6ef2a09",
    "title": "木犀花",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "秋影连蜷隐士攀，浑无蜂蝶涴林间。",
      "何人说与陶元亮，未必东篱胜小山。"
    ]
  },
  {
    "id": "2e89e4205b911d02c434b3633f2dfb40",
    "title": "夜宿郁木福地尚羊明月间遐想仙风得五十六字",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "骑气乘云事已灰，娟娟野月照苍苔。",
      "自怜不及坛前石，曾遇仙翁蹑屐来。"
    ]
  },
  {
    "id": "2e89e4205b911d02c434b3639de4ed26",
    "title": "夜宿郁木福地尚羊明月间遐想仙风得五十六字",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "凄凉风露湿人衣，犹自踟躇未忍归。",
      "树影忽来山月转，误惊鹤翅似轮飞。"
    ]
  },
  {
    "id": "2e89e4205b911d0281dd730c9d8c84d6",
    "title": "寂聊",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "睡起和春倚小廊，寂聊情绪满斜阳。",
      "园林已是花飞急，帘幕争禁燕语忙。"
    ]
  },
  {
    "id": "2e89e4205b911d02e4372894093333d8",
    "title": "为言",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "日薄寒浓春意微，花须柳眼尚依稀。",
      "为言羯鼓休频打，催得先开即早飞。"
    ]
  },
  {
    "id": "2e89e4205b911d02f85134426b15d47d",
    "title": "长至书意",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "万草千花若死灰，阳和一气已潜回。",
      "莫言举世无先觉，几处寒梢放野梅。"
    ]
  },
  {
    "id": "2e89e4205b911d02612e7294bb37db41",
    "title": "花下叹",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "人生何处较穷通，天意元难测始终。",
      "花落花开翻覆手，君看同此一春风。"
    ]
  },
  {
    "id": "2e89e4205b911d026dda3a88b48ff1d8",
    "title": "才是",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "忍看繁红委路尘，空馀野草绿无垠。",
      "人生忧乐何终极，才是迎春又送春。"
    ]
  },
  {
    "id": "2e89e4205b911d02fcf568f39cf5aa58",
    "title": "看叶",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "红紫飘零草不芳，始宜撰杖向池塘。",
      "看花应不如看叶，绿影扶疏意味长。"
    ]
  },
  {
    "id": "2e89e4205b911d02b0aab8b49db3451e",
    "title": "倦倚",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "蝉声燕语细相和，池面才浮点点荷。",
      "倦倚阑干消永日，葡萄阴薄柳风多。"
    ]
  },
  {
    "id": "2e89e4205b911d0235428167215718ed",
    "title": "玉梁道中杂咏",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "一别三会峰，转烛阅半纪。",
      "山根石上苔，已没旧屐齿。",
      "摩挲青青松，彼树犹如此。",
      "眷言枕清流，为洗嚣尘耳。"
    ]
  },
  {
    "id": "2e89e4205b911d023542816781eb4a61",
    "title": "玉梁道中杂咏",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "清商从西来，剌剌满林坞。",
      "草木倏变衰，柯叶不相顾。",
      "昔时翳空云，今作连山雨。",
      "菊花犹强项，篱边争媚妩。"
    ]
  },
  {
    "id": "2e89e4205b911d023542816761c3774c",
    "title": "玉梁道中杂咏",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "片石能邀人，憩此两足趼。",
      "忽逢黄冠师，对语白云巘。",
      "眼中景物饶，恨我蓬荜远。",
      "踌躇不忍去，泉石倘可剪。"
    ]
  },
  {
    "id": "2e89e4205b911d0235428167e882b7f6",
    "title": "玉梁道中杂咏",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "峭壁围莽苍，荒蹊人削迹。",
      "时闻芦苇丛，野鸟话岑寂。",
      "浮生虽有涯，幽讨当无极。",
      "御风独长啸，此心谢鞿絷。"
    ]
  },
  {
    "id": "2e89e4205b911d02354281676a71db8b",
    "title": "玉梁道中杂咏",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "晓霜媒薄寒，岩壑失故绿。",
      "轻飙振槁叶，唱彻阳关曲。",
      "秋光何足怜，嗟此岁事促。",
      "愁吟思无聊，日没西山麓。"
    ]
  },
  {
    "id": "2e89e4205b911d0235428167f4e9fe21",
    "title": "玉梁道中杂咏",
    "authorName": "罗与之",
    "authorId": "2e89e4205b911d02d1457b72d1457b72",
    "dynasty": "宋",
    "content": [
      "泠泠涧底泉，破碎山根翠。",
      "似欲留佳客，曲折二十四。",
      "我行无定止，蜡屐信所诣。",
      "偶来倏舍去，乘兴聊复尔。"
    ]
  }
]