[
  {
    "id": "2e89e42007d9cc2160cffce183dfff8c",
    "title": "睡觉",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "白日悠悠喜意平，梦中历历觉魂清。",
      "觉时不落晨鸡后，静待天窗一点明。"
    ]
  },
  {
    "id": "2e89e42007d9cc21de3eaba8c31e2535",
    "title": "两日寒雨作雪不成夜忽大雨遂晴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "折木翻涛一夜风，浮云吹尽日行空。",
      "天公岂是真悭雪，三白留来付腊中。"
    ]
  },
  {
    "id": "2e89e42007d9cc21bb7d2a4f24c4f553",
    "title": "醉书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天公赋与五湖秋，风月云烟处处留。",
      "损食一年犹可健，无诗三日却堪忧。"
    ]
  },
  {
    "id": "2e89e42007d9cc21cf32fdac00364528",
    "title": "读唐人愁诗戏作五首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少时唤愁作底物，老境方知世有愁。",
      "忘尽世间愁故在，和身忘却始应休。"
    ]
  },
  {
    "id": "2e89e42007d9cc21cf32fdac1b122958",
    "title": "读唐人愁诗戏作五首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清愁自是诗中料，向使无愁可得诗。",
      "不属僧窗孤宿夜，即还山驿旅游时。"
    ]
  },
  {
    "id": "2e89e42007d9cc21cf32fdacfdbe79a7",
    "title": "读唐人愁诗戏作五首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天恐文人未尽才，常教零落在蒿莱。",
      "不为千载离骚计，屈子何由泽畔来。"
    ]
  },
  {
    "id": "2e89e42007d9cc21cf32fdac5fccb69f",
    "title": "读唐人愁诗戏作五首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我辈情钟不自由，等闲白却九分头。",
      "此怀岂独骚人事，三百篇中半是愁。"
    ]
  },
  {
    "id": "2e89e42007d9cc21cf32fdac2fc60b38",
    "title": "读唐人愁诗戏作五首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "飞雪安能住酒中，闲愁见酒亦消融。",
      "山家有力参天地，不放清尊一日空。"
    ]
  },
  {
    "id": "2e89e42007d9cc219372448632a90b2b",
    "title": "十二月十日暮小雪即止二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜来急雪打船窗，今夜推窗月满江。",
      "堪恨无情一枝橹，水禽惊起不成双。"
    ]
  },
  {
    "id": "2e89e42007d9cc21937244862fce6c3a",
    "title": "十二月十日暮小雪即止二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜来一雪苦匆匆，千里浓云忽扫空。",
      "换得月明良不恶，未须过计虑蝗虫。"
    ]
  },
  {
    "id": "2e89e42007d9cc21f39d513a4102b8ac",
    "title": "节物",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "节物犹关老病身，乡傩佛粥一年新。",
      "檐间百舌还多事，探借园林十日春。"
    ]
  },
  {
    "id": "2e89e42007d9cc218d552375e1937b26",
    "title": "读陶诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "陶谢文章造化侔，篇成能使鬼神愁。",
      "君看夏木扶疏句，还许诗家更道不。"
    ]
  },
  {
    "id": "2e89e42007d9cc2164657504029ba8a6",
    "title": "读论语",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "壮岁贪求未见书，归常充栋出连车。",
      "晚窥阙里亲传妙，数简方知已有馀。"
    ]
  },
  {
    "id": "2e89e42007d9cc21715e47d0f32e7a41",
    "title": "晨起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "残梦悠扬不复成，鎗然已有百禽鸣。",
      "山童来报溪流长，幽事从今日日生。"
    ]
  },
  {
    "id": "2e89e42007d9cc2168af7e9cb4616ff2",
    "title": "雪后",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雪消已断虚檐溜，日暖初催百草生。",
      "射的山前春水绿，笙歌又满会稽城。"
    ]
  },
  {
    "id": "2e89e42007d9cc21e077c018a0b0e1c5",
    "title": "简僧求秦望山拄杖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老病龙钟不自持，饱知藤杖可扶衰。",
      "明朝欲入天台去，试就高人乞一枝。"
    ]
  },
  {
    "id": "2e89e42007d9cc213533fd660821331e",
    "title": "雪后煎茶",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雪液清甘涨井泉，自携茶灶就烹煎。",
      "一毫无复关心事，不枉人间住百年。"
    ]
  },
  {
    "id": "2e89e42007d9cc21234f1f744fd9a921",
    "title": "晨起复睡",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "衰翁卯饮易上面，泽国春寒偏著人。",
      "下榻一杯还就枕，不嫌鼾睡聒比邻。"
    ]
  },
  {
    "id": "2e89e42007d9cc210111dffdc3ee4c4b",
    "title": "梅二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三十三年举眼非，锦江乐事祇成悲。",
      "溪头忽见梅花发，恰似青羊宫里时。"
    ]
  },
  {
    "id": "2e89e42007d9cc210111dffdfedea73d",
    "title": "梅二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "俗事常妨把一杯，等闲开过小园梅。",
      "自伤惟有寻春梦，百舌无情又唤回。"
    ]
  },
  {
    "id": "2e89e42007d9cc21877dec5d57f6b28f",
    "title": "除夕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "炽炭炉中百药香，屠苏煎酒代椒觞。",
      "明朝赖是无来客，雪后泥深一尺强。"
    ]
  },
  {
    "id": "2e89e42007d9cc215cbeb007895403fe",
    "title": "己巳元日",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "曾孙新长奉椒觞，儿女冠笄各缀行。",
      "身作太翁垂九十，醉来堪喜亦堪伤。"
    ]
  },
  {
    "id": "2e89e42007d9cc21ecbf4e7c4b7e7465",
    "title": "初春",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "装罢桃符又剪灯，新年光景捷飞腾。",
      "老翁扫尽儿童事，却学禅床入定僧。"
    ]
  },
  {
    "id": "2e89e42007d9cc219fcbf0c33de52e79",
    "title": "晚窗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一坞梅花已尽空，数瓴春雪未全融。",
      "晚窗忽有题诗兴，落笔纵横半醉中。"
    ]
  },
  {
    "id": "2e89e42007d9cc21c1f8c77bd70826e2",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "方塘盎盎带泥浑，远草青青没烧痕。",
      "只道雨晴春昼永，归时不觉已黄昏。"
    ]
  },
  {
    "id": "2e89e42007d9cc21c1f8c77b636bd578",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "南村北村鼓鼕鼕，刲羊刺豕祭潭龙。",
      "一生衣食财取足，百世何妨常作农。"
    ]
  },
  {
    "id": "2e89e42007d9cc21c1f8c77b46b2e620",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小甔有米可续炊，纸鸢竹马看儿嬉。",
      "但得官清吏不横，即是村中歌舞时。"
    ]
  },
  {
    "id": "2e89e42007d9cc21c1f8c77ba73bde86",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜夜燃薪暖絮衾，禺中一饭直千金。",
      "身为野老已无责，路有流民终动心。"
    ]
  },
  {
    "id": "2e89e42007d9cc21c1f8c77b59a242ec",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "出仕常骑秃尾驴，归休自驾折辕车。",
      "今朝偶遇村夫子，借得齐民一卷书。"
    ]
  },
  {
    "id": "2e89e42007d9cc21c1f8c77b6108d227",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "更事多来见物情，世间常恨太忙生。",
      "花开款款宁为晚，日出迟迟却是晴。"
    ]
  },
  {
    "id": "2e89e42007d9cc21c1f8c77bfaac99a8",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一枝筇杖一山童，买酒行歌小市中。",
      "莫笑摧颓今至此，当年万里看春风。"
    ]
  },
  {
    "id": "2e89e42007d9cc21c1f8c77b545147a4",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "四十馀年学养生，谁知所得亦平平。",
      "体孱不犯寒时出，路湿常寻乾处行。"
    ]
  },
  {
    "id": "2e89e42007d9cc21c1f8c77bf422d363",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "搅睡禽声晓傍檐，泥人花气午穿帘。",
      "欢情老去年年薄，困思春来日日添。"
    ]
  },
  {
    "id": "2e89e42007d9cc21c1f8c77b0efb2473",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "阴晴不定春犹浅，困健相兼病未苏。",
      "见说市楼新酒美，杖头今日一钱无。"
    ]
  },
  {
    "id": "2e89e42007d9cc21c1f8c77bb3ee057a",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "乍晴乍雨忽经旬，半醉半醒还过春。",
      "春卧不知庵外事，闲吟聊适梦中身。"
    ]
  },
  {
    "id": "2e89e42007d9cc21c1f8c77ba4b206ea",
    "title": "春日杂兴十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "行人陌上思悠悠，十里斜阳古渡头。",
      "一片落花无觅处，只教芳草管闲愁。"
    ]
  },
  {
    "id": "2e89e42007d9cc2137f8f80d970e0578",
    "title": "书感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鸭子陂头看水生，蜂儿园里按歌声。",
      "天公用意谁能测，未许吾曹醉太平。"
    ]
  },
  {
    "id": "2e89e42007d9cc21fb6fdabcfa6b36f7",
    "title": "室中屏去长物戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "久从昭代乞残骸，荷锸随行偶未薶。",
      "四壁尽空君勿怪，才留一物即关怀。"
    ]
  },
  {
    "id": "2e89e42007d9cc21b846d93eef78edc2",
    "title": "予以淳熙戊戌岁自蜀归时年五十四今三十有二年矣犹复强健得小诗自贺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "入玉门关到酒泉，昔人想望若登天。",
      "岂知万里西征客，归卧家山三十年。"
    ]
  },
  {
    "id": "2e89e42007d9cc21c1f574452e5ae3e0",
    "title": "花下小酌二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "柳色初深燕子回，猩红千点海棠开。",
      "鲚鱼莼菜随宜具，也是花前一醉来。"
    ]
  },
  {
    "id": "2e89e42007d9cc21c1f5744546928b4b",
    "title": "花下小酌二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "云开太华插遥空，我是山中采药翁。",
      "何日胡尘扫除尽，敷溪道上醉春风。"
    ]
  },
  {
    "id": "2e89e42007d9cc212cf1b4579c43a784",
    "title": "落花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山杏溪桃次第开，狂风正用此时来。",
      "未妨老子凭栏兴，满地残红点绿苔。"
    ]
  },
  {
    "id": "2e89e42007d9cc2108cef3fb206de7ca",
    "title": "戏咏园中春草二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "离离幽草自成丛，过眼儿童采撷空。",
      "不知马兰入晨俎，何似燕麦摇春风。"
    ]
  },
  {
    "id": "2e89e42007d9cc2108cef3fb299b22ab",
    "title": "戏咏园中春草二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "童子争寻鹁鸽饭，医翁日曝虾蟆衣。",
      "欲赓楚客咏餐菊，却愧周人歌采薇。"
    ]
  },
  {
    "id": "2e89e42007d9cc2151357dcb4f3a28a0",
    "title": "杂感四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "壮游回首海茫茫，默数方惊岁月长。",
      "旧事莫论齐柏寝，残躯方似鲁灵光。"
    ]
  },
  {
    "id": "2e89e42007d9cc2151357dcb2f08b8d5",
    "title": "杂感四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天际晴云舒复卷，庭中风絮去还来。",
      "人生自在常如此，何事能妨笑口开。"
    ]
  },
  {
    "id": "2e89e42007d9cc2151357dcbaaabcbe7",
    "title": "杂感四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "射的山前花柳新，典衣买酒过残春。",
      "但甘身作哙等伍，莫信人间髯绝伦。"
    ]
  },
  {
    "id": "2e89e42007d9cc2151357dcb1e93215e",
    "title": "杂感四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "祸福虽云不可猜，人生要岂愿为才。",
      "髑髅正使非王乐，牺象何疑是木灾。"
    ]
  },
  {
    "id": "2e89e42007d9cc212db994210690f5ab",
    "title": "读史二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "萧相守关成汉业，穆之一死宋班师。",
      "赫连拓跋非难取，天意从来未易知。"
    ]
  },
  {
    "id": "2e89e42007d9cc212db99421ccd4e9c8",
    "title": "读史二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "颜良文丑知何益，关羽张飞死可伤。",
      "等是人间号骁将，太山宁比一毫芒。"
    ]
  },
  {
    "id": "2e89e42007d9cc21eb1d7f86ea2158bf",
    "title": "食酪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "南烹北馔妄相高，常笑纷纷儿女曹。",
      "未必鲈鱼芼菰菜，便胜羊酪荐樱桃。"
    ]
  },
  {
    "id": "2e89e42007d9cc21453810d0f6e3c873",
    "title": "怀友",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "酒家旗下分携久，山驿灯前感慨频。",
      "人事已随双鬓改，柳条又见一年新。"
    ]
  },
  {
    "id": "2e89e42007d9cc219d053834cf990472",
    "title": "兰亭道上四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "湖上青山古会稽，断云漠漠雨凄凄。",
      "篮舆晚过偏门市，满路春泥闻竹鸡。"
    ]
  },
  {
    "id": "2e89e42007d9cc219d053834330fc000",
    "title": "兰亭道上四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "兰亭步口水如天，茶市纷纷趁雨前。",
      "乌笠游僧云际去，白衣醉叟道傍眠。"
    ]
  },
  {
    "id": "2e89e42007d9cc219d0538341e851adf",
    "title": "兰亭道上四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "陌上行歌日正长，吴蚕捉绩麦登场。",
      "兰亭酒美逢人醉，花坞茶新满市香。"
    ]
  },
  {
    "id": "2e89e42007d9cc219d053834a2fbc603",
    "title": "兰亭道上四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "箭箙弓韬小猎回，壮心自笑未低摧。",
      "前身家近盘阊路，曾看吴王射雉来。"
    ]
  },
  {
    "id": "2e89e42007d9cc21fdf73684837cc63c",
    "title": "夜闻雷雨大作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暗空雾雨无时已，卷地风雷却是晴。",
      "九十老翁更事久，寄言儿女不须惊。"
    ]
  },
  {
    "id": "2e89e42007d9cc2196a270e7d58ceee7",
    "title": "读乐天诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放姬鬻骆初何有，常笑香山恨不摅。",
      "输与此翁容易死，一身之外更无馀。"
    ]
  },
  {
    "id": "2e89e42007d9cc21ed03120aad438f52",
    "title": "读许浑诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "裴相功名冠四朝，许浑身世落渔樵。",
      "若论风月江山主，丁卯桥应胜午桥。"
    ]
  },
  {
    "id": "2e89e42007d9cc215ad08a8fe8c7de41",
    "title": "赠倪道士二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "羽衣暂脱著戎衣，坐定方惊语入微。",
      "归隐玉霄应不出，他年容我扣岩扉。"
    ]
  },
  {
    "id": "2e89e42007d9cc215ad08a8f395c0d0c",
    "title": "赠倪道士二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我坐虚名剩得穷，百年身堕畏途中。",
      "看君一棹烟波乐，悔不常为采药翁。"
    ]
  },
  {
    "id": "2e89e42007d9cc2193bcb2966c751351",
    "title": "窗下戏咏三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "飞来山鸟语惺愡，却是幽人半睡中。",
      "新竹成阴无弹射，不妨同享北窗风。"
    ]
  },
  {
    "id": "2e89e42007d9cc2193bcb29688e6409e",
    "title": "窗下戏咏三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三尺清池镜面平，剪刀叶底戏鱼行。",
      "吾曹安得如渠乐，傍渚跳波过此生。"
    ]
  },
  {
    "id": "2e89e42007d9cc2193bcb296b4277736",
    "title": "窗下戏咏三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "何处轻黄双小蝶，翩翩与我共徘徊。",
      "绿阴芳草佳风月，不是花时也解来。"
    ]
  },
  {
    "id": "2e89e42007d9cc21dfe0c5673a4d473d",
    "title": "送邢刍甫入闽二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "两穷相值每相怜，闻子南游一怆然。",
      "莫道此行非久别，衰翁何敢望明年。"
    ]
  },
  {
    "id": "2e89e42007d9cc21dfe0c5679150eb9d",
    "title": "送邢刍甫入闽二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君行正及荔枝丹，想见临觞为破颜。",
      "此外但宜烹茗雪，伤生不用擘蚝山。"
    ]
  },
  {
    "id": "2e89e42007d9cc211d173c01aa820a89",
    "title": "从邢刍甫求桃竹拄杖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "拄杖当年盛得名，一枝尚觉百金轻。",
      "老人不复须春草，只要携渠处处行。"
    ]
  },
  {
    "id": "2e89e42007d9cc21465ebe6ee2735c3d",
    "title": "老鸡",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老鸡拥肿不良行，将旦犹能效一鸣。",
      "碓下糠粞幸不乏，何妨相倚过馀生。"
    ]
  },
  {
    "id": "2e89e42007d9cc2191a7a568cc9b3cbb",
    "title": "种菜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "菜把青青间药苗，豉香盐白自烹调。",
      "须臾彻案呼茶碗，盘箸何曾觉寂寥。"
    ]
  },
  {
    "id": "2e89e42007d9cc2191a7a5684773dc27",
    "title": "种菜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老农饭粟出躬耕，扪腹何殊享大烹。",
      "吴地四时常足菜，一番过后一番生。"
    ]
  },
  {
    "id": "2e89e42007d9cc2191a7a568e8eeb1d0",
    "title": "种菜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "白苣黄瓜上市稀，盘中顿觉有光辉。",
      "时清闾里俱安业，殊胜周人咏采薇。"
    ]
  },
  {
    "id": "2e89e42007d9cc2191a7a56859dc07be",
    "title": "种菜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "引水何妨艺芥菘，圃功自古补三农。",
      "恨君不见岷山芋，藏蓄犹堪过岁凶。"
    ]
  },
  {
    "id": "2e89e42007d9cc211bc81c1eb7690039",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暑雨初晴昼漏迟，江乡乐事有谁知。",
      "村村垄麦登场后，户户吴蚕坼簇时。"
    ]
  },
  {
    "id": "2e89e42007d9cc211bc81c1ed627885a",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "齿发凋零奈尔何，年光暗里易消磨。",
      "街槐正喜清阴密，巷柳还惊蠹叶多。"
    ]
  },
  {
    "id": "2e89e42007d9cc211bc81c1e4fb7dfa5",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "竹根断作眠云枕，木瘿刳成贮酒尊。",
      "怪怪奇奇非着意，自无俗物到山村。"
    ]
  },
  {
    "id": "2e89e42007d9cc211bc81c1e0f270dea",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "动身尚懒那堪事，学古无成罢读书。",
      "枕上侧眠听语燕，池边小立看游鱼。"
    ]
  },
  {
    "id": "2e89e42007d9cc211bc81c1ed695a6d5",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "闷欲远游身苦懒，病思闲话客谁过。",
      "北窗一枕差堪乐，无奈茶杯作祟何。"
    ]
  },
  {
    "id": "2e89e42007d9cc211bc81c1ec1736b85",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黄葛蚊厨睡欲成，高槐阴转暑风清。",
      "倚床奴子垂头坐，摇手孙儿小步行。"
    ]
  },
  {
    "id": "2e89e42007d9cc211bc81c1ea4e02f6b",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "斮取溪藤便作香，炼成崖蜜旋煎汤。",
      "萧然巾履茅堂上，不畏人间夏日长。"
    ]
  },
  {
    "id": "2e89e42007d9cc211bc81c1e7016b469",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "谢客捐书日日闲，行穿密竹卧看山。",
      "岩前恨欠煎茶地，安得茆茨一小间。"
    ]
  },
  {
    "id": "2e89e42007d9cc211bc81c1e5d2f2122",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "蘋生洲渚微风起，梅熟园林细雨来。",
      "咫尺柴门常懒出，不教拄杖损苍苔。"
    ]
  },
  {
    "id": "2e89e42007d9cc211bc81c1edd384183",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "侧卧横眠百不知，轩窗寂寂雨丝丝。",
      "岂无布袜青鞋兴，过却梅天出未迟。"
    ]
  },
  {
    "id": "2e89e42007d9cc211bc81c1e12ae54a5",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "幽花娅姹开还敛，小蝶翩翾去复留。",
      "贪睡畸翁俱不领，被人错唤作闲愁。"
    ]
  },
  {
    "id": "2e89e42007d9cc211bc81c1e7c56cd53",
    "title": "夏日十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山下柴荆昼不开，苔生古井暗楸槐。",
      "新诗哦罢闲无事，移取藤床睡去来。"
    ]
  },
  {
    "id": "2e89e42007d9cc21a6506ea013761eb0",
    "title": "感物二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "物情岂愿岁时遒，一气潜移不自由。",
      "日出鹁鸪还唤雨，夏初蟋蟀已吟秋。"
    ]
  },
  {
    "id": "2e89e42007d9cc21a6506ea036fbb392",
    "title": "感物二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小园清晓岸纶巾，物态年光日日新。",
      "绿叶自生黄自落，不应秋至始愁人。"
    ]
  },
  {
    "id": "2e89e42007d9cc213364faab7bb16a0e",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "翁自析薪儿负薪，一生不似此年贫。",
      "折除却得常强健，天定方知果胜人。"
    ]
  },
  {
    "id": "2e89e42007d9cc213364faabdc54c540",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "楸垂落索槐吐花，溪女采莲童抱瓜。",
      "一年光景又将半，愈老愈知生有涯。"
    ]
  },
  {
    "id": "2e89e42007d9cc213364faab343ef76c",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "烟雨凄迷晚不收，疏帘曲几寄悠悠。",
      "一双蛱蝶来何许，点尽青青百草头。"
    ]
  },
  {
    "id": "2e89e42007d9cc213364faab3e8c1a2c",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "生来骨相本酸寒，天遣沙头把钓竿。",
      "但称山人擪耳帽，敢希楚客切云冠。"
    ]
  },
  {
    "id": "2e89e42007d9cc213364faabdb5ff37a",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鱼鳅群出天将雨，蛙黾争鸣草满庭。",
      "莫道归休便无事，时时袯襫伴园丁。"
    ]
  },
  {
    "id": "2e89e42007d9cc213364faabc94f261b",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "幽鸟飞鸣翠木阴，小鱼游泳绿波心。",
      "满前好句无人领，堪笑寒窗费苦吟。"
    ]
  },
  {
    "id": "2e89e42007d9cc213364faabfa2721a2",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小阁凭栏望远空，天河横贯斗牛中。",
      "他年鼓角榆关路，马上遥看与此同。"
    ]
  },
  {
    "id": "2e89e42007d9cc213364faabb2b5c3cf",
    "title": "即事八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "幽鸟呼人出睡乡，层层露叶漏朝阳。",
      "临池只欲消残醉，无奈鹅儿似酒黄。"
    ]
  },
  {
    "id": "2e89e42007d9cc21a3fc8a56bfe940a4",
    "title": "晚凉",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "笛簟平铺八尺床，脱巾高卧对疏篁。",
      "近村得雨知何处，此地无风亦自凉。"
    ]
  },
  {
    "id": "2e89e42007d9cc21c9566734172e62d3",
    "title": "招客看山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今日清明宜看山，约君来上钓鱼船。",
      "微云点破尚堪恨，何况城中尘涨天。"
    ]
  },
  {
    "id": "2e89e42007d9cc21b400622443adcf94",
    "title": "刘道士赠小葫芦四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "葫芦虽小藏天地，伴我云山万里身。",
      "收起鬼神窥不见，用时能与物为春。"
    ]
  },
  {
    "id": "2e89e42007d9cc21b40062247f535a23",
    "title": "刘道士赠小葫芦四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "贵人玉带佩金鱼，忧畏何曾顷刻无。",
      "色似栗黄形似茧，恨渠不识小葫芦。"
    ]
  },
  {
    "id": "2e89e42007d9cc21b40062247e879d5d",
    "title": "刘道士赠小葫芦四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "短袍楚制未为非，况得药瓢相发挥。",
      "行过山村倾社看，绝胜小剑压戎衣。"
    ]
  },
  {
    "id": "2e89e42007d9cc21b400622451673da0",
    "title": "刘道士赠小葫芦四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "个中一物著不得，建立森然却有馀。",
      "尽底语君君岂信，试来跳入看何如。"
    ]
  },
  {
    "id": "2e89e42007d9cc215c861089f627444e",
    "title": "自儆",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "学当尽力去浮华，从事文辞但可嗟。",
      "造道浅深看应物，修身勤惰验齐家。"
    ]
  },
  {
    "id": "2e89e42007d9cc21c6726a3c42bc0efc",
    "title": "雨中",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孤村风雨连三日，秋暑如焚一洗空。",
      "睡觉房栊灯渐暗，却寻残梦雨声中。"
    ]
  },
  {
    "id": "2e89e42007d9cc2193b3e63d0092bc7d",
    "title": "书叹二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "遗蝗出境乐秋成，多稼登场喜雨晴。",
      "暗笑衰翁不解事，犹怀万里玉关情。"
    ]
  },
  {
    "id": "2e89e42007d9cc2193b3e63dc550442a",
    "title": "书叹二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雨夜孤舟宿镜湖，秋声萧瑟满菰蒲。",
      "书生有泪无挥处，寻见祥符九域图。"
    ]
  },
  {
    "id": "2e89e42007d9cc219c92c4055c2df420",
    "title": "题画薄荷扇二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "薄荷花开蝶翅翻，风枝露叶弄秋妍。",
      "自怜不及狸奴黠，烂醉篱边不用钱。"
    ]
  },
  {
    "id": "2e89e42007d9cc219c92c4056bad4bb3",
    "title": "题画薄荷扇二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一枝香草出幽丛，双蝶飞飞戏晚风。",
      "莫恨村居相识晚，知名元向楚辞中。"
    ]
  },
  {
    "id": "2e89e42007d9cc2108b77b46ef238146",
    "title": "自儆二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "恶石从来岂汝仇，安居无患却堪忧。",
      "不须更守庚申夜，留取三彭儆惰偷。"
    ]
  },
  {
    "id": "2e89e42007d9cc2108b77b465cdeca1a",
    "title": "自儆二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "世事如云日日新，瓦盆黍酒却关身。",
      "细思只有穷居好，寄语玄翁莫逐贫。"
    ]
  },
  {
    "id": "2e89e42007d9cc211174aff5c5516c29",
    "title": "生世",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "乾坤成毁由来事，生世真同黍一炊。",
      "嗟我已过三万日，馀年有几自应知。"
    ]
  },
  {
    "id": "2e89e42007d9cc2166969705fd87f0df",
    "title": "病后小健戏题",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "行年九十未龙钟，惭愧天公久见容。",
      "醉解病人诗解瘦，不如世世作春农。"
    ]
  },
  {
    "id": "2e89e42007d9cc213664b5c7c5b11497",
    "title": "新晴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雨叶玲珑晓日明，经旬风雨得初晴。",
      "攲眠歇尽人间念，时听幽禽一两声。"
    ]
  },
  {
    "id": "2e89e42007d9cc219f8b3a2ddbecee37",
    "title": "夜读刘伯伦传戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "生本无心死可知，徐徐掩骨未为迟。",
      "一奴仅可供薪水，那得闲人荷锸随。"
    ]
  },
  {
    "id": "2e89e42007d9cc21218e911532c97332",
    "title": "湖上晚望",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "闲人无处破除闲，待得渔舟一一还。",
      "峰顶夕阳烟际水，分明六幅巨然山。"
    ]
  },
  {
    "id": "2e89e42007d9cc21ea74b791c3ebdc0b",
    "title": "村居即事三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "西成东作常无事，妇馌夫耕万里同。",
      "但愿清平好官府，眼中历历见豳风。"
    ]
  },
  {
    "id": "2e89e42007d9cc21ea74b791fc3edc6a",
    "title": "村居即事三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "炊甑生尘榻长苔，柴门日晏未曾开。",
      "载醪问字今牢落，犹有邻翁裹饭来。"
    ]
  },
  {
    "id": "2e89e42007d9cc21ea74b791e047db05",
    "title": "村居即事三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "长笛圜鼙曲调新，东家西舍送迎神。",
      "不因丰岁人情乐，淡杀溪头老病人。"
    ]
  },
  {
    "id": "2e89e42007d9cc21d654380d90bfd0f3",
    "title": "夜兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜阑扶策绕中庭，云罅三三两两星。",
      "安得南风卷云尽，烂然河白映天青。"
    ]
  },
  {
    "id": "2e89e42007d9cc215463725be393ebff",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "独立溪桥看落晖，残芜漠漠蝶飞飞。",
      "从来泽国秋常晚，叹息衰翁已衲衣。"
    ]
  },
  {
    "id": "2e89e42007d9cc215463725b4941e3de",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今年病老遂难禁，二竖奔逃岂易寻。",
      "风雨三更僮仆睡，自持残烛检千金。"
    ]
  },
  {
    "id": "2e89e42007d9cc215463725b660760cd",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "穷销壮岁功名志，病过新秋赏咏时。",
      "自古世间如意少，天公宁肯为君私。"
    ]
  },
  {
    "id": "2e89e42007d9cc215463725b6be7fa2d",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小诗苦思凭谁赏，绿酒盈尊每独倾。",
      "老境情悰例如此，不须惆怅感馀生。"
    ]
  },
  {
    "id": "2e89e42007d9cc215463725beb1bd2e0",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一枕鸟声残晓梦，半窗竹影弄新晴。",
      "屏深室暖秋垂老，粥美蔬香疾渐平。"
    ]
  },
  {
    "id": "2e89e42007d9cc215463725b7f06af61",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "半饥半饱随时过，无客无书尽日闲。",
      "童子贪眠呼不省，狸奴恋暖去仍还。"
    ]
  },
  {
    "id": "2e89e42007d9cc215463725bc62d342b",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "粥香可爱贫方觉，睡味无穷老始知。",
      "要识放翁真受用，大冠长剑只成痴。"
    ]
  },
  {
    "id": "2e89e42007d9cc215463725b266064ed",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小诗闲淡如秋水，病后殊胜未病时。",
      "自剪矮笺誊断稿，不嫌墨浅字倾攲。"
    ]
  },
  {
    "id": "2e89e42007d9cc215463725b703c9229",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "八月吴中风露秋，子鹅可炙酒新篘。",
      "老人病愈乡闾喜，处处邀迎共献酬。"
    ]
  },
  {
    "id": "2e89e42007d9cc215463725b5b0f8de4",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清泉白米山家有，盐酪犹从小市求。",
      "寸步须扶本常事，细书妨读却闲愁。"
    ]
  },
  {
    "id": "2e89e42007d9cc215463725b30c6e35d",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "束书不观万事休，谁令识字惹闲愁。",
      "胸中作祟知何物，不是当年老督邮。"
    ]
  },
  {
    "id": "2e89e42007d9cc215463725b6df769f9",
    "title": "嘉定己巳立秋得膈上疾近寒露乃小愈十二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "客疾无根莫浪忧，今朝扫尽不容留。",
      "饭囊酒瓮非吾事，只贮千岩万壑秋。"
    ]
  },
  {
    "id": "2e89e42007d9cc2162236c781c61b42b",
    "title": "病中卧闻舂声二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丘嫂羹存先戛釜，山僧斋竟始鸣钟。",
      "孰知造物独怜我，一日未尝无夕舂。"
    ]
  },
  {
    "id": "2e89e42007d9cc2162236c78a541a150",
    "title": "病中卧闻舂声二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "妄想说梅犹止渴，真闻舂米固忘饥。",
      "未论炊熟香生甑，已觉抄来雪满匙。"
    ]
  },
  {
    "id": "2e89e42007d9cc212b5e26fdd8d8c30e",
    "title": "病思六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "水碓舂粳滑胜珠，地炉燔芋软如酥。",
      "老来自爱盘餐美，安得高人共破除。"
    ]
  },
  {
    "id": "2e89e42007d9cc212b5e26fd4956b7d0",
    "title": "病思六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "杀物求君舌本肥，是非岂复待深思。",
      "即今不足何时足，小甑香粳日两炊。"
    ]
  },
  {
    "id": "2e89e42007d9cc212b5e26fdaf1cbba0",
    "title": "病思六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江上秋风芦荻声，鱼虾日日厌煎烹。",
      "病来作意停鲜食，留得青钱买放生。"
    ]
  },
  {
    "id": "2e89e42007d9cc212b5e26fdf5076513",
    "title": "病思六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "行携驯鹿寄消摇，共饱山蔬与药苗。",
      "本自入山缘服玉，不应忘味待闻韶。"
    ]
  },
  {
    "id": "2e89e42007d9cc212b5e26fdad525b11",
    "title": "病思六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "西山雪外巢松客，南岳岩前洗钵僧。",
      "平日寄怀常在此，秋风剩欲办行縢。"
    ]
  },
  {
    "id": "2e89e42007d9cc212b5e26fde2457168",
    "title": "病思六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "窗扉寂寂秋将晚，灯火昏昏夜向阑。",
      "不是暮年能耐病，道人心地本来宽。"
    ]
  },
  {
    "id": "2e89e42007d9cc2117bd5c6f42885299",
    "title": "读华佗传",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "六籍虽残圣道醇，中更秦火不成尘。",
      "华佗老黠徒惊俗，吾岂无书可活人。"
    ]
  },
  {
    "id": "2e89e42007d9cc210d8010ddb8e8e538",
    "title": "家山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鹿食苹时犹命侣，鹤冲霄后尚思归。",
      "家山不忍何山隐，稽首虚空忏昨非。"
    ]
  },
  {
    "id": "2e89e42007d9cc2123cbcadfe7c1758c",
    "title": "病中遣怀六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生长短无百岁，八十五年行九分。",
      "堪笑痴翁作黠计，欲将绳子系浮云。"
    ]
  },
  {
    "id": "2e89e42007d9cc2123cbcadf44771fe8",
    "title": "病中遣怀六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放生何足为爱物，施药因行聊结缘。",
      "山舍老翁无事业，只将闲事占流年。"
    ]
  },
  {
    "id": "2e89e42007d9cc2123cbcadfb084296c",
    "title": "病中遣怀六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鲜肥莫事肤寸舌，萧散何辜七尺躯。",
      "山路岂无孤店宿，渡头亦有小舟呼。"
    ]
  },
  {
    "id": "2e89e42007d9cc2123cbcadfbe23c71a",
    "title": "病中遣怀六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "家贫不与身添业，病久宁非天儆予。",
      "扫尽世间闲忿欲，小园烟雨种春蔬。"
    ]
  },
  {
    "id": "2e89e42007d9cc2123cbcadf975e9908",
    "title": "病中遣怀六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "菘芥煮羹甘胜蜜，稻粱炊饭滑如珠。",
      "上方香积宁过此，惭愧天公养病夫。"
    ]
  },
  {
    "id": "2e89e42007d9cc2123cbcadff4c1feb3",
    "title": "病中遣怀六首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "开皱紫栗如拳大，带叶黄柑染袖香。",
      "天与山家讲邻好，江天昨夜有新霜。"
    ]
  },
  {
    "id": "2e89e42007d9cc214017b4acdf745ce3",
    "title": "梅市书事",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "羸马孤愁不可胜，小诗未忍付瞢腾。",
      "一声客枕江头雁，数点商船雨外灯。"
    ]
  },
  {
    "id": "2e89e42007d9cc216faf9513c8c6425a",
    "title": "散怀二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东行西行一日过，深酌浅酌万事休。",
      "亦知衣食将不继，老甚安能怀百忧。"
    ]
  },
  {
    "id": "2e89e42007d9cc216faf95130317dc60",
    "title": "散怀二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "中年绝欲不复念，今日肉食夫何难。",
      "天公赋与本来薄，一概扫空方少安。"
    ]
  },
  {
    "id": "2e89e42007d9cc219b0551ef8397bc94",
    "title": "十月九日",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "酒开瓮面扑人香，菊折霜馀满把黄。",
      "我是化工君信否，放迟一月作重阳。"
    ]
  },
  {
    "id": "2e89e42007d9cc215523444c0ebb997d",
    "title": "残菊",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "残菊一枝香未残，夜窗拈起百回看。",
      "过时只恐难相笑，我是三朝旧史官。"
    ]
  },
  {
    "id": "2e89e42007d9cc21f09d177170866c9b",
    "title": "病后晨兴食粥戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "蝴蝶庄周安在哉，达人聊借作嘲诙。",
      "不知自此随缘住，更把晨窗粥几杯。"
    ]
  },
  {
    "id": "2e89e42007d9cc2170aa0801b9ce4964",
    "title": "赠僧二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "松间数语淡交成，不喜将身世上行。",
      "安得北窗风雪夜，地炉相对煮芜菁。"
    ]
  },
  {
    "id": "2e89e42007d9cc2170aa080124791b3a",
    "title": "赠僧二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "长明灯下三更雨，旦过寮前万里身。",
      "正使未能超佛祖，也应小胜市朝人。"
    ]
  },
  {
    "id": "2e89e42007d9cc21b0790c16554cd4db",
    "title": "赠猫",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "执鼠无功元不劾，一箪鱼饭以时来。",
      "看君终日常安卧，何事纷纷去又回。"
    ]
  },
  {
    "id": "2e89e42007d9cc21f0703eaffd974fa1",
    "title": "病中杂咏十首其八",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "半黄半绿柳满城，欲开未开梅有情。",
      "放翁一病又百日，回视新春如隔生。"
    ]
  },
  {
    "id": "2e89e42007d9cc2124e6fdcdb645061c",
    "title": "自笑",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "左车第二牙辞去，团坐无生话又新。",
      "堪笑按摩并洗沐，未忘贪爱梦中身。"
    ]
  },
  {
    "id": "2e89e42007d9cc211376e5867b6da757",
    "title": "绝句",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山遮水隔重重堠，雨练风柔处处花。",
      "一病半年能不死，又将此恨醉天涯。"
    ]
  },
  {
    "id": "2e89e42007d9cc2139e46813082aa7f7",
    "title": "末题二首其二",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一身只付鸡栖上，万卷真藏椰子中。",
      "嘉定三年正月后，不知几度醉春风。"
    ]
  },
  {
    "id": "2e89e42007d9cc213030ce264b691c8f",
    "title": "梦中行荷花万顷中",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天风无际路茫茫，老作月王风露郎。",
      "只把千尊为月俸，为嫌铜臭杂花香。"
    ]
  },
  {
    "id": "2e89e42007d9cc216e34df7634650f30",
    "title": "大溪滩折柁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "溪流乱石似牛毛，雨过狂澜势转豪。",
      "寄语河公莫作戏，从来忠信任风涛。"
    ]
  },
  {
    "id": "2e89e42007d9cc216e34df76b1d2d443",
    "title": "大溪滩折柁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暮江初涨浪翻狂，一叶轻舟泛渺茫。",
      "我愧人非跛男子，安能与世作津梁。"
    ]
  },
  {
    "id": "2e89e42007d9cc21a6294f316581b544",
    "title": "祈雨二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "折腰为米颜常腼，负耒躬耕意自甘。",
      "积谷千牛多骨相，年年祷雨到云庵。"
    ]
  },
  {
    "id": "2e89e42007d9cc21a6294f31d59260f7",
    "title": "祈雨二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "至德无私不我欺，精祈未效莫轻疑。",
      "但令葵藿勤倾向，会有风云感会时。"
    ]
  },
  {
    "id": "2e89e42007d9cc210e41ed76bc81739f",
    "title": "秋日山居四首晏起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "年年睡债苦相关，好梦长随苦角残。",
      "作意归来偿宿负，透窗遮莫已三竿。"
    ]
  },
  {
    "id": "2e89e42007d9cc210e41ed76468abcfc",
    "title": "秋日山居四首晏起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "漠漠秋园暮景孤，纶巾羽服从奚奴。",
      "风流画手无摩诘，写作龙山野步图。"
    ]
  },
  {
    "id": "2e89e42007d9cc210e41ed76e0da6db3",
    "title": "秋日山居四首晏起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "茗碗兵休戒老兵，客来剥啄急须应。",
      "为言余正理公事，半落乌纱枕曲肱。"
    ]
  },
  {
    "id": "2e89e42007d9cc210e41ed769d21ab46",
    "title": "秋日山居四首晏起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老懒开编早欠伸，强搔短发照青荧。",
      "齑盐二十年前梦，尚想长廊撼夜铃。"
    ]
  },
  {
    "id": "2e89e42007d9cc21e0f9b57c6665888d",
    "title": "戏作三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "飕飕松韵生鱼眼，汹汹云涛涌兔毫。",
      "促膝细论同此味，绝胜痛饮读离骚。"
    ]
  },
  {
    "id": "2e89e42007d9cc21e0f9b57cb262e612",
    "title": "戏作三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "束书旧隐棋岩下，惯碾春风傲北窗。",
      "唤起浮生尘土梦，赖君圭璧一双双。"
    ]
  },
  {
    "id": "2e89e42007d9cc21e0f9b57c3af58b25",
    "title": "戏作三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "建苑夸豪如贵胄，棋岩晦迹类臞仙。",
      "倘凭阀阅定人物，耕野钓溪难自贤。"
    ]
  },
  {
    "id": "2e89e42007d9cc21bab55a4761a26980",
    "title": "余邦英惠小山新芽作小诗三首以谢",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "家园破社得鹰爪，舌本初参便到眉。",
      "忽喜云腴来建苑，坐令渴肺生华滋。"
    ]
  },
  {
    "id": "2e89e42007d9cc21bab55a47a7b29d27",
    "title": "余邦英惠小山新芽作小诗三首以谢",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "正焙如观诗大雅，小山当似变风论。",
      "脱今风格不类古，终有先王礼义存。"
    ]
  },
  {
    "id": "2e89e42007d9cc21bab55a47c9645455",
    "title": "余邦英惠小山新芽作小诗三首以谢",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平时共语不成些，痴坐空雕藜苋肠。",
      "谁遣春风入牙颊，诗成忽带小山香。"
    ]
  },
  {
    "id": "2e89e42007d9cc219b1634ad5dcfaacd",
    "title": "春日",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生过眼万芳菲，晚景收心与世违。",
      "枯槁形骸元自瘦，膏腴田土为谁肥。"
    ]
  },
  {
    "id": "2e89e42007d9cc21044e1bd388fd3f61",
    "title": "吴娃曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "满地花阴不闭门，琵琶抱恨立黄昏。",
      "妾身不似天边月，此夜此时重见君。"
    ]
  },
  {
    "id": "2e89e42007d9cc21044e1bd3e8c102dd",
    "title": "吴娃曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "忘忧石榴深浅红，草花红紫亦成丛。",
      "明年开时不望见，只望郎君忆著侬。"
    ]
  },
  {
    "id": "2e89e42007d9cc21044e1bd39181133d",
    "title": "吴娃曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "二月镜湖水拍天，禹王庙下斗龙船。",
      "龙船相似年年好，人自今年异去年。"
    ]
  },
  {
    "id": "2e89e42007d9cc21044e1bd35168dda6",
    "title": "吴娃曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "臂上烧香拜佛前，愿郎安稳过新年。",
      "多情已是长多病，莫要留心在妾边。"
    ]
  },
  {
    "id": "2e89e42007d9cc210434b8f6c5a0bf81",
    "title": "过江至萧山县驿东轩海棠已谢",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "星星两鬓怯年华，幽馆无人江月斜。",
      "惆怅过江留一夕，晓风吹尽海棠花。"
    ]
  },
  {
    "id": "2e89e42007d9cc21bcb65a8c9a61afa3",
    "title": "奉送姜邦杰出关二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君似襄阳孟浩然，蹇驴风帽一癯仙。",
      "清秋客路知无恨，满箸鲈鱼不值钱。"
    ]
  },
  {
    "id": "2e89e42007d9cc21bcb65a8cbc75dfa0",
    "title": "奉送姜邦杰出关二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "十年好句满人间，不欠诗名只欠闲。",
      "剩欲贺君君领否，新衔两字是梅山。"
    ]
  },
  {
    "id": "2e89e42007d9cc21a58a9d4869aef8b3",
    "title": "周洪道招食江西笋归为绝句",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "色如玉版猫头笋，味抵驼峰牛尾狸。",
      "归向妻孥夸至夕，书生寒乞定难医。"
    ]
  },
  {
    "id": "2e89e42007d9cc21f925b109c0cd30d7",
    "title": "致爽轩",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黄尘赤日汗沾裾，竹里煎茶喜有馀。",
      "堪笑放翁穷意巧，就君池馆读君书。"
    ]
  },
  {
    "id": "2e89e42007d9cc21aa072e473e8bef6e",
    "title": "夺锦轩",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夺锦轩中醉倚栏，锦屏紫翠插云端。",
      "平生不喜言争夺，付与游人自在看。"
    ]
  },
  {
    "id": "2e89e42007d9cc210194c4f30cb39978",
    "title": "莺花亭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "沙外春风柳十围，绿阴依旧语黄鹂。",
      "故应留与行人恨，不见秦郎半醉时。"
    ]
  },
  {
    "id": "2e89e42007d9cc21b948f8de91108bc6",
    "title": "南园四首其三",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "安用移封向酒泉，醉乡只拟乞南园。",
      "更添小阁临滩石，一洗人间歌吹喧。"
    ]
  },
  {
    "id": "2e89e42007d9cc21b948f8de17469179",
    "title": "南园四首其三",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春来归路阅三州，是处跏趺懒出游。",
      "一到南园便忘返，亭边绿浸琵琶洲。"
    ]
  },
  {
    "id": "2e89e42007d9cc212ddd2051b5da0de3",
    "title": "壬辰十月十三日自阆中还兴元游三泉龙门十一月二日自兴元适成都复携儿曹往游赋诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "胜地惜轻别，短筇成后游。",
      "门呀一境异，木落四山秋。",
      "野鸽翔深窦，蟠蛟擅古湫。",
      "栈危萦峭壁，桥迥跨奔流。",
      "白雨穿林至，腥风卷地浮。",
      "真成起衰病，不但洗孤愁。",
      "登陟知难再，吟哦为小留。",
      "回头即万里，雪满戴溪舟。"
    ]
  },
  {
    "id": "2e89e42007d9cc214035e509e8e10292",
    "title": "久客书怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "行役饱看山，沉绵剩得闲。",
      "忘忧缘落魄，耐老为痴顽。",
      "射虎临秦塞，骑驴入蜀关。",
      "芳洲兰可佩，幽磴桂堪攀。",
      "欸乃声饶楚，陬隅句带蛮。",
      "悠然长自遣，故里几时还。"
    ]
  },
  {
    "id": "2e89e42007d9cc2158cfefe7326c2d0a",
    "title": "过大蓬岭度绳桥至杜秀才山庄",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "度笮临千仞，梯山蹑半空。",
      "湿云朝莫雨，阴壑古今风。",
      "亭观参差见，阑干诘曲通。",
      "柳空丛筱出，松偃翠萝蒙。",
      "负笼银钗女，锄畬鹤发翁。",
      "何由有馀俸，小筑此山中。"
    ]
  },
  {
    "id": "2e89e42007d9cc215ed424e353811661",
    "title": "幽居院",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "久堕尘沙里，幽寻始此行。",
      "侵云千嶂合，披草一僧迎。",
      "藓润泉时滴，崖倾竹倒生。",
      "登高忽平旷，回首失峥嵘。",
      "老矣犹孤客，归哉念耦耕。",
      "结庐殊未定，此地颇关情。"
    ]
  },
  {
    "id": "2e89e42007d9cc219801c6b2e8897a40",
    "title": "平都山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "名山近江步，蜡屐得闲行。",
      "奔鹿冲人过，藏丹彻夜明。",
      "唐碑多断蚀，梁殿半攲倾。",
      "洞口云常涌，檐牙柏再荣。",
      "行逢负笼客，卧听送船声。",
      "乞我诛茆地，灵苗得共烹。"
    ]
  },
  {
    "id": "2e89e42007d9cc21f963511459cc5bd0",
    "title": "辛丑正月三日雪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "开岁尚残冬，佳哉雪意浓。",
      "润归千里麦，声乱五更钟。",
      "帘隙收初密，墙隅积已重。",
      "龙团笑羔酒，狐腋袭驼茸。",
      "危槛临攲竹，幽窗听堕松。",
      "忽思西戍日，凭堞待传烽。"
    ]
  },
  {
    "id": "2e89e42007d9cc212bc8c5ac9d12267d",
    "title": "蔬",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山翁老学圃，自笑一何愚。",
      "硗瘠财三亩，勤劬赖两奴。",
      "正方畦画局，微润土融酥。",
      "剪辟荆榛尽，锄犁磊块无。",
      "过沟横略彴，聚甓起浮屠。",
      "隙地成瓜援，馀功及芋区。",
      "如丝细生菜，似鸭烂蒸壶。",
      "此事今真办，东归不为鲈。"
    ]
  },
  {
    "id": "2e89e42007d9cc2163a6512e08f67dba",
    "title": "晚步",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "地炉附残火，将夕鸟雀喧。",
      "食已了无事，扶杖闲出门。",
      "披披归云阵，淡淡新月痕。",
      "平生足忧患，岁晚信乾坤。",
      "缓步牛羊巷，浩歌桑柘村。",
      "九原不可作，吾意与谁论。"
    ]
  },
  {
    "id": "2e89e42007d9cc2151753a9a48ce4e70",
    "title": "忆昔",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "忆昔西征日，飞腾尚少年。",
      "军书插鸟羽，戍垒候狼烟。",
      "渭水秋风夜，岐山晓雪天。",
      "金鞿驰叱拨，绣袂舞婵娟。",
      "但恨功名晚，宁知老病缠。",
      "虎头空有相，麟阁竟无缘。",
      "壮士埋巴峡，孤身卧海壖。",
      "安西九千里，孙武十三篇。",
      "裘叹苏秦弊，鞭忧祖逖先。",
      "何时闻诏下，遣将入幽燕。"
    ]
  },
  {
    "id": "2e89e42007d9cc2118f4835883c2745b",
    "title": "初夏",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "已过浣花天，行开解粽筵。",
      "店沽浮腊酒，步舣载秧船。",
      "古俗交情久，丰年乐事偏。",
      "出波莼菜滑，上市鲚鱼鲜。",
      "僧阁梅山麓，渔扉禹庙壖。",
      "丹青不可画，得句一欣然。"
    ]
  },
  {
    "id": "2e89e42007d9cc216fd2c8f5895d6cf0",
    "title": "幽居",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "社结山林友，家藏种树书。",
      "蔽床欣卜宅，容驷笑高闾。",
      "薄饭频菹韭，单衣旋制綀。",
      "东家借蹇罢，南市买船初。",
      "美景游俱遍，邻翁好不疏。",
      "时时得乘兴，岂独爱吾庐。"
    ]
  },
  {
    "id": "2e89e42007d9cc218e1b4b97d8448a2f",
    "title": "冬日感兴十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雾雨天昏曀，陂湖地阻深。",
      "蔽空鸦作阵，暗路棘成林。",
      "有客风埃里，频年老病侵。",
      "梦魂来二竖，相法欠三壬。",
      "旧愤开孤剑，新愁感断砧。",
      "唐衢惟痛哭，庄舄正悲吟。",
      "瘦跨秋门马，寒生夜店衾。",
      "但思全旧璧，敢冀访遗簪。",
      "楼上苍茫眼，灯前破碎心。",
      "长谣倾浊酒，慷慨压层阴。"
    ]
  },
  {
    "id": "2e89e42007d9cc21e7b01d6b16ce4aa2",
    "title": "冬日出游十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吴会寒常薄，冬深略未冰。",
      "荒郊观雉斗，大泽见鱼腾。",
      "钓艇频容借，篮舆渐可乘。",
      "有时穿密筱，随处倚枯藤。",
      "金石秦遗刻，衣冠禹旧陵。",
      "丛祠祈腊雪，小市试春灯。",
      "问路锄畬叟，争桥乞供僧。",
      "疏狂违俗久，衰疾与年增。",
      "干禄虽知耻，悬车愧未能。",
      "阶官有微俸，醉发任鬅鬙。"
    ]
  },
  {
    "id": "2e89e42007d9cc215d1af6d972232a04",
    "title": "农事休小葺东园十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "归老心常逸，新寒体亦康。",
      "幸当农事隙，稍治旧园荒。",
      "剪辟西山出，萦回北径长。",
      "作栏扶弱蔓，换土植孤芳。",
      "霜霰筼筜碧，风烟薜荔苍。",
      "蝶来翻小翅，鸟下啭幽吭。",
      "疏剔岩泉集，耘锄药草香。",
      "溪藤裁酒榼，番锦制诗囊。",
      "坐久云生石，归迟月满廊。",
      "人间胡不乐，拔宅笑君房。"
    ]
  },
  {
    "id": "2e89e42007d9cc210d3c21f798ae496d",
    "title": "汪叔潜教授挽辞",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江南有奇士，英誉早飞腾。",
      "未见心先契，相从气倍增。",
      "时烦问字酒，屡共读书灯。",
      "下榻延徐孺，同舟得李膺。",
      "百年期永好，一旦失良朋。",
      "稚子初何取，龙门亦许登。",
      "流光疾于鸟，旧社冷如冰。",
      "欲作千言诔，衰迟愧未能。"
    ]
  },
  {
    "id": "2e89e42007d9cc21578296232e03a6b6",
    "title": "居三山时方四十馀今三十六年久已谢事而连岁小稔喜甚有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "自问湖边舍，衰残俯仰中。",
      "谋身悲日拙，造物假年丰。",
      "税足催科静，禾登债负空。",
      "社醅邀里巷，膰肉饫儿童。",
      "衣及霜晨赎，炉先雪夜红。",
      "陂塘趋版筑，垣屋讫宫功。",
      "盗息时雍象，人淳太古风。",
      "退夫无一事，鼓缶伴邻翁。"
    ]
  },
  {
    "id": "2e89e42007d9cc213267614e3b669304",
    "title": "初夏出游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "去去冲朝雾，行行弄夕霏。",
      "移秧晴竭作，坐社醉扶归。",
      "细草迷行径，残花点钓矶。",
      "牸牛将犊过，雄雉挟雌飞。",
      "野寺烟钟远，村墟绩火微。",
      "诸孙殊可念，相唤候柴扉。"
    ]
  },
  {
    "id": "2e89e42007d9cc210d5903e074e87ed7",
    "title": "初夏昼眠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "好景逢初夏，闲身得昼眠。",
      "书横竹架上，冠堕素屏前。",
      "葱茜小山桂，潺湲幽窦泉。",
      "危巢出乳燕，高树集新蝉。",
      "强健关天命，逍遥近地仙。",
      "晚窗思茗饮，自取雪芽煎。"
    ]
  },
  {
    "id": "2e89e42007d9cc214f84f4a6857330f4",
    "title": "出游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "八月石帆秋，聊为汗漫游。",
      "本因寻友去，却为看山留。",
      "小草题僧壁，长吟上驿楼。",
      "月能从剧饮，天可寄闲愁。",
      "高下评泉品，纵横记酒筹。",
      "花开遇门入，水长信船流。",
      "肮脏人虽弃，脂韦我自羞。",
      "此心君不信，试往问沙鸥。"
    ]
  },
  {
    "id": "2e89e42007d9cc21b37784ad2b399eb9",
    "title": "病中戏咏",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "八十行加二，清秋住故山。",
      "新凉足眠睡，旧疾害跻攀。",
      "雪白纷残鬓，栀黄染病颜。",
      "疲牛卧斜日，羸马噍枯菅。",
      "贫废儿孙学，慈生仆妾顽。",
      "赎衣时已迫，贷米岁方艰。",
      "斋钵僧嘲薄，盘餐客笑悭。",
      "从今谢还往，惟有掩柴关。"
    ]
  },
  {
    "id": "2e89e42007d9cc2164b0be29ac727e4b",
    "title": "别曾学士",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "儿时闻公名，谓在千载前。",
      "稍长诵公文，杂之韩杜编。",
      "夜辄梦见公，皎若月在天。",
      "起坐三叹息，欲见亡繇缘。",
      "忽闻高轩过，欢喜忘食眠。",
      "袖书拜辕下，此意私自怜。",
      "道若九达衢，小智妄凿穿。",
      "所愿瞻德容，顽固或少痊。",
      "公不谓狂疏，屈体与周旋。",
      "骑气动原隰，霜日明山川。",
      "匏系不得从，瞻望抱悁悁。",
      "画石或十日，刻楮有三年。",
      "贱贫未即死，闻道期华颠。",
      "他时得公心，敢不知所传。"
    ]
  },
  {
    "id": "2e89e42007d9cc21e1bc16a5982bec1f",
    "title": "题阎郎中溧水东皋园亭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "省中地禁清昼长，侍史深注熏笼香。",
      "荣名挽公公不住，东皋归去栽花忙。",
      "毵毵华发映朱绂，同舍半已排云翔。",
      "正如少陵入严幕，本自不用尚书郎。",
      "向令封侯佩金印，不然草诏直玉堂。",
      "万钟会作梦幻过，三径空叹松菊荒。",
      "乐天十年履道宅，赞皇一夕平泉庄。",
      "公看富贵定何物，一笑乃复坐此妨。",
      "东皋乐哉日成趣，簪花起舞当自强。",
      "知公能容贱子狂，请赋式微之二章。"
    ]
  },
  {
    "id": "2e89e42007d9cc2188adfab78d917265",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "言语日益工，风节顾弗竞。",
      "杞柳为杯棬，此岂真物性。",
      "病夫背俗驰，梁甫时一咏。",
      "奈何七尺躯，贵贱视赵孟。"
    ]
  },
  {
    "id": "2e89e42007d9cc2188adfab749859f0c",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "唐虞亦人耳，四海可高谢。",
      "哀哉斗升故，谄妄两凭架。",
      "心明物自宾，能整故能暇。",
      "会当弃人事，面壁度九夏。"
    ]
  },
  {
    "id": "2e89e42007d9cc2188adfab76bbac867",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "大父昔在朝，腾上唯恐早。",
      "淡然清班中，灰寒而木槁。",
      "议论主中和，人才进耆老。",
      "至今下马坟，不生刺人草。"
    ]
  },
  {
    "id": "2e89e42007d9cc2188adfab71f3e8ff2",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "樱酪事已过，角黍配夏熟。",
      "尚忆少小时，彩缕系腕玉。",
      "此生本幻戏，衰态转眼足。",
      "三郎老无憀，始解叹丝木。"
    ]
  },
  {
    "id": "2e89e42007d9cc2188adfab7c5895287",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "门无容车高，庭止旋马广。",
      "富贵固易耳，正恐卿惭长。",
      "时情竞脂韦，家法独肮脏。",
      "静处看纷纷，桔槔劳頫仰。"
    ]
  },
  {
    "id": "2e89e42007d9cc2188adfab78456e371",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "至人贵其身，不使事物绕。",
      "捐身易富贵，明珠弹飞鸟。",
      "我愿称善人，题作墓上表。",
      "从来尺鴳乐，不羡飞鸿矫。"
    ]
  },
  {
    "id": "2e89e42007d9cc2188adfab7c660aff6",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "匆匆过三十，梦境日已蹙。",
      "谁知叹亡羊，但有喜得鹿。",
      "本来作何面，认此逆旅屋。",
      "逢人吹布毛，出世不忍独。"
    ]
  },
  {
    "id": "2e89e42007d9cc2188adfab7acd62356",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "杜门殊省事，百巧输一粗。",
      "烧香净扫地，袖手了朝暮。",
      "君看瓦抠手，端自胜金注。",
      "尘机早见贷，不待鸡竿树。"
    ]
  },
  {
    "id": "2e89e42007d9cc2188adfab7e3ef0552",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "万物备于我，本来无欠馀。",
      "寠儒可怜生，西抹复东涂。",
      "斯文如大厦，倾坏要力扶。",
      "犬子真鼠辈，辛苦卖子虚。"
    ]
  },
  {
    "id": "2e89e42007d9cc2188adfab7ba8fdd54",
    "title": "和陈鲁山十诗以孟夏草木长绕屋树扶疏为韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风花怜寂寞，起舞为我娱。",
      "举酒谢风花，吾道殊不疏。",
      "汝开何自有，汝落何自无。",
      "居然会此理，吾汝皆如如。"
    ]
  },
  {
    "id": "2e89e42007d9cc21f7dface83339620f",
    "title": "春晚简陈鲁山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春工我辈人，可许不待面。",
      "欲老更增奇，原野红绿遍。",
      "向来苦摧伤，零雨杂飞霰。",
      "岂知袖此手，天定乃徐见。",
      "吾斋万花间，轻衫称团扇。",
      "飞花点书册，戏蝶游几研。",
      "吾衰未忘情，小句亦倩绚。",
      "持问陈元龙，试乞语一转。"
    ]
  },
  {
    "id": "2e89e42007d9cc214da6cefbd3057b46",
    "title": "寄酬曾学士学宛陵先生体比得书云所寓广教僧舍有陆子泉每对之辄奉怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "庭中下乾鹊，门外传远书。",
      "小印红屈蟠，两端黄蜡涂。",
      "开缄展矮纸，滑细疑卵肤。",
      "首言劳良苦，后问逮妻孥。",
      "中间勉以仕，语意极勤渠。",
      "字如老瘠竹，墨淡行疏疏。",
      "诗如古鼎篆，可爱不可摹。",
      "快读醒人意，垢痒逢爬梳。",
      "细读味益长，炙毂出膏腴。",
      "行吟坐卧看，废食至日晡。",
      "想见落笔时，万象听指呼。",
      "亦知题诗处，绿井石发粗。",
      "公闲计有客，煎茶置风炉。",
      "倘公无客时，濯缨亦足娱。",
      "井名本季疵，思人理岂无。",
      "居然及贱子，愧谢恩意殊。",
      "几时得从公，旧学锄荒芜。",
      "古文讲声形，误字辨鲁鱼。",
      "时时酌井泉，露芽奉瓢盂。",
      "不知公许否，因风报何如。"
    ]
  },
  {
    "id": "2e89e42007d9cc214cb756e7cc2bffcd",
    "title": "夜读兵书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孤灯耿霜夕，穷山读兵书。",
      "平生万里心，执戈王前驱。",
      "战死士所有，耻复守妻孥。",
      "成功亦邂逅，逆料政自疏。",
      "陂泽号饥鸿，岁月欺贫儒。",
      "叹息镜中面，安得长肤腴。"
    ]
  },
  {
    "id": "2e89e42007d9cc21792b52ee85faf989",
    "title": "送曾学士赴行在",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "二月侍燕觞，红杏寒未坼。",
      "四月送入都，杏子已可摘。",
      "流年不贷人，俯仰遂成昔。",
      "事贤要及时，感此我心恻。",
      "欲书加餐字，寄之西飞翮。",
      "念公为民起，我得怨乖隔。",
      "摇摇跂前旌，去去望车轭。",
      "亭鄣郁将暮，落日澹陂泽。",
      "敢忘国士风，涕泣效臧获。",
      "敬输千一虑，或取二三策。",
      "公归对延英，清问方侧席。",
      "民瘼公所知，愿言写肝膈。",
      "向来酷吏横，至今有遗螫。",
      "织罗士破胆，白著民碎魄。",
      "诏书已屡下，宿蠹或未革。",
      "期公作医和，汤剂穷络脉。",
      "士生恨不用，得位忍辞责。",
      "并乞谢诸贤，努力光竹帛。"
    ]
  },
  {
    "id": "2e89e42007d9cc21f7788e4c58a95c6f",
    "title": "送韩梓秀才十八韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "束发走场屋，始得从君游。",
      "灯火都城夜，风雨湖上秋。",
      "追随不隔日，岩壑穷探搜。",
      "摩挲石屋背，摇兀闇门舟。",
      "酒酣耳颊热，意气盖九州。",
      "夜卧相蹋语，狂笑杂嘲讴。",
      "但恐富贵逼，肯怀贫贱忧。",
      "人事信难料，百战竟不侯。",
      "我老农圃间，君落天南陬。",
      "相逢会稽市，感叹岁月遒。",
      "君从上都来，倘逢旧朋俦。",
      "我穷本天命，于人宁有求。",
      "但念侯君房，不知尚痴不。",
      "君闻拊手笑，怪我狂未瘳。",
      "共谈平生旧，只欲苦死留。",
      "如何忽决去，病疟送无由。",
      "秋风坠桐叶，新霜犯貂裘。",
      "君听马蹄声，中有千里愁。"
    ]
  },
  {
    "id": "2e89e42007d9cc214c97c15d42482d4d",
    "title": "送陈德邵宫教赴行在二十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "相从何必早，白头或如新。",
      "登门虽尚疏，数面自成亲。",
      "昨者始见公，凛然须如银。",
      "败席留煮茗，寒厅无杂宾。",
      "平生事贤意，寸心渴生尘。",
      "乐哉得所从，贫病忘吟呻。",
      "恭惟大雅姿，信是邦国珍。",
      "广文旧官长，二纪转鸿钧。",
      "恩仇快报复，祸福出笑颦。",
      "同舍事容悦，腰佩玉麒麟。",
      "群谀更得志，后来如积薪。",
      "于时公淡如，位屈道则伸。",
      "法宫亲决事，收召极海滨。",
      "人才方杂沓，公仕益逡巡。",
      "欲以贵祝公，公岂慕要津。",
      "欲以穷托公，公岂私贱贫。",
      "颇欲述古谊，劝公勿爱身。",
      "此又公所存，岂待贱子陈。",
      "高帆泊江渚，岁晚风雨频。",
      "愿言添衣裘，寒阴能薄人。"
    ]
  },
  {
    "id": "2e89e42007d9cc215941153eef2fe97a",
    "title": "朱子云园中观花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我鬓忽已白，君颜非复朱。",
      "花前一杯酒，不乐复何如。",
      "暮看枝上花，已觉不如早。",
      "富贵当及时，吾辈奈何老。",
      "我歌君起舞，竟日为君留。",
      "安知花无情，不解替人愁。",
      "长安二三月，花满上林中。",
      "祝君早得意，归辔听璁珑。"
    ]
  },
  {
    "id": "2e89e42007d9cc21457ba190949043bd",
    "title": "寄陈鲁山正字",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生交游中，陈子我所敬。",
      "初犹似豪举，晚乃抱渊静。",
      "独观心地初，皎若虚室镜。",
      "人知自渠事，道行君有命。",
      "青衫二十年，老色上须鬓。",
      "偶然预收召，瘦马趁朝请。",
      "退食辄杜门，不省求捷径。",
      "似闻石渠书，雌黄久未定。",
      "丁字犹恨曲，朋字竟须正。",
      "愿君试思之，鱼鲁何足订。"
    ]
  },
  {
    "id": "2e89e42007d9cc212ceae381f9a9e68e",
    "title": "航海",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我不如列子，神游御天风。",
      "尚应似安石，悠然云海中。",
      "卧看十幅蒲，弯弯若张弓。",
      "潮来涌银山，忽复磨青铜。",
      "饥鹘掠船舷，大鱼舞虚空。",
      "流落何足道，豪气荡肺胸。",
      "歌罢海动色，诗成天改容。",
      "行矣跨鹏背，弭节蓬莱宫。"
    ]
  },
  {
    "id": "2e89e42007d9cc210b24a1e0d7fa2827",
    "title": "喜小儿辈到行在",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "阿纲学书蚓满幅，阿绘学语莺啭木。",
      "截竹作马走不休，小车驾羊声陆续。",
      "书窗涴壁谁忍嗔，啼呼也复可怜人。",
      "却思胡马饮江水，敢道春风无战尘。",
      "传闻贼弃两京走，列城争为朝廷守。",
      "从今父子见太平，花前饮水勿饮酒。"
    ]
  },
  {
    "id": "2e89e42007d9cc215c27327cb9a6a7a8",
    "title": "送汤岐公镇会稽",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吴越东西州，浙江限其中。",
      "黄旗高十丈，大舟凌虚空。",
      "都人送留守，郡吏迎相公。",
      "江心波涛壮，帐下鼓角雄。",
      "乐哉公何憾，廷论则未同。",
      "永怀前年秋，群胡方啸凶。",
      "闾左发蓟北，戈船满山东。",
      "旧盟顾未解，谁敢婴其锋。",
      "公时立殿上，措置极雍容。",
      "南荒窜骄将，京口起元戎。",
      "旧勋与宿贵，屏气听指踪。",
      "规模一朝定，强虏终归穷。",
      "当时谓易耳，未见回天功。",
      "及今始大服，咨嗟到儿童。",
      "天心佑社稷，主圣肖祖宗。",
      "旌节早来朝，笑谈折遐冲。"
    ]
  },
  {
    "id": "2e89e42007d9cc214b19af24263f74ef",
    "title": "闰二月二十日游西湖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "西湖二月游人稠，鲜车快马巷无留。",
      "梨园乐工教坊优，丝竹悲激杂清讴。",
      "追逐下上暮始休，外虽狂酲乐则不。",
      "岂知吾曹淡相求，酒肴取具非预谋。",
      "青梅苦笋助献酬，意象简朴足镇浮。",
      "尚惭一官自拘囚，未免疋马从两驺。",
      "南山老翁亦出游，百钱自挂竹杖头。"
    ]
  },
  {
    "id": "2e89e42007d9cc217a679c43c2235a6c",
    "title": "过林黄中食柑子有感学宛陵先生体",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "博士得黄柑，甚爱不忍擘。",
      "持献太夫人，远附海上舶。",
      "故山饶氛雾，可使酒杯窄。",
      "岂无荔枝好，餍饫恐不摘。",
      "相去三千里，无异娱旁侧。",
      "乃知母子意，更远未尝隔。",
      "我昨往见君，从容弄书册。",
      "药分腊剂香，茶泛春芽白。",
      "主意顾未厌，筐筥自搜索。",
      "敢谓甘旨馀，亦及此下客。",
      "霜包才三四，气可压千百。",
      "重是慈孝物，不敢吐其核。",
      "甘寒虽绕齿，悲感已横臆。",
      "半生无欢娱，初不为湮阨。"
    ]
  },
  {
    "id": "2e89e42007d9cc21bc5253b382dc5694",
    "title": "无咎兄",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "城楼画角吹晚晴，梅花堕地草欲生。",
      "绮盘翠杓春满眼，我胡不乐君将行。",
      "君归吾党共增气，往往怪我衰涕横。",
      "我来江干旧交少，见君不啻河之清。",
      "北风共爱地炉暖，西日同赏油窗明。",
      "微吟剧醉不知倦，坐阅汉腊逾周正。",
      "君文雄丽擅一世，凛凛武库藏五兵。",
      "酸寒如我每自笑，顾辱刻画为虚声。",
      "乃知好士如好色，遇合不必皆倾城。",
      "君方与世作水镜，如此过许人将惊。",
      "千金敝帚有定价，周玉郑鼠难强名。",
      "失言议罚不可缓，敬白府主浮金觥。",
      "君看失脚落尘土，岂复毫发馀诗情。",
      "自伤但似路旁堠，雨剥风摧供送迎。"
    ]
  },
  {
    "id": "2e89e42007d9cc216730359d087050d7",
    "title": "夜宿阳山矶将晓大雨北风甚劲俄顷行三百馀里遂抵雁翅浦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "五更颠风吹急雨，倒海翻江洗残暑。",
      "白浪如山泼入船，家人惊怖篙师舞。",
      "此行十日苦滞留，我亦芦丛厌鸣橹。",
      "书生快意轻性命，十丈蒲帆百夫举。",
      "星驰电骛三百里，坡陇联翩杂平楚。",
      "船头风浪声愈厉，助以长笛挝鼍鼓。",
      "岂惟澎湃震山岳，直恐澒洞连后土。",
      "起看草木尽南靡，水鸟号鸣集洲渚。",
      "稽首龙公谢风伯，区区未祷烦神许。",
      "应知老去负壮心，戏遣穷途出豪语。"
    ]
  },
  {
    "id": "2e89e42007d9cc215aa542edba0841f8",
    "title": "往在都下时与邹德章兵部同居百官宅无日不相从仆来佐豫章而德章亦谪高安感事述怀作歌奉寄",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "巷南巷北秋月明，东家西家读书声。",
      "官闲出局各无事，冷落往往思同盟。",
      "出门相寻索一笑，亦或邂逅因俱行。",
      "黄中掀髯语激烈，韶美坚坐书纵横。",
      "子充清言喜置酒，赤梨绿柿相扶檠。",
      "寒灯耿耿地炉暖，宫门风顺闻疏更。",
      "故交一作霜叶散，外物已付秋毫轻。",
      "两穷相遭世果有，我与邹子俱南征。",
      "豫章高安本一郡，挂帆起柂无三程。",
      "簿书衮衮不少借，怀抱郁郁何由倾。",
      "明年君归我亦去，早卜三亩开柴荆。",
      "软红旧路莫重蹋，二升脱粟同煨铛。"
    ]
  },
  {
    "id": "2e89e42007d9cc21c899b88738f3373f",
    "title": "送全州赵都曹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "霜叶无停声，脂车有行色。",
      "正悲南浦秋，又送清湘客。",
      "啼饥儿颊红，待养亲发白。",
      "努力事上官，世路日已迫。"
    ]
  },
  {
    "id": "2e89e42007d9cc213612956e59953b6c",
    "title": "蹋碛",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鬼门关外逢人日，蹋碛千家万家出。",
      "竹枝惨戚云不动，剑器联翩日将夕。",
      "行人十有八九瘿，见惯何曾羞顾影。",
      "江边沽酒沙上卧，峡口月出风吹醒。",
      "人生未死信难知，憔悴夔州生鬓丝。",
      "何日画船摇桂楫，西湖却赋探春诗。"
    ]
  },
  {
    "id": "2e89e42007d9cc210006d90753176a87",
    "title": "风雨中望峡口诸山奇甚戏作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "白盐赤甲天下雄，拔地突兀摩苍穹。",
      "凛然猛士舞长剑，空有豪健无雍容。",
      "不令气象少渟滀，常恨天地无全功。",
      "今朝忽悟始叹息，妙处元在烟雨中。",
      "太阴杀气横惨澹，元化变态含空蒙。",
      "正如奇材遇事见，平日乃与常人同。",
      "安得朱楼高百尺，看此疾雨吹横风。"
    ]
  },
  {
    "id": "2e89e42007d9cc210c97d6b554fb1526",
    "title": "游卧龙寺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "晓发鱼复走瞿唐，沙头唤渡倚胡床。峒人争趁五更市，我亦来追六月凉。",
      "残星欲尽尚历落，明河已淡馀苍茫。翻翻林表鸦鹊语，渺渺烟边鸥鹭行。",
      "过江走马十五里，小寺残僧真蕞尔。投鞭入门一为笑，僻陋称雄有如此。",
      "君不见天童径山金碧浮虚空，千衲梵呗层云中。"
    ]
  },
  {
    "id": "2e89e42007d9cc2198646646a8b1e267",
    "title": "秋晴欲出城以事不果",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "古人已去不可回，今人日夜归泉台。",
      "浮生细看只此是，到死自苦何为哉。",
      "矜名饰诈竟一世，忍寒触热忘其骸。",
      "不令金樽映翠杓，坐待白骨生苍苔。",
      "清秋九月瘴如洗，白盐千仞高崔嵬。",
      "荒庭落叶不可扫，惟有丛菊争先开。",
      "瀼西黄柑霜落爪，溪口赤梨丹染腮。",
      "熊肪玉洁美香饭，鲊脔花糁宜新醅。",
      "南窗病起亦萧散，甚欲往探城西梅。",
      "一官底处不败意，正用此时持事来。"
    ]
  },
  {
    "id": "2e89e42007d9cc21153ed6499cd43beb",
    "title": "书驿壁二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "猿叫铺前雪欲作，鬼门关头路正恶。",
      "泥深三尺马蹄弱，霜厚一寸客衣薄。",
      "朝行过栈暮渡笮，夜投破驿火煜爚。",
      "人生但要无愧怍，万里窜身元不错。"
    ]
  },
  {
    "id": "2e89e42007d9cc21153ed6498314480d",
    "title": "书驿壁二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "峡中山多甲天下，万嶂千峰通一罅。",
      "峒民无地习耕稼，射麋捕虎连昼夜。",
      "女儿薄命天不借，青灯独宿江边舍。",
      "黎明卖薪勿悲咤，女生岂有终不嫁。"
    ]
  },
  {
    "id": "2e89e42007d9cc218894b7858c552f85",
    "title": "饭三折铺铺在乱山中",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生爱山每自叹，举世但觉山可玩。",
      "皇天怜之足其愿，著在荒山更何怨。",
      "南穷闽粤西蜀汉，马蹄几历天下半。",
      "山横水掩路欲断，崔嵬可陟流可乱。",
      "春风桃李方漫漫，飞栈凌空又奇观。",
      "但令身健能强饭，万里只作游山看。"
    ]
  },
  {
    "id": "2e89e42007d9cc21b1ce47e7fbc6df83",
    "title": "酒无独饮理",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "酒无独饮理，常恨欠佳客。",
      "忽得我辈人，岂计晨与夕。",
      "少年事虚名，岁月驹过隙。",
      "自从老大来，一日亦可惜。",
      "糟丘未易办，小计且千石。",
      "颓然置万事，天地为幕帟。",
      "人生如刀砺，磨尽要有日。",
      "不须荷锸随，况问几两屐。"
    ]
  },
  {
    "id": "2e89e42007d9cc21fe2ecac70bca23ab",
    "title": "畏虎",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "滑路滑如苔，涩路涩若梯。",
      "更堪都梁下，一雪三日泥。",
      "泥深尚云可，委身饿虎蹊。",
      "心寒道上迹，魄碎茆叶低。",
      "常恐不自免，一死均猪鸡。",
      "老马亦甚畏，愶愶不敢嘶。",
      "吾闻虎虽暴，未尝窥汝栖。",
      "孤行暮不止，取祸非排挤。",
      "彼谗实有心，平地生沟溪。",
      "哀哉马新息，薏苡成珠犀。"
    ]
  },
  {
    "id": "2e89e42007d9cc21d8e6e3bfb969ec19",
    "title": "蟠龙瀑布",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "远望纷珠缨，近观转雷霆。",
      "人言水出奇，意使行人惊。",
      "人惊我何得，定非水之情。",
      "水亦有何情，因物以赋形。",
      "处高势趋下，岂乐与石争。",
      "退之亦隘人，强言不平鸣。",
      "古来贤达士，初亦愿躬耕。",
      "意气或感激，邂逅成功名。"
    ]
  },
  {
    "id": "2e89e42007d9cc219a98d62069556610",
    "title": "题梁山军瑞丰亭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我行都梁窘风雪，史君喜事能留客。",
      "瑞丰亭上一尊酒，渺渺郊原水初白。",
      "峡中地褊常苦贫，政令愈简民愈淳。",
      "本来无事只畏扰，扰者才吏非庸人。",
      "都梁之民独无苦，须晴得晴雨得雨。",
      "史君心爱稼如云，时上斯亭按歌舞。",
      "歌阑舞罢史君醉，父老罗拜丰年赐。",
      "圣朝尚实抑虚文，纵产芝房非上瑞。"
    ]
  },
  {
    "id": "2e89e42007d9cc21c69390871918ce25",
    "title": "岳池农家",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春深农家耕未足，原头叱叱两黄犊。",
      "泥融无块水初浑，雨细有痕秧正绿。",
      "绿秧分时风日美，时平未有差科起。",
      "买花西舍喜成婚，持酒东邻贺生子。",
      "谁言农家不入时，小姑画得城中眉。",
      "一双素手无人识，空村相唤看缫丝。",
      "农家农家乐复乐，不比市朝争夺恶。",
      "宦游所得真几何，我已三年废东作。"
    ]
  },
  {
    "id": "2e89e42007d9cc211e52e088893c2fe5",
    "title": "鼓楼铺醉歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "书生迫饥寒，一饱轻三巴。",
      "三巴未云已，北首趋褒斜。",
      "匆匆出门去，裘马不复华。",
      "短帽障赤日，烈风吹黄沙。",
      "俶装先晨鸡，投鞭后昏鸦。",
      "壮哉利阆间，崖谷何谽谺。",
      "地荒多牧卒，往往闻芦笳。",
      "我行春未动，原野今无花。",
      "稚子入旅梦，挽须劝还家。",
      "起坐不能寐，愁肠如转车。",
      "四方丈夫事，行矣勿咨嗟。"
    ]
  },
  {
    "id": "2e89e42007d9cc21db1fbac571ead483",
    "title": "春雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江头一夜雨，晓路无新花。",
      "我今为陈人，感此重叹嗟。",
      "羲和挟两曜，疾走不可遮。",
      "古今俯仰间，那暇惜物华。"
    ]
  },
  {
    "id": "2e89e42007d9cc21f2889f8997ecebde",
    "title": "驿舍海棠已过有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "凄凉古驿官道傍，朱门沈沈春日长。",
      "暄妍光景老海棠，颠风吹花满空廊。",
      "物生荣悴固其常，惜哉无与持一觞。",
      "游蜂戏蝶空自忙，岂知美人在西厢。",
      "我虽已老犹能狂，伫立为尔悲容光。",
      "盛时不遇诚可伤，零落逢知更断肠。"
    ]
  },
  {
    "id": "2e89e42007d9cc21915c1756c04fa5c0",
    "title": "山南行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我行山南已三日，如绳大路东西出。",
      "平川沃野望不尽，麦陇青青桑郁郁。",
      "地近函秦气俗豪，秋千蹴鞠分朋曹。",
      "苜蓿连云马蹄健，杨柳夹道车声高。",
      "古来历历兴亡处，举目山川尚如故。",
      "将军坛上冷云低，丞相祠前春日暮。",
      "国家四纪失中原，师出江淮未易吞。",
      "会看金鼓从天下，却用关中作本根。"
    ]
  },
  {
    "id": "2e89e42007d9cc21bb7768b7aa8868c3",
    "title": "次韵张季长题龙洞",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔谒紫皇，翳凤骖虬龙。",
      "俯不见尘世，浩浩万里空。",
      "谪堕尚远游，忽到汉始封。",
      "西望接蜀道，北顾连秦中。",
      "壮哉形胜区，有此蜿蜒宫。",
      "雷霆自鞺鞳，环玦亦璁珑。",
      "石屋如建章，万户交相通。",
      "来者各有得，尽取知无从。",
      "凭高三叹息，自古几英雄。",
      "老我文字衰，挥毫看诸公。"
    ]
  },
  {
    "id": "2e89e42007d9cc21fcd9788954378778",
    "title": "周元吉蟠室诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天下有广居，非阿房建章。",
      "宾饯日及月，阖辟阴与阳。",
      "山川坦然平，何者为藩墙。",
      "孔公暨瞿聃，同坐此道场。",
      "哀哉世日隘，肝胆分界疆。",
      "蹙缩战蜗角，崎岖走羊肠。",
      "周先早得道，所证非复常。",
      "小室古城隅，宛如野僧房。",
      "能容人天众，杂沓来烧香。",
      "三万二千人，各据狮子床。",
      "实际正如此，切忌错商量。",
      "须弥芥子话，今夕当举扬。"
    ]
  },
  {
    "id": "2e89e42007d9cc21a97b7f7bfefe0de0",
    "title": "木瓜铺短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鼓楼坡前木瓜铺，岁晚悲辛利州路。",
      "当车礧礧石如屋，百里夷途无十步。",
      "溪桥缺断水啮沙，崖腹崩颓风拔树。",
      "虎狼妥尾择肉食，狐狸竖毛啼日莫。",
      "冢丘短草声窸窣，往往精灵与人遇。",
      "我生胡为忽在此，正坐一饥忘百虑。",
      "五更出门寒裂面，半夜燎衣泥满裤。",
      "妻孥八月离夔州，寄书未到今何处。",
      "馀年有几百忧集，日夜朱颜不如故。",
      "即今台省盛诸贤，细思宁是儒冠误。"
    ]
  },
  {
    "id": "2e89e42007d9cc2194adaab714b8d813",
    "title": "太息二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "凄凄复凄凄，山路穷攀跻。",
      "仆病卧草间，马困声酸嘶。",
      "脱兔截道奔，穷狖上树啼。",
      "崩湍一何哀，下落万仞溪。",
      "昏黑投孤戍，洗我衣上泥。",
      "下愚不可迁，大惑终身迷。",
      "仕宦十五年，曾不饱糠粞。",
      "客路少睡眠，月白闻号鸡。",
      "欲行且复止，虎来茆叶低。"
    ]
  },
  {
    "id": "2e89e42007d9cc216ea2d530152af8e3",
    "title": "游锦屏山谒少陵祠堂",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "城中飞阁连危亭，处处轩窗临锦屏。",
      "涉江亲到锦屏上，却望城郭如丹青。",
      "虚堂奉祠子杜子，眉宇高寒照江水。",
      "古来磨灭知几人，此老至今元不死。",
      "山川寂寞客子迷，草木摇落壮士悲。",
      "文章垂世自一事，忠义凛凛令人思。",
      "夜归沙头雨如注，北风吹船横半渡。",
      "亦知此老愤未平，万窍争号泄悲怒。"
    ]
  },
  {
    "id": "2e89e42007d9cc2150529f7e9814224c",
    "title": "自兴元赴官成都",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生无远谋，一饱百念已。",
      "造物戏饥之，聊遣行万里。",
      "梁州在何处，飞蓬起孤垒。",
      "凭高望杜陵，烟树略可指。",
      "今朝忽梦破，跋马临漾水。",
      "此生均是客，处处皆可死。",
      "剑南亦何好，小憩聊尔尔。",
      "舟车有通涂，吾行良未止。"
    ]
  },
  {
    "id": "2e89e42007d9cc2154bdd104386d4eac",
    "title": "长木夜行抵金堆市",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜行长木村，重雾杂零雨。",
      "湿萤粘野蔓，寒犬吠云坞。",
      "道坏交细泉，亭废立遗堵。",
      "时时过农家，灯火照鸣杼。",
      "嗟予独何事，无岁得安处。",
      "即今穷谷中，性命寄豺虎。",
      "三更投小市，买酒慰羁旅。",
      "高咏东山诗，怅望怀往古。"
    ]
  },
  {
    "id": "2e89e42007d9cc21e16cd07d314cb6f2",
    "title": "思归引",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "善泅不如稳乘舟，善骑不如谨持辔。妙于服食不如寡欲，工于揣摩不如省事。",
      "在天有命谁得逃，在我无求直差易。散人家风脱纠缠，烟蓑雨笠全其天。",
      "莼丝老尽归不得，但坐长饥须俸钱。此身不堪阿堵役，宁待秋风始投檄。",
      "山林聊复取熊掌，仕宦真当弃鸡肋。锦城小憩不淹迟，即是轻舠下硖时。",
      "那用更为麟阁梦，从今正有鹿门期。"
    ]
  },
  {
    "id": "2e89e42007d9cc2116d5b34c462df9f9",
    "title": "志公院在剑门东五里院东石壁间有若僧负杖者杖端仿佛有刀尺拂子之状",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江东争夺缠妖祲，哀哉斯民乱方甚。",
      "锦幪老人盖古佛，现身为作大慈荫。",
      "萧翁八十尚儿痴，幡盖钟螺闹中禁。",
      "当时此老默笑渠，大法栋梁身独任。",
      "杖头示人三转语，开口丧身如饮鸩。",
      "纷纷放弑但可怜，何曾为汝陈符谶。"
    ]
  },
  {
    "id": "2e89e42007d9cc214f95a07ac6e95110",
    "title": "丹芝行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "剑山峨峨插穹苍，千林万谷蟠其阳。",
      "大丹九转古所藏，灵芝三秀夜吐光。",
      "如火非火森有芒，朝阳欲升尚煌煌。",
      "何由斸取换肝肠，往驾素虬朝紫皇。"
    ]
  },
  {
    "id": "2e89e42007d9cc213ef4925e31372447",
    "title": "初入西州境述怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我无飞仙术，御气周八极。",
      "寸步常依人，艰哉万里役。",
      "自行剑关南，大道平如席。",
      "日高徐驾车，薄暮亦两驿。",
      "及兹山愈远，原野若加辟。",
      "茂树冬不凋，寒花晚犹拆。",
      "昔我卜远游，至蜀龟辄食。",
      "弛装有定处，呜呼岂人力。",
      "颇传岷山下，清淑无疠疫。",
      "士风尚豪举，意气喜远客。",
      "薪米家可求，借书亦易得。",
      "思吴虽不忘，所愿少休息。",
      "吾闻右达人，雅志在山泽。",
      "岂无及物心，但恨俗褊迫。",
      "揽德虽成留，引去常勇决。",
      "骇机满人间，著脚无上策。"
    ]
  },
  {
    "id": "2e89e42007d9cc21e9aff43777e53b4e",
    "title": "东津",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "岁暮涪江水归壑，白沙渺然石荦确。",
      "蜀天常燠少雪霜，绿树青林不摇落。",
      "阑干诘曲临官道，烟霭参差望城郭。",
      "打鱼斫脍修故事，豪竹哀丝奉欢乐。",
      "乐莫乐于新相知，美人一笑回春姿。",
      "四方本是丈夫事，安用一生无别离。"
    ]
  },
  {
    "id": "2e89e42007d9cc214c33416c67db7ea1",
    "title": "东山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今日之集何佳哉，入关剧饮始此回。",
      "登山正可小天下，跨海何用寻蓬莱。",
      "青天肯为陆子见，妍日似趣梅花开。",
      "有酒如涪绿可爱，一醉直欲空千罍。",
      "驼酥鹅黄出陇右，熊肪玉白黔南来。",
      "眼花耳热不知夜，但见银烛高花摧。",
      "京华故人死太半，欢极往往潜生哀。",
      "聊将豪纵压忧患，鼓吹动地声如雷。"
    ]
  },
  {
    "id": "2e89e42007d9cc21af3b6195e83d2386",
    "title": "绵州录参厅观姜楚公画鹰少陵为作诗者",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我来访古涪之滨，不辞百罔冀一真。",
      "走马朝寻海棕馆，斫脍夜醉鲂鱼津。",
      "越王高楼亦已换，俯仰今古堪悲辛。",
      "督邮官舍最卑陋，栋挠楹腐知几春。",
      "岿然此壁独亡恙，老槎劲翮完如新。",
      "向来劫火何自免，叱呵守护疑有神。",
      "妖狐九尾穴中国，共置不问如越秦。",
      "天时此物合致用，下韝指呼端在人。",
      "会当原野洒毛血，坐令万里清烟尘。",
      "老眼还忧不及见，诗成肝胆空轮囷。"
    ]
  },
  {
    "id": "2e89e42007d9cc21f1cb37d6f04dd61b",
    "title": "游汉州西湖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "房公一跌丛众毁，八年汉州为刺史。",
      "绕城凿湖一百顷，岛屿曲折三四里。",
      "小庵静院穿竹入，危榭飞楼压城起。",
      "空蒙烟雨媚松楠，颠倒风霜老椴苇。",
      "日月苦长身苦闲，万事不理看湖水。",
      "向来爱琴虽一癖，观过自足知夫子。",
      "画船载酒凌湖光，想公乐饮千万场。",
      "叹息风流今未泯，两川名酝避鹅黄。"
    ]
  },
  {
    "id": "2e89e42007d9cc21401016a2bc240a56",
    "title": "拜张忠定公祠二十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "张公世外人，与蜀偶有缘。",
      "天将靖蜀乱，生公在人间。",
      "厥初大盗兴，乐祸迭相挻。",
      "天子辍玉食，贵臣拥戎旃。",
      "生杀出喜怒，死者常差肩。",
      "公曰此何哉，从之吾欺天。",
      "河流触地轴，砥柱屹不迁。",
      "胁从尽纵舍，飞章交帝前。",
      "上意竟开悟，至仁胜凶残。",
      "贵臣不极赏，追还黜其权。",
      "安危关社稷，岂惟蜀民全。",
      "后来有阿童，握兵事开边。",
      "晚策睦州功，上公珥金蝉。",
      "势张不可御，北乡挑幽燕。",
      "神京遂丘墟，迄今天步艰。",
      "时无忠定公，孰能折其奸。",
      "我来拜遗祠，乔木含苍烟。",
      "死者不可作，愀然衰涕潸。",
      "愤切感虏祸，慷慨思公贤。",
      "春秋送迎神，谁为歌此篇。"
    ]
  },
  {
    "id": "2e89e42007d9cc21e6d31c667e886b14",
    "title": "登塔",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冷官无一事，日日得闲游。",
      "壮哉千尺塔，摄衣上上头。",
      "眼力老未减，足疾新有瘳。",
      "幸兹济胜具，俯仰隘九州。",
      "雪山西北横，大江东南流。",
      "画栋云气涌，铁铎风声遒。",
      "旅怀忽恻怆，涕下不能收。",
      "十年辞象魏，万里怀松楸。",
      "仰视去天咫，绝叫当闻不。",
      "帝阍守虎豹，此计终悠悠。"
    ]
  },
  {
    "id": "2e89e42007d9cc216491ae58048f1cb1",
    "title": "偶忆万州戏作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "峡中天下最穷处，万州萧条谁肯顾。",
      "去年正月偶过之，曾为巴人三日住。",
      "南浦寻梅雪满舟，西山载酒云生屦。",
      "至今梦听竹枝声，灯火纷纷驿前路。",
      "残春犹客蜀江边，陈迹回思一怆然。",
      "渐老定知欢渐少，明年还复忆今年。"
    ]
  },
  {
    "id": "2e89e42007d9cc21e6c28efc8c0d7381",
    "title": "驿舍见故屏风画海棠有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "厌烦只欲长面壁，此心安得顽如石。",
      "杜门复出叹习气，止酒还开惭定力。",
      "成都二月海棠开，锦绣裹城迷巷陌。",
      "燕宫最盛号花海，霸国雄豪有遗迹。",
      "猩红鸭绿极天巧，叠萼重跗眩朝日。",
      "繁华一梦忽吹散，闭眼细思犹历历。",
      "忧乐相寻岂易知，故人应记醉中诗。",
      "夜阑风雨嘉州驿，愁向屏风见折枝。"
    ]
  },
  {
    "id": "2e89e42007d9cc2198c3d552caeef690",
    "title": "嘉阳官舍奇石甚富散弃无领略者予始取作假山因名西斋曰小山堂为赋短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔人何人爱岩壑，为山未成储荦确。",
      "散落支床压酒槽，大或专车小拳握。",
      "幽人邂逅为绝叹，修绠趣取寒泉濯。",
      "峭峰幽窦相吐吞，翠岭丹崖渺联络。",
      "石不能言意可解，问我胡为怜寂寞。",
      "人间兴废自有数，昔弃何伤今岂乐。",
      "斯言妙矣予则陋，敢对石友辞罚爵。",
      "为君宽作十日留，在眼便同真著脚。"
    ]
  },
  {
    "id": "2e89e42007d9cc21895156b830dc0d7a",
    "title": "护国天王院故神霄玉清万寿宫也废圮略尽而规模尚极壮丽过之有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "太霄帝君神霄府，一日玺书行海宇。",
      "筑宫奔走谁敢后，万牛挽材山作础。",
      "步虚夜半落云间，玉磬漻漻鸾鹤舞。",
      "帝师丞相领使君，侍晨校籍纷如雨。",
      "洛阳临淮小睥睨，御史立奏投裔土。",
      "从来桑门喜嘲竞，举国冠巾噤无语。",
      "古传东海会扬尘，君看此地亦荆榛。",
      "霓旌仙仗空遗堵，甃缺台倾知几春。",
      "牧儿驱牛啮庭草，谁记剑佩来朝真。",
      "斜阳却上笋舆去，沟水泠泠愁杀人。"
    ]
  },
  {
    "id": "2e89e42007d9cc21f93107e180ab285c",
    "title": "凌云醉归作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "峨嵋月入平羌水，叹息吾行俄至此。谪仙一去五百年，至今醉魂呼不起。",
      "玻瓈春满琉璃钟，宦情苦薄酒兴浓。饮如长鲸渴赴海，诗成放笔千觞空。",
      "十年看尽人间事，更觉曲生偏有味。君不见蒲萄一斗换得西凉州，不如将军告身供一醉。"
    ]
  },
  {
    "id": "2e89e42007d9cc2116c98ccda9172a0e",
    "title": "立秋后十日风雨凄冷独居有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "急雨鸣瓦沟，尖风入窗罅。",
      "纱笼耿青灯，寂寂新秋夜。",
      "谁言簿领中，乃复有此暇。",
      "稍翻书册读，已念灰火跨。",
      "那知是羁客，恍若在家舍。",
      "睡晚且熟眠，洗沐官有假。"
    ]
  },
  {
    "id": "2e89e42007d9cc21f3f5ea43bacbcd0f",
    "title": "玻瓈江",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "玻瓈江水千尺深，不如江上离人心。",
      "君行未过青衣县，妾心先到峨嵋阴。",
      "金樽共釂不知晓，月落烟渚天横参。",
      "车轮无角那得住，马蹄不方何处寻。",
      "空凭尺素寄幽恨，纵有绿绮谁知音。",
      "愁来只欲掩屏睡，无奈梦断闻疏砧。"
    ]
  },
  {
    "id": "2e89e42007d9cc21b3c2aef2a9c8c5f7",
    "title": "秋夜遣怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江云傍檐山雨细，羁客空堂卧荒翳。",
      "心如秋燕不安巢，迹似春萍本无柢。",
      "官身奔走何时定，病眼蒙笼惟欲闭。",
      "壮游不复记坠鞭，夜语谁能怀拥髻。",
      "诗情已减但微吟，酒戒渐坚才小哜。",
      "从今更拟著幽禅，半世伥伥真误计。"
    ]
  },
  {
    "id": "2e89e42007d9cc212e00df92ebaa0624",
    "title": "夜读岑嘉州诗集",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "汉嘉山水邦，岑公昔所寓。",
      "公诗信豪伟，笔力追李杜。",
      "常想从军时，气无玉关路。",
      "至今蠹简传，多昔横槊赋。",
      "零落财百篇，崔嵬多杰句。",
      "工夫刮造化，音节配韶頀。",
      "我后四百年，清梦奉巾屦。",
      "晚途有奇事，随牒得补处。",
      "群胡自鱼肉，明主方北顾。",
      "诵公天山篇，流涕思一遇。"
    ]
  },
  {
    "id": "2e89e42007d9cc2186554467314ae4a8",
    "title": "九月六夜梦中作笑诗觉而忘之明日戏追补一首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾家笑疾自士龙，我才虽卑笑则同。",
      "纷纷世事何足计，尽付抚掌掀髯中。",
      "清樽可醉风月好，虚空万象皆绝倒。",
      "问君此笑是喜不，道得老夫输一筹。"
    ]
  },
  {
    "id": "2e89e42007d9cc21e1e80c9764702f8e",
    "title": "闻勾龙司户会客山亭送酒殽及橄榄并简诸同僚",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东山如高人，吾辈岂易见。",
      "君独不出门，终日与相面。",
      "阴晴烟雨月，朝暮知几变。",
      "闻君交不渎，冠佩未尝燕。",
      "弛张要有时，一笑山未谴。",
      "高秋得佳日，折简唤诸彦。",
      "风流非俗饮，歌舞参笔砚。",
      "但恨五日尹，阻造三语掾。",
      "清樽遣分似，霜果亦可荐。",
      "烂醉君勿辞，光景真掣电。"
    ]
  },
  {
    "id": "2e89e42007d9cc219595f9676cf29021",
    "title": "九月十六日夜梦驻军河外遣使招降诸城觉而有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "杀气昏昏横塞上，东并黄河开玉帐。",
      "昼飞羽檄下列城，夜脱貂裘抚降将。",
      "将军枥上汗血马，猛士腰间虎文韔。",
      "阶前白刃明如霜，门外长戟森相向。",
      "朔风卷地吹急雪，转盼玉花深一丈。",
      "谁言铁衣冷彻骨，感义怀恩如挟纩。",
      "腥臊窟穴一洗空，太行北岳元无恙。",
      "更呼斗酒作长歌，要遣天山健儿唱。"
    ]
  },
  {
    "id": "2e89e42007d9cc212912d6c6534f92c8",
    "title": "成都行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "倚锦瑟，击玉壶，吴中狂士游成都。",
      "成都海棠十万株，繁华盛丽天下无。",
      "青丝金络白雪驹，日斜驰遣迎名姝。",
      "燕脂褪尽见玉肤，绿鬟半脱娇不梳。",
      "吴绫便面对客书，斜行小草密复疏。",
      "墨君秀润瘦不枯，风枝雨叶笔笔殊。",
      "月浸罗袜清夜徂，满身花影醉索扶。",
      "东来此欢堕空虚，坐悲新霜点鬓须。",
      "易求合浦千斛珠，难觅锦江双鲤鱼。"
    ]
  },
  {
    "id": "2e89e42007d9cc21372c124171797985",
    "title": "闻虏乱有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "前年从军南山南，夜出驰猎常半酣。",
      "玄熊苍兕积如阜，赤手曳虎毛毵毵。",
      "有时登高望鄠杜，悲歌仰天泪如雨。",
      "头颅自揣已可知，一死犹思报明主。",
      "近闻索虏自相残，秋风抚剑泪汍澜。",
      "雒阳八陵那忍说，玉座尘昏松柏寒。",
      "儒冠忽忽垂五十，急装何由穿裤褶。",
      "羞为老骥伏枥悲，宁作枯鱼过河泣。"
    ]
  },
  {
    "id": "2e89e42007d9cc21341fda6d4d76ca46",
    "title": "醉歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我饮江楼上，阑干四面空。",
      "手把白玉船，身游水精宫。",
      "方我吸酒时，江山入胸中。",
      "肺肝生崔嵬，吐出为长虹。",
      "欲吐辄复吞，颇畏惊儿童。",
      "乾坤大如许，无处著此翁。",
      "何当呼青鸾，更驾万里风。"
    ]
  },
  {
    "id": "2e89e42007d9cc2172844e20ded1c0af",
    "title": "木山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "枯楠千岁遭风雷，披枝折干吁可哀。",
      "轮囷无用天所赦，秋水初落浮江来。",
      "嵌空宛转若耳鼻，峭瘦拔起何崔嵬。",
      "珠宫贝阙留不得，忽出洲渚知谁推。",
      "书窗正对云洞启，丛菊初傍幽篁栽。",
      "是间著汝颇宜称，摩挲朝暮真千回。",
      "天公解事雨十日，洗尽泥滓滋莓苔。",
      "一丘一壑吾所许，不须更慕明堂材。"
    ]
  },
  {
    "id": "2e89e42007d9cc21073de03215eb78c2",
    "title": "寒夜遣怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "临觞本不饮，忧多自成醉。",
      "四方行万里，不见埋忧地。",
      "忆昔入京都，宝马摇香鬃。",
      "酣饮青楼夜，歌声在半空。",
      "去日不可挽，华发忽垂领。",
      "娟娟峨眉月，相对作凄冷。",
      "月落照空床，不寐听寒螀。",
      "早知忧随人，何用去故乡。"
    ]
  },
  {
    "id": "2e89e42007d9cc215674ceb4e84d4821",
    "title": "十月一日浮桥成以故事宴客凌云",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "阴风吹雨白昼昏，谁扫云雾升朝暾。",
      "三江水缩献洲渚，九顶秀色欲塞门。",
      "西山下竹十万个，江面便可驰车辕。",
      "巷无居人亦何怪，释耒来看空山村。",
      "竹枝宛转秋猿苦，桑落潋滟春泉浑。",
      "众宾共醉忘烛跋，一径却下缘云根。",
      "走沙人语若潮卷，争桥炬火如星繁。",
      "肩舆睡兀到东郭，空有醉墨留衫痕。",
      "十年万事俱变灭，点检自觉惟身存。",
      "寒灯夜永照耿耿，卧赋长句招羁魂。"
    ]
  },
  {
    "id": "2e89e42007d9cc2126f3b6f9dfb2e0c7",
    "title": "闻王嘉叟讣报有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "呜呼嘉叟今信死，哭君寝门泪如水。",
      "我初入都不妄交，倾倒如君数人耳。",
      "笼灯蹋雪夜相过，剧论悬河骇邻里。",
      "地炉燔栗美刍豢，石鼎烹茶当醪醴。",
      "上书去国何勇决，作诗送君犹壮伟。",
      "十年偶复过都门，君方草制西垣里。",
      "鬓须班白面骨生，心颇疑君遽如此。",
      "西来例不候达官，每欲寄声中辄止。",
      "只鸡絮酒纵有时，双鱼素书长已矣。",
      "生前客屦纷满户，身后人情薄于纸。",
      "悬知海内莆阳公，独念遗孤为经纪。"
    ]
  },
  {
    "id": "2e89e42007d9cc2103125c6278dac057",
    "title": "观大散关图有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "上马击狂胡，下马草军书。",
      "二十抱此志，五十犹癯儒。",
      "大散陈仓间，山川郁盘纡。",
      "劲气钟义士，可与共壮图。",
      "坡陀咸阳城，秦汉之故都。",
      "王气浮夕霭，宫室生春芜。",
      "安得从王师，汛扫迎皇舆。",
      "黄河与函谷，四海通舟车。",
      "士马发燕赵，布帛来青徐。",
      "先当营七庙，次第画九衢。",
      "偏师缚可汗，倾都观受俘。",
      "上寿大安宫，复如正观初。",
      "丈夫毕此愿，死与蝼蚁殊。",
      "志大浩无期，醉胆空满躯。"
    ]
  },
  {
    "id": "2e89e42007d9cc21fef7b77e35a326ef",
    "title": "嘉州守宅旧无后圃因农事之隙为种花筑亭观甫成而归戏作长句",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾州山水西州冠，正欠雄楼并杰观。",
      "奇峰秀岭待弹压，明月清风须判断。",
      "三峨旧不到郡斋，创为诗人供几案。",
      "烟云舒卷水墨图，草木青红锦绣段。",
      "一时冠盖共登临，百年父老俱惊惋。",
      "萦回舞袖试弓弯，宛转歌声学珠贯。",
      "佳人蜂蝶争绕鬓，上客龙蛇看挥翰。",
      "寓公虽作一月留，梅发东湖归思乱。",
      "儿戏聊成此段奇，陈迹应留后人叹。",
      "明朝艇子溯平羌，却伴谪仙游汗漫。"
    ]
  },
  {
    "id": "2e89e42007d9cc21d6b58b607ff974cc",
    "title": "言怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "兰碎作香尘，竹裂成直纹。",
      "炎火炽昆冈，美玉不受焚。",
      "孤生抱寸志，流离敢忘君。",
      "酿桂餐菊英，洁斋三沐熏。",
      "孰云九关远，精意当彻闻。",
      "捐躯诚有地，贾勇先三军。",
      "不然赍恨死，犹冀扬清芬。",
      "愿乞一棺地，葬近要离坟。"
    ]
  },
  {
    "id": "2e89e42007d9cc213e4e6e775a996e42",
    "title": "十月九",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "去年纵猎韩坛侧，玉鞭自探南山雪。",
      "今年痛饮蜀江边，金杯却吸峨嵋月。",
      "竹枝歌舞新教成，凄怨传得三巴声。",
      "城头筑观出云雨，峨嵋正与阑干平。",
      "酒酣诗就掷杯去，醉蹋玻瓈江上路。",
      "悬知幽涧断桥边，已有梅花开半树。"
    ]
  },
  {
    "id": "2e89e42007d9cc21108ad4908529ead6",
    "title": "十月十四夜月终夜如昼",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "月从海东来，径尺镕银盘。",
      "西行到峨嵋，玉宇万里宽。",
      "幽人耿不寐，弄影清夜阑。",
      "五城十二楼，缥缈香雾间。",
      "不知何仙人，亭亭倚高寒。",
      "欲语不得往，怅望冰雪颜。",
      "叩头傥见哀，容我蹑素鸾。",
      "掬露以为浆，屑玉以为餐。",
      "泠泠漱齿颊，皓皓濯肺肝。",
      "逝将从君游，人间苦无欢。"
    ]
  },
  {
    "id": "2e89e42007d9cc21785eb89cdfdca59e",
    "title": "胡无人",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "须如猬毛磔，面如紫石棱。丈夫出门无万里，风云之会立可乘。",
      "追奔露宿青海月，夺城夜蹋黄河冰。铁衣度碛雨飒飒，战鼓上陇雷凭凭。",
      "三更穷虏送降款，天明积甲如丘陵。中华初识汗血马，东夷再贡霜毛鹰。",
      "群阴伏，太阳升，胡无人，宋中兴。丈夫报主有如此，笑人白首篷窗灯。"
    ]
  },
  {
    "id": "2e89e42007d9cc21663525f49b23f05e",
    "title": "长信宫词",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "忆年十七兮初入未央，获侍步辇兮恭承宠光。地寒祚薄兮自贻不祥，谗言乘之兮罪衅日彰。",
      "祸来嵯峨兮势如壤墙，当伏重诛兮鼎耳剑铓。长信虽远兮匪弃路旁，岁给絮帛兮月赐稻粱。",
      "君举玉食兮犀箸谁尝，君御朝衣兮谁进熏香。婕妤才人兮俨其分行，千秋万岁兮永奉君王。",
      "妾虽益衰兮尚供蚕桑，愿置茧馆兮组织玄黄。欲诉不得兮仰呼苍苍，佩服忠贞兮之死敢忘。"
    ]
  },
  {
    "id": "2e89e42007d9cc215fc18cdf57466391",
    "title": "得韩无咎书寄使虏时宴东都驿中所作小阕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "大梁二月杏花开，锦衣公子乘传来。",
      "桐阴满地扫不得，金辔玲珑上源驿。",
      "上源驿中捶画鼓，汉使作客谁作主。",
      "舞女不记宣和妆，庐儿尽能女真语。",
      "书来寄我宴时诗，归鬓知添几缕丝。",
      "有志未须深感慨，筑城会据拂云祠。"
    ]
  },
  {
    "id": "2e89e42007d9cc21acd57b02b1f600fd",
    "title": "断碑叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "二萧同起南兰陵，正如文叔与伯升。",
      "至今人悲大萧死，赍恨不见梁家兴。",
      "崇崇之陵久为谷，岂惟群盗分珠玉。",
      "断碑槎牙弃道边，文字班班犹可读。",
      "剥剜苔藓一悽然，俯仰人间几变迁。",
      "世人作碑君勿哂，千载园林须石笋。"
    ]
  },
  {
    "id": "2e89e42007d9cc2194ecdc8839b68a65",
    "title": "夜行至平羌憩大悲院",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "忆昨游天台，夜投石桥宿。",
      "水声乱人语，炬火散山谷。",
      "穿林有惊鹘，截道多奔鹿。",
      "今夕复何夕，此境忽在目。",
      "苍茫陂十里，清浅溪数曲。",
      "微霜结裘茸，落叶拂帽屋。",
      "下马憩村寺，颓然睡清熟。",
      "觉来窗已白，残灯犹煜煜。"
    ]
  },
  {
    "id": "2e89e42007d9cc211bdac636a8821a4a",
    "title": "蜀酒歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "汉州鹅黄鸾凤雏，不鸷不搏德有馀。",
      "眉州玻瓈天马驹，出门已无万里涂。",
      "病夫少年梦清都，曾赐虚皇碧琳腴。",
      "文德殿门晨奏书，归局黄封罗百壶。",
      "十年流落狂不除，遍走人间寻酒垆。",
      "青丝玉瓶到处酤，鹅黄玻瓈一滴无。",
      "安得豪士致连车，倒瓶不用杯与盂。",
      "琵琶如雷聒坐隅，不愁渴死老相如。"
    ]
  },
  {
    "id": "2e89e42007d9cc212a482d7d05f6ba2d",
    "title": "醉后草书歌诗戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朱楼矫首隘八荒，绿酒一举累百觞。洗我堆阜峥嵘之胸次，写为淋漓放纵之词章。",
      "墨翻初若鬼神怒，字瘦忽作蛟螭僵。宝刀出匣挥雪刃，大舸破浪驰风樯。",
      "纸穷掷笔霹雳响，妇女惊走儿童藏。往时草檄喻西域，飒飒声动中书堂。",
      "一收朝迹忽十载，西掠三巴穷夜郎。山川荒绝风俗异，赖有酒美犹能狂。",
      "醉中自脱头上帻，绿发未许侵微霜。人生得丧良细事，孰谓老大多悲伤。"
    ]
  },
  {
    "id": "2e89e42007d9cc213b09ce54d86d7468",
    "title": "古藤杖歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我有古藤杖，夭矫蛟龙形。生于峭壁绝涧上，乃是会稽山阴之兰亭。",
      "历吴入楚上巴硖，北游直看秦山青。夜飞或随暴雨去，旦归常带流漦腥。",
      "与子扶携各老大，勿复狡狯夸神灵。愔愔从此常倚壁，听我夜诵黄庭经。"
    ]
  },
  {
    "id": "2e89e42007d9cc21aa6ce51f9b559d00",
    "title": "雨中登楼望大像",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "去年寒雨中，骑驴度剑阁。",
      "今年当此时，卧听边城柝。",
      "巍巍千尺像，与我两寂寞。",
      "交游阅四海，此老差可托。",
      "但当频自省，诸恶誓莫作。",
      "时时一凭高，相望要不怍。",
      "桑间戒三宿，坚坐岂渠乐。",
      "却应输老夫，新春买芒屩。"
    ]
  },
  {
    "id": "2e89e42007d9cc219e087bd7019ac26c",
    "title": "迎赦呈王志夫李德孺师伯浑",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平明置骑传诏函，帝意欲与东皇参。",
      "青城回仗国人喜，金鸡衔赦天恩覃。",
      "吾君爱民靡不到，黄纸字密如吴蚕。",
      "纪元故事极用九，圣政尽美方登三。",
      "嗟余久已去魏阙，梦想豹尾犹毵毵。",
      "过郊一月方拜赦，始知身落天西南。",
      "欢呼已怪衰病愈，蹈舞更觉春风酣。",
      "何当与子归共载，二月起柁江如蓝。"
    ]
  },
  {
    "id": "2e89e42007d9cc212cc90d578d2c106c",
    "title": "十二月十一日视筑堤",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江水来自蛮夷中，五月六月声摩空。",
      "巨鱼穹龟牙须雄，欲取阛市为龙宫。",
      "横堤百丈卧霁虹，始谁筑此东平公。",
      "今年乐哉适岁丰，吏不相倚勇赴功。",
      "西山大竹织万笼，船舸载石来亡穷。",
      "横陈屹立相叠重，置力尤在水庙东。",
      "我登高原相其冲，一盾可受百箭攻。",
      "蜿蜿其长高隆隆，截如长城限羌戎。",
      "安得椽笔记始终，插江石崖坚可砻。"
    ]
  },
  {
    "id": "2e89e42007d9cc21223ff63f1033e717",
    "title": "题龙鹤菜帖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "先生直玉堂，日羞太官羊。",
      "如何梦故山，晓枕春蔬香。",
      "春蔬尚云尔，况我旧朋友。",
      "万里一纸书，殷勤问安否。",
      "先生高世人，独恨不早归。",
      "坐令龙鹤菜，犹愧首阳薇。"
    ]
  },
  {
    "id": "2e89e42007d9cc216c808da1147712ad",
    "title": "春愁曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "虙羲至今三十馀万岁，春秋岁岁常相似。外大瀛海环九洲，无有一洲无此愁。",
      "我愿无愁但欢乐，朱颜绿鬓常如昨。金丹九转徒可闻，玉兔千年空捣药。",
      "蜀姬双鬟娅姹娇，醉看恐是海棠妖。世间无处无愁到，底事难过万里桥。"
    ]
  },
  {
    "id": "2e89e42007d9cc21900a24156b337cd8",
    "title": "瑞草桥道中作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "经年簿书无少暇，款段今朝欣一跨。",
      "瑞草桥边水乱流，青衣渡口山如画。",
      "老翁醉著看龙钟，小妇出窥闻娅奼。",
      "荒陂吹笛晚呼牛，古路倚梯晨采柘。",
      "残花零落不禁折，香草芉茸如可藉。",
      "邮亭慈竹笋穿篱，野店蒲萄枝上架。",
      "功名垂世端有数，利欲昏心喜乘罅。",
      "羁穷自笑岂人谋，闲放每欲从天借。",
      "草根虫语只自悲，风里篷征安税驾。",
      "祖师补处浣花村，会傍清江结茆舍。"
    ]
  },
  {
    "id": "2e89e42007d9cc2115fde9d4a8388d4e",
    "title": "池上醉歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我欲筑化人中天之台，下视四海皆飞埃。又欲造方士入海之舟，破浪万里求蓬莱。",
      "取日挂向扶桑枝，留春挽回北斗魁。横笛三尺作龙吟，腰鼓百面声转雷。",
      "饮如长鲸海可竭，玉山不倒高崔嵬。半酣脱帻发尚绿，壮心未肯成低摧。",
      "我妓今朝如花月，古人白骨生苍苔。后当视今如视古，对酒惜醉何为哉。"
    ]
  },
  {
    "id": "2e89e42007d9cc21699b8731e5b89da6",
    "title": "塞上曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三尺铁如意，一枝玉马鞭。",
      "笑把出门去，万里行无前。",
      "当道何崔嵬，云是玉门关。",
      "方当置屯守，征人何时还。",
      "马色如杂花，铠光若流水。",
      "肃肃不敢哗，遥望但尘起。",
      "日落戍火青，烟重塞垣紫。",
      "回首五湖秋，西风开芡觜。"
    ]
  },
  {
    "id": "2e89e42007d9cc21d2a0dac1f1514f15",
    "title": "夜闻塔铃及泉声",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山泉泻幽窦，塔铃摇天风。",
      "清音无时尽，静夜尤璁珑。",
      "嗟我走红尘，市声聒欲聋。",
      "多生耳根业，赖此一洗空。",
      "梦骑白凤凰，佩玉朝珠宫。",
      "觉来抚枕叹，月满草堂中。"
    ]
  },
  {
    "id": "2e89e42007d9cc21e719c87ba2e8f791",
    "title": "晓叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一鸦飞鸣窗已白，推枕欲起先叹息。",
      "翠华东巡五十年，赤县神州满戎狄。",
      "主忧臣辱古所云，世间有粟吾得食。",
      "少年论兵实狂妄，谏官劾奏当窜殛。",
      "不为孤囚死岭海，君恩如天岂终极。",
      "容身有禄愧满颜，灭贼无期泪横臆。",
      "未闻含桃荐宗庙，至今铜驼没荆棘。",
      "幽并从古多烈士，悒悒可令长失职。",
      "王师入秦驻一月，传檄足定河南北。",
      "安得扬鞭出散关，下令一变旌旗色。"
    ]
  },
  {
    "id": "2e89e42007d9cc21e29ab308acd6d37b",
    "title": "苦笋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "藜藿盘中忽眼明，骈头脱襁白玉婴。",
      "极知耿介种性别，苦节乃与生俱生。",
      "我见魏徵殊媚妩，约束儿童勿多取。",
      "人才自古要养成，放使干霄战风雨。"
    ]
  },
  {
    "id": "2e89e42007d9cc21f7c4945d48829fc8",
    "title": "月下作二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "池上迎微风，柏间蹋凉月。",
      "冷然醉梦醒，一洗烦恼热。",
      "嗟予世外人，火食常呕噎。",
      "易求云表露，难觅太古雪。",
      "况欲试秘方，琼浆和玉屑。",
      "俯首居俗间，愁若鹰在绁。",
      "惟兹服月芒，比岁稍得诀。",
      "但令天无云，岂复计圜缺。",
      "玉钩定谁挂，冰轮了无辙。",
      "诗成独高咏，灵府炯澄澈。"
    ]
  },
  {
    "id": "2e89e42007d9cc21f7c4945d54987a1d",
    "title": "月下作二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "畏暑不巾袜，步月支短筇。",
      "瘦身发鬅鬙，顾影如孤松。",
      "径幽萤开阖，池涨鱼噞喁。",
      "飞泉穿北垣，珠玉相撞舂。",
      "东湖更奇绝，百亩银初镕。",
      "但能抱琴往，绝恨欠鹤从。",
      "重露倾荷盘，微风堕芙蓉。",
      "欢言美清夜，缥渺吹疏钟。",
      "空中飞仙人，粲然冰雪容。",
      "笑我老尘世，不记瑶台逢。"
    ]
  },
  {
    "id": "2e89e42007d9cc21c9310c056715039c",
    "title": "野饭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "薏实炊明珠，苦笋馔白玉。",
      "轮囷斸区芋，芳辛采山蔌。",
      "山深少盐酪，淡薄至味足。",
      "往往八十翁，登山逐奔鹿。",
      "可怜城南社，零落依涧曲。",
      "面馀作诗瘦，趋拜尚不俗。",
      "病夫益倦游，颇愿老穷谷。",
      "是家吾所慕，食菜如食肉。",
      "时能唤邻里，小瓮酒新漉。",
      "何必怀故乡，下箸厌雁鹜。"
    ]
  },
  {
    "id": "2e89e42007d9cc212f04aeab62ba8f11",
    "title": "化成院",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "翠围至化成，七里几千盘。",
      "肩舆掀泞淖，叹息行路难。",
      "缘坡忽入谷，蜒蜿苍龙蟠。",
      "孤塔插空起，双楠当夏寒。",
      "飞屐到上方，渐觉所见宽。",
      "前山横一几，稻陂白漫漫。",
      "肥僧大腰腹，呀喘趋迎官。",
      "走疾不得语，坐定汗未干。",
      "高人遗世事，跏趺穴蒲团。",
      "作此望尘态，岂如返巾冠。",
      "日落闻鹿鸣，感我平生欢。",
      "客游殊未已，芳岁行当阑。"
    ]
  },
  {
    "id": "2e89e42007d9cc210fff14fa02a98b8d",
    "title": "急雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "炎炎赤日当空烧，簿书围坐如居窑。",
      "黑云压檐忽岧峣，急雨鼎来风驾潮。",
      "弹压旱气苏枯焦，祝融退听不敢骄。",
      "父老歌舞看稻苗，杀鸡买酒更相邀。",
      "我亦巾褐凉萧萧，酒醒点滴闻梧蕉。",
      "珍簟不御扇罢摇，安用万里登凌歊。"
    ]
  },
  {
    "id": "2e89e42007d9cc218b2d837963db86bb",
    "title": "睡起试茶",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "笛材细织含风漪，蝉翼新裁云碧帷。端溪砚璞斫作枕，素屏画出月堕空江时。",
      "朱栏碧甃玉色井，自候银瓶试蒙顶。门前剥啄不嫌渠，但恨此味无人领。"
    ]
  },
  {
    "id": "2e89e42007d9cc214e600652334ecefd",
    "title": "五月五日蜀州放解榜第一人杨鉴具庆下孤生怆然有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "甲午五月之庚寅，渊鱼跃起三江津。",
      "震雷霔雨夜达晨，我知决定非凡鳞。",
      "人生富贵不逮亲，万钟五鼎空酸辛。",
      "少年得禄羞常珍，调节滋味躬爨薪。",
      "彻食奉盥授帨巾，此乐岂复论贱贫。",
      "嗟我不孝负鬼神，俯仰二纪悲如新。",
      "仕宦空饱息与嫔，左右供养无复辰。",
      "子行射策对枫宸，彩衣楚楚映华绅。",
      "溯江亟归娱老人，切勿着意长安春。"
    ]
  },
  {
    "id": "2e89e42007d9cc21a01aa8f69f24ce7e",
    "title": "病酒新愈独卧蘋风阁戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "用酒驱愁如伐国，敌虽摧破吾亦病。",
      "狂呼起舞先自困，闭户垂帷真庙胜。",
      "今朝屏事卧湖边，不但心空兼耳静。",
      "自烧沉水瀹紫笋，聊遣森严配坚正。",
      "追思昨日乃可笑，倚醉题诗恣豪横。",
      "逝从屈子学独醒，免使曹公怪中圣。"
    ]
  },
  {
    "id": "2e89e42007d9cc21d60a0c974068b2d6",
    "title": "神君歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "泰山可为砺，东海可扬尘。惟有壮士志，死生要一伸。",
      "我梦神君自天下，威仪奕奕难具陈。飞龙驾车不用马，诃前殿后皆鬼神。",
      "奇形诡状，密如鱼鳞。𧥄𧥄齾齾，争扶车轮。黑纛白旄，其来无垠。",
      "黄雾紫氛，合散轮囷。考录魑魅，号呼吟呻。约束蛟螭，夭矫服驯。",
      "后车百两载美人，巾褠鲜丽工笑颦。金尊翠杓溢芳醇，琵琶箜篌饰怪珍。",
      "世间局促常悲辛，神君欢乐千万春。呜呼生不封侯死庙食，丈夫岂得抱志长默默。"
    ]
  },
  {
    "id": "2e89e42007d9cc2134cbf91f828bf958",
    "title": "对酒叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "镜虽明不能使丑者妍，酒虽美不能使悲者乐。男子之生桑弧蓬矢射四方，古人所怀何磊落。",
      "我欲北临黄河观禹功，犬羊腥膻尘漠漠。又欲南适苍梧吊虞舜，九疑难寻眇联络。",
      "惟有一片心，可受生死托。千金轻掷重意气，百舍孤征赴然诺。",
      "或携短剑隐红尘，亦入名山烧大药。儿女何足顾，岁月不贷人。",
      "黑貂十年弊，白发一朝新。半酣耿耿不自得，清啸长歌裂金石。",
      "曲终四座惨悲风，人人掩泪无人色。"
    ]
  },
  {
    "id": "2e89e42007d9cc21cf72380c26a050ea",
    "title": "雨声",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暑气满天地，薄暮加烦促。清风吹急雨，集我北窗竹。",
      "竹声萧萧固自奇，况得雨声相发挥。令人忽忆云门寺，半夜长松堕雪时。"
    ]
  },
  {
    "id": "2e89e42007d9cc212231a19e5da19f68",
    "title": "同何元立赏荷花追怀镜湖旧游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少狂欺酒气吐虹，一笑未了千觞空。",
      "凉堂下帘人似玉，月色泠泠透湘竹。",
      "三更画船穿藕花，花为四壁船为家。",
      "不须更踏花底藕，但嗅花香已无酒。",
      "花深不见画船行，天风空吹白纻声。",
      "双桨归来弄湖水，往往湖边人已起。",
      "即今憔悴不堪论，赖有何郎共此尊。",
      "红绿疏疏君勿叹，汉嘉去岁无荷看。"
    ]
  },
  {
    "id": "2e89e42007d9cc21b2ca16e14c2b8d8e",
    "title": "小楼",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾州近在西山麓，雪山万仞临冰谷。",
      "小楼森森阅三伏，清簟疏帘对棋局。",
      "肌肤凄凛起芒粟，肝肺峥嵘叠琼玉。",
      "香泉向夕初罢浴，桐竹生风吹细縠。",
      "九衢憧憧车击毂，黄尘赤日汗可掬。",
      "还家欲休客陆续，借与此诗令一读。"
    ]
  },
  {
    "id": "2e89e42007d9cc2105c8e8f812563afe",
    "title": "怡斋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东湖仲夏草树荒，屋古无人亭午凉。",
      "萱房微呀不见日，笋箨自解时吹香。",
      "野藤蟠屈入窗罅，湿菌扶疏生屋梁。",
      "跨沟数椽最幽翳，涨水及槛雨败墙。",
      "静涵青蘋舞藻荇，闲立白鹭浮鸳鸯。",
      "芙蕖虽瘦亦弥漫，照眼翠盖遮红妆。",
      "水纹珍簟欲卷却，团团素扇懒复将。",
      "天风忽送塔铃语，唤觉清梦游潇湘。"
    ]
  },
  {
    "id": "2e89e42007d9cc2172e1267e71768570",
    "title": "龙湫歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "环湫巨木老不花，奫沦千尺龙所家。",
      "爪痕入木欲数寸，观者心掉不敢哗。",
      "去年大旱绵千里，禾不立苗麦垂死。",
      "林神社鬼无奈何，老龙欠伸徐一起。",
      "隆隆之雷浩浩风，倒卷江水倾虚空。",
      "鳞间出火作飞电，金蛇夜掣层云中。",
      "明朝父老来赛雨，大巫吹箫小巫舞。",
      "祠门人散月娟娟，龙归抱珠湫底眠。"
    ]
  },
  {
    "id": "2e89e42007d9cc218a21cad44a526687",
    "title": "月夕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔隐天台，夜半游句曲。弄月过垂虹，万顷一片玉。",
      "烟艇起菱唱，水风吹钓丝。更欲小徙倚，恐失初平期。",
      "今年游青城，三十六峰峦。白云反在下，使我毛骨寒。",
      "天如玻璃钟，倒覆湿银海。",
      "素璧行其间，草木尽光彩。姮娥顾我笑，手抚玉兔儿。",
      "莫怪世人生白发，秋风桂老欲无枝。"
    ]
  },
  {
    "id": "2e89e42007d9cc2147b768814547abc0",
    "title": "蒸暑思梁州述怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "宣和之末予始生，遭乱不及游司并。",
      "从军梁州亦少慰，土脉深厚泉流清。",
      "季秋岭谷浩积雪，二月草木初抽萌。",
      "夏中高凉最可喜，不省举手驱蚊虻。",
      "藏冰一出卖满市，玉璞堆积寒峥嵘。",
      "柳阴夜卧千驷马，沙上露宿连营兵。",
      "胡笳吹堕漾水月，烽燧传到山南城。",
      "最思出甲戍秦陇，戈戟彻夜相摩声。",
      "两年剑南走尘土，肺热烦促无时平。",
      "荒池昏夜蛙閤閤，食案白日蝇营营。",
      "何时王师自天下，雷雨澒洞收搀抢。",
      "老生衰病畏暑湿，思卜鄠杜开柴荆。"
    ]
  },
  {
    "id": "2e89e42007d9cc219c211df8fd49f681",
    "title": "秋声",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人言悲秋难为情，我喜枕上闻秋声。",
      "快鹰下韝爪觜健，壮士抚剑精神生。",
      "我亦奋迅起衰病，唾手便有擒戎兴。",
      "弦开雁落诗亦成，笔力未饶弓力劲。",
      "五原草枯苜蓿空，青海萧萧风卷蓬。",
      "草罢捷书重上马，却从銮驾下辽东。"
    ]
  },
  {
    "id": "2e89e42007d9cc212480007834038598",
    "title": "观小孤山图",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江平风不生，镜面渺千里。轲峨万斛舟，远望一点耳。",
      "大孤江中央，四面峭插水。小孤特奇丽，丹翠凌云起。",
      "重楼邃殿神之家，帐中美人粲如花。游人徙倚栏干处，俊鹘横江东北去。"
    ]
  },
  {
    "id": "2e89e42007d9cc21ab7426f502c1b66c",
    "title": "饮酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "陆生学道欠力量，胸次未能和盎盎。百年自笑足悲欢，万事聊须付酣畅。",
      "有时堆阜起峥嵘，大呼索酒浇使平。世间岂无道师与禅老，不如闭门参曲生。",
      "朋旧年来散如水，惟有铛杓同生死。一日不见令人愁，昼夜共处终无尤。",
      "世言有毒在曲糵，腐胁穿肠凝血脉。人生适意即为之，醉死愁生君自择。"
    ]
  },
  {
    "id": "2e89e42007d9cc2191669430abc577f3",
    "title": "北窗梧叶坐间落四五有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "高梧一叶脱，便觉秋不远。",
      "晨起发满梳，吾衰孰云晚。",
      "古来追电足，历块或小踠。",
      "金鼓噪陈间，此任岂驽蹇。",
      "女子则多怨，丈夫当自反。",
      "默观忧患机，推见生死本。",
      "山林嫌独往，台省亦衮衮。",
      "会稽归去来，皋桥住差稳。"
    ]
  },
  {
    "id": "2e89e42007d9cc2105819acc5b63d77a",
    "title": "神山歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾闻海中五神山，其根戴以十五鳌。",
      "一朝六鳌被钓去，岱舆员峤沉洪涛。",
      "尚馀三山岿然在，当时不没争秋毫。",
      "如何蓬莱又已浅，忽见平地生藜蒿。",
      "伏羲迨今几万岁，世事如火煎油膏。",
      "娶妻不敢待翁命，治水无暇怜儿号。",
      "避谗奔楚仅得免，历聘返鲁终不遭。",
      "老聃关尹亦又死，人实危脆无坚牢。",
      "有口惟可饮醇醪，有手惟可持霜螯。",
      "勿令他人复笑汝，后有万世来滔滔。"
    ]
  },
  {
    "id": "2e89e42007d9cc21fe635306bd88ec48",
    "title": "古意",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "绁足饲饥鹰，鹰饱意未平。",
      "伏枥岂不安，老骥终悲鸣。",
      "士生固欲达，又惧徒富贵。",
      "素愿有未伸，五鼎淡无味。",
      "茅屋秋雨漏，稻陂春水深。",
      "长歌倾浊酒，举世不知心。"
    ]
  },
  {
    "id": "2e89e42007d9cc2112a5117bb951c105",
    "title": "度笮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "翩翩翻翻笮受风，行人疾走缘虚空。",
      "回观目眩浪花上，小跌身裹蛟涎中。",
      "汗沾两握色如菜，数乘此险私自怪。",
      "九折元非叱驭行，千金空犯垂堂戒。",
      "此身老大足悲伤，岁岁天涯忆故乡。",
      "安得画船明月夜，满川歌吹入盘阊。"
    ]
  },
  {
    "id": "2e89e42007d9cc216e0196dfd6ef1cda",
    "title": "寓宝相有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "扫地镜面清，烧香云气润。",
      "道人敬爱客，危坐目不瞬。",
      "童子髡两髦，经禅亦精进。",
      "我来愿同龛，欢喜无少吝。",
      "临堂坐夜分，佛灯看堕烬。",
      "清晨爽如秋，摄衣相问讯。",
      "道在氛埃表，此语其殆信。",
      "永愧小阮高，超然弃须鬓。"
    ]
  },
  {
    "id": "2e89e42007d9cc21ef91a93229c95369",
    "title": "题宇文子友所藏薛公鹤",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "仙人骐骥绝世稀，卵生凡禽似而非。",
      "宫保妙笔穷化机，缟衣玄裳真令威。",
      "千年华表聊一归，回首幸脱乘轩讥。",
      "喙吞不恨菰米微，从吾曹游安得肥。"
    ]
  },
  {
    "id": "2e89e42007d9cc21ffb8049800be8084",
    "title": "六月二十五日晓出郊",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "剑南作客岁再淹，正如病翼遭𥻿黏。",
      "短衣射虎性所乐，不耐龌龊垂车幨。",
      "今晨偶出得一快，欣然意若脱楚钳。",
      "晓星已疏更磊磊，残月欲尽犹纤纤。",
      "鸡鸣已与夜漏断，鸦起似逐朝阳暹。",
      "扬鞭走马忘老惫，自笑狂疾何由砭。"
    ]
  },
  {
    "id": "2e89e42007d9cc21da249e1f236b12a7",
    "title": "记梦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "梦泛扁舟禹庙前，中流拂面风泠然。",
      "楼台缥缈知几叠，云物点缀多馀妍。",
      "莲房芡觜采无主，渔歌菱唱声满川。",
      "梦中了了知是梦，却恐燕语来惊眠。",
      "弄桡顾谓共载客，乖离不记经几年。",
      "即今相逢两幻质，转盼变灭如飞烟。",
      "斯言未竟客大笑，人生寓世岂独坚。",
      "元章嘉叟君所见，一别丹旐俱翩翩。",
      "君知梦觉本无异，勿为画饼流馋涎。",
      "我惭俯首梦亦断，尚觉细浪鸣船舷。"
    ]
  },
  {
    "id": "2e89e42007d9cc21d6dc46b0a89ad9af",
    "title": "听琴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "疏帘曲槛蘋风凉，细腰美人藕丝裳。",
      "绿藤水文穿矮床，玉指纤纤弹履霜。",
      "高林莺啭日正长，幽涧泉鸣夜未央。",
      "哀思不怨和而庄，有齐淑女礼自防。",
      "世人但惑青楼倡，琵琶箜篌杂胡羌。",
      "试听一曲醒汝狂，文姬指法传中郎。"
    ]
  },
  {
    "id": "2e89e42007d9cc21bb7d2a4f44fa7b92",
    "title": "醉书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "似闲有俸钱，似仕无簿书。",
      "似长免事任，似属非走趋。",
      "病能加餐饭，老与酒不疏。",
      "婆娑东湖上，幽旷足自娱。",
      "时时唤客醉，小阁临红蕖。",
      "钓鱼斫银丝，擘荔见玉肤。",
      "檀槽列四十，遗声传故都。",
      "岂惟豪两川，自足夸东吴。",
      "但恨诗不进，榛荒失耘锄。",
      "何当扫纤艳，杰作追黄初。"
    ]
  },
  {
    "id": "2e89e42007d9cc2159b32dc623e18fcc",
    "title": "日暮至湖上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "篮舆晚绕湖，乐此新秋凉。",
      "粉落竹方老，红凋荷更香。",
      "天宇无纤云，仰视鸿鹄翔。",
      "小楼久不登，抚槛悲慨慷。",
      "浮生寄一梦，共尽无彭殇。",
      "况我数月客，转眼促去装。",
      "顾作儿女态，裴徊惜流光。",
      "檐角迎夜月，林间送斜阳。",
      "四年已五迁，终岁常遑遑。",
      "安得一茆屋，归老樵风旁。"
    ]
  },
  {
    "id": "2e89e42007d9cc2164a585bae87942e0",
    "title": "雨中作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "方惊岁更端，不觉秋已孟。",
      "虽云暑毒俟，无奈风雨横。",
      "荷空湖面阔，叶脱树枝劲。",
      "百卉亦已衰，非复昔华盛。",
      "游子老忘归，一榻卧衰病。",
      "欲谈无客来，向壁弄麈柄。"
    ]
  },
  {
    "id": "2e89e42007d9cc2165ad96dacda57dc4",
    "title": "雷",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君不见冬月雷，深藏九地底，寂默如寒灰。纷纷槁叶木尽脱，蠢蠢蛰户虫争坯。",
      "坚冰积雪一朝尽，风摇天边斗柄回。雷声却擘九地出，殷殷似挟春俱来。",
      "鱼龙振鳍熟睡醒，桃李一笑韶颜开。候耕老农喜欲舞，掀泥百草知谁催。",
      "惟嗟妇女不解事，深屋掩耳藏婴孩。吾闻阴阳有常数，非时动静皆为菑。",
      "无人为报阿香道，时来何至劳卿推。"
    ]
  },
  {
    "id": "2e89e42007d9cc21e7fa70b49b8a0067",
    "title": "龙眠画马",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "国家一从失西陲，年年买马西南夷。瘴乡所产非权奇，边头岁入几番皮。",
      "崔嵬瘦骨带火印，离立欲不禁风吹。圉人太仆空列位，龙媒汗血来何时。",
      "李公太平官京师，立仗惯见渥洼姿。断缣岁久墨色暗，逸气尚若不可羁。",
      "赏奇好古自一癖，感事忧国空馀悲。呜呼安得毛骨若此三千疋，衔枚夜度桑干碛。"
    ]
  },
  {
    "id": "2e89e42007d9cc21b7a373d02796c302",
    "title": "秋雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "西山云千重，东园泥一尺。",
      "可怜墙下路，十日无履迹。",
      "空庭桐叶尽，古甃土花碧。",
      "坐怀江湖间，病雁湿羽翮。",
      "寒窗向人青，衰发垂领白。",
      "孤吟更不寐，聊伴候虫啧。"
    ]
  },
  {
    "id": "2e89e42007d9cc21cb04c9e1fe96ceb6",
    "title": "卧病",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生寓一气，血脉日夜流。",
      "秋毫或壅隔，百体若相仇。",
      "嗟予少多艰，衣食拙自谋。",
      "方寸丛百虑，如箭集射侯。",
      "奔走连数岁，呻吟剧兹秋。",
      "生死亦何有，成坏同一沤。",
      "胡为不自爱，森然起戈矛。",
      "一笑众妄灭，霜天鹰睨鞲。",
      "呼儿屏药囊，吾疾今其瘳。"
    ]
  },
  {
    "id": "2e89e42007d9cc21ea97edca57f1f0fc",
    "title": "梦入禅林有老宿方升座或云通悟禅师也",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "尘埃车马何憧憧，獐头鼠目厌妄庸。",
      "乐哉梦见德人容，巍巍堂堂人中龙。",
      "举头仰望太华峰，摄衣欲往路无从。",
      "忽然梦断难再逢，空记说法声如钟。"
    ]
  },
  {
    "id": "2e89e42007d9cc21b6c116697a761c4e",
    "title": "憩黄秀才书堂",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾生如虚舟，万里常泛泛。",
      "终年厌作客，著处思系缆。",
      "道边何人居，花竹颇闲淡。",
      "门庭净如拭，窗几光可鉴。",
      "堂上满架书，朱黄方点勘。",
      "把茅容卜邻，老死更谁憾。"
    ]
  },
  {
    "id": "2e89e42007d9cc214074ea94d1c3b4a2",
    "title": "山中得长句戏呈周辅并简朱县丞山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鹤鸣山空无鹤来，青霞嶂深天壁开。",
      "千岩角逐互吞吐，一峰拔起矜崔嵬。",
      "日光微漏潭见底，水气上薄云成堆。",
      "幽禽飞鸣报客至，奇树璀璨知谁栽。",
      "花藤怪蔓白昼暗，奔猿落狖无时哀。",
      "路穷尚蹑一千级，忽见密竹藏楼台。",
      "共言神僧昔住此，至今光景如天台。",
      "支筇负笠出复没，喜动妇人惊提孩。",
      "高人何至作狡狯，无乃玩世聊相诙。",
      "不然学道穷实际，讵舍正大崇奇瑰。",
      "儒林丈人学擅世，馀事尚压蔡与崔。",
      "名山未死可再到，此士一失难重陪。",
      "赞府摘山事如织，摆拨领客何奇哉。",
      "境幽神怆不可住，归倩玉手传金杯。"
    ]
  },
  {
    "id": "2e89e42007d9cc211e3940486443d6dc",
    "title": "我有美酒歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我有美酒起自斟，劝君一卮为君吟。",
      "素衣未遂京尘化，绿鬓已受吴霜侵。",
      "三巴涂路何嵚崟，五溪雾潦多毒淫。",
      "虎豹夜啸裂崖谷，魑魅昼出矜山林。",
      "身如槁叶堕幽阱，窅窅何啻千尺深。",
      "无因剖胸出此心，一寸孤忠天实临。"
    ]
  },
  {
    "id": "2e89e42007d9cc21e441634530e9e44e",
    "title": "五鼓自簇",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "晓月有馀光，秋树无浓影。",
      "野烟浩无际，陂路行愈永。",
      "堰声何澎湃，露气正凄冷。",
      "忽然客愁破，更觉诗律整。",
      "昔人千载意，忙里一笑领。",
      "山林岂难归，吾计自不猛。"
    ]
  },
  {
    "id": "2e89e42007d9cc217ef4dff00c3ab75b",
    "title": "长歌行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生不作安期生，醉入东海骑长鲸。",
      "犹当出作李西平，手杖旄钺清旧京。",
      "金印煌煌未入手，白发种种来无情。",
      "成都古寺卧秋晚，落日偏傍僧窗明。",
      "岂其马上破贼手，哦诗长作寒螀鸣。",
      "兴来买尽市桥酒，大车磊落堆长瓶。",
      "哀丝豪竹助剧饮，如钜野受黄河倾。",
      "平时一滴不入口，意气顿使千人惊。",
      "国雠未报壮士老，匣中宝剑夜有声。",
      "何当凯还宴将士，三更雪压飞狐城。"
    ]
  },
  {
    "id": "2e89e42007d9cc2167b15499d008a6a7",
    "title": "游三井观",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三井久知名，暇日偶一访。",
      "栋宇坏欲尽，基址尚闳壮。",
      "画墙皆国工，烟云俨天仗。",
      "旌旄亚戈戟，佩玉杂弓䩨。",
      "太古实杰作，笔落九天上。",
      "吴生名擅世，睥睨未肯让。",
      "规模远有考，意象豪不放。",
      "最奇老癯仙，骨立神愈王。",
      "石恪虽少怪，用笔亦跌宕。",
      "两姝淡蛾眉，非复火食状。",
      "尘埃久侵蚀，风雨无盖障。",
      "好事未易逢，宁能久亡恙。",
      "雍洛劫火馀，妙迹尽凋丧。",
      "斯游恐难继，伫立增悄怆。"
    ]
  },
  {
    "id": "2e89e42007d9cc21515ffbfc3c3e0e9f",
    "title": "寓居小庵才袤丈戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "早衰甚畏寒，飕飕压空馆。",
      "登阁望东庵，亭亭长一伞。",
      "欣然愿暂寓，竹底门可款。",
      "外看磔猬毛，仰视覆鹄卵。",
      "席才置锥地，牖若窥天管。",
      "瓦炉香不去，菅寝衾易暖。",
      "颇疑渔庵结，又类土室窾。",
      "家具止囊衣，弛担著亦满。",
      "客来勿嗤陋，老我善用短。",
      "犹能设胡床，相唤共茗碗。"
    ]
  },
  {
    "id": "2e89e42007d9cc212585765d5626a559",
    "title": "江上对酒作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "把酒不能饮，苦泪滴酒觞。",
      "醉酒蜀江中，和泪下荆扬。",
      "楼橹压湓口，山川蟠武昌。",
      "石头与钟阜，南望郁苍苍。",
      "戈船破浪飞，铁骑射日光。",
      "胡来即送死，讵能犯金汤。",
      "汴洛我旧都，燕赵我旧疆。",
      "请书一尺檄，为国平胡羌。"
    ]
  },
  {
    "id": "2e89e42007d9cc21ff7be9fb3d3f6595",
    "title": "临别成都帐饮万里桥赠谭德称",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "成都城南万里桥，芦根蘋末风萧萧。",
      "映花碾草钿车小，驻坡蓦涧青骢骄。",
      "入门翠径绝窈窕，临水飞观何岧峣。",
      "判无功名著不朽，惟仗诗酒宽亡聊。",
      "迎霜早已足雉兔，微冷便欲思狐貂。",
      "喜看缕脍映盘箸，恨欠斫蟹加橙椒。",
      "坐中谭侯天下士，龙马毛骨矜超遥。",
      "乌犀白纻谪仙样，但可邂逅不可招。",
      "今年一战馘馀子，风送六翮凌青霄。",
      "美人再拜乞利市，醉墨飞落生蛟绡。",
      "我衰于世百无用，十年不趁含元朝。",
      "华缨肯傍萧飒鬓，宝带那束龙钟腰。",
      "祝君好去事明主，日望分喜来渔樵。",
      "游谈引类亦细事，寄酒且解相如消。"
    ]
  },
  {
    "id": "2e89e42007d9cc213b481ade58a5acc3",
    "title": "夜宿二江驿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鸡鸣原前风折树，夜到双流雨如注。",
      "桦皮湿透点不明，旋设篝炉燎衣裤。",
      "重城回首一梦散，锦障毡车渺无处。",
      "新声犹傍耳边来，残酒半随风力去。",
      "飞觞纵饮亦何乐，愦愦不堪长闭户。",
      "丈夫要为国平胡，俗子岂识吾所寓。"
    ]
  },
  {
    "id": "2e89e42007d9cc21d53f4b91a81b00ca",
    "title": "涉白马渡慨然有怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我马顾影嘶，忽涉白马津。虽非黄河上，抚事犹悲辛。",
      "太行之下吹虏尘，燕南赵北空无人。袁曹百战相持处，犬羊堂堂自来去。"
    ]
  },
  {
    "id": "2e89e42007d9cc212d86e8c3383f66db",
    "title": "丈人观",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黄金篆书扁朱门，夹道巨竹屯苍云。",
      "崖岭划若天地分，千柱耽耽压其垠。",
      "缨冠肃谒丈人君，广殿空庭吹宝熏。",
      "摩挲画墙手为皲，异哉山巙与土羵。",
      "物怪齾齾冠丘坟，仙人佩玉杂帨帉。",
      "手整貂冠最不群，欲去不忍恨日曛。",
      "道翁采药昼夜勤，松根茯苓获兼斤。",
      "人芝植立彊骨觔，狗杞群吠声狺狺。",
      "山炉小甑吹幽芬，朱颜不饮常自醺。",
      "我亦宿诵五千文，一念之差堕世纷。",
      "逝将从翁走如麋，隐书秘诀何由闻。"
    ]
  },
  {
    "id": "2e89e42007d9cc2102a6e52fee055a6f",
    "title": "长生观观月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "碧天万里月正中，清夜弭节长生宫。广寒忽堕人间世，但怪步虚声散瑶台空。",
      "四山沉沉万籁寂，夭矫髯龙舞娱客。弭貂老仙期不来，独倚栏干吹玉笛。",
      "道人不怕九霄寒，银阙冰壶处处看。天台四万八千丈，明年照我扶藜杖。"
    ]
  },
  {
    "id": "2e89e42007d9cc214d663120b40b9e0a",
    "title": "龙门洞",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我来香积寺，清晨历龙门。",
      "孤峰撑苍昊，大壑裂厚坤。",
      "古穴吹腥风，峭壁挂爪痕。",
      "水浮石楠花，崖络菖蒲根。",
      "横策意未餍，褰裳探其源。",
      "绝境岂可名，恨我诗语烦。",
      "须臾苍云合，便恐白雨翻。",
      "东走得平野，万里扶桑暾。"
    ]
  },
  {
    "id": "2e89e42007d9cc21327c3b512aee636b",
    "title": "离堆伏龙祠观孙太古画英惠王像",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "岷山导江书禹贡，江流蹴山山为动。",
      "呜呼秦守信豪杰，千年遗迹人犹诵。",
      "决江一支溉数州，至今禾黍连云种。",
      "孙翁下笔开生面，岌嶪高冠摩屋栋。",
      "徙木遗风虽峭刻，取材尚足当世用。",
      "寥寥后世岂乏人，尺寸未施谗已众。",
      "要官无责空赋禄，轩盖传呼真一哄。",
      "奇勋伟绩旷世无，仁人志士临风恸。",
      "我游故祠九顿首，夜遇神君了非梦。",
      "披云激电从天来，赤手骑鲸不施鞚。"
    ]
  },
  {
    "id": "2e89e42007d9cc215ae4a45664c14669",
    "title": "登灌口庙东大楼观岷江雪山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我生不识柏梁建章之宫殿，安得峨冠侍游宴。又不及身在荥阳京索间，擐甲横戈夜酣战。",
      "胸中迫隘思远游，溯江来倚岷山楼。千年雪岭阑边出，万里云涛坐上浮。",
      "禹迹茫茫始江汉，疏凿功当九州半。丈夫生世要如此，赍志空死能无叹。",
      "白发萧条吹北风，手持卮酒酹江中。姓名未死终磊磊，要与此江东注海。"
    ]
  },
  {
    "id": "2e89e42007d9cc2198e2fb782fbae4c1",
    "title": "宿彭山县通津驿大风邻园多乔木终夜有声",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "木欲静，风不止，子欲养，亲不留。夜诵此语涕莫收。",
      "吾亲之没今几秋，尚疑舍我而远游。心冀乘云反故丘，再拜奉觞陈膳羞。",
      "陶盎治米声叟叟，木甑炊饼香浮浮。芼姜屑桂调甘柔，稚鳖煮𦞦长鱼𦢩。",
      "夜敷枕席视衾裯，晨起熏笼进衣裘。哀乐此志终莫酬，有言不闻九泉幽。",
      "北风岁晚号松楸，哀哉万里为食谋。"
    ]
  },
  {
    "id": "2e89e42007d9cc21abe546f79b77369a",
    "title": "眉州郡燕大醉中间道驰出城宿石佛院",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "玻瓈春作江水清，紫玉箫如雏凤鸣。",
      "漏声不闻看灺烛，侠气未减欺飞觥。",
      "单车万里信有数，二年三过宁忘情。",
      "钗头玉茗妙天下，琼花一树真虚名。",
      "酒酣忽作檀公策，间道绝出东关城。",
      "清歌未断去已远，回首楼堞空峥嵘。",
      "貂裘狐帽醉走马，陌上应有行人惊。",
      "径投野寺睡正美，鱼鼓忽报江天明。"
    ]
  },
  {
    "id": "2e89e42007d9cc210acc7034ad9cfa30",
    "title": "平羌道中望峨眉山慨然有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "白云如玉城，翠岭出其上。",
      "异境忽堕前，心目久荡漾。",
      "别来二百日，突兀喜亡恙。",
      "飞仙遥举手，唤我一税鞅。",
      "此行岂或使，屏迹事幽旷。",
      "何必故山归，更破万里浪。"
    ]
  },
  {
    "id": "2e89e42007d9cc21a38c0490549d7477",
    "title": "次韵何元立都曹赠行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "嘉荣东西川，此别不为远。",
      "徘徊凌云寺，决去未遽忍。",
      "登高望故人，烟树参差见。",
      "悬知今日梦，不隔重城键。",
      "平生相从意，百年有未满。",
      "结巢青城云，期子在岁晚。"
    ]
  },
  {
    "id": "2e89e42007d9cc21b482181a08b42ca9",
    "title": "次韵杨嘉父先辈赠行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "贞元旧朝士，太学老诸生。",
      "半世不偶谐，残年正飘零。",
      "危坐但愁悲，一笑黄河清。",
      "佳客如晨星，俗子如春萍。",
      "奇哉今日事，诸贤送东征。",
      "吸酒杯当空，缀诗笔勿停。",
      "明发复百忧，君听马蹄声。"
    ]
  },
  {
    "id": "2e89e42007d9cc2170cb6d6d71a33d0d",
    "title": "入荣州境",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一起一伏黄茅冈，崔嵬破丘狐兔藏。",
      "炯炯寒日清无光，单单终日行羊肠。",
      "村落聚看如惊獐，亦有银钗伏短墙。",
      "黄旗翻翻鼓其镗，画角呜咽吹斜阳。",
      "长筒汲井熬雪霜，辘轳咿哑官道傍。",
      "渺然孤城天一方，传者或云古夜郎。",
      "其民简朴士甚良，千里郁为诗书乡。",
      "闭閤扫地焚清香，老人处处是道场。"
    ]
  },
  {
    "id": "2e89e42007d9cc213157c3ef588bfb74",
    "title": "初到荣州",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "乱山缺处城楼呀，双旗萧萧晚吹笳。",
      "烟深绿桂临绝壑，霜落残濑鸣寒沙。",
      "废台已无隐士啸，遗宅上有高人家。",
      "铃斋下榻约僧话，松阴枕石放吏衙。",
      "杯羹最珍慈竹笋，瓶水自养山姜花。",
      "地炉堆兽炽石炭，瓦鼎号蚓煎秋茶。",
      "少年远游无百里，一饥能使行天涯。",
      "岂惟惯见蓬婆雪，直恐遂泛星河槎。",
      "故巢肯作儿女恋，异境会向乡闾夸。",
      "一杯径醉帻自坠，灯下发影看鬖髿。"
    ]
  },
  {
    "id": "2e89e42007d9cc21761063a3255de90b",
    "title": "醉中怀眉山旧游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "劲酒少和气，哀歌无欢情。故乡不敢思，登高望锦城。",
      "锦城那得去，仿佛蟆颐路。遥知尊前人，指我题诗处。",
      "我虽流落夜郎天，遇酒能狂似少年。想见东郊携手日，海棠如雪柳飞绵。"
    ]
  },
  {
    "id": "2e89e42007d9cc215feffae9193d8ff3",
    "title": "登城望西崦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "登城望西崦，数家斜照中。",
      "柴荆昼亦闭，乃有太古风。",
      "惨淡起炊烟，寂历下钓筒。",
      "土瘦麦苗短，霜重桑枝空。",
      "恐是种桃人，或有采芝翁。",
      "何当宿楼上，月明照夜舂。"
    ]
  },
  {
    "id": "2e89e42007d9cc2149bf3170d2a1317e",
    "title": "汉斋中夜坐有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "荒山为城溪作壕，风鼓巨木声翻涛。",
      "鸱枭乘屋弹不去，狐狸欺人怒竖毛。",
      "雨来红鹤更可恶，争巢一似婴儿号。",
      "城孤屋老草木茂，正坐人少此辈豪。",
      "急呼五百具畚锸，欲掀窟穴穷腥臊。",
      "忽然语罢却自笑，残年何至与汝鏖。",
      "浣花江色绿如黛，春波滟滟浮轻舠。",
      "行当系缆柳阴下，仰听莺语倾香醪。"
    ]
  },
  {
    "id": "2e89e42007d9cc21c94f3b4080a0108a",
    "title": "龙洞",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "峭崖磨天如立壁，楠根横走松倒植。",
      "呀然一岫惊倒人，空洞坡陁三百尺。",
      "幽阴宜为异物托，角爪痕存犹可识。",
      "想当蟠蛰未奋时，腥风逼人云触石。",
      "一朝偶为旱岁起，卷海作雨飞霹雳。",
      "向来伊吕正如此，莘渭千年有遗迹。",
      "我欲酌酒招蜿蜒，安用辛苦常行天。",
      "太平海内多丰年，归来故祠听管弦。"
    ]
  },
  {
    "id": "2e89e42007d9cc211f65f0d48762f816",
    "title": "客中夜寒戏作长谣",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孤翁痴钝如寒蝇，霜夕不暝愁严凝。",
      "寝衣触体起芒粟，鼻息嘘润成冰凌。",
      "鼕鼕默数严谯鼓，耿耿独看幽窗灯。",
      "支床龟老共夜永，号月鸡冷同晨兴。",
      "白狐紫貂了不暖，何况蜀锦并吴绫。",
      "静思忽得安乐法，人生所欠絮与缯。",
      "十年一衲尚可过，不信请视匡山僧。"
    ]
  },
  {
    "id": "2e89e42007d9cc21d7f69a338a787ea8",
    "title": "太液黄鹄歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "建章宫里春风寒，太液水生池面宽。",
      "中人驰奏黄鹄下，龙旗豹尾临池看。",
      "芹香藻暖鹄得意，左右从官呼万岁。",
      "须臾传诏宴公卿，欢声如雷动天地。",
      "时平宫省游乐多，黄鹄刷羽涵恩波。",
      "小臣珥笔龙墀下，愿继前朝天马歌。"
    ]
  },
  {
    "id": "2e89e42007d9cc216eee3397223d18b4",
    "title": "自唐安徙家来和义出城迎之马上作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "身如林下僧，处处常寄包。",
      "家如梁上燕，岁岁旋作巢。",
      "岂惟人所怜，顾影每自嘲。",
      "眼看佳山水，不得结把茅。",
      "造物困豪杰，如视饿虎哮。",
      "要令出精神，感激使叫呶。",
      "颇思投笔去，走马盘云旓。",
      "三更冒急雪，大战梁楚郊。"
    ]
  },
  {
    "id": "2e89e42007d9cc2151309fa148394e86",
    "title": "闻仲高从兄讣",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "去国万里游，发书三日哭。",
      "久矣吾已衰，哀哉公不淑。",
      "寄书墨未干，玉立在我目。",
      "天高鬼神恶，生世露电速。",
      "丹心抱忠贞，白首悲放逐。",
      "九阍不可叫，百身何由赎。",
      "文章果何罪，一斥独不复。",
      "上寿阿母前，悔不早碌碌。"
    ]
  },
  {
    "id": "2e89e42007d9cc219ab31467a55cbb9b",
    "title": "夜闻浣花江声甚壮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "浣花之东当笮桥，奔流啮桥桥为摇。",
      "分洪初疑两蛟舞，触石散作千珠跳。",
      "壮声每挟雷雨横，巨势潜借鼋鼍骄。",
      "梦回闻之坐太息，铁衣何日东征辽。",
      "衔枚度碛沙飒飒，盘槊断陇风萧萧。",
      "不然投檄径归去，短篷卧听钱塘潮。"
    ]
  },
  {
    "id": "2e89e42007d9cc2127f478bb2af32c90",
    "title": "早发新都驿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "喔喔江村鸡，迢迢县门漏。",
      "河汉纵复横，繁星明如昼。",
      "爱凉趣上马，未晓阅两堠。",
      "高林起宿鸟，绝涧落惊狖。",
      "寺楼插苍烟，沙泉泻幽窦。",
      "我行忽万里，坐叹关河溜。",
      "官如广文冷，面作拾遗瘦。",
      "今年盍归哉，勿落春雁后。"
    ]
  },
  {
    "id": "2e89e42007d9cc21b3861b55b52e142d",
    "title": "谒诸葛丞相庙",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "汉终四百天所命，老贼方持太阿柄。",
      "区区梁益岂足支，不忍安坐观异姓。",
      "遗民亦知王室在，闰位那干天统正。",
      "公虽已没有神灵，犹假贼手诛钟邓。",
      "前年我过沔阳祠，再拜奠俎衰泪迸。",
      "洁斋请作送迎诗，精忠大义神其听。"
    ]
  },
  {
    "id": "2e89e42007d9cc21cda1cfb45c242d63",
    "title": "自小云顶上云顶寺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "素衣虽成缁，不为京路尘。",
      "跃马上云顶，欲呼飞仙人。",
      "飞仙不可呼，野僧意甚真。",
      "煎茶清樾下，童子拾堕薪。",
      "我少本疏放，一出但坐贫。",
      "缚裤属櫜鞬，哀哉水云身。",
      "此地虽暂寓，失喜忘吟呻。",
      "故溪归去来，岁晚思鲈莼。"
    ]
  },
  {
    "id": "2e89e42007d9cc2133f7e35f1302551d",
    "title": "马上微雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三日触毒暑，衣垢背汗浃。",
      "今旦殊萧然，凉雨吹醉颊。",
      "瘦松无横枝，蠹竹少全叶。",
      "渚莲乃可念，泫泣如放妾。",
      "岂惟人意适，我马亦振鬣。",
      "远村有归人，清溪争晚涉。"
    ]
  },
  {
    "id": "2e89e42007d9cc2111c0e268701df29d",
    "title": "楼上醉歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我游四方不得意，阳狂施药成都市。",
      "大瓢满贮随所求，聊为疲民起憔悴。",
      "瓢空夜静上高楼，买酒卷帘邀月醉。",
      "醉中拂剑光射月，往往悲歌独流涕。",
      "刬却君山湘水平，斫却桂树月更明。",
      "丈夫有志苦难成，修名未立华发生。"
    ]
  },
  {
    "id": "2e89e42007d9cc21323d1fec29dd7ea4",
    "title": "夜登城楼",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "上天何苍苍，四序浩旋斡。",
      "异哉今年热，炊鬻不可活。",
      "夜分睡复起，摇箑腕欲脱。",
      "彊登城西楼，月露渺空阔。",
      "凭栏弄清影，凉飔入蕉葛。",
      "湿萤沾草根，惊鹘起木末。",
      "亦知难久留，襟抱资一豁。",
      "人事迭废兴，天理交予夺。",
      "羲和不停驭，去若弦上筈。",
      "此热会当衰，岁晚备裘褐。"
    ]
  },
  {
    "id": "2e89e42007d9cc21db8cf425903e8f8a",
    "title": "游大智寺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "脱发纷满梳，衰颜不堪照。",
      "百年忽已半，去日如过烧。",
      "平生功名心，上马无燕赵。",
      "尔来阅世故，万事惊错料。",
      "岂无旧朋俦，联翩半廊庙。",
      "谁能伴此老，溯峡听猿叫。",
      "锦城得数公，意气如再少。",
      "偷闲访野寺，系马追一笑。",
      "新糟厌玉狸，畏酒亦复釂。",
      "古殿鼪鼯豪，坏壁冠佩肖。",
      "摩挲宋公诗，句法叹高妙。",
      "正如霓裳曲，零落得遗调。",
      "归途缭长堤，掠面霜气峭。",
      "佳游不可忘，落笔君勿诮。"
    ]
  },
  {
    "id": "2e89e42007d9cc2176f929d678119b25",
    "title": "看月睡晚戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "香火课夙兴，风月留晚睡。",
      "直言散吏闲，亦未尽无事。",
      "旧闻云台翁，高枕阅尘世。",
      "至今青嶂间，鼻息乱松吹。",
      "平生寡嗜好，所愿究此味。",
      "千年一欠伸，笑看岩花坠。"
    ]
  },
  {
    "id": "2e89e42007d9cc2182a2ac69ca5eb8b3",
    "title": "白发",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我生实多邅，九折行晚途。",
      "忧伤日熏心，惊见颊与颅。",
      "稍生秋风时，竞出寒雨馀。",
      "星星初尚稀，𧥄𧥄不可除。",
      "昔如春柳妍，今作霜蓬枯。",
      "蓬枯有再绿，念我岂得如。",
      "平昔乐方外，固与功名疏。",
      "投镊三叹息，金丹岂无书。"
    ]
  },
  {
    "id": "2e89e42007d9cc21831e27b9f1a671b5",
    "title": "醉中长歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "阑干斗柄摇天东，人间一夜回春风。",
      "注桃染柳岁相似，惟我衰颜非昔红。",
      "可怜逢春不自感，更欲使气惊儿童。",
      "烟郊射雉锦臆碎，水亭供鲙金盘空。",
      "归穿南市万人看，流星突过连钱骢。",
      "高楼作歌醉自写，墨光烛焰交长虹。",
      "人生未死贵适意，万里作客元非穷。",
      "故人夜直金銮殿，僵卧独听宫门钟。"
    ]
  },
  {
    "id": "2e89e42007d9cc219b0d43e113f684aa",
    "title": "喜谭德称归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少鄙章句学，所慕在经世。",
      "诸公荐文章，颇恨非素志。",
      "一朝落江湖，烂漫得自恣。",
      "讨论极王霸，事业窥莘渭。",
      "孔明景略间，却立颇眦睨。",
      "从人无一欣，对食有三喟。",
      "谭侯信豪隽，可共不朽事。",
      "天涯再相见，握手更抆泪。",
      "欲寻西郊路，斗酒倾意气。",
      "浩歌君和我，勿作寻常醉。"
    ]
  },
  {
    "id": "2e89e42007d9cc21290789d90b88d17d",
    "title": "春感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少时狂走西复东，银鞍骏马驰如风。",
      "眼看春去不复惜，只道岁月来无穷。",
      "初游汉中亦未觉，一饮尚可倾千钟。",
      "叉鱼狼藉漾水浊，猎虎蹴蹋南山空。",
      "射堋命中万人看，毬门对植双旗红。",
      "华堂却来弄笔砚，新诗醉草夸坐中。",
      "剑关南山才几日，壮气摧缩成衰翁。",
      "雪霜萧飒已满鬓，蛟龙郁屈空蟠胸。",
      "邻园杏花忽烂漫，推枕彊起随游蜂。",
      "绕看百匝几叹息，吹红洗绿行匆匆。",
      "莫年逢春尚有几，常恐春去寻无踪。",
      "青钱三百幸可办，且判烂醉酤郫筒。"
    ]
  },
  {
    "id": "2e89e42007d9cc21d1c30f7cb8f3544e",
    "title": "题明皇幸蜀图",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天宝政事何披猖，使典相国胡奴王。",
      "弄权杨李不足怪，阿瞒手自裂纪纲。",
      "八姨富贵尚有理，何至诏书褒五郎。",
      "卢龙贼骑已汹汹，丹凤神语犹琅琅。",
      "人知大势危累卵，天稔奇祸如崩墙。",
      "台省诸公独耐事，歌咏功德卑虞唐。",
      "一朝杀气横天末，疋马西奔几不脱。",
      "向来谄子知几人，贼前称臣草间活。",
      "剑南万里望秦天，行殿春寒闻杜鹃。",
      "老臣九龄不可作，鱼蠹蛛丝金鉴篇。"
    ]
  },
  {
    "id": "2e89e42007d9cc21a7e66a1c3e3d81cb",
    "title": "锦亭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天公为我齿颊计，遣饫黄甘与丹荔。又怜狂眼老更狂，令看广陵芍药蜀海棠。",
      "周行万里逐所乐，天公于我元不薄。贵人不出长安城，宝带华缨真汝缚。",
      "乐哉今从石湖公，大度不计聋承聋。夜宴新亭海棠底，红云倒吸玻璃钟。",
      "琵琶弦繁腰鼓急，盘凤舞衫香雾湿。春醪凸盏烛光摇，素月中天花影立。",
      "游人如云环玉帐，诗未落纸先传唱。此邦句律方一新，凤阁舍人今有样。"
    ]
  },
  {
    "id": "2e89e42007d9cc217ffa575261b8c471",
    "title": "中夜闻大雷雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雷车驾雨龙尽起，电行半空如狂矢。",
      "中原腥膻五十年，上帝震怒初一洗。",
      "黄头女真褫魂魄，面缚军门争请死。",
      "已闻三箭定天山，何啻积甲齐熊耳。",
      "捷书驰骑奏行宫，近臣上寿天颜喜。",
      "閤门明日催贺班，云集千官摩剑履。",
      "长安父老请移跸，愿见六龙临渭水。",
      "从今身是太平人，敢惮安西九千里。"
    ]
  },
  {
    "id": "2e89e42007d9cc21ae375649712de668",
    "title": "游东郭赵氏园",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清晨呼马出，驭吏请所之。",
      "锦城浩如海，我亦无与期。",
      "有花即入门，莫问主人谁。",
      "下马据胡床，傲睨忘诃讥。",
      "人言白头翁，胡为尚儿痴。",
      "老翁故不痴，借花发吾诗。",
      "诗句带花香，东风不敢吹。",
      "徘徊双蛱蝶，许汝鼻端知。"
    ]
  },
  {
    "id": "2e89e42007d9cc212eb0a86efa106339",
    "title": "夜登江楼",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生胸中无滞留，旷然独与造物游。",
      "天风驾我周宇县，夜半忽过江边楼。",
      "楼前茫茫天地阔，万顷月浸空江秋。",
      "云阶无尘鸾鹤舞，玉笛裂石鱼龙愁。",
      "肺肝澄澈纳灏气，毛发惨慄临寒流。",
      "世间回首真一梦，谁能更念酬恩雠。"
    ]
  },
  {
    "id": "2e89e42007d9cc211dd0e64905c0abf5",
    "title": "对酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "闲愁如飞雪，入酒即消融。好花如故人，一笑杯自空。",
      "流莺有情亦念我，柳边尽日啼春风。长安不到十四载，酒徒往往成衰翁。",
      "九环宝带光照地，不如留君双颊红。"
    ]
  },
  {
    "id": "2e89e42007d9cc2169c28c631c88b8d0",
    "title": "游圜觉乾明祥符三院至暮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "成都再见春事残，虽名闲官实不闲。",
      "门前车马闹如市，案上文檄高于山。",
      "有时投罅辄径出，略似齐客偷秦关。",
      "日斜仆夫已整驾，顾景欲驻愁嘲讪。",
      "岂知今朝有此乐，放浪一笑开衰颜。",
      "抽身黄尘乌帽底，得意翠木清泉间。",
      "褰裳危磴穷荦确，洗耳古涧听淙潺。",
      "岂惟顿觉宇宙广，政尔一散腰脚顽。",
      "似闻青城缥缈处，待我归缀仙官班。",
      "俊鹰解绦即万里，岂比倦翼方知还。"
    ]
  },
  {
    "id": "2e89e42007d9cc21d318aa564cdf2282",
    "title": "游合江园戏题",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朱朱白白池台间，好风妍日开未残。",
      "我来觅醉苦草草，常恨不如花意闲。",
      "山鸡飞起乱花落，下上青林穿翠壑。",
      "世间动步即有拘，常恨不如禽意乐。",
      "人言功名恐不免，我愿徜徉娱岁晚。",
      "熟计淫书理白鱼，何如纵猎牵黄犬。",
      "成都四郊如砥平，安得双鞬驰出城。",
      "鞚飞尘起望不见，从骑寻我鸣鹘声。"
    ]
  },
  {
    "id": "2e89e42007d9cc21ccc7ff82c0f78920",
    "title": "题醉中所作草书卷后",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "胸中磊落藏五兵，欲试无路空峥嵘。",
      "酒为旗鼓笔刀槊，势从天落银河倾。",
      "端溪石池浓作墨，烛光相射飞纵横。",
      "须臾收卷复把酒，如见万里烟尘清。",
      "丈夫身在要有立，逆虏运尽行当平。",
      "何时夜出五原塞，不闻人语闻鞭声。"
    ]
  },
  {
    "id": "2e89e42007d9cc2167b4674f32486e88",
    "title": "闻孙岩老挂冠叹仰之馀辄赋长句",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "圣贤在世龙行天，出处何至为物牵。",
      "后人竞作驹伏辕，未死奄奄如九泉。",
      "郫孙公者山泽仙，巉岩玉骨寒入肩。",
      "哦诗调苦乱嘒蝉，燥墨瘦字丑不妍。",
      "诸公好之挽使前，六丁力尽山嶷然。",
      "奏书告老不待年，脱手径上岷山巅。",
      "吾侪一官自纠缠，俯首鞭棰不自怜。",
      "强欲作诗诵公贤，事伟辞卑难并传。"
    ]
  },
  {
    "id": "2e89e42007d9cc218e059c3e27cc014f",
    "title": "松骥行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "骥行千里亦何得，垂首伏枥终自伤。",
      "松阅千年弃涧壑，不如杀身扶明堂。",
      "士生抱材愿少试，誓取燕赵归君王。",
      "闭门高卧身欲老，闻鸡相蹴涕数行。",
      "正令咿嘤死床箦，岂若横身当战场。",
      "半酣浩歌声激烈，车轮百转盘愁肠。"
    ]
  },
  {
    "id": "2e89e42007d9cc21786e5c9c34d7e8ef",
    "title": "雨中登安福寺塔",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生喜登高，醉眼无疆界。",
      "北顾极幽并，东望夸海岱。",
      "喟然抚手叹，从古几成败。",
      "英雄如过鸟，城郭但遗块。",
      "今朝上黑塔，千里旷无碍。",
      "忽惊风霆掣，坐觉天地晦。",
      "急雨挟龙腥，溽暑为摧坏。",
      "皇天念蟠郁，令我寄一快。",
      "那知书生狂，自倚心眼大。",
      "更思驻潼关，黄河看如带。"
    ]
  },
  {
    "id": "2e89e42007d9cc21ef6280b0def74bae",
    "title": "晚过五门",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "五门路，四月乳鸦啼绿树。闲游但喜日初长，薄暑始知春已去。",
      "楼头风高舞双旗，画角声中日还暮。马蹄特特无断时，老尽行人路如故。"
    ]
  },
  {
    "id": "2e89e42007d9cc2160ca538ddea9c2bf",
    "title": "夏夜大醉醒后有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少时酒隐东海滨，结交尽是英豪人。",
      "龙泉三尺动牛斗，阴符一编役鬼神。",
      "客游山南夜望气，颇谓王师当入秦。",
      "欲倾天上河汉水，尽洗关中胡虏尘。",
      "那知一旦事大缪，骑驴剑阁霜毛新。",
      "却将覆毡草檄手，小诗点缀西州春。",
      "素心虽愿老岩壑，大义未敢忘君臣。",
      "鸡鸣酒解不成寐，起坐肝胆空轮囷。"
    ]
  },
  {
    "id": "2e89e42007d9cc2163a6512e868d7269",
    "title": "晚步",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "屏居无俗事，薄暮行溪园。",
      "断续风蝉噪，俯仰露叶翻。",
      "月出照西壁，参差见檐痕。",
      "新沐懒不栉，清冷入发根。",
      "临流挥羽扇，对月倾芳尊。",
      "寄谢南昌尉，何必隐市门。"
    ]
  },
  {
    "id": "2e89e42007d9cc2122a187b4241ee3a4",
    "title": "姚将军靖康初以战败亡命建炎中下诏求之不可得后五十年乃从吕洞宾刘高尚往来名山有见之者予感其事作诗寄题青城山上清宫壁间将军傥见之乎",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "造物困豪杰，意将使有为。",
      "功名未足言，或作出世资。",
      "姚公勇冠军，百战起西陲。",
      "天方覆中原，殆非一木支。",
      "脱身五十年，世人识公谁。",
      "但惊山泽间，有此熊豹姿。",
      "我亦志方外，白头未逢师。",
      "年来幸废放，傥遂与世辞。",
      "从公游五岳，稽首餐灵芝。",
      "金骨换绿髓，欻然松杪飞。"
    ]
  },
  {
    "id": "2e89e42007d9cc21e65896e602e16e2f",
    "title": "避暑江上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "苦热厌城市，初夜临江湍。",
      "风从西山来，颇带积雪寒。",
      "堰声静尤壮，喷薄如急滩。",
      "顿远车马喧，更觉衣裳单。",
      "断岸吐缺月，恨不三更看。",
      "且随萤火归，城扉欲横关。"
    ]
  },
  {
    "id": "2e89e42007d9cc2144b06ee82b2eb4f8",
    "title": "夏白纻",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "云母屏薄望如空，水精帘疏不碍风。",
      "美人独立何所似，白玉芙蕖秋水中。",
      "素绡细织冰蚕缕，清寒不受人间暑。",
      "晚来浴罢绿窗闲，自把新诗教鹦鹉。"
    ]
  },
  {
    "id": "2e89e42007d9cc2144b06ee8fb1dca2b",
    "title": "夏白纻",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "翔鸾矫矫离风尘，眼明见此绝代人。",
      "纱窗弄笔消永日，临得黄庭新逼真。",
      "飞楼缥缈今何夕，月与玉人同一色。",
      "下帘不为九霄寒，自要玲珑看团璧。"
    ]
  },
  {
    "id": "2e89e42007d9cc216b9dde4d20ebf424",
    "title": "夜读东京记",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "海东小胡辜覆冒，敢据神州窃名号。",
      "幅员万里宋乾坤，五十一年雠未报。",
      "煌煌艺祖中天业，东都实宅神明隩。",
      "即今犬豕穴宫殿，安得旄头下除扫。",
      "宝玉大弓久不获，臣子义敢忘巨盗。",
      "景灵太庙威神在，北乡恸哭犹可告。",
      "壮士方当弃躯命，书生讵忍开和好。",
      "孤臣白首困西南，有志不伸空自悼。"
    ]
  },
  {
    "id": "2e89e42007d9cc21d067181851242d3b",
    "title": "书叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三代藏宝器，世守参河图。",
      "埋湮则已矣，可使列市区。",
      "文章有废兴，盖与治乱符。",
      "庆历嘉祐间，和气扇大炉。",
      "数公宾主盟，浑灏配典谟。",
      "开辟始欧王，菑畬逮曾苏。",
      "大驾初渡江，中原皆避胡。",
      "吾犹及故老，清夜陪坐隅。",
      "论文有脉络，千古著不诬。",
      "俯仰四十年，绿发霜蓬枯。",
      "孤生尊所闻，秉节不敢渝。",
      "久幽士固有，速售理则无。",
      "世方乱珉玉，吾其老江湖。"
    ]
  },
  {
    "id": "2e89e42007d9cc21e98e2db565127216",
    "title": "梦游山水奇丽处有古宫观",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "神游忽到云台宫，太华彩翠明秋空。",
      "曲廊下阚白莲沼，小阁正对青萝峰。",
      "林间突兀见古碣，云外缥缈闻疏钟。",
      "褐衣纱帽瘦如削，遗像恐是希夷翁。",
      "穷搜未遍忽惊觉，半窗朝日初曈昽。",
      "却思巉然五千仞，可使常堕战尘中。",
      "小臣昧死露肝鬲，愿扈銮驾临崤潼。",
      "何当真过此山下，百尺袅袅龙旗风。"
    ]
  },
  {
    "id": "2e89e42007d9cc2175489246bd6e5209",
    "title": "与青城道人饮酒作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君不见太傅晚岁具海舟，归欲极意东山游。翰林偶脱夜郎谪，大醉赋诗黄鹤楼。",
      "两公穷达何足道，同是逸气横清秋。我无一事行万里，青山白云聊散愁。",
      "有酒不换西凉州，无酒不典鹔鹴裘。不作王猛傲睨坐扪虱，不作宁戚悲歌起饭牛。",
      "五云覆鼎金丹熟，笙鹤飘然戏十洲。"
    ]
  },
  {
    "id": "2e89e42007d9cc2167cf08e12baecc61",
    "title": "铜壶阁望月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "铜壶阁上看明月，身在千寻白银阙。",
      "十年肺渴今夕平，皓然胸次堆冰雪。",
      "恨无仙掌出云表，更取坠露和玉屑。",
      "夜阑三叹下危梯，明日人间火云热。"
    ]
  },
  {
    "id": "2e89e42007d9cc2180d1970dd845b60d",
    "title": "剑客行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我友剑侠非常人，袖中青蛇生细鳞。",
      "腾空顷刻已千里，手决风云惊鬼神。",
      "荆轲专诸何足数，中夜入燕特起舞。",
      "一身独报万国雠，归告昌陵泪如雨。"
    ]
  },
  {
    "id": "2e89e42007d9cc2187e48579050e387b",
    "title": "夜宴即席作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "宣华辇路牧牛羊，摩诃龙池草茫茫。",
      "宫殿犁尽馀缭墙，南风远吹禾黍香。",
      "草间白骨横秋霜，何由唤起釂一觞。",
      "痴人走死声利场，我独感此惜流光。",
      "蘋花开时风榭凉，美人缥缈如鸾翔。",
      "尧年舜日乐未央，非子之故为谁狂。"
    ]
  },
  {
    "id": "2e89e42007d9cc217540f2cf69199397",
    "title": "龙挂",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "成都六月天大风，发屋动地声势雄。",
      "黑云崔嵬行风中，凛如鬼神塞虚空。",
      "霹雳迸火射地红，上帝有命起伏龙。",
      "龙尾不卷曳天东，壮哉雨点车轴同。",
      "山摧江溢路不通，连根拔出千尺松。",
      "未言为人作年丰，伟观一洗芥蒂胸。"
    ]
  },
  {
    "id": "2e89e42007d9cc21f4e656630ccc4aad",
    "title": "游学射山遇景道人",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "肩舆适青郊，飞屐登翠麓。",
      "馀霜未泫瓦，晨日初挂木。",
      "推门觅黄冠，避客似奔鹿。",
      "虽无与晤言，清坐意亦足。",
      "岂知逢此士，旷度超世俗。",
      "欣然同一笑，齿颊粲冰玉。",
      "探囊赠奇草，甘香胜芎菊。",
      "试临清镜照，衰颜森已绿。",
      "出门恣幽讨，老仙有遗躅。",
      "丹灶虽已空，药丸遍山谷。",
      "嗟予迫迟暮，冠盖厌追逐。",
      "结茅远人境，此计亦已熟。",
      "若人真我友，玉字当共读。",
      "客来不知处，鸡犬望云屋。"
    ]
  },
  {
    "id": "2e89e42007d9cc2152bc892c81f040dd",
    "title": "城东醉归深夜复呼酒作此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冬夜走马城东回，追风逐电何雄哉。",
      "五门鼓动灯火闹，意气忽觉如章台。",
      "归来脱靴靴满霜，月明如水浸野堂。",
      "梅花满手不可负，催炽兽炭传清觞。",
      "书生所怀未易料，会与君王扫燕赵。",
      "只愁渐老不禁寒，卧载辎车君勿笑。"
    ]
  },
  {
    "id": "2e89e42007d9cc21edaa4d46ef50dd6a",
    "title": "融州寄松纹剑",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "十年学剑勇成癖，腾身一上三千尺。",
      "术成欲试酒半酣，直蹑丹梯削青壁。",
      "青壁一削平无踪，浩歌却过莲花峰。",
      "世人仰视那得测，但怪雪刃飞秋空。",
      "老胡畏诛奉约束，假息渔阳连上谷。",
      "愿闻下诏遣材官，耻作腐儒长碌碌。"
    ]
  },
  {
    "id": "2e89e42007d9cc2182b54b3a1d07cfd4",
    "title": "玉京行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "玉京清都奉紫皇，赤明开皇劫茫茫。",
      "有路坦如驰康庄，惜哉背之趋死乡。",
      "绛陵朱儿朝吐光，森然箭镞攒玉床。",
      "洁斋山栖祓不祥，朝餐夕食芝术香。",
      "缥囊蕊笈出秘方，日精月华鍊阴阳。",
      "炉开沐浴时日良，清夜玉杵闻琳房。",
      "服之刀圭换肝肠，三十六帝参翱翔。",
      "下视一笑争夺场，累累枯冢压北邙。"
    ]
  },
  {
    "id": "2e89e42007d9cc2145861f6dbc56f9e4",
    "title": "步出万里桥门至江上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "久坐意不怿，掩卷聊出游。",
      "一筇吾事足，安用车与驺。",
      "浮生了无根，两踵蹋百州。",
      "常忆航巨海，银山卷涛头。",
      "一日新雨霁，微茫见流求。",
      "西行亦足快，纵猎南山秋。",
      "腾身刺猛虎，至今血溅裘。",
      "命薄每自笑，校尉略已侯。",
      "短剑隐市尘，浩歌醉江楼。",
      "颇疑屠博中，可与共奇谋。",
      "丈夫等一死，灭贼报国雠。",
      "徙倚万里桥，寒日堕前洲。"
    ]
  },
  {
    "id": "2e89e42007d9cc2163a6512e4ab81228",
    "title": "晚步",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "院荒有古意，僧少无人声。",
      "徘徊楠阴下，赏此落日明。",
      "著书亦何急，寂寞身后名。",
      "今年复止酒，歌舞陈空觥。",
      "不如且消摇，出门随意行。",
      "看竹入废园，望江上高城。",
      "纤纤素月出，霭霭苍烟横。",
      "此夕当复奇，缑山吹玉笙。"
    ]
  },
  {
    "id": "2e89e42007d9cc215dfdb4b6bbb189db",
    "title": "数日寒顿减颇有春意感怀赋短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "微阴寒不力，破腊春暗动。",
      "林梢报梅白，水际闻鸟哢。",
      "羁鸿渐整翮，一一劳目送。",
      "应怜飞蓬客，犹作浣花梦。",
      "平生江淮间，裘马事豪纵。",
      "岂知老畏死，斋钵受蔬供。",
      "忍馋每自笑，小饮未敢痛。",
      "何以慰寂寥，卧听压春瓮。"
    ]
  },
  {
    "id": "2e89e42007d9cc2171b762ca13733a0b",
    "title": "春愁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春愁茫茫塞天地，我行未到愁先至。",
      "满眼如云忽复生，寻人似疟何由避。",
      "客来劝我飞觥筹，我笑谓客君罢休。",
      "醉自醉倒愁自愁，愁与酒如风马牛。"
    ]
  },
  {
    "id": "2e89e42007d9cc214c4fb32e375e89e0",
    "title": "梅花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冰崖雪谷木未芽，造物破荒开此花。",
      "神全形枯近有道，意庄色正知无邪。",
      "高坚政要饱忧患，放弃何遽愁荒遐。",
      "移根上苑亦过计，竹篱茅屋真吾家。",
      "平生自嫌亦自许，妙处可识不可夸。",
      "金樽翠杓未免俗，篝火为试江南茶。"
    ]
  },
  {
    "id": "2e89e42007d9cc213f1004345af6015c",
    "title": "寺居夙兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "闲居无一事，睡少自夙兴。",
      "空庭翠雾合，高树红日升。",
      "曳杖绕四廊，悄然不逢僧。",
      "厨烟俄漠漠，鱼鼓亦登登。",
      "晨粥香满堂，粱肉坐可憎。",
      "匡山在何许，吾将买行縢。"
    ]
  },
  {
    "id": "2e89e42007d9cc21af3cd0a1b1ddc1fe",
    "title": "出塞曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "佩刀一刺山为开，壮士大呼城为摧。",
      "三军甲马不知数，但见动地银山来。",
      "长戈逐虎祁连北，马前曳来血丹臆。",
      "却回射雁鸭绿江，箭飞雁起连云黑。",
      "清泉茂草下程时，野帐牛酒争淋漓。",
      "不学京都贵公子，唾壶麈尾事儿嬉。"
    ]
  },
  {
    "id": "2e89e42007d9cc214cf268680a6d3845",
    "title": "偶过浣花感旧游戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "忆昔初为锦城客，醉骑骏马桃花色。",
      "玉人携手上江楼，一笑钩帘赏微雪。",
      "宝钗换酒忽径去，三日楼中香未灭。",
      "市人不识呼酒仙，异事惊传一城说。",
      "至今西壁馀小草，过眼年光如电掣。",
      "正月锦江春水生，花枝缺处小舟横。",
      "闲倚胡床吹玉笛，东风十里断肠声。"
    ]
  },
  {
    "id": "2e89e42007d9cc2119a2aea49d5da92a",
    "title": "夜读唐诸人诗多赋烽火者因记在山南时登城观塞上传烽追赋一首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔游梁州，军中方罢战。",
      "登城看烽火，川迥风裂面。",
      "青荧并骆谷，隐翳连鄠县。",
      "月黑望愈明，雨急灭复见。",
      "初疑云罅星，又似山际电。",
      "岂无酒满尊，对此不能咽。",
      "低头愧虎韔，零落白羽箭。",
      "何时复关中，却照甘泉殿。"
    ]
  },
  {
    "id": "2e89e42007d9cc21eaf84801aaa67bb9",
    "title": "平明出小东门观梅",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "知心多别离，慰眼易零落。东风吹梅花，烂漫照城郭。",
      "晴日千堆雪，偏宜马上看。逢迎无几日，不惜犯春寒。",
      "明年花发时，我在两京道。花香固无尽，我亦未遽老。",
      "脱帽发如漆，看花心未灰。平戎那得妨持酒，会有诗传剑外来。"
    ]
  },
  {
    "id": "2e89e42007d9cc214612c111397c478e",
    "title": "楼上醉书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丈夫不虚生世间，本意灭虏收河山。",
      "岂知蹭蹬不称意，八年梁益凋朱颜。",
      "三更抚枕忽大叫，梦中夺得松亭关。",
      "中原机会叹屡失，明日茵席留馀潸。",
      "益州官楼酒如海，我来解旗论日买。",
      "酒酣博簺为欢娱，信手枭卢喝成采。",
      "牛背烂烂电目光，狂杀自谓元非狂。",
      "故都九庙臣敢忘，祖宗神灵在帝旁。"
    ]
  },
  {
    "id": "2e89e42007d9cc210e942c9ae79ed9e3",
    "title": "初春出游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春风初来满刀州，江水照人如泼油。",
      "犊车芳草南陌头，家家倾赀事遨游。",
      "万里桥西系黄骝，为君一登散花楼。",
      "半年长斋废觥筹，兴来忽典千金裘。",
      "小桃婀娜弄芳柔，红兰茁芽满春洲。",
      "垆边女儿不解愁，斗草才罢还藏钩。",
      "可怜世人自拘囚，盎中乾坤舞蜉蝣。",
      "百年苦短去日遒，问君安用万户侯。"
    ]
  },
  {
    "id": "2e89e42007d9cc21df97c1f0d21bbf2a",
    "title": "江路见杏花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我行浣花村，红杏红于染。",
      "数树照南陂，一林藏北崦。",
      "虽惭岭梅高，繁丽岂易贬。",
      "雨丝飞复止，云叶低未敛。",
      "似嫌风日紧，护此燕脂点。",
      "身闲得纵观，无语吾所歉。"
    ]
  },
  {
    "id": "2e89e42007d9cc217233f43de4aa529c",
    "title": "张园海棠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "洛阳春信久不通，姚魏开落战尘中。",
      "扬州千叶昔曾见，已叹造化无馀功。",
      "西来始见海棠盛，成都第一推燕宫。",
      "池台扫除凡木尽，天地眩转花光红。",
      "庆云堕空不飞去，时有绛雪萦微风。",
      "蜂蝶成团出无路，我亦狂走迷西东。",
      "此园低树犹三丈，锦绣却在青天上。",
      "不须更着刀尺裁，乞与齐奴开步障。"
    ]
  },
  {
    "id": "2e89e42007d9cc21e0e2603a3ec263c0",
    "title": "和范舍人永康青城道中作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风驱雨压无浮埃，骖驔千骑东方来。胜游公自辈王谢，净社我亦追宗雷。",
      "岷山楼上一徙倚，如地始辟天初开。廓然眼界三万里，山一蚁垤水一杯。",
      "世间幻妄几变灭，正自不满吾曹咍。丈夫本愿布衣老，达士讵畏苍颜催。",
      "君看神君岁食羊四万，处处弃骨高成堆。西山老翁饱松麨，造物赋予何辽哉。"
    ]
  },
  {
    "id": "2e89e42007d9cc212537802b198b1262",
    "title": "眉州驿舍睡起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生百无能，一懒每自喜。",
      "胡为八年间，逐食走万里。",
      "身如盘汞转，心似炉丹死。",
      "事君未免愧，富贵不如已。",
      "雨馀古驿凉，昼寐无错履。",
      "澹然得高卧，睡思极清美。",
      "心平了无梦，惊魇何自起。",
      "尚嫌漆园蝶，肯作南柯蚁。",
      "斜阳生木影，龙蛇满窗纸。",
      "煎茶倘已熟，一笑问童子。"
    ]
  },
  {
    "id": "2e89e42007d9cc214304901768389944",
    "title": "送范舍人还朝",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生嗜酒不为味，聊欲醉中遗万事。",
      "酒醒客散独悽然，枕上屡挥忧国泪。",
      "君如高光那可负，东都儿童作胡语。",
      "常时念此气生瘿，况送公归觐明主。",
      "皇天震怒贼得长，三年胡星失光芒。",
      "旄头下扫在旦暮，嗟此大议知谁当。",
      "公归上前勉画策，先取关中次河北。",
      "尧舜尚不有百蛮，此贼何能穴中国。",
      "黄扉甘泉多故人，定知不作白头新。",
      "因公并寄千万意，早为神州清虏尘。"
    ]
  },
  {
    "id": "2e89e42007d9cc21f40d7908a9eb4f7c",
    "title": "过鱼蛇市小寺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "六月苦多雨，肩舆走江村。",
      "过市居人集，陟险兵子喧。",
      "日昳休野寺，汛扫开北轩。",
      "雾气如苍虬，夭矫出洞门。",
      "溪清见白石，纠结菖蒲根。",
      "游鱼去甚健，投饵弃不吞。",
      "嗟予独何为，贪禄忘故园。",
      "驰驱不自恤，面有风沙痕。",
      "俯仰二十年，竟孤明主恩。",
      "寄谢众君子，努力苏元元。"
    ]
  },
  {
    "id": "2e89e42007d9cc2197141eb6de7f817a",
    "title": "过修觉山不果登览",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "前日泛江时，雨昏失南山。",
      "今日迎我马，䰀鬌拥髻鬟。",
      "白塔映朱阁，间见青林间。",
      "问我岂忘之，扬鞭亟西还。",
      "西还亦聊尔，行矣来凭栏。",
      "扰扰红尘中，岂无一日闲。",
      "会复赓此诗，大书榜其颜。",
      "但恐厄风雨，清游天所悭。"
    ]
  },
  {
    "id": "2e89e42007d9cc2183e8466946b53e15",
    "title": "浣花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江头女儿双髻丫，常随阿母供桑麻。",
      "当户夜织声咿哑，地炉豆䕸煎土茶。",
      "长成嫁与东西家，柴门相对不上车。",
      "青裙竹笥何所嗟，插髻灿灿牵牛花。",
      "城中妖姝脸如霞，争嫁官人慕高华。",
      "青骊一出天之涯，年年伤春抱琵琶。"
    ]
  },
  {
    "id": "2e89e42007d9cc2141ffe3d0448e2ca0",
    "title": "登城",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我登少城门，四顾天地接。",
      "大风正北起，号怒撼危堞。",
      "九衢百万家，楼观争岌嶪。",
      "卧病气壅塞，放目意颇惬。",
      "永怀河洛间，煌煌祖宗业。",
      "上天祐仁圣，万邦尽臣妾。",
      "横流始靖康，赵魏血可蹀。",
      "小胡宁远略，为国恃剽劫。",
      "自量势难久，外很中已慑。",
      "籍民备胜广，陛戟畏荆聂。",
      "谁能提万骑，大呼拥马鬣。",
      "奇兵四面出，快若霜扫叶。",
      "植旗朝受降，驰驿夜奏捷。",
      "豺狼一朝空，狐兔何足猎。",
      "遗民世忠义，泣血受汗胁。",
      "系箭射我诗，往檄五陵侠。"
    ]
  },
  {
    "id": "2e89e42007d9cc216a516ed3d698f94d",
    "title": "秋日登仙游阁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "马蹄连早暮，车尘细如雾。",
      "谁知此路边，高阁下风驭。",
      "颇传秋月夕，语笑联杖履。",
      "始知仙与人，混迹无异处。",
      "我来想鸾鹤，稽首祈一顾。",
      "飞仙不可见，惟与白云遇。",
      "白云如有情，傍我栏角住。",
      "借问何山来，云惊却飞去。"
    ]
  },
  {
    "id": "2e89e42007d9cc2196f87a6d18e5a535",
    "title": "大醉归南禅弄影月下有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔我变姓名，钓鱼散花洲。",
      "有船不用楫，江急听自流。",
      "即今客锦城，醉过百花楼。",
      "天风吹笋舆，快若凌空游。",
      "月露浩无际，指点隘九州。",
      "君看尘土中，颇有此乐不。",
      "题诗碧玉简，飞仙相答酬。",
      "酒醒堕何处，楼台海山秋。"
    ]
  },
  {
    "id": "2e89e42007d9cc2177563b9615126e2f",
    "title": "病酒戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "新秋风月佳，数夕破酒戒。",
      "饮少辄醉眠，衰早颇自怪。",
      "高舂未离枕，眩转疑屋坏。",
      "家人具鸡豚，熟视不能嘬。",
      "尚无千里莼，敢觅镜湖蟹。",
      "一杯苦荬齑，价直娑婆界。"
    ]
  },
  {
    "id": "2e89e42007d9cc2110fb05d1c9ea8a9a",
    "title": "睡起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "闲身喜午睡，睡起日犹早。",
      "茂竹青入檐，幽花红出草。",
      "苔钱亦满砌，护惜不忍扫。",
      "宦情本自疏，此地可忘老。"
    ]
  },
  {
    "id": "2e89e42007d9cc2103ecaaeb7bf0e884",
    "title": "八月十四夜三叉市对",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "去年看月筹边楼，云罅微光如玉钩。",
      "主人不乐客叹息，清歌空送黄金舟。",
      "今年看月三叉市，纤云不作良霄祟。",
      "素娥命驾洗客愁，我亦倾杯邀共醉。",
      "风露万里方渺然，冰轮无辙行碧天。",
      "盈盈耿耿意无尽，月不忍落人忘眠。",
      "一言欲报广寒殿，茅檐华屋均相见。",
      "明年万事不足论，但愿月满人常健。"
    ]
  },
  {
    "id": "2e89e42007d9cc2175c5b4a4e1b8f149",
    "title": "丰桥旅舍作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我本山林人，心期在尘表。出门消底物，两屩万事了。",
      "群儿何足愠，为尔常悄悄。今朝山中路，更喜相识少。",
      "三叉市人醉争席，丰桥逆旅留馈食。小妇梳髻高一尺，梭声札札当户织。"
    ]
  },
  {
    "id": "2e89e42007d9cc21f8797ab77770f8b0",
    "title": "白鹤馆夜坐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "竹声风雨交，松声波涛翻。",
      "我坐白鹤馆，灯青无晤言。",
      "廓然心境寂，一洗吏卒喧。",
      "袖手哦新诗，清寒愧雄浑。",
      "屈宋死千载，谁能起九原。",
      "中间李与杜，独招湘水魂。",
      "自此竞摹写，几人望其藩。",
      "兰苕看翡翠，烟雨啼青猿。",
      "岂知云海中，九万击鹏鹍。",
      "更阑灯欲死，此意与谁论。"
    ]
  },
  {
    "id": "2e89e42007d9cc21c72af49d0ca1a063",
    "title": "南津胜因院亭子",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "南江平无风，如镜新拂拭。",
      "渔舟不点破，潋潋千顷碧。",
      "阑干西北角，云散山争出。",
      "坡陁竞南走，翠入窗户窄。",
      "江山不世情，作意娱此客。",
      "岂无尊中酒，豪饮非宿昔。",
      "明当还成都，尘土埋马迹。",
      "后岩在眼中，飞去无羽翼。"
    ]
  },
  {
    "id": "2e89e42007d9cc21d445946404001e0c",
    "title": "登邛州谯门门三重其西偏有神仙张四郎画像张盖隐白鹤山中",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "浮云在脚底，千里在眼边。",
      "攀跻忽至此，倚柱眩欲颠。",
      "车马细如蚁，纷纷衢路间。",
      "嗟汝何为者，驰驱穷岁年。",
      "我本澹荡人，此心实爱闲。",
      "向来出处际，不愧咫尺天。",
      "风吹哦诗声，十里摇西山。",
      "悬知老仙翁，为我一粲然。"
    ]
  },
  {
    "id": "2e89e42007d9cc211a35a23e27cbc88b",
    "title": "中溪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "散人无俗事，日日山中行。",
      "今朝中溪寺，妙绝不可名。",
      "幽处万木合，忽然千顷平。",
      "绿黛染晴嶂，白云如玉城。",
      "岩花劝小酌，天风吹独醒。",
      "虽无九皋鹤，奇哉此松声。",
      "我如折翼鹏，回尽九万程。",
      "脱履掷拄杖，于此饯馀生。"
    ]
  },
  {
    "id": "2e89e42007d9cc218485e622ddbaa823",
    "title": "赠宋道人",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我不如昔人骑鹤上九天，玉简奏事虚皇前。平生啬养气粗全，两脚驰走轻如烟。",
      "鸟道悬崖忽飞鶱，戏掷短剑声铿然。转盼跳下千仞渊，已复取剑升层巅。",
      "腾猿俊鹘争后先，饥食松花掬飞泉。金骨绿髓渐凝坚，口哦七字黄庭篇。",
      "西来欲访挟弹仙，丹经剑诀更精研。嗟哉一失五百年，作诗付子勿妄传。"
    ]
  },
  {
    "id": "2e89e42007d9cc2147b52eb827d2328c",
    "title": "自山中泛舟归郡城",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我呼小艇浮南津，落日乱山衔半轮。",
      "背船双鹭低掠水，下滩峭风冷逼人。",
      "中流回望始太息，烟中白塔高嶙峋。",
      "适从彼来忽在此，老夫拄杖捷有神。",
      "尉曹堆盘笠泽脍，秀才泻榼中山春。",
      "岂惟外物不挂眼，醉后兀尔忘吾身。",
      "朝冠行即挂神武，买犊遂欲耕峨岷。",
      "金丹自喜日日长，白发未许年年新。",
      "拥桥炬火远已闹，归舍睡息清而匀。",
      "明朝笑谓同载客，有脚莫踏东华尘。"
    ]
  },
  {
    "id": "2e89e42007d9cc21f0bbf064c8b64256",
    "title": "次韵宇文使君山行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "城中望西山，爽气固可致。",
      "不如山中行，衣屦染浓翠。",
      "使若资高逸，铁马奏横吹。",
      "平郊何旷荡，修竹亦清閟。",
      "既闻苏门啸，遂挹浮丘袂。",
      "似嫌太清绝，开宴尽主意。",
      "戏留楚台云，宝靥斗姿媚。",
      "珠贯按歌声，泉涌发诗思。",
      "归来殊不倦，吏牍阅千纸。",
      "却笑江左人，把酒辄遗事。",
      "下客亦未衰，尚可提万骑。",
      "安能学胡公，危苦寄鹤翅。"
    ]
  },
  {
    "id": "2e89e42007d9cc21d05a3edeae3fb5ae",
    "title": "登太平塔",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我从平地来，忽寄百尺巅。",
      "眼力与脚力，初不减少年。",
      "渐高山愈出，杳杳浮云烟。",
      "举手扪参旗，日月磨蚁旋。",
      "天风忽吹衣，便欲从此仙。",
      "且复下梯去，著书未终篇。"
    ]
  },
  {
    "id": "2e89e42007d9cc211aa10d4d9cea335d",
    "title": "九月十日如汉州小猎于新都弥牟之间投宿民家",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "适从邛州归，又作汉州去。",
      "天低惨欲雪，游子悲岁暮。",
      "十年辞京国，疋马厌道路。",
      "野火炎高冈，江云暗空戍。",
      "角弓寒始劲，霜鹘饥更怒。",
      "邂逅成小猎，尺棰聊指呼。",
      "北连武侯祠，南并稚子墓。",
      "合围蹙穷鹿，设伏截狡兔。",
      "壮哉带箭雉，耿介死不顾。",
      "吾宁暴天物，战法因得寓。",
      "黄昏过民家，休马燎裘裤。",
      "割鲜盛燔炙，毛血洒庭户。",
      "老姥亦复奇，汛扫邀我驻。",
      "丈夫傥未死，千金酬此遇。"
    ]
  },
  {
    "id": "2e89e42007d9cc21d23f492cedff9ae3",
    "title": "自广汉归宿十八里草市",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "月黑叩店门，灯青坐床箦。",
      "饭粗杂沙土，菜瘦等草棘。",
      "泰然均一饱，未觉异玉食。",
      "我岂儿女哉，口腹为怨德。",
      "古人耻怀禄，不仕当力穑。",
      "从今扶犁手，终老谢翰墨。"
    ]
  },
  {
    "id": "2e89e42007d9cc2140af538200807a9a",
    "title": "东郊饮村酒大醉后作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丈夫无苟求，君子有素守。",
      "不能垂竹帛，正可死陇亩。",
      "邯郸枕中梦，要是念所有。",
      "持枕与农夫，亦作此梦否。",
      "今朝栎林下，取醉村市酒。",
      "未敢羞空囊，烂漫诗千首。"
    ]
  },
  {
    "id": "2e89e42007d9cc217dd50c278ff9a8e9",
    "title": "九月十八夜梦避雨叩一僧院有老宿年八十许邀留甚勤若旧相识者梦中为赋此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "画檐急雨倾高秋，夜投丈室灯幽幽。",
      "耆年拥毳雪满头，拂拭床敷邀我留。",
      "雏猊戏掷香出喉，蓬蓬结成苍玉毬。",
      "蛮童揭帘侍者忧，触散香烟当罚油。"
    ]
  },
  {
    "id": "2e89e42007d9cc2116324990ece2b2db",
    "title": "秋兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "成都城中秋夜长，灯笼蜡纸明空堂。",
      "高梧月白绕飞鹊，衰草露湿啼寒螀。",
      "堂上书生读书罢，欲眠未眠偏断肠。",
      "起行百匝几叹息，一夕绿发成秋霜。",
      "中原日月用胡历，幽州老酋著柘黄。",
      "荥河温洛底处所，可使长作旃裘乡。",
      "百金战袍雕鹘盘，三尺剑锋霜雪寒。",
      "一朝出塞君试看，旦发宝鸡暮长安。"
    ]
  },
  {
    "id": "2e89e42007d9cc212537107901393bab",
    "title": "饭罢戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "南市沽浊醪，浮蚁甘不坏。",
      "东门买彘骨，醯酱点橙薤。",
      "蒸鸡最知名，美不数鱼蟹。",
      "轮囷犀浦芋，磊落新都菜。",
      "欲赓老饕赋，畏破头陀戒。",
      "况予齿日疏，大脔敢屡嘬。",
      "杜老死牛䏑，千古惩祸败。",
      "闭门饵朝霞，无病亦无债。"
    ]
  },
  {
    "id": "2e89e42007d9cc219142f736b162dfde",
    "title": "赵将军",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我梦游太华，云开千仞青。",
      "擘山泻黄河，万古仰巨灵。",
      "往者祸乱初，氛祲干太宁。",
      "岂无卧云龙，一起奔风霆。",
      "时事方错缪，三秦尽飘零。",
      "山河销王气，原野失大刑。",
      "将军散发去，短剑斸茯苓。",
      "定知三峰上，烂醉今未醒。"
    ]
  },
  {
    "id": "2e89e42007d9cc2111d2b329bc834dd8",
    "title": "谒汉昭烈惠陵及诸葛公祠宇",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雨止风益豪，雪作云不动。",
      "凄凉汉陵庙，衰草卧翁仲。",
      "画妓空笙竽，土马阙羁鞚。",
      "壤沃黄犊耕，柏密幽鸟哢。",
      "尚想忠武公，身任社稷重。",
      "整整渭上营，气已无岐雍。",
      "少须天意定，破贼宁患众。",
      "兴亡信有数，星陨事可痛。",
      "陵边四五家，茆竹居接栋。",
      "手皲纸上箔，醅熟酒鸣瓮。",
      "虽嗟生理微，亦足逭饥冻。",
      "刘葛固雄杰，阅世均一梦。",
      "论高常近迂，才大本难用。",
      "九原不可作，再拜临风恸。"
    ]
  },
  {
    "id": "2e89e42007d9cc211f42efdde2c08cec",
    "title": "大雪歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "长安城中三日雪，潼关道上行人绝。",
      "黄河铁牛僵不动，承露金盘冻将折。",
      "虬须豪客狐白裘，夜来醉眠宝钗楼。",
      "五更未醒已上马，冲雪却作南山游。",
      "千年老虎猎不得，一箭横穿雪皆赤。",
      "拿空争死作雷吼，震动山林裂崖石。",
      "曳归拥路千人观，髑髅作枕皮蒙鞍。",
      "人间壮士有如此，胡不来归汉天子。"
    ]
  },
  {
    "id": "2e89e42007d9cc2161fec19446786d42",
    "title": "玉局观拜东坡先生海外画像",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "商周去不还，盛哉汉唐宋。",
      "苏公本天人，谪堕为世用。",
      "太平极嘉祐，珠玉始包贡。",
      "公车三千牍，字字岌飞动。",
      "气力倒犀象，律吕谐鸾凤。",
      "天骥西极来，矫矫不受鞚。",
      "飞腾上台阁，废放落云梦。",
      "至宝不侵蚀，终亦老侍从。",
      "晚途迁海表，万里天宇空。",
      "岂惟骑鲸鱼，遂欲跨螮蝀。",
      "心空物莫挠，气老笔愈纵。",
      "秕糠郊祀歌，远友清庙颂。",
      "我生虽后公，妙句得吟讽。",
      "整衣拜遗像，千古尊正统。"
    ]
  },
  {
    "id": "2e89e42007d9cc213af10f51a9dab1c5",
    "title": "访客至西郊",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "摵摵败叶飞，黯黯寒云低。",
      "村墟与市里，触目一惨悽。",
      "今日病体轻，驾言适城西。",
      "丹柿满野店，青帘出江堤。",
      "猎骑载雉兔，樵担悬鹑鸡。",
      "居人各自得，使我念故溪。",
      "故溪不敢说，况复朝金闺。",
      "伤哉啮雪翁，岁晚犹牧羝。",
      "下愚不自还，大惑终身迷。",
      "君恩何由报，力耕愧黔黎。"
    ]
  },
  {
    "id": "2e89e42007d9cc2105b0d5aff9583703",
    "title": "江楼吹笛饮酒大醉中作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "世言九州外，复有大九州。此言果不虚，仅可容吾愁。",
      "许愁亦当有许酒，吾酒酿尽银河流。酌之万斛玻瓈舟，酣宴五城十二楼。",
      "天为碧罗幕，月作白玉钩。织女织庆云，裁成五色裘。",
      "披裘对酒难为客，长揖北辰相献酬。一饮五百年，一醉三千秋。",
      "却驾白凤骖斑虬，下与麻姑戏玄洲。锦江吹笛馀一念，再过剑南应小留。"
    ]
  },
  {
    "id": "2e89e42007d9cc215301e2537eb03144",
    "title": "晚登子城",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江头作雪雪未成，北风吹云如有营。",
      "驱车出门何所诣，一放吾目登高城。",
      "城中繁雄十万户，朱门甲第何峥嵘。",
      "锦机玉工不知数，深夜穷巷闻吹笙。",
      "国家自从失河北，烟尘漠漠暗两京。",
      "胡行如鬼南至海，寸地尺天皆苦兵。",
      "老吴将军独护蜀，坐使井络无欃枪。",
      "名都壮邑数千里，至今不闻戎马声。",
      "安危自古有倚伏，相持默默非敌情。",
      "棘门霸上勿儿戏，犬羊岂惮渝齐盟。"
    ]
  },
  {
    "id": "2e89e42007d9cc210ee344a63bbb3255",
    "title": "草堂拜少陵遗像",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清江抱孤村，杜子昔所馆。",
      "虚堂尘不扫，小径门可款。",
      "公诗岂纸上，遗句处处满。",
      "人皆欲拾取，志大才苦短。",
      "计公客此时，一饱得亦罕。",
      "阨穷端有自，宁独坐房琯。",
      "至今壁间像，朱绶意萧散。",
      "长安貂蝉多，死去谁复算。"
    ]
  },
  {
    "id": "2e89e42007d9cc2180d1970d7775d81b",
    "title": "剑客行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "世无知剑人，太阿混凡铁。",
      "至宝弃泥沙，光景终不灭。",
      "一朝斩长鲸，海水赤三月。",
      "隐见天地间，变化岂易测。",
      "国家未灭胡，臣子同此责。",
      "浪迹潜山海，岁晚得剑客。",
      "酒酣脱匕首，白刃明霜雪。",
      "夜半报雠归，斑斑腥带血。",
      "细雠何足问，大耻同愤切。",
      "臣位虽卑贱，臣身可屠裂。",
      "誓当函胡首，再拜奏北阙。",
      "逃去变姓名，山中餐玉屑。"
    ]
  },
  {
    "id": "2e89e42007d9cc21e9de1c07b9c49e95",
    "title": "故蜀别苑在成都西南十五六里梅至多有两大树夭矫若龙相传谓之梅龙予初至蜀尝为作诗自此岁常访之今复赋一首丁酉十一月也",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔年曾赋西郊梅，茫茫去日如飞埃。",
      "即今衰病百事懒，陈迹未忘犹一来。",
      "蜀王故苑犁已遍，散落尚有千雪堆。",
      "珠楼玉殿一梦破，烟芜牧笛遗民哀。",
      "两龙卧稳不飞去，鳞甲脱落生莓苔。",
      "精神最遇雪月见，气力苦战冰霜开。",
      "羁臣放士耿独立，淑姬静女知谁媒。",
      "摧伤虽多意愈厉，直与天地争春回。",
      "苍然老气压桃杏，笑我白发心尚孩。",
      "微风故为作妩媚，一片吹入黄金罍。"
    ]
  },
  {
    "id": "2e89e42007d9cc214e5d31c721f1f853",
    "title": "大风登城",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风从北来不可当，街中横笛人马僵。",
      "西家女儿午未妆，帐底炉红愁下床。",
      "东家唤客宴画堂，两行玉指调丝簧。",
      "锦绣四合如垣墙，微风不动金猊香。",
      "我独登城望大荒，勇欲为国平河湟。",
      "才疏志大不自量，西家东家笑我狂。"
    ]
  },
  {
    "id": "2e89e42007d9cc2165c4aa56f89a1f73",
    "title": "书雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "仲冬候始寒，丙夜天正黑。",
      "雨来挟风助，吼击不遗力。",
      "声如拔高山，势若伐强国。",
      "初忧老柏折，遂恐石笋踣。",
      "乾坤本无心，百神各效职。",
      "蛟龙斗岁暮，豪横理莫测。",
      "农功幸已成，龙怒亦会息。",
      "屋漏何足言，袖手姑默默。"
    ]
  },
  {
    "id": "2e89e42007d9cc212d6b4acfc8f5826a",
    "title": "感兴二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少小遇丧乱，妄意忧元元。",
      "忍饥卧空山，著书十万言。",
      "贼亮负函贷，江北烟尘昏。",
      "奏记本兵府，大事得具论。",
      "请治故臣罪，深绝衰乱根。",
      "言疏卒见弃，袂有血泪痕。",
      "尔来十五年，残虏尚游魂。",
      "遗民沦左衽，何由雪烦冤。",
      "我发日益白，病骸宁久存。",
      "常恐先狗马，不见清中原。"
    ]
  },
  {
    "id": "2e89e42007d9cc212d6b4acf2e6768ae",
    "title": "感兴二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "高帝王蜀汉，天下岂易图。",
      "幡然用其锋，项羽不支梧。",
      "嗟余昔从戎，久戍南郑墟。",
      "登高望夕烽，只尺咸阳都。",
      "群胡本无政，剽夺常自如。",
      "民穷诉苍天，日夜思来苏。",
      "连年况枯旱，关辅尤空虚。",
      "安得节制帅，弓刀肃驰驱。",
      "父老上牛酒，善意不可孤。",
      "诸将能办此，机会无时无。"
    ]
  },
  {
    "id": "2e89e42007d9cc21aa519d8709870aab",
    "title": "暮冬夜宴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "官机锦茵金蹙凤，舞娃钗堕双鬟重。",
      "宝炉三尺香吐雾，画烛如椽风不动。",
      "主人爱客情无已，筝声未断歌声起。",
      "亦知百岁等朝露，便恐一欢成覆水。",
      "炉红酒绿春为回，坐上梅花连夜开。",
      "堂前只尺异气候，冰合平池霜压阶。"
    ]
  },
  {
    "id": "2e89e42007d9cc21c63427c5fe476d61",
    "title": "芳华楼赏梅",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "素娥窃药不奔月，化作江梅寄幽绝。",
      "天工丹粉不敢施，雪洗风吹见真色。",
      "出篱藏坞香细细，临水隔烟情脉脉。",
      "一春花信二十四，纵有此香无此格。",
      "放翁年来百事惰，唯见梅花愁欲破。",
      "金壶倒置春满屋，宝髻斜簪光照坐。",
      "百榼淋漓玉斝飞，万人辟易银鞍过。",
      "不惟豪横压清癯，聊为诗人洗寒饿。"
    ]
  },
  {
    "id": "2e89e42007d9cc21b001c55d04deb740",
    "title": "大醉梅花下走笔赋此",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "闭门坐叹息，不饮辄千日。",
      "忽然酒兴生，一醉须一石。",
      "檐头花易老，旗亭酒常窄。",
      "出郊索一笑，放浪谢形役。",
      "把酒梅花下，不觉日既夕。",
      "花香袭襟袂，歌声上空碧。",
      "我亦落乌巾，倚树吹玉笛。",
      "人间奇事少，颇谓三勍敌。",
      "酒阑江月上，珠树挂寒璧。",
      "便疑从此仙，朝市长扫迹。",
      "醉归乱一水，顿与异境隔。",
      "终当骑梅龙，海上看春色。"
    ]
  },
  {
    "id": "2e89e42007d9cc21beea020279e9fdfc",
    "title": "之广都憩铁像院",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "岁暮天苦寒，风雨复乘之。",
      "道边得古寺，欣然具晨炊。",
      "瘦树立中庭，断蔓络短篱。",
      "小僧为设炉，童子烧槁枝。",
      "坐令手足柔，髭间失冰凘。",
      "敬礼龛中像，尽读庑下碑。",
      "少年志四方，故里了不思。",
      "晚知行路难，更觉游子悲。",
      "一官始巴僰，剡曲归何时。",
      "置之勿复道，烂醉忘天涯。"
    ]
  },
  {
    "id": "2e89e42007d9cc212642c5226c1ce057",
    "title": "广都江上作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "微波不摇江，纤云不行天。",
      "我来倚杖立，天水相澄鲜。",
      "平远望不尽，日落自生烟。",
      "梅花耿独立，雪树明前川。",
      "好风吹我衣，春色已粲然。",
      "东村闻酒美，买醉上渔船。"
    ]
  },
  {
    "id": "2e89e42007d9cc215c2400e340586bab",
    "title": "宿龙华山中寂然无一人方丈前梅花盛开月下独观至中夜",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "梅花如高人，枯槁道愈尊。",
      "君看在空谷，岂比倚市门。",
      "我来整冠佩，洁斋三沐熏。",
      "亦思醉其下，燕媠恐渎君。",
      "敬抱绿绮琴，玄酒挹古樽。",
      "月明流水间，一洗世浊昏。",
      "摸写香与影，计君已厌闻。",
      "老我少杰思，尚喜非陈言。"
    ]
  },
  {
    "id": "2e89e42007d9cc210e2183d742ca98f1",
    "title": "别后寄季长",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "俗子俗到骨，一揖已溷人。",
      "不知此曹面，何处得许尘。",
      "我非作崖堑，汝自不可亲。",
      "道途逢使君，令我生精神。",
      "顿增江山丽，更觉风月新。",
      "对床得晤语，倾倒夜达晨。",
      "亟起忘缚绔，小醉或堕巾。",
      "缭出锦城南，问讯江梅春。",
      "煎茶憩野店，唤船截烟津。",
      "凄凉吊废苑，萧散夸闲身。",
      "暮归度略彴，月出水鳞鳞。",
      "思君去已远，此会何由频。"
    ]
  },
  {
    "id": "2e89e42007d9cc218c97edeea94b71bf",
    "title": "中夜对月小酌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今夕复何夕，素月流清辉。",
      "徘徊入我堂，化作白玉墀。",
      "栖鸟满高树，空庭结烟霏。",
      "可怜如许景，早眠人不知。",
      "我幸与周旋，一醉那得辞。",
      "整我接䍦巾，斟我翡翠卮。",
      "清愁不可耐，三嗅梅花枝。"
    ]
  },
  {
    "id": "2e89e42007d9cc21a26e5fb934bfa431",
    "title": "城南王氏庄寻梅",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "涸池积槁叶，茆屋围疏篱。",
      "可怜庭中梅，开尽无人知。",
      "寂莫终自香，孤贞见幽姿。",
      "雪点满绿苔，零落尚尔奇。",
      "我来不须晴，微雨正相宜。",
      "临风两愁绝，日暮倚筇枝。"
    ]
  },
  {
    "id": "2e89e42007d9cc211b6f8943a4483170",
    "title": "游万里桥南刘氏小园",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "佳园寂无人，满地梅花香。",
      "闲来曳拄杖，腊月日已长。",
      "朱桥架江面，栏影摇波光。",
      "奇哉小垂虹，梦破鲈鱼乡。",
      "汀鹭一点白，烟柳千丝黄。",
      "便欲唤钓舟，散发歌沧浪。",
      "可怜隔岸人，车马日夜忙。",
      "我归门复掩，寂历挂斜阳。"
    ]
  },
  {
    "id": "2e89e42007d9cc21fd75fddfcc4198af",
    "title": "过笮桥道中龙祠小留",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江边龙庙何年作，白浪花中插朱阁。",
      "朝暾渐上宿雾收，春气已动晨霜薄。",
      "我来倚栏一怅然，芦花满空如柳绵。",
      "安得身为双白鹭，飞上滩头却飞去。"
    ]
  },
  {
    "id": "2e89e42007d9cc2167d6e6acb2262a4b",
    "title": "丁酉除夕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "浮生过五十，光景如飞鸿。",
      "寒暑俯仰间，四序忽已终。",
      "殊方感飘泊，晚境嗟龙钟。",
      "桃符与爆竹，懒复随儿童。",
      "不寐非守岁，燕坐夜过中。",
      "气定神自凝，海日何曈昽。",
      "岂惟三彭逃，坐觉六入空。",
      "徂年勿惆怅，阅世方无穷。"
    ]
  },
  {
    "id": "2e89e42007d9cc212dd1797b60513836",
    "title": "游诸葛武侯书台",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "沔阳道中草离离，卧龙往矣空遗祠。",
      "当时典午称猾贼，气丧不敢当王师。",
      "定军山前寒食路，至今人祠丞相墓。",
      "松风想像梁甫吟，尚忆幡然答三顾。",
      "出师一表千载无，远比管乐盖有馀。",
      "世上俗儒宁办此，高台当日读何书。"
    ]
  },
  {
    "id": "2e89e42007d9cc216beabf5023183fde",
    "title": "观花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我游西川醉千场，万花成围柳著行。",
      "红锦地衣舞霓裳，翠裙绣袂天宝妆。",
      "清歌一发无留觞，袅袅馀声萦杏梁。",
      "黄金络马照路光，自护幂䍦观海棠。",
      "搜奇选胜日夜忙，不惟燕宫碧鸡坊。",
      "暮归奚奴负锦囊，路人争看放翁狂。"
    ]
  },
  {
    "id": "2e89e42007d9cc2146b70e033a0febc2",
    "title": "张园观海棠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朝阳照城楼，春容极明媚。",
      "走马蜀锦园，名花动人意。",
      "严妆汉宫晓，一笑初破睡。",
      "定知夜宴欢，酒入妖骨醉。",
      "低鬟羞不语，困眼娇欲闭。",
      "虽艳无俗姿，太息真富贵。",
      "结束吾方归，此别知几岁。",
      "黄昏廉纤雨，千点裛红泪。"
    ]
  },
  {
    "id": "2e89e42007d9cc218a21cad4169b613d",
    "title": "月夕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "醉从东郭归，散发临前楹。",
      "呼僮净扫地，勿使黦月明。",
      "庭空卧松影，檐迥送铎声。",
      "钟断心境寂，露下毛发清。",
      "出门碧雾合，九陌无人行。",
      "坐令锦官城，化作白玉京。"
    ]
  },
  {
    "id": "2e89e42007d9cc2131add82f82ce8c3e",
    "title": "二月十六日赏海棠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "常年春半花事竟，今年春半花始盛。",
      "衰翁不减少年狂，走马直与飞蝶竞。",
      "妍华有露洗愈明，纤弱无风摇不定。",
      "莫放飘零作红雨，剩看倩笑临妆镜。",
      "溪梅枯槁堕岩谷，山杏轻浮真妾媵。",
      "欲夸绝艳不胜说，纵欠浓香何足病。",
      "华灯银烛摇花光，翠杓金船豪酒兴。",
      "夜阑感事独悽然，繁枝空折谁堪赠。"
    ]
  },
  {
    "id": "2e89e42007d9cc21ebcd5ca988247770",
    "title": "眉州披风榭拜东坡先生遗像",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "蜿蜒回顾山有情，平铺十里江无声。孕奇蓄秀当此地，郁然千载诗书城。",
      "高台老仙谁所写，仰视眉宇空峥嵘。百年醉魂吹不醒，飘飘风袖筇枝横。",
      "尔来逢迎厌俗子，龙章凤姿我眼明。北扉南海均梦耳，谪堕本自白玉京。",
      "惜哉画史未造极，不作散发骑长鲸。故乡归来要有日，安得春江变酒从公倾。"
    ]
  },
  {
    "id": "2e89e42007d9cc2120710270b3b3fc89",
    "title": "访青神尉廨借景亭盖山谷先生旧游也",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "造朝下白帝，吊古游青神。",
      "城头三间屋，聊得岸我巾。",
      "元祐太史公，世宁有斯人。",
      "瘴烟侵玉骨，老作宜州民。",
      "至今杖屦地，来者犹酸辛。",
      "密竹剪已空，乔木亦半薪。",
      "陂池独渺然，中有鸥鹭驯。",
      "人生能自足，一尉可终身。",
      "三叹下城去，捩柂春江津。"
    ]
  },
  {
    "id": "2e89e42007d9cc21e9a25788a19bd2b5",
    "title": "夜泊合江县月中小舟谒西凉王祠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "悬瀑雪飞舞，奇峰玉嶙峋。",
      "摇碎一江月，来谒西凉神。",
      "我虽不识神，知是山水人。",
      "不敢持笏来，裋褐整幅巾。",
      "出我囊中香，羞我南溪蘋。",
      "杯湛玻瓈春，盘横水精鳞。",
      "出门意惝恍，烟波浩无津。",
      "安得结茆地，与神永为邻。"
    ]
  },
  {
    "id": "2e89e42007d9cc2152d7ec93ca300e75",
    "title": "舟中对月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "百壶载酒游凌云，醉中挥袖别故人。",
      "依依向我不忍别，谁似峨嵋半轮月。",
      "月窥船窗挂凄冷，欲到渝州酒初醒。",
      "江空袅袅钓丝风，人静翩翩葛巾影。",
      "哦诗不睡月满船，清寒入骨我欲仙。",
      "人间更漏不到处，时有沙禽背船去。"
    ]
  },
  {
    "id": "2e89e42007d9cc21f64fb1e7410dd52f",
    "title": "渔翁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江头渔家结茆庐，青山当门画不如。",
      "江烟淡淡雨疏疏，老翁破浪行捕鱼。",
      "恨渠生来不读书，江山如此一句无。",
      "我亦衰迟惭笔力，共对江山三叹息。"
    ]
  },
  {
    "id": "2e89e42007d9cc21b852b3ed4d99133c",
    "title": "北岩",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "舣船涪州岸，携儿北岩游。",
      "摇楫横大江，褰裳蹑高楼。",
      "雨昏山半失，江涨地欲浮。",
      "老矣宁再来，为作竟日留。",
      "乌帽程丈人，闭户本好修。",
      "骇机一朝发，议罪至窜投。",
      "党禁久不解，战尘暗神州。",
      "修怨以稔祸，哀哉谁始谋。",
      "小人无远略，所怀在私雠。",
      "后来其鉴兹，赋诗识岩幽。"
    ]
  },
  {
    "id": "2e89e42007d9cc21cc33f8055f1ecb4f",
    "title": "游万州岑公洞",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "大业征辽发闾左，军兴书檄煎膏火。",
      "此时也复有闲人，自引岩泉拾山果。",
      "后六百岁吾来游，洞中正夏凄如秋。",
      "乳石床平可坐卧，水作珠帘月作钩。",
      "十年神游八极表，浮名坐觉秋豪小。",
      "试问岑公迎我不，鹤飞忽下青松杪。"
    ]
  },
  {
    "id": "2e89e42007d9cc211f7a8b7e078be2e2",
    "title": "醉中下瞿唐峡中流观石壁飞泉",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾舟十丈如青蛟，乘风翔舞从天下。江流触地白盐动，滟滪浮波真一马。",
      "主人满酌白玉杯，旗下画鼓如春雷。回头已失瀼西市，奇哉一削千仞之苍崖。",
      "苍崖中裂银河飞，空里万斛倾珠玑。醉面正须迎乱点，京尘未许化征衣。"
    ]
  },
  {
    "id": "2e89e42007d9cc21e584dc1b8a822a1e",
    "title": "暮次秭归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朝披南陵云，夕揖建平树。",
      "啼鸦随客樯，落日满孤戍。",
      "恶滩不可说，石芒森如锯。",
      "浪花一丈白，吹沫入窗户。",
      "是身初非我，底处著忧怖。",
      "酒酣一枕睡，过尽鲛鳄怒。",
      "欣然推枕起，曳杖散予步。",
      "殷勤沙际柳，记我维舟处。"
    ]
  },
  {
    "id": "2e89e42007d9cc21dfe2d2b35f6bcbbc",
    "title": "舟出下牢关",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "大舸凌惊涛，飞度青玉峡。",
      "虚壁云蒙蒙，阴洞风飒飒。",
      "拂天松盖偃，入水山脚插。",
      "炎曦忽摧破，亭午手忘箑。",
      "悬知今夜喜，月白宿沙夹。",
      "旷哉七泽游，盟鸥不须歃。"
    ]
  },
  {
    "id": "2e89e42007d9cc213f683b5a882c0332",
    "title": "峡口夜坐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三峡至此穷，两壁犹峭立。",
      "估船无时行，妇盎有夜汲。",
      "风生树影动，月碎水流急。",
      "草根缀微露，萤火飞熠熠。",
      "吾行已四旬，才抵楚西邑。",
      "浩歌散郁陶，还舟觉衣湿。"
    ]
  },
  {
    "id": "2e89e42007d9cc21007ae9f96081307e",
    "title": "阻风",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "沙市三日风，万鼓鸣船头。",
      "欲去不得发，卧对青灯幽。",
      "听儿诵离骚，可以散我愁。",
      "微言入孤梦，恍与屈宋游。",
      "睡起铜瓶响，欣然唤茶瓯。",
      "吾道无淹速，风伯非所尤。"
    ]
  },
  {
    "id": "2e89e42007d9cc2147957be03ba00340",
    "title": "刘郎浦夜赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生远游心，睥睨万里窄。",
      "今年下三巴，放浪浮七泽。",
      "菰蒲无远近，但觉风索索。",
      "浪高星辰湿，天碧河汉白。",
      "十年散醉发，未易著朝帻。",
      "守符倘可乞，来作潇湘客。"
    ]
  },
  {
    "id": "2e89e42007d9cc21d2166c1fa84625c0",
    "title": "岳阳楼",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "身如病鹤短翅翎，雨雪飘洒号沙汀。",
      "天风忽吹不得住，东下巴峡泛洞庭。",
      "轩皇张乐虽已矣，此地至今朝百灵。",
      "雄楼岌嶪镇吴楚，我来举手扪天星。",
      "帆樯才放已隐隐，云气乱入何冥冥。",
      "鼋鼍出没蛟鳄横，浪花遮尽君山青。",
      "黄衫仙翁喜无恙，袖剑近到城南亭。",
      "眼前俗子败人意，安得与翁同醉醒。"
    ]
  },
  {
    "id": "2e89e42007d9cc2184645131c1f8cba6",
    "title": "乘大风发巴陵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雪溅浪方作，翠飐山欲浮。",
      "奇哉万顷湖，著我十丈舟。",
      "三老请避风，叱去非汝忧。",
      "神物识忠信，壮士憎滞留。",
      "击鼓催挂帆，挥手别岳州。",
      "仰视群鹄翔，下闯百怪囚。",
      "衡湘清绝地，恨不从此游。",
      "聊须百斛酒，往醉庾公楼。"
    ]
  },
  {
    "id": "2e89e42007d9cc2152ceb93ac5168663",
    "title": "通济口",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朝发嘉鱼县，晚泊通济口。睡起喜微凉，船窗一杯酒。",
      "长鱼吹浪声恐人，巨鼋露背浮奫沦。今夕风生月复暗，寄语舟人更添缆。"
    ]
  },
  {
    "id": "2e89e42007d9cc219116bc481eb2915a",
    "title": "夜热",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "触热行万里，烦促讵可论。",
      "泊船鄂州步，终日如炮燔。",
      "摇扇腕欲脱，挥汗白雨翻。",
      "推枕再三起，散发临前轩。",
      "秋近更漏长，天旱星宿繁。",
      "甘澍何时来，太息忧元元。"
    ]
  },
  {
    "id": "2e89e42007d9cc2184a24d9bdc3b34a4",
    "title": "灯下读书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少年喜书策，白首意未足。",
      "幽窗灯一点，乐处超五欲。",
      "而况黄州路，小雨渔村宿。",
      "萧萧蒹葭声，为我洗暑毒。",
      "琅然诵经史，少倦儿为续。",
      "何必效莱公，长夜醉画烛。"
    ]
  },
  {
    "id": "2e89e42007d9cc214a84117a052dc8ec",
    "title": "泊三江口",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "迟明离武昌，薄暮次黄冈。",
      "勿言触热行，一雨三日凉。",
      "北窗荻萧萧，南窗江茫茫。",
      "玄云一池墨，碧线半篆香。",
      "尚无车马尘，况复争夺场。",
      "徐行勿挂帆，此乐殊未央。"
    ]
  },
  {
    "id": "2e89e42007d9cc2134fbbca20dc63651",
    "title": "自雪堂登四望亭因历访苏公遗迹至安国院",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我醉飞屐登孱颜，拄杖出没风烟间。",
      "三山葱昽鲛鳄静，九关肃穆虎豹闲。",
      "几年金骨炼绿髓，此日始得穷跻攀。",
      "老仙归侍紫皇案，空有野水流淙潺。",
      "蜿蜒翠阜围绿野，似岭非岭山非山。",
      "向来龙蛇满雪壁，雷电下取何时还。",
      "名花亦已天上去，居人指似题诗处。",
      "九十一翁不识公，我抱此恨知无穷。"
    ]
  },
  {
    "id": "2e89e42007d9cc2123e98316867290d7",
    "title": "月下步至临皋亭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "芒鞋踏松阴，迨此船未发。",
      "清游岂无伴，三友风露月。",
      "山川郁盘纡，鸥鹭浩灭没。",
      "当年老先生，想像散醉发。",
      "浮生等昨梦，久已埋玉骨。",
      "吾侪幸彊健，何事拘簪笏。"
    ]
  },
  {
    "id": "2e89e42007d9cc21b58e64ee6d8a66e2",
    "title": "发黄州泊巴河游马祈寺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "南望武昌山，北望齐安城。",
      "楚江万顷绿，著我画舫横。",
      "云帆不须挂，鼍鼓不须鸣。",
      "淡然隐曲几，山水相逢迎。",
      "疏雨漏薄日，非阴亦非晴。",
      "晚泊巴河市，小陌闻屐声。",
      "紫髯刑马地，一怒江汉清。",
      "中原今何如，感我白发生。"
    ]
  },
  {
    "id": "2e89e42007d9cc218030142f4aa26e6c",
    "title": "雁翅夹口小酌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "墟烟淡将散，江雨细欲无。",
      "回风吹衣襟，晴光满菰蒲。",
      "隐几乐此时，清和如夏初。",
      "犬吠船丁归，小市得美蔬。",
      "欢言酌清醥，侑以案上书。",
      "虽云泊江渚，何异归林庐。"
    ]
  },
  {
    "id": "2e89e42007d9cc215e0d261de0494490",
    "title": "长风沙",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江水六月无津涯，惊涛骇浪高吹花。",
      "橹声已出雁翅浦，荻夹喜入长风沙。",
      "长风自古三巴路，樯竿参差杂烟树。",
      "南船北船各万里，凄凉小市相依住。",
      "歌呼杂沓灯火明，黄昏风死浪亦平。",
      "劳苦舟师剩沽酒，安稳明朝到池口。"
    ]
  },
  {
    "id": "2e89e42007d9cc21e12e6aa6d1cdb9b3",
    "title": "泛小舟姑孰溪口",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "姑溪绿可染，小艇追晚凉。",
      "棹进破树影，波动摇星芒。",
      "荻深渔火明，风远水草香。",
      "尚想锦袍公，醉眼隘八荒。",
      "坡陀青山冢，断碣卧道旁。",
      "怅望不可逢，乘云游帝乡。"
    ]
  },
  {
    "id": "2e89e42007d9cc212bf4862c88959ed9",
    "title": "明日再游又赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "舟中如甑炊，端坐畏暍死。",
      "未能踏增冰，且复呼艇子。",
      "纤纤新月低，玉钩沈野水。",
      "微风生蘋末，尘抱真一洗。",
      "可怜黄山塔，突兀暮烟里。",
      "依然十年前，看我行万里。",
      "两桨且勿摇，横舟小滩尾。",
      "得诗偶长吟，宿鹭为惊起。"
    ]
  },
  {
    "id": "2e89e42007d9cc21c95dcb2edc3dd624",
    "title": "夜泊龙庙回望建康有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我醉行水上，身轻如飞烟。",
      "鱼龙互悲啸，伴我夜不眠。",
      "羽扇挥浮云，月挂牛斗间。",
      "河汉横复斜，风露方浩然。",
      "坡陁石头城，寂莫七百年。",
      "世事感予怀，竦身入青天。"
    ]
  },
  {
    "id": "2e89e42007d9cc21390f66c2bd294625",
    "title": "荆溪馆夜坐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "河汉无声天正青，三三五五满天星。",
      "草根冷露黏湿萤，幽人岸巾坐津亭。",
      "忆下瞿唐浮洞庭，阳台系船梦娉婷。",
      "朱门重重夜不扃，四山猿鸟啼青冥。",
      "人生无蒂风中萍，幸我梦断狂已醒。",
      "绣鞯金络带万钉，何如故山锄茯苓。"
    ]
  },
  {
    "id": "2e89e42007d9cc219998dcd5129605e7",
    "title": "怀成都十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放翁五十犹豪纵，锦城一觉繁华梦。",
      "竹叶春醪碧玉壶，桃花骏马青丝鞚。",
      "斗鸡南市各分朋，射雉西郊常命中。",
      "壮士臂立绿绦鹰，佳人袍画金泥凤。",
      "椽烛那知夜漏残，银貂不管晨霜重。",
      "一梢红破海棠回，数蕊香新早梅动。",
      "酒徒诗社朝暮忙，日月匆匆迭宾送。",
      "浮世堪惊老已成，虚名自笑今何用。",
      "归来山舍万事空，卧听糟床酒鸣瓮。",
      "北窗风雨耿青灯，旧游欲说无人共。"
    ]
  },
  {
    "id": "2e89e42007d9cc217a23a30840ffc568",
    "title": "夜梦与宇文子友谭德称会山寺若饯予行者明日黎明得子友书感叹久之乃作此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜梦集山寺，二三佳友生。",
      "相顾惨不乐，若有千里行。",
      "在门仆整驾，临道骓嘶鸣。",
      "我友顾谓我，天寒戒晨征。",
      "迟速要当到，徐驱勿贪程。",
      "丁宁及药饵，依依有馀情。",
      "邻钟忽惊觉，鸦翻窗欲明。",
      "作诗谢我友，有使频寄声。"
    ]
  },
  {
    "id": "2e89e42007d9cc21408c5a40a341f1bc",
    "title": "冬夜闻雁有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "从军昔戍南山边，传烽直照东骆谷。",
      "军中罢战壮士闲，细草平郊恣驰逐。",
      "洮州骏马金络头，梁州毬场日打毬。",
      "玉杯传酒和鹿血，女真降虏弹箜篌。",
      "大呼拔帜思野战，杀气当年赤浮面。",
      "南游蜀道已低摧，犹据胡床飞百箭。",
      "岂知蹭蹬还江边，病臂不复能开弦。",
      "夜闻雁声起太息，来时应过桑干碛。"
    ]
  },
  {
    "id": "2e89e42007d9cc21ecb8857be82cf517",
    "title": "新葺门屋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "林栖四壁空，百事从简易。",
      "缺篱寒未补，幽户夜不闭。",
      "东偏欲广屋，厚费敢轻议。",
      "设关力可具，稚子请遂事。",
      "呀然两竹扉，宁复志容驷。",
      "西山正当前，浩荡纳空翠。",
      "下临渔樵路，横锁风月地。",
      "惟愁俗客来，剥啄惊午睡。"
    ]
  },
  {
    "id": "2e89e42007d9cc218a21cad4f8ec2a6f",
    "title": "月夕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "开户满庭雪，徐看知月明。",
      "微风入丛竹，复作雪来声。",
      "俗尘不待扫，凛然肝肺清。",
      "村深无漏鼓，鹤唳报三更。"
    ]
  },
  {
    "id": "2e89e42007d9cc21ab13544c2aaa2bc0",
    "title": "山中观残菊追怀眉山师伯浑",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "空山菊花瘦如棘，倾倒满地枝三尺。阴风冷雨不相贷，烂草苍苔共狼藉。",
      "人虽委弃渠自香，讵必泛酒登华堂。君不见仁人志士穷死眉山阳，空使后世传文章。"
    ]
  },
  {
    "id": "2e89e42007d9cc2156f5ad94790a515e",
    "title": "行牌头奴寨之间皆建炎末避贼所经也",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今朝霜薄风气和，霁色满野行人多。沙平水浅木叶下，摇楫渡口生微波。",
      "建炎避兵奔窜地，谁料白首重经过。四十馀年万事改，惟有青嶂高嵯峨。",
      "安得西国蒲萄酒，满酌南海鹦鹉螺。侑以吴松长丝之玉鲙，送以邯郸皓齿之清歌。",
      "向来丧乱汝所记，大地凛凛忧干戈。偶然不死到老大，为底苦惜朱颜酡。"
    ]
  },
  {
    "id": "2e89e42007d9cc217b7a49ea27ace1a9",
    "title": "道中病疡久不饮酒至鱼梁小酌因赋长句",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我行浦城道，小疾屏杯酌。",
      "癣疥何足言，亦复妨作乐。",
      "此身会当坏，百岁均电雹。",
      "胡为过自惜，惫卧困针烙。",
      "未尝脍噞喁，况敢烹郭索。",
      "今朝寓空驿，窗户寒寂寞。",
      "悠然忽自笑，顿解贪爱缚。",
      "红烛映绿樽，奇哉万金药。"
    ]
  },
  {
    "id": "2e89e42007d9cc211dd0e64901c0de5f",
    "title": "对酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "识字记姓名，击剑一人敌。",
      "孙吴相斫书，了解亦何益。",
      "不如黄金罍，潋潋春波碧。",
      "欣然对之笑，未饮愁已释。",
      "白头生黑丝，苍颜桃李色。",
      "金丹空九转，正恐无此力。",
      "朝饮绩五斗，暮饮髡一石。",
      "寄谢采芝翁，无为老青壁。"
    ]
  },
  {
    "id": "2e89e42007d9cc211acc751ccbabc769",
    "title": "建安雪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "建溪官茶天下绝，香味欲全须小雪。",
      "雪飞一片茶不忧，何况蔽空如舞鸥。",
      "银瓶铜碾春风里，不枉年来行万里。",
      "从渠荔子腴玉肤，自古难兼熊掌鱼。"
    ]
  },
  {
    "id": "2e89e42007d9cc21126cde50fb09a385",
    "title": "烹茶",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "曲生可论交，正自畏中圣。",
      "年来衰可笑，茶亦能作病。",
      "噎呕废晨飧，支离失宵暝。",
      "是身如芭蕉，宁可与物竞。",
      "兔瓯试玉尘，香色两超胜。",
      "把玩一欣然，为汝烹茶竟。"
    ]
  },
  {
    "id": "2e89e42007d9cc21af3cd0a109f8a56d",
    "title": "出塞曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "千骑为一队，万骑为一军。朝践狼山雪，暮宿榆关云。",
      "将军羽箭不虚发，直到祁连无雁群。隆隆春雷收阵鼓，蜿蜿惊蛇射生弩。",
      "落蕃遗民立道边，白发如霜泪如雨。褫魄胡儿作穷鼠，竞裹头颅不敢语。",
      "阵前乞降马前舞，檄书夜入黄龙府。"
    ]
  },
  {
    "id": "2e89e42007d9cc21ef424476060b0eaf",
    "title": "思故山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "千金不须买画图，听我长歌歌镜湖。湖山奇丽说不尽，且复为子陈吾庐。",
      "柳姑庙前鱼作市，道士庄畔菱为租。一弯画桥出林薄，两岸红蓼连菰蒲。",
      "陂南陂北鸦阵黑，舍西舍东枫叶赤。正当九月十月时，放翁艇子无时出。",
      "船头一束书，船后一壶酒。新钓紫鳜鱼，旋洗白莲藕。",
      "从渠贵人食万钱，放翁痴腹常便便。暮归稚子迎我笑，遥指一抹西村烟。"
    ]
  },
  {
    "id": "2e89e42007d9cc21ddfafea1f61c34ba",
    "title": "建宁重五",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "霏微入户黄梅雨，磊落堆盘碧筒黍。",
      "病来一滴不饮酒，但嗅菖蒲作端午。",
      "人生忽忽东逝波，白头奈此节物何。",
      "去年已作归州客，今年建州更愁绝。",
      "归州猿吟鸟啼里，屈沱醉归诗满纸。",
      "即今忆此那可得，西望归州三叹息。"
    ]
  },
  {
    "id": "2e89e42007d9cc21beae2d1bf820326c",
    "title": "雨晴至园中",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "入夏经月雨，园路久已荒。",
      "今朝偶一到，蒿艾如人长。",
      "岂惟蛙黾豪，颇觉蜂蝶狂。",
      "怅然怀故山，舍东百本桑。",
      "迨此积雨馀，枝叶沃以光。",
      "父老适相遇，藉草挥一觞。",
      "一觞颓然醉，笑语相扶将。",
      "赋诗示儿子，此乐未易忘。"
    ]
  },
  {
    "id": "2e89e42007d9cc21109f7a691540742e",
    "title": "发书画还故山戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昨日遣画笥，今日发书簏。",
      "空斋惟一床，窗影乱风竹。",
      "平生钻故纸，夙好老尤笃。",
      "奇哉扫除尽，蝉蜕三万轴。",
      "岂惟息烦心，亦足养病目。",
      "从渠褦襶生，自献公车牍。"
    ]
  },
  {
    "id": "2e89e42007d9cc216332a170f51cc104",
    "title": "前有樽酒行二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "虚堂雨过生凉飔，劝君一醉君勿辞。",
      "去年不知今岁事，明年万事今得知。",
      "旧时扶床同戏儿，还乡问讯令人悲。",
      "冢丘累累在者谁，纸钱雨湿抱树枝。",
      "君去六十有几时，更望七十何其痴。",
      "求师学道亦已迟，谢客努力从鸱夷。"
    ]
  },
  {
    "id": "2e89e42007d9cc216332a170bf2002c6",
    "title": "前有樽酒行二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "绿酒盎盎盈芳樽，清歌袅袅留行云。",
      "美人千金织宝裙，水沈龙脑作燎焚。",
      "问君胡为惨不乐，四纪妖氛暗幽朔。",
      "诸人但欲口击贼，茫茫九原谁可作。",
      "丈夫可为酒色死，战场横尸胜床第。",
      "华堂乐饮自有时，少待擒胡献天子。"
    ]
  },
  {
    "id": "2e89e42007d9cc215550e506b14aa750",
    "title": "感怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "半年建安城，士友阙还往。",
      "出门每太息，还舍犹惝恍。",
      "有酒谁与倾，得句空自赏。",
      "疏直触人情，低回泚吾颡。",
      "岂无佳山水，正尔寄梦想。",
      "何当载亲朋，烟浦摇两桨。"
    ]
  },
  {
    "id": "2e89e42007d9cc217ef4dff078115d7e",
    "title": "长歌行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生宦游亦不恶，无奈从来宦情薄。既不能短衣射虎在南山，又不能斗鸡走马宴平乐。",
      "惟有钓船差易具，问君胡为不归去。片云雨暗玉笥峰，斜日人争石旗渡。",
      "渡头酒垆堪醉眠，白酒醇酽鲈鱼鲜。菰米如珠炊正熟，莼羹似酪不论钱。",
      "翁唱菱歌儿舞棹，醉耳那知朝市闹。城门几度送迎官，睡拥乱蓑呼未觉。"
    ]
  },
  {
    "id": "2e89e42007d9cc219683b44c74895363",
    "title": "雨夜不寐观壁间所张魏郑公砥柱铭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "疾风三日横吹雨，竹倒荷倾可怜汝。",
      "空堂无人夜向中，卧看床前烛花吐。",
      "壮怀耿耿谁与论，榰床老龟不能语。",
      "世间岂无一好汉，叱咤喑呜气吞虏。",
      "壁间三丈砥柱铭，贞观太平如更睹。",
      "何当鼓吹渡河津，下马观碑驰马去。"
    ]
  },
  {
    "id": "2e89e42007d9cc21902a3ab530c6dfe4",
    "title": "书怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "青城结云巢，拟住三千年。",
      "御风偶南游，万里栖紫烟。",
      "翠裘绿玉杖，白日凌青天。",
      "招呼方瞳翁，邂逅鸟爪仙。",
      "朝咏阴阳歌，暮诵道德篇。",
      "玉童持碧简，笙鹤来翩翩。",
      "海边武夷山，小留赏宿缘。",
      "火食非所乐，巾褐常翛然。",
      "清时未免出，颇息世俗传。",
      "行矣秋风高，去采玉井莲。"
    ]
  },
  {
    "id": "2e89e42007d9cc219a04d7d78c563816",
    "title": "思归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生无宦情，方外久浪迹。",
      "往来梁益间，一笑颇自得。",
      "花秾锦城酒，月白瞿塘笛。",
      "咿哑下江橹，跌宕登山屐。",
      "巴东烟雨秋，渭上风雪夕。",
      "至今客枕梦，万里不能尺。",
      "谁知建安城，触目非夙昔。",
      "冥冥瘴雾细，潋潋蛮江碧。",
      "出门无交朋，呜呼吾何适。",
      "归哉故山路，讵必须暖席。"
    ]
  },
  {
    "id": "2e89e42007d9cc21fdf68421539ac6a8",
    "title": "夜香",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "投老误乘传，窃食惭无功。",
      "清夜一炷香，实与天心通。",
      "忤物虽至愚，许国犹孤忠。",
      "一念倘自欺，百年宁有终。",
      "上帝职造化，生杀操至公。",
      "稽首矢此心，其敢累儿童。"
    ]
  },
  {
    "id": "2e89e42007d9cc21c202edb0fe4dd99a",
    "title": "柴怀叔殿院世彩堂",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "卷服貂冠世间有，荣悴纷纷翻覆手。",
      "不如御史老莱衣，世彩堂中奉春酒。",
      "北斗为觞山作豆，凤竹鸾丝太中寿。",
      "今年宗祀降恩纶，太中拜前公拜后。",
      "呜呼人谁无父母，盛事有及公家否。",
      "万钟苦晚三釜薄，人生此恨十八九。",
      "我欲杀青书孝友，愧非太史马牛走。",
      "圣朝若遣采诗官，尚可为公图不朽。"
    ]
  },
  {
    "id": "2e89e42007d9cc21416429b71c077e36",
    "title": "双清堂夜赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "陆子病少间，独卧溪上堂。",
      "人静鱼自跃，风定荷更香。",
      "素月行中天，流萤失孤光。",
      "归鸟飞有声，度此十里塘。",
      "嗟我独何事，迟暮客异乡。",
      "太息搔短发，起视夜未央。"
    ]
  },
  {
    "id": "2e89e42007d9cc2106e9bda01edc49e5",
    "title": "风月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老来苦无伴，风月独见知。",
      "未尝费招呼，到处相娱嬉。",
      "披襟万里快，弄影三更奇。",
      "淋漓蜀苑酒，散落江楼诗。",
      "狂歌撼山川，醉墨飞蛟螭。",
      "聊将调俗子，更遣半生疑。"
    ]
  },
  {
    "id": "2e89e42007d9cc2143a6dd22c829ed48",
    "title": "大将出师歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "将军北伐辞前殿，恩诏催排苑中宴。",
      "紫陌惊尘中使来，青门立马群公饯。",
      "绣旗杂沓三十里，画鼓敲铿五千面。",
      "行营暮宿咸阳原，满朝太息倾都羡。",
      "天声一震胡已亡，捷书奕奕如飞电。",
      "高秋不闭玉关城，中夜罢传青海箭。",
      "可汗垂泣小王号，不敢跳奔那敢战。",
      "山川图籍上有司，张掖酒泉开郡县。",
      "还朝策勋兼将相，诏假黄钺调金铉。",
      "丈夫未遇谁得知，昔日新丰笑贫贱。"
    ]
  },
  {
    "id": "2e89e42007d9cc2164617716feee82a8",
    "title": "婕妤怨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "妾昔初去家，邻里持车箱。",
      "共祝善事主，门户望宠光。",
      "一入未央宫，顾盼偶非常。",
      "稚齿不虑患，倾身保专房。",
      "燕婉承恩泽，但言日月长。",
      "岂知辞玉陛，翩若叶陨霜。",
      "永巷虽放弃，犹虑重谤伤。",
      "悔不侍宴时，一夕称千觞。",
      "妾心剖如丹，妾骨朽亦香。",
      "后身作羽林，为国死封疆。"
    ]
  },
  {
    "id": "2e89e42007d9cc2127c0fa9773a9bfa8",
    "title": "病中怀故庐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我家山阴道，湖水淡空蒙。",
      "小屋如舴艋，出没烟波中。",
      "天寒橘柚黄，霜落䆉稏红。",
      "祈蚕箫鼓闹，赛雨鸡豚空。",
      "叉鱼有竭作，刈麦无遗功。",
      "去年一月留，行役嗟匆匆。",
      "今年归兴动，舣舟待秋风。",
      "社饮可欠我，寄书约邻翁。"
    ]
  },
  {
    "id": "2e89e42007d9cc2197f7b9d780f5333c",
    "title": "夏夜不寐有赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "急雨初过天宇湿，大星磊落才数十。",
      "饥鹘掠檐飞磔磔，冷萤堕水光熠熠。",
      "丈夫无成忽老大，箭羽凋零剑锋涩。",
      "徘徊欲睡复起行，三更犹凭阑干立。"
    ]
  },
  {
    "id": "2e89e42007d9cc21f4923af1dabd77ae",
    "title": "初秋梦故山觉而有作四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "陂水白茫茫，草烟湿霏霏。",
      "牧童一声笛，落日无馀晖。",
      "遥山已渐隐，村巷亚竹扉。",
      "老翁延我入，苦谢柿栗微。",
      "幸逢岁有秋，一醉君勿违。",
      "念此动中怀，命驾吾将归。"
    ]
  },
  {
    "id": "2e89e42007d9cc21f4923af1b73d6930",
    "title": "初秋梦故山觉而有作四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "犬吠舍前后，月明村东西。",
      "岸草蛩乱号，庭树鸟已栖。",
      "我仆城中还，担头有悬鸡。",
      "小儿劝我饮，村酒拆赤泥。",
      "我醉不自觉，颓然葛巾低。",
      "著书笑蒙庄，茗艼物自齐。"
    ]
  },
  {
    "id": "2e89e42007d9cc21f4923af1525aaba0",
    "title": "初秋梦故山觉而有作四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔我东归时，父老迎船头。",
      "开篷相劳苦，怪我领雪稠。",
      "故山何负君，且作数月留。",
      "岂知席未暖，疋马来南州。",
      "蛮花四时红，瘴雾日夜浮。",
      "归哉不可迟，勿与妇子谋。"
    ]
  },
  {
    "id": "2e89e42007d9cc21f4923af1399fdcee",
    "title": "初秋梦故山觉而有作四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "杜宇真吾交，劝去恨不速。",
      "忠告输肝肺，厚意均骨肉。",
      "陋哉鹧鸪语，揣我贫念禄。",
      "竹鸡更鄙浅，泥淖忧车轴。",
      "秋风严濑清，春雨戴溪绿。",
      "行矣勿复疑，照影巾一幅。"
    ]
  },
  {
    "id": "2e89e42007d9cc21ede9dbe37ca6894f",
    "title": "忆唐安",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "南郑戍还初过蜀，朝衫与鬓犹争绿。",
      "逢春饮酒似长鲸，醉里千篇风雨速。",
      "唐安池馆夜宴频，潋潋玉船摇画烛。",
      "红索琵琶金缕花，百六十弦弹法曲。",
      "曲终却看舞霓裳，袅袅宫腰细如束。",
      "明朝解酲不用酒，起寻百亩东湖竹。",
      "归吴寂寞时自笑，纵有诗情谁省录。",
      "今年二顷似可谋，去斸云根结茅屋。"
    ]
  },
  {
    "id": "2e89e42007d9cc218a25d7e9adeb47cc",
    "title": "月下独行桥上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "新秋未再旬，月露已浩然。",
      "放翁一幅巾，与影俱翩仙。",
      "飞桥挂澄溪，幽窦鸣细泉。",
      "开岁才俯仰，已近摇落天。",
      "殊方久滞留，感此岁月迁。",
      "归来看青灯，悄怆不得眠。"
    ]
  },
  {
    "id": "2e89e42007d9cc21994d3d6b405ae4f5",
    "title": "夜意",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "火云夕方收，草露秋已白。",
      "堂空灯欲翳，壁坏虫自啧。",
      "四顾寂无人，独立岸吾帻。",
      "穷通何足论，等是百年客。",
      "何能为一饱，半世出下策。",
      "布帆幸无恙，谁谓江海迮。"
    ]
  },
  {
    "id": "2e89e42007d9cc21cc4393aca5eff6ee",
    "title": "思故庐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生一束书，不为屋庐计。",
      "微官寄邮传，俯仰阅半世。",
      "草堂白云边，日夜长松桂。",
      "柴门入幽梦，落日乱蝉嘒。",
      "宦游有何好，海角愁瘴疠。",
      "拂衣便可耳，勿使老春荠。"
    ]
  },
  {
    "id": "2e89e42007d9cc217d42de78934b4eb6",
    "title": "莆阳昭武延平送兵渐集戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鼓声晨紞紞，角声莫呜呜。",
      "作官了何事，空叹岁月徂。",
      "送兵稍稍集，秣马脂吾车。",
      "风霜迫摇落，残暑亦已无。",
      "野渡明丹枫，破驿吹黄榆。",
      "聊收作诗料，未用厌征途。"
    ]
  },
  {
    "id": "2e89e42007d9cc21ef83a371fa25a067",
    "title": "游武夷山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少读封禅书，始知武夷君。",
      "晚乃游斯山，秀杰非昔闻。",
      "三十六奇峰，秋晴无纤云。",
      "空岩鸡晨号，峭壁丹夜暾。",
      "巢居寄千仞，鸿荒想羲轩。",
      "风雨蜕玉骨，难以俗意论。",
      "丹梯不容蹑，修蔓亦畏扪。",
      "溯滩进小艇，愧惊白鹭群。",
      "学道虽恨晚，养气敢不勤。",
      "宦游非本志，寄谢鹤与猿。"
    ]
  },
  {
    "id": "2e89e42007d9cc216a94f4a1df8a4e57",
    "title": "鹅湖夜坐书怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "士生始堕地，弧矢志四方。",
      "岂若彼妇女，龊龊藏闺房。",
      "我行环万里，险阻真备尝。",
      "昔者戍南郑，秦山郁苍苍。",
      "铁衣卧枕戈，睡觉身满霜。",
      "官虽备幕府，气实先颜行。",
      "拥马涉沮水，飞鹰上中梁。",
      "劲酒举数斗，壮士不能当。",
      "马鞍挂狐兔，燔炙百步香。",
      "拔剑切大肉，哆然如饿狼。",
      "时时登高望，指顾无咸阳。",
      "一朝去军中，十载客道傍。",
      "看花身落魄，对酒色凄凉。",
      "去年忝号召，五月触瞿唐。",
      "青衫暗欲尽，入对衰涕滂。",
      "今年复诏下，鸿雁初南翔。",
      "俯仰未阅岁，上恩实非常。",
      "夜宿鹅湖寺，槁叶投客床。",
      "寒灯照不寐，抚枕慨以慷。",
      "李靖闻征辽，病惫更激昂。",
      "裴度请讨蔡，奏事犹裹创。",
      "我亦思报国，梦绕古战场。"
    ]
  },
  {
    "id": "2e89e42007d9cc21b8b2411418b62f7d",
    "title": "玉山县南楼晚望",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小楼在何许，正在南溪上。",
      "空蒙过钓船，断续闻渔唱。",
      "征途苦偪仄，舒啸喜清旷。",
      "安得此溪水，为我变春酿。"
    ]
  },
  {
    "id": "2e89e42007d9cc216d32db84420b6fd2",
    "title": "枕上感怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "五更揽辔山路长，老大诵书声琅琅。",
      "古人已死心则在，度越秦汉窥虞唐。",
      "三更投枕窗月白，老夫哦诗声啧啧。",
      "渊源雅颂吾岂敢，屈宋藩篱或能测。",
      "一代文章谁汝数，老不能闲真自苦。",
      "君王虽赏于蔿于，无奈宫中须羯鼓。"
    ]
  },
  {
    "id": "2e89e42007d9cc2120cc9938b29996d5",
    "title": "夙兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "客中睡眠少，常以鸡鸣兴。",
      "新炭炽宿火，膏油续残灯。",
      "焚香倚蒲团，外静中已凝。",
      "荣辱两不到，淡如秋水澄。",
      "出定窗已白，炯炯寒日升。",
      "厨人作芋糁，供此在家僧。"
    ]
  },
  {
    "id": "2e89e42007d9cc21b01dadcc100bf7fb",
    "title": "偶得石室酒独饮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "初寒思小饮，名酒忽堕前。",
      "素罂手自倾，色若秋涧泉。",
      "浩歌复起舞，与影俱翩仙。",
      "一笑遗宇宙，未觉异少年。",
      "诗人不闻道，苦叹岁月迁。",
      "岂知汝南市，自有壶中天。",
      "河洛久未复，铜驼棘森然。",
      "秋风归去来，虚老玉井莲。"
    ]
  },
  {
    "id": "2e89e42007d9cc21213113cd785dbf62",
    "title": "午睡",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风霜践残岁，我乃羁旅人。",
      "如何得一室，床敷暖如春。",
      "午枕挟小醉，鼻息撼四邻。",
      "心安了无梦，一扫想与因。",
      "逡巡起颒面，览镜正幅巾。",
      "聊呼蟹眼汤，瀹我玉色尘。"
    ]
  },
  {
    "id": "2e89e42007d9cc21016d88c3f2e6f848",
    "title": "赠柯山老人",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "柯山老人九十馀，乱发不栉瘦如枯。",
      "百穿千结一布裤，得酒一吸辄倒壶。",
      "自言少年不蓄孥，有钱径付酒家垆。",
      "人生办此真良图，弃官从翁许我无。"
    ]
  },
  {
    "id": "2e89e42007d9cc211f9854b7ba14a793",
    "title": "弋阳道中遇大雪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我行江郊暮犹进，大雪塞空迷远近。",
      "壮哉组练从天来，人间有此堂堂阵。",
      "少年颇爱军中乐，跌宕不耐微官缚。",
      "凭鞍寓目一怅然，思为君王扫河洛。",
      "夜听簌簌窗纸鸣，恰似铁马相磨声。",
      "起倾斗酒歌出塞，弹压胸中十万兵。"
    ]
  },
  {
    "id": "2e89e42007d9cc217b251e390e055988",
    "title": "雪后苦寒行饶抚道中有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "残雪暮还结，朔风晴更寒。",
      "重裘犹粟肤，连酌无骍颜。",
      "指直不可握，终日缩袖间。",
      "十年走万里，何适不艰难。",
      "附火财须臾，揽辔复慨叹。",
      "恨不以此劳，为国戍玉关。"
    ]
  },
  {
    "id": "2e89e42007d9cc21f5db13ef095d3475",
    "title": "拟岘台观雪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "垂虹亭上三更月，拟岘台前清晓雪。",
      "我行万里跨秦吴，此地固应名二绝。",
      "山川灭没雪作海，乱坠天花自成态。",
      "狂歌痛饮豪不除，更忆衔枚驰出塞。",
      "芦摧苇折号饥鸿，欲傅粉墨无良工。",
      "摩挲东绢三叹息，收入放翁诗卷中。",
      "明朝青天行日毂，万瓦生烟失琼玉。",
      "世间成坏本相寻，却看晴山晕眉绿。"
    ]
  },
  {
    "id": "2e89e42007d9cc210d71fba26a871aaa",
    "title": "庚子正月十八日送梅",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "满城桃李争春色，不许梅花不成雪。",
      "世间尤物无盛衰，万点萦风愈奇绝。",
      "我行柯山眠酒家，初见窗前三四花。",
      "恨无壮士挽斗柄，坐令东指催年华。",
      "今朝零落已可惜，明日重寻更无迹。",
      "情之所钟在我曹，莫倚心肠如铁石。"
    ]
  },
  {
    "id": "2e89e42007d9cc215d92d9567f40f4cc",
    "title": "初春怀成都",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔薄游西适秦，归到锦城逢早春。",
      "五门收灯药市近，小桃妖妍狂杀人。",
      "霓裳法曲华清谱，燕妒身轻莺学语。",
      "歌舞更休转盼间，但见宫衣换金缕。",
      "世上悲欢岂易知，不堪风景似当时。",
      "病来几与曲生绝，禅榻茶烟双鬓丝。"
    ]
  },
  {
    "id": "2e89e42007d9cc21db1fbac5171844a0",
    "title": "春雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冬旱土不膏，爱此春夜雨。",
      "四郊农事兴，老稚迭歌舞。",
      "相呼长沮耕，分喜樊迟圃。",
      "丰年已在目，亭障静桴鼓。",
      "我归未有期，一官寄仓庾。",
      "幸复宽简书，不敢恨羁旅。"
    ]
  },
  {
    "id": "2e89e42007d9cc21e106243664152f2b",
    "title": "临川绝无佳酒时得一醉戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "有酒时剧饮，无酒徒浩歌。",
      "庭花五六株，老子独婆娑。",
      "谁云苦寂寞，在我亦已多。",
      "管弦万二千，一笑谢天魔。",
      "梦作青城去，翠磴扪松萝。",
      "又为平羌游，素月沉烟波。",
      "觉来抚几叹，奈此桎梏何。",
      "流年不贷人，去去如飞梭。"
    ]
  },
  {
    "id": "2e89e42007d9cc21cc59dde8fe8d59e0",
    "title": "醉中怀江湖旧游偶作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "无渡河，浪花无蒂高峥嵘。莫登楼，茫茫芳草难为情。",
      "华轩宝马只好路旁看，冶金伐石空留后世名。古来惟有竹林诸人称达生，一醉之外万事鸿毛轻。",
      "可怜痴人竞声利，坐使方寸森五兵。散花洲上青山横，野鱼可脍菰可烹。",
      "脱冠散发风露冷，卧看江月金盆倾。"
    ]
  },
  {
    "id": "2e89e42007d9cc216db965648c772619",
    "title": "醉眠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "达士如鸱夷，无客亦自醉。",
      "痴人如扑满，多藏作身祟。",
      "放翁亦何长，偶自远声利。",
      "胸中白如练，不著一毫伪。",
      "醉来酣午枕，晴日雷起鼻。",
      "寄谢敲门人，予方有公事。"
    ]
  },
  {
    "id": "2e89e42007d9cc214a6065f3007cd88b",
    "title": "游疏山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我愿匹马飞腾遍九州，如今苦无騕袅与骅骝。葛陂之龙又难致，兀兀安得忘吾愁。",
      "幸馀一事差可喜，云山万里芒鞋底。曳杖行穿嶓冢云，试茶手挹香溪水。",
      "江西山水增怪奇，疏山之名旧所知。惜哉不见侏儒师，尚想薪水俱空时。",
      "寺门欲近山若拆，老树苍崖含古色。挂包便住吾岂能，一来要是疏山客。"
    ]
  },
  {
    "id": "2e89e42007d9cc2175a6ab8e7424daa6",
    "title": "小憩前平院戏书触目",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "道边小寺名前平，残僧二三屋半倾。",
      "旁分千畦画楸局，正对一山横翠屏。",
      "修纤弱蔓上幽援，坚瘦稚柏当前荣。",
      "稻秧正青白鹭下，桑椹烂紫黄鹂鸣。",
      "村虚卖茶已成市，林薄打麦惟闻声。",
      "泥行扶犁叱新犊，野馌烧笋炊香粳。",
      "十年此乐发梦想，忽然到眼难为情。",
      "上车欲去复回首，那将暮境供浮名。"
    ]
  },
  {
    "id": "2e89e42007d9cc21268a1ad76d714515",
    "title": "数日诉牒苦多惫甚戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江南五月暑犹薄，梅子正黄风雨恶。",
      "庭中讼獠不贷人，急甚常如虎遭缚。",
      "空斋鼠迹留几尘，赋诗饮酒疑前身。",
      "脱归径卧与壁语，敢恨无人问良苦。"
    ]
  },
  {
    "id": "2e89e42007d9cc21945be02157b9c12a",
    "title": "念归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江城五月朝暮雨，雨脚才收水流础。",
      "酒杯未把愁作病，麈柄欲拈谁共语。",
      "有时暂解簿书围，独坐藤床看香缕。",
      "林塘渺渺鸠正欢，帘幕阴阴燕新乳。",
      "湖山旧隐入我梦，白首忘归独安取。",
      "一生花里醉春风，即今愿作扶犁翁。"
    ]
  },
  {
    "id": "2e89e42007d9cc2112e2ae8d209e4b35",
    "title": "五月十一日夜且半梦从大驾亲征尽复汉唐故地见城邑人物繁丽云西凉府也喜甚马上作长句未终篇而觉乃足成之",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天宝胡兵陷两京，北庭安西无汉营。",
      "五百年间置不问，圣主下诏初亲征。",
      "熊罴百万从銮驾，故地不劳传檄下。",
      "筑城绝塞进新图，排仗行宫宣大赦。",
      "冈峦极目汉山川，文书初用淳熙年。",
      "驾前六军错锦绣，秋风鼓角声满天。",
      "苜蓿峰前尽亭障，平安火在交河上。",
      "凉州女儿满高楼，梳头已学京都样。"
    ]
  },
  {
    "id": "2e89e42007d9cc21640d9b013d7f5f14",
    "title": "雨夜二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "墙西泥三寸，墙东草三尺。",
      "可怜白鹿泉，蛙黾纷狼籍。",
      "湿萤如陨星，入户黏几席。",
      "病夫本嗜睡，况此风雨夕。",
      "永怀瀼西寺，更忆山南驿。",
      "陈迹不可追，昏然堕吾帻。"
    ]
  },
  {
    "id": "2e89e42007d9cc21640d9b019014f356",
    "title": "雨夜二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "檐高雨声壮，堂豁雾气入。",
      "飞萤照画栋，相逐光熠熠。",
      "向来经春旱，苍耳暗原隰。",
      "微官又厚责，抚事百忧集。",
      "三日雨不休，四野苗尽立。",
      "登高思赋诗，簿书缚人急。"
    ]
  },
  {
    "id": "2e89e42007d9cc21de469461d8ed4b62",
    "title": "蛱蝶词",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "蛱蝶子，去复来，草长齐腰花乱开。",
      "蜜蜂辛苦为人计，林莺百啭胡为哉。",
      "嗟尔蛱蝶独得意，飞来飞去无嫌猜。",
      "追花逐絮阑干角，人生安得如汝乐。"
    ]
  },
  {
    "id": "2e89e42007d9cc21b89e1e939fb06e99",
    "title": "大雨逾旬既止复作江遂大涨二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "墙角蚊雷喧甲夜，湿星昏昏出云罅。",
      "临堂仰占久叹咤，悬知龙君未税驾。",
      "行人困苦泥没胯，居人悲啼江入舍。",
      "便晴犹可望秋稼，努力共祷城南社。"
    ]
  },
  {
    "id": "2e89e42007d9cc21b89e1e938c6a54ba",
    "title": "大雨逾旬既止复作江遂大涨二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一春少雨忧旱暵，熟睡湫潭坐龙懒。",
      "以勤赎懒护其短，水浸城门渠不管。",
      "传闻霖潦千里远，榜舟发粟敢不勉。",
      "空村避水无鸡犬，茆舍夜深萤火满。"
    ]
  },
  {
    "id": "2e89e42007d9cc214b724b2326fc28cc",
    "title": "烧丹示道流",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔烧大药青牛谷，磊落玉床收箭镞。",
      "扶桑朝暾谨火候，仙掌秋露勤沐浴。",
      "带间小瓢鬼神卫，异气如虹夜穿屋。",
      "点成黄金弃山海，挥手人间一裘足。",
      "明年服丹径仙去，洞庭月冷吹横玉。",
      "相逢只恐惊倒君，毛发毵毵垂地绿。"
    ]
  },
  {
    "id": "2e89e42007d9cc21caf0951543514725",
    "title": "寄统",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "大儿挈药囊，小儿负书笈。",
      "共作兰亭游，讵必群贤集。",
      "言此二十年，白首终未践。",
      "汝复守荆扉，经年不相见。",
      "楚越天一涯，书疏何由频。",
      "诸弟亦可怜，说兄辄酸辛。",
      "江城秋尚远，桐叶落可扫。",
      "怅然怀故溪，菱丝雨中老。"
    ]
  },
  {
    "id": "2e89e42007d9cc21f367516edcac85d8",
    "title": "自嘲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜作看花梦，朝赋饮酒诗。",
      "吾梦固忘矣，诗亦聊自欺。",
      "荒园无佳花，牵牛漫疏篱。",
      "给酒月四斗，一觞难屡持。",
      "悲欢有定数，未至谁得知。",
      "愿从大钧问，一笑在何时。"
    ]
  },
  {
    "id": "2e89e42007d9cc217ef4dff0b9daa379",
    "title": "长歌行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "燕燕尾涎涎，横穿乞巧楼，低入吹笙院。鸭鸭觜唼唼，朝浮杜若洲，暮宿芦花夹。",
      "嗟尔自适天地间，将俦命侣意甚闲。我今独何为，一笑乃尔悭。",
      "世上悲欢亦偶然，何时烂醉锦江边。人归华表三千岁，春入箜篌十四弦。"
    ]
  },
  {
    "id": "2e89e42007d9cc211dd0e6494955110c",
    "title": "对酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "檐铎鸣杂佩，帘旌动微波。",
      "我老懒读书，如此长日何。",
      "名酒来清江，嫩色如新鹅。",
      "奇菹映玉盘，珍鲊开绿荷。",
      "万事姑置之，逌然酣且歌。",
      "宦游亦何好，且复小婆娑。",
      "秋风云门道，踏月扪青萝。"
    ]
  },
  {
    "id": "2e89e42007d9cc219ff10f92bea1fe52",
    "title": "夏日睡起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "簟纹似秋水，含风蹙微漪。",
      "帐幅如春烟，缥缈不受吹。",
      "团扇堕枕边，皎皎素月晖。",
      "非睡复非觉，心定息自迟。",
      "茶熟我亦起，寒泉掬珠玑。",
      "浮瓜空把玩，甚矣今年衰。"
    ]
  },
  {
    "id": "2e89e42007d9cc212da87f6fd20cbd17",
    "title": "堂中以大盆渍白莲花石菖蒲翛然无复暑意睡起戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "海东铜盆面五尺，中贮涧泉涵浅碧。",
      "岂惟冷浸玉芙蕖，青青菖蒲络奇石。",
      "长安火云行日车，此间暑气一点无。",
      "纱幮竹簟睡正美，鼻端雷起惊僮奴。",
      "觉来隐几日初午，碾就壑源分细乳。",
      "却拈燥笔写新图，八幅冰绡瘦蛟舞。"
    ]
  },
  {
    "id": "2e89e42007d9cc216bb478c01c35f880",
    "title": "雨后极凉料简箧中旧书有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "日昳小雨不至晡，雨虽未足凉有馀。",
      "细泉泠泠咽幽窦，清吹策策惊高梧。",
      "笠泽老翁病苏醒，欣然起理西斋书。",
      "十年灯前手自校，行间颠倒黄与朱。",
      "区区朴学老自信，要与万卷归林庐。",
      "尔来世俗喜变古，凿空饰诈无根株。",
      "愀然抚几三太息，力薄抱恨何由袪。",
      "兰台漆书非己责，且为签幐除蠹鱼。"
    ]
  },
  {
    "id": "2e89e42007d9cc217bb58e049379715d",
    "title": "钞书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "书生习气重，见书喜欲狂。",
      "捣蘖潢剡藤，辛苦补散亡。",
      "且作短檠伴，未暇名山藏。",
      "故家借签帙，旧友饷朱黄。",
      "皇坟探八索，奇字穷三苍。",
      "储积山崇崇，探求海茫茫。",
      "一笑语儿子，此是却老方。"
    ]
  },
  {
    "id": "2e89e42007d9cc2100f9de7cfead8979",
    "title": "碧海行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "碧海如镜天无云，众真东谒青童君。",
      "九奏铿锵洞庭乐，八角森茫龙汉文。",
      "共传上帝新有诏，蚩尤下统旄头军。",
      "径持河洛还圣主，更度辽碣清妖氛。",
      "幽州蚁垤一炬尽，安用咸阳三月焚。",
      "艺祖骑龙在帝左，世上但策云台勋。"
    ]
  },
  {
    "id": "2e89e42007d9cc21f1e92fbab88f59c3",
    "title": "病目废书终日危坐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "肺渴常止酒，目昏复捐书。",
      "蒲团坐袖手，一窗宽有馀。",
      "心知世缘薄，分与钟鼎疏。",
      "湛然千仞渊，养此径寸珠。",
      "光明照忧患，何适不自娱。",
      "白云可与友，晴空闲卷舒。"
    ]
  },
  {
    "id": "2e89e42007d9cc21d4e69590d437805d",
    "title": "村舍小酌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "野性安衡茅，杰屋愁耽耽。",
      "上不补县官，下有肉食惭。",
      "虽非策云骥，实鄙作茧蚕。",
      "失计不容悔，渔蓑换朱蓝。",
      "少壮尚可力，老大真难堪。",
      "今朝意颇豁，村舍寄半酣。",
      "玉版烹雪笋，金苞擘霜柑。",
      "岂惟写我忧，亦以税我骖。",
      "弄笔作一笑，何用与客谈。",
      "逡巡上车去，湿翠浮烟岚。"
    ]
  },
  {
    "id": "2e89e42007d9cc214cb4fab0fb80b3e0",
    "title": "白塔道中乘卧舆行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小疾载卧舆，独饮亦薄醉。",
      "朝离战平馆，午过白塔市。",
      "清寒正宜懒，摇兀更益睡。",
      "所嗟下程早，不得究此味。",
      "忽忆从军时，雪夜驰铁骑。",
      "壮心谁复识，抚事有馀愧。"
    ]
  },
  {
    "id": "2e89e42007d9cc21235f92cf54b87349",
    "title": "发丰城县",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丰城古县已再迁，出郭十步江渺然。",
      "冷云四合欲下雪，柔橹数声初放船。",
      "孤村灯火照破驿，客子何以娱今夕。",
      "不辞金碗醉十分，要看玉花深一尺。"
    ]
  },
  {
    "id": "2e89e42007d9cc21a03d99b603f51769",
    "title": "丰城高安之间憩民家景趣幽邃为之慨然怀归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "数家聚云根，细路入丛薄。",
      "溅溅石渠水，来往一略彴。",
      "有无邻里通，笑语妇子乐。",
      "浊醪时相就，青蔬缺盐酪。",
      "日暮归闭门，绩火星煜爚。",
      "先期毕租税，老不入城郭。",
      "嗟予独何事，早插红尘脚。",
      "故山未成归，怅望有馀怍。"
    ]
  },
  {
    "id": "2e89e42007d9cc21444255ed7abe0c3f",
    "title": "高安州宅三咏丹井",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丹成人已仙，遗灶亦已平。",
      "尚馀松根井，锵然环玦声。",
      "我来试一啜，槁面还童婴。",
      "祝君勿关钥，人人遣长生。"
    ]
  },
  {
    "id": "2e89e42007d9cc21444255ed8e59bd06",
    "title": "高安州宅三咏丹井",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我壮喜学剑，十年客峨岷。",
      "毫发恐未尽，屠钓求隐沦。",
      "今年独何幸，见此度世人。",
      "夜深来较术，雷雨战江津。"
    ]
  },
  {
    "id": "2e89e42007d9cc21444255ed385f0e0a",
    "title": "高安州宅三咏丹井",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "巨松偃青盖，阅世岿独存。",
      "颇疑古仙翁，藏丹在其根。",
      "或是结灵药，百尺有伏鼋。",
      "终随风雨化，不死何足言。"
    ]
  },
  {
    "id": "2e89e42007d9cc21430fc4c52bdfbe9b",
    "title": "与高安刘丞游大愚观壁间两苏先生诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "野性纵壑鱼，官身堕阱虎。",
      "适得建溪春，颇忆松下釜。",
      "微霜初变寒，短景已过午。",
      "佳客能联翩，老宿相劳苦。",
      "怀哉两苏公，去日不可数。",
      "泉扃一埋玉，世事几炊黍。",
      "吾侪生苦晚，伫立久恻楚。",
      "尚想来游时，黄钟赓大吕。"
    ]
  },
  {
    "id": "2e89e42007d9cc21737d4944c9d9157d",
    "title": "病酒宿土坊驿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少时见酒喜欲舞，老大畏酒如畏虎。",
      "一日饮酒三日病，客路那堪夜闻雨。",
      "雨声萧萧宿空堂，不寐始知更漏长。",
      "卖药思从伯休隐，爱花却笑拾遗狂。"
    ]
  },
  {
    "id": "2e89e42007d9cc2104c6fea4439e6920",
    "title": "十一月上七日蔬饭骡岭小店",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "新粳炊饭白胜玉，枯松作薪香出屋。",
      "冰蔬雪菌竞登盘，瓦钵毡巾俱不俗。",
      "晓途微雨压征尘，午店清泉带修竹。",
      "建溪小春初出碾，一碗细乳浮银粟。",
      "老来畏酒厌刍豢，却喜今朝食无肉。",
      "尚嫌车马苦縻人，会入青云骑白鹿。"
    ]
  },
  {
    "id": "2e89e42007d9cc212d012355f0b29f11",
    "title": "白干铺别傅用之主簿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我行忽百里，送客亦已空。",
      "傅子独眷眷，旦暮随此翁。",
      "谢之不肯去，瘦马冲北风。",
      "泥溅及马臆，霜飞逼裘茸。",
      "茅店得小语，慨然念年凶。",
      "不作儿女悲，道义相磨砻。",
      "我归亦何为，鱼鸟愁池笼。",
      "君乃台阁人，鸾凤仪笙镛。",
      "若耶绕青山，天禄摩苍穹。",
      "此别各努力，出处何必同。"
    ]
  },
  {
    "id": "2e89e42007d9cc2141617c2061e4f527",
    "title": "弋阳县江上书触目",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "县前奇哉一江水，日暮风吹碧鳞起。",
      "客恨征尘忽如洗，不用金篦刮眸子。",
      "丹枫岸边雪色芦，下有老翁方捕鱼。",
      "欲求妙思貌画图，王维郑虔今世无。"
    ]
  },
  {
    "id": "2e89e42007d9cc21175d92976745c8cb",
    "title": "乾封驿早行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "己巳被驿书，乙亥戒徂两。",
      "扶衰犯霜露，疲惫不可状。",
      "夜行星满天，晨起鸡初唱。",
      "槁枝烧代烛，冻菜撷供饷。",
      "三年走万里，天幸苟亡恙。",
      "深知赋材薄，自笑得名妄。",
      "宣温望玉座，何以待咨访。",
      "春江色如蓝，归舟行可榜。"
    ]
  },
  {
    "id": "2e89e42007d9cc2126406874974b0660",
    "title": "衢州早行书怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "邻鸡已三号，残烛无一寸。",
      "参差发行橐，迢递望前顿。",
      "满靴霜若雪，破面风抵刃。",
      "敢辞行路难，渐喜京邑近。",
      "少年奉朝请，亲见尧授舜。",
      "飘然如脱叶，蹭蹬垂七闰。",
      "风埃暗征袍，岁月集衰鬓。",
      "馀生迫归休，周行愧英俊。"
    ]
  },
  {
    "id": "2e89e42007d9cc211f42efdde15dba6b",
    "title": "大雪歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "若耶溪头朝暮雪，鸦鹊堕死长松折。",
      "横飞忽已平屐齿，乱点似欲妆帘缬。",
      "放翁凭阁喜欲颠，摩挲拄杖向渠说。",
      "莫辞从我上嵯峨，此景与子同清绝。",
      "银杯拌蜜非老事，石鼎煎茶且时啜。",
      "题诗但觉退笔锋，把酒未易生耳热。",
      "扶衰忍冷君勿笑，报国寸心坚似铁。",
      "渔阳上谷要一行，马蹄蹴踏河冰裂。"
    ]
  },
  {
    "id": "2e89e42007d9cc21fdb17547bb41fda6",
    "title": "春晴出游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一春彊半病，颇废山泽游。",
      "今晨忽良已，风日亦清柔。",
      "朝餐具冷饼，瘦骨辞重裘。",
      "稚荷出沟港，芳杜满汀洲。",
      "勿言酒苦薄，一笑失百忧。",
      "且当咏寻壑，讵必赋登楼。"
    ]
  },
  {
    "id": "2e89e42007d9cc2187cac0be679caae4",
    "title": "题山家壁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山中无传漏，猿鸣知既夕。",
      "芳藤上幽援，素月照高壁。",
      "主人殊喜事，欢若有夙昔。",
      "稚子檠竹盘，炊黍持饷客。",
      "卜邻虽未辨，清啸聊自适。",
      "衰病久废诗，笔端叹荆棘。"
    ]
  },
  {
    "id": "2e89e42007d9cc2182809ce1da483c90",
    "title": "山中晚兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "薄酒亦陶然，偃蹇涧石侧。",
      "巾堕拄杖横，意象颇自得。",
      "青山受落日，忽作玻瓈色。",
      "踌躇不忍去，下磴天已黑。"
    ]
  },
  {
    "id": "2e89e42007d9cc211150fa7d1a6c9562",
    "title": "步虚四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "微风吹碧海，细细生龙鳞。半醉骑一鹤，去谒青华君。",
      "归来天风急，吹我过缑山。锵然哦诗声，清晓落人间。",
      "人间仰视空浩浩，远孙白发尘中老。初见姬翁礼乐新，千九百年如电扫。"
    ]
  },
  {
    "id": "2e89e42007d9cc211150fa7df185eb0c",
    "title": "步虚四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "瀛海日月渊，蓬壶仙圣宅。驾鹤一时游，海面日夜窄。",
      "人生蜉蝣耳，一鬨瓦瓮中。天地广如许，谁能发其蒙。",
      "丹书千卷藏一尘，子能求之勿从人。晴窗趺坐春满腹，昆仑待得丹芝熟。"
    ]
  },
  {
    "id": "2e89e42007d9cc211150fa7de47976a0",
    "title": "步虚四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "曩者过洛阳，宫阙侵云起。今者过洛阳，萧然但荒垒。",
      "铜驼卧深棘，使我恻怆多。可怜陌上人，亦复笑且歌。",
      "世事茫茫几成坏，万人看花身独在。北邙秋风吹野蒿，古冢渐平新冢高。"
    ]
  },
  {
    "id": "2e89e42007d9cc211150fa7d41af4167",
    "title": "步虚四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一瓢小如茧，芳醪溢其中。醉此一市人，吾瓢故无穷。",
      "不言术神奇，要是心广大。觞豆有德色，笑子乃尔隘。",
      "岳阳楼中横笛声，分明为子说长生。金丹养成不自服，度尽世人朝玉京。"
    ]
  },
  {
    "id": "2e89e42007d9cc21195a3d8e773c434a",
    "title": "自山中夜行还湖上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "火云峥嵘水车鸣，行人畏热不敢宁。",
      "萧然一马两园丁，缺月照我影伶俜。",
      "荒鸡起早忽再唱，北斗低尽馀三星。",
      "扁舟菱歌正袅袅，丛冢鬼火何荧荧。",
      "迎人渐见镜湖白，回首已失秦山青。",
      "道边野店得小憩，一杯浊酒倾残瓶。",
      "登盘绝爱畦韭美，轑釜未厌溪鳞腥。",
      "丈夫所要饱辛苦，文叔尚困芜蒌亭。"
    ]
  },
  {
    "id": "2e89e42007d9cc2146ad421dc76715ed",
    "title": "大风",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今年毒热不可支，白汗如雨愁纤絺。",
      "皇天悔祸为一洗，秋风作意来如期。",
      "声如怒涛撼坤轴，夜半折我南斋竹。",
      "幽人晨起得奇观，凤尾襳襹一窗绿。"
    ]
  },
  {
    "id": "2e89e42007d9cc21a91f5a36e585d9a2",
    "title": "南轩",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今年秋早凉，七月已萧然。",
      "南轩修竹下，枕簟终日眠。",
      "时将半残梦，听此欲断蝉。",
      "推枕起太息，四序忽已迁。",
      "功名堕渺莽，衰疾方沈绵。",
      "新月独多情，窥窗澹娟娟。"
    ]
  },
  {
    "id": "2e89e42007d9cc21abf9b22e28f0785a",
    "title": "闻蝉思南郑",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔在南郑时，送客褒谷口。",
      "金羁叱拨驹，玉碗蒲萄酒。",
      "醉归涉漾水，鸣蝉在高柳。",
      "回鞭指秦中，所惧壮心负。",
      "人生岂易料，蹭蹬十年后。",
      "蝉声恍如昔，而我已白首。",
      "逆胡亡形具，舆地沦陷久。",
      "岂无好少年，共取印如斗。"
    ]
  },
  {
    "id": "2e89e42007d9cc21cd1bc7fe078bdffb",
    "title": "谢张时可通判赠诗编",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "圣朝中兴六十年，君家文武何联翩。",
      "先生剑履冠麟阁，后嗣簪橐陪甘泉。",
      "流传到君愈卓荦，投我千篇皆杰作。",
      "未分玉帐万貔貅，且擅诗人一丘壑。",
      "尔来士气日靡靡，文章光燄伏不起。",
      "君今已似骥籋云，更看他年鲲击水。"
    ]
  },
  {
    "id": "2e89e42007d9cc219bf079912b65b56e",
    "title": "酬庄器之贤良见赠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "先朝六科亲策士，事业功名何壮伟。",
      "元祐复科才数年，所得四三俄复止。",
      "中兴思贤形梦想，屡诏自是朝廷美。",
      "纨裤小儿坏人事，赐帛西归困嘲诋。",
      "诸公相视叹才难，一士卧云谁挽起。",
      "跨驴过我时共语，晁董千年元不死。",
      "高谈亹亹有脉络，横得虚名吾可耻。",
      "乌巾白纻塞路衢，砥柱颓波望吾子。"
    ]
  },
  {
    "id": "2e89e42007d9cc21d6f1597d0dbc58d6",
    "title": "书悲二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今日我复悲，坚卧脚踏壁。",
      "古来共一死，何至尔寂寂。",
      "秋风两京道，上有胡马迹。",
      "和戎壮士废，忧国清泪滴。",
      "关河入指顾，忠义勇推激。",
      "常恐埋山丘，不得委锋镝。",
      "立功老无期，建议贱非职。",
      "赖有墨成池，淋漓豁胸臆。"
    ]
  },
  {
    "id": "2e89e42007d9cc21d6f1597dd9dd489e",
    "title": "书悲二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丈夫孰能穷，吐气成虹霓。",
      "酿酒东海乾，累曲南山齐。",
      "平生搴旗手，头白归扶犁。",
      "谁知蓬窗梦，中有铁马嘶。",
      "何当受诏出，函谷封丸泥。",
      "筑城天山北，开府萧关西。",
      "万里扫尘烟，三边无鼓鼙。",
      "此意恐不遂，月明号荒鸡。"
    ]
  },
  {
    "id": "2e89e42007d9cc2162292d35d1849b86",
    "title": "中夜起出门月露浩然归坐灯下有赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "月白万瓦霜，露重四山雨。",
      "开门忽惊叹，秋色已如许。",
      "去蜀如昨日，坐阅四寒暑。",
      "无才屏朝迹，有罪宜野处。",
      "平生万里心，收敛卧环堵。",
      "朱颜逝不留，白发生几缕。",
      "人言尺蠖屈，要有黄鹄举。",
      "功名非老事，岁晚忍羁旅。"
    ]
  },
  {
    "id": "2e89e42007d9cc2164849e02ef78e1d5",
    "title": "醉中步月湖上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "闰馀时节早，天气已凄冷。",
      "悠哉曳杖行，乐此清夜永。",
      "霜风锼病骨，林月写孤影。",
      "新诗得复忘，薄酒吹易醒。",
      "浮生役声利，百岁常鼎鼎。",
      "清游倘可继，终老谢人境。"
    ]
  },
  {
    "id": "2e89e42007d9cc21480ace795188a12d",
    "title": "山园草间菊数枝开席地独酌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "屋东菊畦蔓草荒，瘦枝出草三尺长。碎金狼藉不堪摘，扫地为渠持一觞。",
      "日斜大醉叫堕帻，野花村酒何曾择。君不见诗人跌宕例如此，苍耳林中留太白。"
    ]
  },
  {
    "id": "2e89e42007d9cc211dd0e6498bb5a3f6",
    "title": "对酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "医从和扁来，未著却老方。",
      "吾晚乃得之，莫如曲糵良。",
      "一杯脸生春，况复累十觞。",
      "坐令桃花红，换尽霜叶黄。",
      "看镜喜欲舞，追还少年狂。",
      "但恨宝钗楼，胡沙隔咸阳。",
      "芳华虽无恙，万里遥相望。",
      "感叹径投枕，悲欢两茫茫。"
    ]
  },
  {
    "id": "2e89e42007d9cc213356da7851e2fcd0",
    "title": "督下麦雨中夜归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "细雨暗村墟，青烟湿庐舍。",
      "两两犊并行，阵阵鸦续下。",
      "红稠水际蓼，黄落屋边柘。",
      "力作不知劳，归路忽已夜。",
      "犬吠闯篱隙，灯光出门罅。",
      "岂惟露沾衣，乃有泥没胯。",
      "谁怜甫里翁，白首学耕稼。",
      "未言得一饱，此段已可画。"
    ]
  },
  {
    "id": "2e89e42007d9cc218064d9e42f80062c",
    "title": "食荠十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "舍东种早韭，生计似庾郎。",
      "舍西种小果，戏学蚕丛乡。",
      "惟荠天所赐，青青被陵冈。",
      "珍美屏盐酪，耿介凌雪霜。",
      "采撷无阙日，烹饪有秘方。",
      "候火地炉暖，加糁沙钵香。",
      "尚嫌杂笋蕨，而况污膏粱。",
      "炊粳及鬻饼，得此生辉光。",
      "吾馋实易足，扪腹喜欲狂。",
      "一扫万钱食，终老稽山旁。"
    ]
  },
  {
    "id": "2e89e42007d9cc21df7b2f49083e1db9",
    "title": "十月旦日至近村",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鸭脚叶黄乌臼丹，草烟小店风雨寒。",
      "荒年人家鸡黍迮，芋羹豆饭供时节。",
      "村童上牛踏牛鼻，吹笛声长入云际。",
      "今年虽饥却少安，县吏不来官放税。"
    ]
  },
  {
    "id": "2e89e42007d9cc21886858e2ee4490ef",
    "title": "日出入行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾闻开阖来，白日行长空。扶桑谁曾到，崦嵫不可穷。",
      "但见旦旦升天东，但见暮暮入地中。使我倏忽成老翁，镜里衰鬓成霜蓬。",
      "我愿一日一百二十刻，我愿一生一千二百岁。四海诸公常在座，绿酒金尊终日醉。",
      "高楼锦绣中天开，乐作画鼓如春雷。欢尔白日无西颓，常行九十万里胡为哉。"
    ]
  },
  {
    "id": "2e89e42007d9cc21acc8ca2b5794cf35",
    "title": "午醉径睡比觉已甲夜矣",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "自我归城西，已复再见冬。",
      "虽未挂衣冠，其实则老农。",
      "好事或饷酒，石室酒最醲。",
      "一醉辄至暮，卧闻湖寺钟。",
      "心安病自除，衾暖梦欲重。",
      "化作孤鹤去，云崦巢长松。"
    ]
  },
  {
    "id": "2e89e42007d9cc21e1d165983f74d807",
    "title": "醉眠曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老夫暮年少嗜好，但愿无事终日眠。",
      "斜风急雨势方横，低窗小阁且幽妍。",
      "炉红酒绿足闲暇，橙黄蟹紫穷芳鲜。",
      "一杯一杯意忽倦，径拨纸帐投蛮毡。",
      "鼻间鼾声欲撼屋，手中书册正堕前。",
      "不知校事白中圣，那惜门生嘲腹便。",
      "读书万卷晚乃悟，妙哉此诀秘不传。",
      "是醒是醉人莫测，非梦非觉中了然。",
      "骎骎百年露电速，鼎鼎一世膏火煎。",
      "金丹九转顾未暇，且向人间称睡仙。"
    ]
  },
  {
    "id": "2e89e42007d9cc214eca139f5486b075",
    "title": "十月二十六日夜梦行南郑道中既觉恍然揽笔作此诗时且五鼓矣",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孤云两角不可行，望云九井不可渡。嶓冢之山高插天，汉水滔滔日东去。",
      "高皇试剑石为分，草没苔封犹故处。将坛坡陀过千载，中野疑有神物护。",
      "我时在幕府，来往无晨暮。夜宿沔阳驿，朝饭长木铺。",
      "雪中痛饮百榼空，蹴踏山林伐狐兔。耽耽北山虎，食人不知数。",
      "孤儿寡妇雠不报，日落风生行旅惧。我闻投袂起，大呼闻百步。",
      "奋戈直前虎人立，吼裂苍崖血如注。从骑三千皆秦人，面青气夺空相顾。",
      "国家未发渡辽师，落魄人间傍行路。对花把酒学酝藉，空辱诸公诵诗句。",
      "即今衰病卧在床，振臂犹思备征戍。南人孰谓不知兵，昔者亡秦楚三户。"
    ]
  },
  {
    "id": "2e89e42007d9cc21fb042472045f7c81",
    "title": "雨晴步至山亭欲遂游东村不果",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "村陋垣屋颓，岁晚风雨横。",
      "泥涂绝还往，飧粥养衰病。",
      "药囊杂书卷，白发满清镜。",
      "一榻卧兼旬，不践墙下径。",
      "乌鹊忽报晴，霜重节候正。",
      "厌供冻砚愁，颇动蜡屐兴。",
      "山楹快远眺，松吹惬幽听。",
      "地瘦药苗稀，叶脱木枝劲。",
      "东村未为远，脚力不济胜。",
      "三叹入荆扉，跏趺学僧定。"
    ]
  },
  {
    "id": "2e89e42007d9cc2124e22ee07c2a62a4",
    "title": "对食",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人苦不知足，贪欲浩无穷。",
      "豹胎日餍饫，萍齑却时供。",
      "饮豚以人乳，万乘亦改容。",
      "方其未遇时，鹅䏑动英雄。",
      "哀哉王相国，计堕饭后钟。",
      "所以贤达士，一视约与丰。",
      "我亦蹭蹬者，羁游半生中。",
      "木盘饱藜苋，美与玉食同。",
      "口腹嗟几何，曾是役我躬。",
      "放箸一笑粲，赋诗晓愚公。"
    ]
  },
  {
    "id": "2e89e42007d9cc21b93108e2d23a5593",
    "title": "忆荆州旧游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "书剑万里行翩翩，度关登陇常慨然。射麋云梦最乐事，至今旷快思楚天。",
      "落笔千言不加点，班荆百榼命割鲜。有时凭陵呼五白，笑人辛苦作太玄。",
      "君不见将军昔忍跨下辱，京兆晚为人所怜。功名富贵自古只如此，不如驰射乐饮终残年。"
    ]
  },
  {
    "id": "2e89e42007d9cc21fca93187605fa25a",
    "title": "冬暖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今年岁暮无风雪，尘土肺肝生客热。",
      "经旬止酒卧空斋，吴蟹秦酥不容设。",
      "日忧疾疫被齐民，更畏螟蝗残宿麦。",
      "浓霜薄霰不可得，太息何时见三白。",
      "老夫壮气横九州，坐想提兵西海头。",
      "万骑吹笳行雪野，玉花乱点黑貂裘。"
    ]
  },
  {
    "id": "2e89e42007d9cc217921c011e22f660d",
    "title": "夜汲井水煮茶",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "病起罢观书，袖手清夜永。",
      "四邻悄无语，灯火正凄冷。",
      "山童亦睡熟，汲水自煎茗。",
      "锵然辘轳声，百尺鸣古井。",
      "肺腑凛清寒，毛骨亦苏省。",
      "归来月满廊，惜踏疏梅影。"
    ]
  },
  {
    "id": "2e89e42007d9cc21adbb8d07de8cc2f9",
    "title": "夜寒遣兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "道人颓然寄北窗，愁魔百万一笑降。",
      "夜阑酒渴有奇梦，吞楚七泽吴三江。",
      "孤村萧萧雨解雪，寒犬噤卧饥鼠啮。",
      "拥衾危坐待天明，白首忍穷心似铁。"
    ]
  },
  {
    "id": "2e89e42007d9cc219f0000fe7f7381d6",
    "title": "短景",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "短景迫穷冬，日月如鸟过。",
      "衡门窘风雨，衰病不可那。",
      "疏疏屋茅漏，猎猎窗纸破。",
      "鼠豪冒灯出，人倦掩屏卧。",
      "中都旧朋侪，零落今几个。",
      "弄笔欲遣愁，孤吟谁与和。"
    ]
  },
  {
    "id": "2e89e42007d9cc218682ab8f22164104",
    "title": "乍晴风日已和泛舟至扶桑埭徘徊西村久之",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "十日风雨今日晴，衰病忽减思闲行。",
      "接䍦一幅烟雾薄，舴艋八尺凫鹥轻。",
      "亭亭孤塔远天碧，曲曲深巷斜阳明。",
      "数家茅屋门昼掩，不闻人声闻碓声。",
      "身似庞公不入城，东阡南陌饯馀生。",
      "新年倘有丰年喜，买酒渔村看太平。"
    ]
  },
  {
    "id": "2e89e42007d9cc214949e9dbe5edd1a2",
    "title": "携瘿尊醉梅花下",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "楠瘿作尊容斗许，拥肿轮囷元媚妩。",
      "肯从放翁来住山，谁云置身不得所。",
      "山房寂寞久不饮，作意欲就梅花语。",
      "我病鲜欢花更甚，日暮凄凉泣残雨。",
      "人生万事云茫茫，一醉常恐俗物妨。",
      "正须仙人冰雪肤，来伴老子铁石肠。",
      "花前起舞花底卧，花影渐东山月堕。",
      "瘿尊未竭狂未休，笑起题诗识吾过。"
    ]
  },
  {
    "id": "2e89e42007d9cc21d3671766407cf6fa",
    "title": "城西接待院后竹下作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "水边小丘因古城，上有巨竹数百个。",
      "一径蛇蟠不容脚，平处乃可十客坐。",
      "袅袅共看风枝舞，簌簌时听春箨堕。",
      "古佛不妆香火冷，瘦僧如腊袈裟破。",
      "门前西去长安路，日夜舳舻衔尾过。",
      "老夫本乏台省姿，且就清阴曲肱卧。"
    ]
  },
  {
    "id": "2e89e42007d9cc211855407c1031533a",
    "title": "夜从父老饮酒村店作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "旗亭浊酒典衣沽，蟹舍老翁折简呼。",
      "夜中醉归骑草驴，嵬昂不须宗武扶。",
      "丹徒布衣有筹略，渔阳突骑莫枝梧。",
      "床头金尽何足道，肝胆轮囷横九区。"
    ]
  },
  {
    "id": "2e89e42007d9cc21a25661f0ff11efeb",
    "title": "读书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放翁白首归剡曲，寂寞衡门书满屋。",
      "藜羹麦饭冷不尝，要足平生五车读。",
      "校雠心苦谨涂乙，吟讽声悲杂歌哭。",
      "三苍奇字已杀青，九译旁行方著录。",
      "有时达旦不灭灯，急雪打窗闻簌簌。",
      "倘年七十尚一纪，坠典断编真可续。",
      "客来不怕笑书痴，终胜牙签新未触。"
    ]
  },
  {
    "id": "2e89e42007d9cc212cb0e7e874776758",
    "title": "夜观秦蜀地图",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "往者行省临秦中，我亦急服叨从戎。",
      "散关摩云俯贼垒，清渭如带陈军容。",
      "高旌缥缈严玉帐，画角悲壮传霜风。",
      "咸阳不劳三日到，幽州正可一炬空。",
      "意气已无鸡鹿塞，单于合入蒲萄宫。",
      "灯前此图忽到眼，白首流落悲涂穷。",
      "吾皇英武同世祖，诸将行策云台功。",
      "孤臣昧死欲自荐，君门万里无由通。",
      "正令选壮不为用，笔墨尚可输微忠。",
      "何当勒铭纪北伐，更拟草奏祈东封。"
    ]
  },
  {
    "id": "2e89e42007d9cc21e658363dc3e961b5",
    "title": "春游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生乐行役，不耐常闭户。",
      "今朝新雨霁，一笑整巾屦。",
      "青猿导幽蹊，春草伴微步。",
      "虽云尊酒薄，蔬果亦略具。",
      "辛夷发高枝，杨柳吹堕絮。",
      "行歌不知远，落日呼野渡。",
      "横林已栖鸦，浅水犹立鹭。",
      "归来意颇豪，古锦有新句。"
    ]
  },
  {
    "id": "2e89e42007d9cc21e2fe103fd61e0d5e",
    "title": "海棠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今日春已半，风雨停出游。",
      "瓶中海棠花，数酌相献酬。",
      "尚想锦官城，花时乐事稠。",
      "金鞭过南市，红烛宴西楼。",
      "千林夸盛丽，一枝赏纤柔。",
      "狂吟恨未工，烂醉死即休。",
      "那知茅檐底，白发见花愁。",
      "花亦如病姝，掩抑向客羞。",
      "尤物终动人，要非桃杏俦。",
      "东风万里恨，浩荡不可收。"
    ]
  },
  {
    "id": "2e89e42007d9cc217e9c9a87853d8e31",
    "title": "寄仗锡平老借用其听琴诗韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放翁久矣无此客，闯户儿童皆动色。",
      "寒泉不食人暍死，素绠银瓶我心恻。",
      "千金易得一士难，晚途淹泊眼愈寒。",
      "岂知一旦乃见子，杰语豪笔无僧酸。",
      "门前清溪天作底，细细风吹縠纹起。",
      "倚栏一笑谁得知，爱子数诗如此水。",
      "江湖安得常相从，浩歌相踏卧短篷。",
      "功名渠自有人了，留我镜中双颊红。"
    ]
  },
  {
    "id": "2e89e42007d9cc214039d7e0e6557388",
    "title": "五月十四日夜梦一僧持诗编过予有暴雨诗语颇壮予欣然和之联巨轴欲书未落笔而觉追作此篇",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黑云塞空万马屯，转盼白雨如倾盆。",
      "狂风疾雷撼乾坤，壮哉涧壑相吐吞。",
      "老龙腾拿下天阍，鳞间火作电脚奔。",
      "巨松拔起千年根，浮槎断梗何足论。",
      "我诗欲成醉墨翻，安得此雨洗中原。",
      "长河衮衮来昆仑，鹳鹊下看黄流浑。"
    ]
  },
  {
    "id": "2e89e42007d9cc21e671cbf873a441aa",
    "title": "新塘观月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "携酒新塘南，中夜欲忘归。",
      "贪看月满湖，不觉露湿衣。",
      "天高鹤声厉，风急萤火稀。",
      "此夕不一醉，行叹破镜飞。",
      "渔家亦喜事，未掩水际扉。",
      "皇天有公道，处处皆清晖。"
    ]
  },
  {
    "id": "2e89e42007d9cc214cef4b6705f8ebc8",
    "title": "观张提刑周鼎",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "他人富贵堆金璧，曼舞妖歌夸坐客。",
      "清心好古谁似公，汉庭诸人推博识。",
      "一朝得此周庙器，买不论赀空四壁。",
      "苔痕洗尽铜色见，坐卧摩挲欲忘食。",
      "蛮童捧出客为起，恍如清庙陪剑履。",
      "腹中奇字粲虫鱼，峄山之碑那得比。",
      "知公原是功名人，看罢握手同悲辛。",
      "镐京洛邑在何许，漠漠秋风吹虏尘。"
    ]
  },
  {
    "id": "2e89e42007d9cc21ba1b235774b946e6",
    "title": "八月十四日夜湖山观月",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "长空露洗玻璃碧，紫金之盘径三尺。",
      "忽看擘地出人间，桂树扶疏如淡墨。",
      "揽衣独立镜湖边，风露万顷秋渺然。",
      "开帆讵必入东海，骑鲸便可追飞仙。",
      "冰壶玉瀣侵骨冷，醉看孤鸾舞清影。",
      "夜阑归舍人已眠，却倩天风为吹醒。"
    ]
  },
  {
    "id": "2e89e42007d9cc21316a40ffe8b8cc78",
    "title": "十五夜月色皦然有顷云生遂不复见",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "北望但空阔，南望横群山。青天无翳行素月，寥寥永夜非人间。",
      "九酝浆成老仙醉，六铢衣薄天宫寒。翠眉真人不火食，小立环佩风珊珊。",
      "横空邀我海山去，缥缈万里骖青鸾。相携一笑在云表，徐看玉宇飞金盘。"
    ]
  },
  {
    "id": "2e89e42007d9cc21387c875decfeb204",
    "title": "玉局歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "玉局祠官殊不恶，衔如冰清俸如鹤。酒壶钓具常自随，五尺新篷织青箬。",
      "倚楼看镜待功名，半世儿痴晚方觉。何如醉里泛桐江，长笛一声吹月落。",
      "蒋公新冢石马高，谢公飞旐凌秋涛。微霜莫遣侵鬓绿，从今二十四考书玉局。"
    ]
  },
  {
    "id": "2e89e42007d9cc21341fda6de4d4b51d",
    "title": "醉歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "往时一醉论斗石，坐人饮水不能敌。",
      "横戈击剑未足豪，落笔纵横风雨疾。",
      "雪中会猎南山下，清晓嶙峋玉千尺。",
      "道边狐兔何曾问，驰过西村寻虎迹。",
      "貂裘半脱马如龙，举鞭指麾气吐虹。",
      "不须分弓守近塞，传檄可使腥膻空。",
      "小胡逋诛六十载，狺狺猘子势已穷。",
      "圣朝好生贷孥戮，还尔旧穴辽天东。"
    ]
  },
  {
    "id": "2e89e42007d9cc21dd69ae275b0db333",
    "title": "草书歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "倾家酿酒三千石，闲愁万斛酒不敌。",
      "今朝醉眼烂岩电，提笔四顾天地窄。",
      "忽然挥扫不自知，风云入怀天借力。",
      "神龙战野昏雾腥，奇鬼摧山太阴黑。",
      "此时驱尽胸中愁，槌床大叫狂堕帻。",
      "吴笺蜀素不快人，付与高堂三丈壁。"
    ]
  },
  {
    "id": "2e89e42007d9cc21a480fec1486c2991",
    "title": "古风三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少年慕黄老，雅志在山林。",
      "火食亦彊勉，宁有婚宦心。",
      "失脚堕世网，衰病忽侵寻。",
      "放逐适天幸，独恨山未深。",
      "一床元不睡，翛然横素琴。",
      "开门毛发冷，湖阔月欲沈。"
    ]
  },
  {
    "id": "2e89e42007d9cc21a480fec1bc01fbf8",
    "title": "古风三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "贺监未尝死，江天醉初醒。",
      "逸少亦度世，弭节过兰亭。",
      "吾本淡荡人，转徙如蓬萍。",
      "聊凭一杯绿，驻此双鬓青。",
      "邂逅两仙翁，笙鹤游青冥。",
      "还家不能食，浊世纷膻腥。"
    ]
  },
  {
    "id": "2e89e42007d9cc21a480fec12eb88eb1",
    "title": "古风三首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "功名如博戏，大叫或作卢。",
      "文辞组绣耳，初不系贤愚。",
      "负恃已可笑，憎嫉真区区。",
      "平生学金丹，我岂斯人徒。",
      "啸歌醉自和，颜鬓老不枯。",
      "却后五百年，烟雨钓镜湖。"
    ]
  },
  {
    "id": "2e89e42007d9cc21a25661f08cc69052",
    "title": "读书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "读书四更灯欲尽，胸中太华蟠千仞。仰呼青天那得闻，穷到白头犹自信。",
      "策名委质本为国，岂但空取黄金印。故都即今不忍说，空宫夜夜飞秋燐。",
      "士初许身辈稷契，岁晚所立惭廉蔺。正看愤切诡成功，已复雍容托观衅。",
      "虽然知人要未易，讵可例轻天下士。君不见长松卧壑困风霜，时来屹立扶明堂。"
    ]
  },
  {
    "id": "2e89e42007d9cc2112e6fbb82d4895df",
    "title": "哀北",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "太行天下脊，黄河出昆仑。",
      "山川形胜地，历世多名臣。",
      "哀哉六十年，左衽沦胡尘。",
      "抱负虽奇伟，没齿不得伸。",
      "老夫实好义，北望常酸辛。",
      "何当拥黄旗，径涉白马津。",
      "穷追殄犬羊，旁招出凤麟。",
      "努力待传檄，勿谓吴无人。"
    ]
  },
  {
    "id": "2e89e42007d9cc21e09fb6ee8aa1ad71",
    "title": "三江舟中大醉作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "志欲富天下，一身常苦饥。",
      "气可吞匈奴，束带向小儿。",
      "天公无由问，世俗那得知。",
      "挥手散醉发，去隐云海涯。",
      "风息天镜平，涛起雪山倾。",
      "轻帆入浩荡，百怪不可名。",
      "虹竿秋月钩，巨鳌倘可求。",
      "灭迹从今逝，回看隘九州。"
    ]
  },
  {
    "id": "2e89e42007d9cc21567d93fabf5851fc",
    "title": "悲秋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋灯如孤萤，熠熠耿窗户。",
      "秋雨如漏壶，点滴连早暮。",
      "我岂楚逐臣，惨怆出怨句。",
      "逢秋未免悲，直以忧国故。",
      "三军老不战，比屋困征赋。",
      "可使江淮间，岁岁常列戍。"
    ]
  },
  {
    "id": "2e89e42007d9cc21158c163da39e54c0",
    "title": "陶山遇雪觉林迁庵主见招不果往",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "山中大雪二尺彊，道边虎迹如碗大。",
      "衰翁畏虎复畏寒，招唤不来公勿怪。",
      "梨花开时好风日，走马寻公作寒食。",
      "不须沽酒饮陶潜，箭笋蕨芽如蜜甜。"
    ]
  },
  {
    "id": "2e89e42007d9cc21c59620b91fe60b0b",
    "title": "樊江晚泊",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "碧云吞日天欲暮，城西捩柁城东路。",
      "莼羹菰饭香满船，正是江头落帆处。",
      "荻洲渔火远更明，烟水苍茫闻雁声。",
      "不是绿尊能破闷，白头客路若为情。"
    ]
  },
  {
    "id": "2e89e42007d9cc212d9ef7a9877ebbf7",
    "title": "娥江野饮赠刘道士",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春光盎盎催官柳，柳色黄如盏中酒。",
      "桥边微径惬幽寻，世外高人共携手。",
      "参差茅舍出木末，隐映酒旗当浦口。",
      "插花处处引村童，失道时时问耕叟。",
      "客堪共醉百无一，事不谐心十常九。",
      "日斜潮落不可留，孤舟欲上频搔首。"
    ]
  },
  {
    "id": "2e89e42007d9cc21386c4280772b4d51",
    "title": "夏雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清风起湖滨，急雨来天末。",
      "蚊蝇遽退听，松竹例苏活。",
      "奇声集空庭，爽气生细葛。",
      "素秋虽尚遥，聊喜宽肺渴。"
    ]
  },
  {
    "id": "2e89e42007d9cc2105b57811b59a5219",
    "title": "夏夜舟中闻水鸟声甚哀若曰姑恶感而作诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "女生藏深闺，未省窥墙藩。",
      "上车移所天，父母为它门。",
      "妾身虽甚愚，亦知君姑尊。",
      "下床头鸡鸣，梳髻著襦裙。",
      "堂上奉洒扫，厨中具盘飧。",
      "青青摘葵苋，恨不美熊蹯。",
      "姑色少不怡，衣袂湿泪痕。",
      "所冀妾生男，庶几姑弄孙。",
      "此志竟蹉跎，薄命来谗言。",
      "放弃不敢怨，所悲孤大恩。",
      "古路傍陂泽，微雨鬼火昏。",
      "君听姑恶声，无乃谴妇魂。"
    ]
  },
  {
    "id": "2e89e42007d9cc21ad2b7ac7d722fa65",
    "title": "夏夜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夏夜忽已半，东冈月初生。",
      "起行绕庭树，爱此露滴声。",
      "漂流忆安卧，局促念遐征。",
      "幽怀谁晤语，华觞还自倾。"
    ]
  },
  {
    "id": "2e89e42007d9cc21ad2b7ac7bb8c38c7",
    "title": "夏夜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "萤火喜暗庭，桐叶矜冷雨。",
      "幽人悄不寐，独夜谁与处。",
      "乾坤信无情，岁月遽如许。",
      "明发视镜中，鬓丝添几缕。"
    ]
  },
  {
    "id": "2e89e42007d9cc21ad2b7ac7a5e4d9e7",
    "title": "夏夜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "庭荒蔓草长，堂豁爽气入。",
      "悠然推枕起，聊作倚杖立。",
      "飞萤亦避雨，黏栋光熠熠。",
      "南邻输税归，小妇愁夜汲。"
    ]
  },
  {
    "id": "2e89e42007d9cc21ad2b7ac720b2ff78",
    "title": "夏夜四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "结屋在郊墟，翛然谢炎炽。",
      "窗扉故阒寂，水竹亦幽邃。",
      "飞虫望灯集，栖燕冲雨至。",
      "石枕与葛幮，美哉今夕睡。"
    ]
  },
  {
    "id": "2e89e42007d9cc21beec3a11f797b2d4",
    "title": "夏日五鼓起戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老鸡喔喔桑树颠，明星磊磊茅屋边。",
      "我兴视夜不复眠，坐看朝暾浴虞渊。",
      "开窗清风来穆然，拂几洗研整蠹编。",
      "火云崔嵬忽满天，安得羲和徐著鞭。"
    ]
  },
  {
    "id": "2e89e42007d9cc21f22ed3834704350c",
    "title": "秋风曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋风吹雨鸣窗纸，壮士不眠推枕起。",
      "床头金尽酒尊空，枥马相看泪如洗。",
      "鸿门霸上百万师，安西北庭九千里。",
      "帐前画角声入云，陇上铁衣光照水。",
      "横飞渡辽健如鹘，谈笑不劳投马棰。",
      "堂堂羽檄从天下，夜半斫营孱可鄙。",
      "拾萤读书定何益，投笔取封当努力。",
      "百斤长刀两石弓，饱将两耳听秋风。"
    ]
  },
  {
    "id": "2e89e42007d9cc21b9c7215147e3e196",
    "title": "送宣书记并寄其兄昙才二公",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "在吴识昙公，至蜀识才公。",
      "弥天宣书记，晚乃得从容。",
      "是家固多贤，天遣慰我穷。",
      "初秋夏末时，衲子各西东。",
      "子独惜此别，共语夜烛红。",
      "怪我耐逆境，万事一笑空。",
      "子顾知我否，视身如枯蓬。",
      "枯蓬未变灭，姑当付之风。",
      "家世无高年，我今六十翁。",
      "俯仰几时客，结束已匆匆。",
      "那将须臾景，更受忧患攻。",
      "愿言早来归，相就煮晚菘。"
    ]
  },
  {
    "id": "2e89e42007d9cc212cc7d591b5b746ff",
    "title": "起晚戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "地偏身饱闲，秋爽睡殊美。",
      "老鸡每愧渠，三唱呼未起。",
      "厨人罢晨汲，童子愁屣履。",
      "惰慵虽可嘲，安静良足喜。",
      "心空梦亦少，酣枕甘若醴。",
      "不学多事人，南柯豪众蚁。"
    ]
  },
  {
    "id": "2e89e42007d9cc2146e74541803ce7c5",
    "title": "月下小酌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昨日雨绕檐，孤灯对搔首。",
      "今夜月满庭，长歌倚衰柳。",
      "世变浩无穷，成败翻覆手。",
      "人生最乐事，卧听压新酒。",
      "我归自梁益，零落怆亲友。",
      "纷纷堕鬼录，何人得长久。",
      "后生多不识，讵肯顾衰朽。",
      "一杯无与同，敲门唤邻叟。"
    ]
  },
  {
    "id": "2e89e42007d9cc2188f2683796e7346f",
    "title": "秋夕大风松声甚壮戏作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生不自怜，坐受外物械。",
      "荣华难把玩，俄顷皆变坏。",
      "山栖亦何有，耳目差旷快。",
      "秋郊多烈风，夜壑起松籁。",
      "初闻尚萧瑟，仿佛听严濑。",
      "忽如倒巨浸，便欲翻大块。",
      "又疑楚汉战，澒洞更胜败。",
      "不然六月雨，雷电奔百怪。",
      "三更势稍敛，铁马归入塞。",
      "孰能从吾游，洗汝胸次隘。"
    ]
  },
  {
    "id": "2e89e42007d9cc21037ee3436309b930",
    "title": "明河篇",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "明河八月转分明，炯如素练西南倾。年年岁岁见河汉，坊坊曲曲闻砧声。",
      "良人万里事征行，砧声中有玉关情。遥知铁衣冷如水，指点明河白发生。",
      "碛中草死骆驼鸣，万里却望长安城。儿生总角爷未见，归心顿觉封侯轻。",
      "汉家自古有夷狄，付与穷荒何足惜。只愿天狼无光太白低，还家为妇说安西。"
    ]
  },
  {
    "id": "2e89e42007d9cc2135c076a977da00af",
    "title": "甲子晴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今日甲子晴，秋稼始可言。",
      "老农喜相觅，随事具鸡豚。",
      "扫地设菅席，酌酒老瓦盆。",
      "耳热仰视天，何异倾金尊。",
      "牛羊散墟落，霁色满衡门。",
      "起舞属父老，勿恨此酒浑。"
    ]
  },
  {
    "id": "2e89e42007d9cc219fc325e5c2bd94e5",
    "title": "后一日复雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一雨三日水抹堤，南村北村云凄凄。",
      "天公约束龙返穴，不忍嘉谷沈涂泥。",
      "日光清薄潦未缩，起视又叹行云西。",
      "初才淅沥洒窗户，俄已湍泻鸣沟溪。",
      "丰凶相乘若翻手，振救小缓辄噬脐。",
      "穷阎腐儒不预此，且收芋栗宽儿啼。"
    ]
  },
  {
    "id": "2e89e42007d9cc219fe3ef3a30a4a435",
    "title": "秋雨叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "点点滴滴雨到明，悽悽恻恻梦不成。",
      "窗间残灯暗欲灭，匣中孤剑铿有声。",
      "少年读书忽头白，一字不试空虚名。",
      "公车自荐心实耻，新丰独饮人所惊。",
      "太行千仞插云立，黄流万里从天倾。",
      "遗民久愤世多故，孱寇何足烦长缨。",
      "霜风初高鹰隼击，天河下洗烟尘清。",
      "投笔急装须快士，令人绝忆独孤生。"
    ]
  },
  {
    "id": "2e89e42007d9cc21274f6d5f2c230be6",
    "title": "久雨道怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暮年惜日月，木落辄动心。",
      "闲居念亲友，所愿闻足音。",
      "风雨断官道，吾庐况幽深。",
      "渺渺云水乡，萧萧芦荻林。",
      "草茂豪鸣蛙，天阔无来禽。",
      "四顾此何处，悠悠付孤斟。"
    ]
  },
  {
    "id": "2e89e42007d9cc21daccf89678275b15",
    "title": "灯笼",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我年十六游名场，灵芝借榻栖僧廊。",
      "钟声才定履声集，弟子堂上分两厢。",
      "灯笼一样薄腊纸，莹如云母含清光。",
      "还家欲学竟未暇，岁月已似奔车忙。",
      "书生白首故习在，颠倒简牍纷朱黄。",
      "短檠虽复作老伴，目力眩晃不可常。",
      "平生所好忽入手，摩挲把挈喜欲狂。",
      "兰膏潋滟支达旦，秋雨萧瑟输新凉。",
      "讨论废忘正涂乙，遂欲尽发万卷藏。",
      "所嗟衰病终难勉，非复当年下五行。"
    ]
  },
  {
    "id": "2e89e42007d9cc21d9ead4d8f9b8f9ff",
    "title": "舟过南庄呼村老与饮示以诗二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔我过此时，荷花粲云锦。",
      "今我复来游，霜露已凄凛。",
      "乡邻福苦薄，积雨败垂稔。",
      "禾头耳𧥄𧥄，熟计难高枕。",
      "所惧忧吾君，岁暮诏发廪。",
      "勿言村醪薄，排闷聊共饮。"
    ]
  },
  {
    "id": "2e89e42007d9cc21d9ead4d88da4453e",
    "title": "舟过南庄呼村老与饮示以诗二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "玄云吞落日，大风东北起。",
      "隔林鸣两鸠，当道行众蚁。",
      "晴来未三日，雨候乃复尔。",
      "我场何时乾，嘉谷在泥滓。",
      "丰凶岁所有，游惰古所耻。",
      "努力教子孙，天公终可倚。"
    ]
  },
  {
    "id": "2e89e42007d9cc2168dceb4df97f8a30",
    "title": "杂兴四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风雨鸡喔喔，雪霜柏森森。",
      "独居虽无友，二物感我深。"
    ]
  },
  {
    "id": "2e89e42007d9cc2168dceb4db3836d77",
    "title": "杂兴四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "万物各有时，蟋蟀以秋鸣。",
      "我老自少眠，那得憎此声。"
    ]
  },
  {
    "id": "2e89e42007d9cc2168dceb4ddde935b3",
    "title": "杂兴四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "涨水入我庐，萍叶黏半扉。",
      "日出水返壑，念汝何由归。"
    ]
  },
  {
    "id": "2e89e42007d9cc2168dceb4da93ea0fe",
    "title": "杂兴四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清霜染丹叶，秋晚粲如春。",
      "回首风吹尽，天公解戏人。"
    ]
  },
  {
    "id": "2e89e42007d9cc218d159f1e717bffbc",
    "title": "后春愁曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "六年成都擅豪华，黄金买断城中花。",
      "醉狂戏作春愁曲，素屏纨扇传千家。",
      "当时说愁如梦寐，眼底何曾有愁事。",
      "朱颜忽去白发生，真堕愁城出无计。",
      "世间万事元悠悠，此身长短归山丘。",
      "闭门坚坐愈生愁，未死且复秉烛游。"
    ]
  },
  {
    "id": "2e89e42007d9cc210415f3168f4b7286",
    "title": "秋花叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋花如义士，荣悴相与同。",
      "岂比轻薄花，四散随春风。",
      "黄菊抱残枝，寂寞卧寒雨。",
      "拒霜更可怜，和蒂浮烟浦。",
      "古来结交意，正要共死生。",
      "读我秋花诗，可代丹鸡盟。"
    ]
  },
  {
    "id": "2e89e42007d9cc21f4ceb546dfd2b3dc",
    "title": "初寒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我穷不自活，万事付天公。",
      "今年寒苦晚，雾雨常蒙蒙。",
      "虽逭裘褐忧，坐念疾病攻。",
      "清夜喜不寐，万木号西风。",
      "新霜才几何，瘴疠一扫空。",
      "晓看乌臼林，已有数叶红。",
      "微云时去来，寒日犹曈昽。",
      "振衣起出户，一笑寻邻翁。"
    ]
  },
  {
    "id": "2e89e42007d9cc21af3cd0a1699bee4a",
    "title": "出塞曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "北风吹急雪，夜半埋毡庐。将军八千骑，万里逐单于。",
      "汉家如天臣万邦，欢呼动地单于降。铃声南来金闪铄，赦书已报经沙漠。"
    ]
  },
  {
    "id": "2e89e42007d9cc21da249e1f523dc804",
    "title": "记梦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "夜梦有客短褐袍，示我文章杂诗骚。",
      "措辞磊落格力高，浩如怒风驾秋涛。",
      "起伏奔蹴何其豪，势尽东注浮千艘。",
      "李白杜甫生不遭，英气死岂埋蓬蒿。",
      "晚唐诸人战虽鏖，眼暗头白真徒劳。",
      "何许老将拥弓刀，遇敌可使空壁逃。",
      "肃然起敬竖发毛，伏读百过声嘈嘈。",
      "惜未终卷鸡已号，追写尚足惊儿曹。"
    ]
  },
  {
    "id": "2e89e42007d9cc214e848de85e8196c5",
    "title": "冬夜读书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生喜藏书，拱璧未为宝。",
      "归来稽山下，烂漫恣探讨。",
      "六经万世眼，守此可以老。",
      "多闻竟何用，绮语期一扫。",
      "幽居出户稀，衰病拥炉早。",
      "青灯照黄卷，作意勿草草。"
    ]
  },
  {
    "id": "2e89e42007d9cc21becf0a0accb5bd86",
    "title": "岁暮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "离离井上桐，郁郁墙下桑。",
      "零落岂不悲，无奈中夜霜。",
      "蟋蟀更可念，岁暮依客床。",
      "客亦自孤寂，衣篝歇残香。",
      "一灯挂西壁，耿耿青无光。",
      "援笔欲写愁，三喟不成章。"
    ]
  },
  {
    "id": "2e89e42007d9cc21619f58c58be0ed2c",
    "title": "山中夜归戏作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "骏马不用换美妾，名酒不用博凉州。",
      "霜天饮酒骑马出，驰猎蹴蹋川原秋。",
      "少年意薄万户侯，白首乃作穷山囚。",
      "箭锋岂必尽狐兔，胸次聊欲平山丘。",
      "夜归湖上酒初醒，庄舍萧条灯火冷。",
      "解刀自笑太粗生，却染松煤飞兔颖。"
    ]
  },
  {
    "id": "2e89e42007d9cc21573a33b4377246f9",
    "title": "狂歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少年虽狂犹有限，遇酒时能傲忧患。",
      "即今狂处不待酒，混混长歌老岩涧。",
      "拂衣即与世俗辞，掉头不受朋友谏。",
      "挂帆直欲截烟海，策马犹堪度云栈。",
      "枵然痴腹肯贮愁，天遣作盎盛藜苋。",
      "发垂不栉性所便，衣垢忘濯心已惯。",
      "眼前故人死欲无，此生行矣风雨散。",
      "羞为尘土伏辕驹，宁作江湖断行雁。"
    ]
  },
  {
    "id": "2e89e42007d9cc21b1f19a4c079c41f5",
    "title": "迟暮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "迟暮固多感，况此岁峥嵘。",
      "霜霰忽已集，夜闻络纬鸣。",
      "青灯不解语，依依有馀情。",
      "铜瓶煮寒泉，中作笙箫声。",
      "沈忧能伤人，一夕白发生。",
      "蓬莱渺云海，金丹几时成。"
    ]
  },
  {
    "id": "2e89e42007d9cc217d8322ae60777761",
    "title": "冬夜吟",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昨夜凝霜皎如月，碧瓦鳞鳞冻将裂。",
      "今夜明月却如霜，竹影横窗更清绝。",
      "造物有意娱诗人，供与诗材次第新。",
      "饥鸿病鹤自无寐，山穷水绝谁为邻。",
      "西村梅花消息动，唧唧寒醅渐鸣瓮。",
      "尽将醉帽插幽香，此生莫作长安梦。"
    ]
  },
  {
    "id": "2e89e42007d9cc216892c1e614858121",
    "title": "书生叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君不见城中小儿计不疏，卖浆卖饼活有馀。夜归无事唤俦侣，醉倒往往眠街衢。",
      "又不见垄头男子手把锄，丁字不识称农夫。筋力虽劳忧患少，春秋社饮常欢娱。",
      "可怜秀才最误计，一生衣食囊中书。声名才出众毁集，中道不复能他图。",
      "抱书饿死在空谷，人虽可罪汝亦愚。呜呼人虽可罪汝亦愚，曼倩岂即贤侏儒。"
    ]
  },
  {
    "id": "2e89e42007d9cc217ded962cfe34d730",
    "title": "冬夜醉解残灯荧然起读书至明赋诗十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冬夜厌久坐，颇幸一醉眠。",
      "满酌文举尊，径卧子敬毡。",
      "鼻雷未及作，眼电遽瞭然。",
      "孤灯如秋萤，唤我开陈编。",
      "初欲限一卷，随手纷联翩。",
      "欢然不知疲，忽已晨乌迁。",
      "嗟我行六十，衰病迫残年。",
      "仕进今永塞，文章后谁传。",
      "饱食而安寝，此计定自贤。",
      "勿学草玄翁，死为人所怜。"
    ]
  },
  {
    "id": "2e89e42007d9cc210a24d0782ccf46c7",
    "title": "六十吟",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生久矣无百年，六十七十已为寿。",
      "嗟予忽忽蹈此境，衰发如蓬面枯瘦。",
      "孤松摧折老涧壑，病马凄凉依栈豆。",
      "尚无筹策活目前，岂有功名付身后。",
      "壁疏风入灯焰摇，地炉火尽寒萧萧。",
      "胸中白虹吐千丈，庭树叶空衣未纩。"
    ]
  },
  {
    "id": "2e89e42007d9cc21f1dd6287e9489285",
    "title": "舒悲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "嗜酒苦猖狂，畏人还龌龊。",
      "老病始悔叹，天下无此错。",
      "管葛逝已久，千古困俗学。",
      "扪虱论大计，使我思景略。",
      "中原失枝梧，胡尘暗河洛。",
      "天道远莫测，士气伏不作。",
      "煌煌东观书，无乃太寂寞。",
      "丈夫不徒死，可作一丘貉。",
      "岁晚计愈疏，抚事泪零落。"
    ]
  },
  {
    "id": "2e89e42007d9cc2192e3b9617a7fc253",
    "title": "夜梦与数客观画有八幅龙湫图特奇客请予作诗其上书数十字而觉不复能记明旦乃追补之亦仿佛梦中意也",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "高堂阅画娱嘉宾，巨幅小卷纵横陈。",
      "其间一图最杰作，命意落笔惊倒人。",
      "奇峰峭立插地轴，飞瀑崩泻垂天绅。",
      "寿藤老木幻荒怪，深潭危栈愁鬼神。",
      "忽然白昼起雷电，始觉异物蟠奫沦。",
      "阴云四兴诛老魃，甘澍连夕苏疲民。",
      "岂惟陂泽苗尽立，已活亿万介与鳞。",
      "文章与画共一法，腕力要可回千钧。",
      "锱铢不到便悬隔，用意虽尽终苦辛。",
      "君看此图凡几笔，一一圜劲如秋莼。",
      "乃知世间有绝艺，天造草昧参经纶。",
      "吾言未竟且复止，剩发幽奥天公嗔。"
    ]
  },
  {
    "id": "2e89e42007d9cc2118b71fa482e96763",
    "title": "冬夜读书甚乐偶作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "衰病作书祟，常恨无新功。",
      "兔瓯供茗粥，睡思一洗空。",
      "郊居近城闉，漏鼓传鼕鼕。",
      "缃帙开烂漫，牙签纷叠重。",
      "朱黄参笔墨，照映灯花红。",
      "鲁壁汲冢秘，天遣慰困穷。",
      "衮衣窥藻火，宗庙听笙镛。",
      "端居得至乐，生世岂不逢。",
      "藜羹冷未啜，短褐忘严冬。",
      "拜手谢造物，不须黑头公。"
    ]
  },
  {
    "id": "2e89e42007d9cc21828a363b6773374b",
    "title": "行后园",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "霜风吹枯桑，落叶乾有声。",
      "陂池日已涸，沙水见底清。",
      "人生非金石，岁暮难为情。",
      "安得天边鹄，驾之以遐征。"
    ]
  },
  {
    "id": "2e89e42007d9cc21b1e2d9c58fb9c527",
    "title": "作雪未成自湖中归寒甚饮酒作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黑云垂到地，飞霰如细砾。",
      "我从湖上归，散发醉吹笛。",
      "少年志功名，目视无坚敌。",
      "惨淡古战场，往往身所历。",
      "宁知事大缪，白首犹寂寂。",
      "凄凉武侯表，零落陈琳檄。",
      "报主知何时，誓死空愤激。",
      "天高白日远，有泪无处滴。"
    ]
  },
  {
    "id": "2e89e42007d9cc214dadd1ebdf2e9c43",
    "title": "薏苡",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "初游唐安饭薏米，炊成不减雕胡美。大如芡实白如玉，滑欲流匙香满屋。",
      "腹腴项脔不入盘，况复飧酪夸甘酸。东归思之未易得，每以问人人不识。",
      "呜呼奇材从古弃草菅，君试求之篱落间。"
    ]
  },
  {
    "id": "2e89e42007d9cc21889395705ace01c3",
    "title": "答郑虞任检法见赠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "卧龙山前秋雨晴，郑子过我如夙昔。",
      "照人眉宇寒巉巉，悬知笔有千钧力。",
      "镜湖岁暮霜叶空，乃闻载酒同诸公。",
      "归来湖山皆动色，新诗一纸吹清风。",
      "文章要须到屈宋，万仞青霄下鸾凤。",
      "区区圆美非绝伦，弹丸之评方误人。"
    ]
  },
  {
    "id": "2e89e42007d9cc2126d07646cb221228",
    "title": "月夜有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "炯炯冰轮升，澹澹玉宇碧。",
      "高楼倾美酒，一醉不容失。",
      "陆生独何事，闭户饱岑寂。",
      "年来负风月，岂止此一夕。",
      "平生酒边身，欲老每自惜。",
      "夜阑耿不寐，浩歌出金石。"
    ]
  },
  {
    "id": "2e89e42007d9cc211dc4c059de41945f",
    "title": "舟过会稽山下因系舟游近村迨暮乃归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "六十齿发衰，岁月如逝波。",
      "秦王酒瓮边，知复几经过。",
      "欣然舍画楫，仄步扪青萝。",
      "一径入幽谷，四面闻樵歌。",
      "白云忽破碎，翠木相荡摩。",
      "潋潋春塘满，柳阴戏双鹅。",
      "浮生百忧中，此乐顾岂多。",
      "日暮吾其归，已恐烂斧柯。"
    ]
  },
  {
    "id": "2e89e42007d9cc2105bedc19777b2be3",
    "title": "上元日昼卧",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "积雨连上元，孤愁卧空馆。",
      "宿酲殊未解，欲起意复懒。",
      "床敷蛮毡稳，被拥吴绫暖。",
      "残香碧缕细，软火红焰短。",
      "虽云少睡眠，聊喜屡展转。",
      "昏昏忽已暮，一笑呼茗碗。"
    ]
  },
  {
    "id": "2e89e42007d9cc21d1c243573630bd50",
    "title": "春夜读书感怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "荒林枭独啸，野水鹅群鸣。",
      "我坐蓬窗下，答以读书声。",
      "悲哉白发翁，世事已饱更。",
      "一身不自恤，忧国涕纵横。",
      "永怀天宝末，李郭出治兵。",
      "河北虽未下，要是复两京。",
      "三千同德士，百万羽林营。",
      "岁周一甲子，不见胡尘清。",
      "贼酋实孱王，贼将非人英。",
      "如何失此时，坐待奸雄生。",
      "我死骨即朽，青史亦无名。",
      "此诗倘不作，丹心尚谁明。"
    ]
  },
  {
    "id": "2e89e42007d9cc219841ebec88bdc737",
    "title": "宿能仁寺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小雨暗江城，倦客寄僧榻。",
      "孤灯如秋萤，清夜自开阖。",
      "遥怜萍青青，厌听蛙閤閤。",
      "窗明竟无寐，卯酒倒残榼。"
    ]
  },
  {
    "id": "2e89e42007d9cc2113ba0f33e7d991ed",
    "title": "寄题方伯谟远庵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "方侯胸中负经济，议论源源有根柢。",
      "借令不用老山林，尚欲著书垂万世。",
      "百年苦短万世长，荣利一时真聚蚋。",
      "渠曹定自别肺肝，今夕不为明旦计。"
    ]
  },
  {
    "id": "2e89e42007d9cc21da249e1fe7619711",
    "title": "记梦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东吴春暮寒犹重，睡美不闻城角动。",
      "身虽衰惰怕出门，江山尚入幽窗梦。",
      "梦到青羊看修竹，道人告我丹将熟。",
      "试求一黍换肝肠，它日重来驾黄鹄。"
    ]
  },
  {
    "id": "2e89e42007d9cc2102d7f1e063d37dec",
    "title": "久雨排闷",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一春略无十日晴，雨脚才断云已生。",
      "奇葩摧败等青苋，嘉谷漂荡随浮萍。",
      "书生病卧苔及榻，湿薪燎衣熏欲盲。",
      "腰顽足痹空叹息，咫尺不得行中庭。",
      "读书窗黑不见字，弹琴弦缓那成声。",
      "老盆浊酒且复醉，两部鼓吹方施行。"
    ]
  },
  {
    "id": "2e89e42007d9cc213b0149d16493b603",
    "title": "夜漏欲尽行度浮桥至钱清驿待舟",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "潮生抹沙岸，云薄漏月明。",
      "江头晓色动，鸦起人未行。",
      "扶携度长桥，仰视天宇清。",
      "遥怜系舟人，听我高屐声。",
      "水槛得小憩，一笑拄杖横。",
      "澄漪弄孤影，微风吹宿酲。",
      "湛然方寸间，不受尘事撄。",
      "寄语市朝人，此乐未易名。"
    ]
  },
  {
    "id": "2e89e42007d9cc2166d77f87877cbe66",
    "title": "江头十日雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江头十日雨，雨止春已尽。",
      "残红如扫空，草木皆绿润。",
      "村墟樱笋闹，节物团粽近。",
      "可怜笠泽翁，百忧集双鬓。",
      "赋诗空自清，学道了不进。",
      "林间一瓯茶，晤语君勿吝。"
    ]
  },
  {
    "id": "2e89e42007d9cc21e5a34aa53c685c59",
    "title": "吴娘曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "镜奁蚕出千黑蚁，钗梁梅小双青豆。",
      "吴娘十四未知愁，罗衣已觉伤春瘦。",
      "闲寻女伴过西家，斗草归来日未斜。",
      "睡睫蒙蒙娇欲闭，隔帘微雨压杨花。"
    ]
  },
  {
    "id": "2e89e42007d9cc21f7e45ade78d99bd4",
    "title": "闻虏酋遁归漠北",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "幽州遗民款塞来，来者扶老携其孩。",
      "共言单于远逃遁，一夕荆棘生燕台。",
      "天威在上贼胆破，捧头鼠窜吁可哀。",
      "妄期旧穴得孳育，不知天网方恢恢。",
      "老上龙庭岂不远，汉兵一炬成飞灰。",
      "陛下中兴天所命，筑坛授钺皆雄才。",
      "煌煌九霄揭日月，浩浩万里行风雷。",
      "虢山多兽可游猎，汝不请命何归哉。"
    ]
  },
  {
    "id": "2e89e42007d9cc21e5fce94c874c2115",
    "title": "题少陵画像",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "长安落叶纷可扫，九陌北风吹马倒。",
      "杜公四十不成名，袖里空馀三赋草。",
      "车声马声喧客枕，三百青铜市楼饮。",
      "杯残炙冷正悲辛，仗内斗鸡催赐锦。"
    ]
  },
  {
    "id": "2e89e42007d9cc21a5597693db8d77c5",
    "title": "秋夜舟中作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "沽酒黄叶村，炊饭红蓼岸。",
      "居人不孰何，正作渔父看。",
      "渔父我所羡，尚恐不得作。",
      "读书端自痴，游宦亦何乐。",
      "四顾泽茫茫，仰视天离离。",
      "长歌入云去，月落斗未攲。"
    ]
  },
  {
    "id": "2e89e42007d9cc21f237cd30070804c5",
    "title": "日晚散步湖上遇小雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暮色苍苍日初落，寒声策策风正作。",
      "湖边倚杖堤上行，病起聊试游山脚。",
      "平生出门轻万里，老去谢客专一壑。",
      "风涛澒洞鲛鳄横，阊阖崔嵬鬼神恶。",
      "春芜二顷叱黄犊，老学为农元不错。",
      "兜鍪蝉冕俱扫空，雨笠香新织青箬。"
    ]
  },
  {
    "id": "2e89e42007d9cc21be611120d55d54a4",
    "title": "安期篇",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔游岷峨，扪萝千仞峰。",
      "丈人倚赤藤，恐是安期翁。",
      "赠我一丸药，五云出瓢中。",
      "服之未转刻，莹然冰雪容。",
      "素手掬山霭，绿发吹天风。",
      "丈人顾我喜，共骑一苍龙。",
      "蓬莱亦何求，爱此万里空。",
      "却来过齐州，蚁垤看青嵩。"
    ]
  },
  {
    "id": "2e89e42007d9cc219593f25458fed3fa",
    "title": "晓望海山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暮山青尚浅，晓山如黛染。",
      "开窗望海山，天清雾方敛。",
      "向来六月中，黑云齐如截。",
      "苍龙下曳尾，卷雨洒炎热。",
      "造物信老手，忽作万里秋。",
      "刻削此孤峭，巉然消客愁。",
      "岂无一布帆，寄我浩荡意。",
      "会当驾长风，清啸遗世事。"
    ]
  },
  {
    "id": "2e89e42007d9cc21e781721703cac27f",
    "title": "赛神曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丛祠千岁临江渚，拜贶今年那可数。",
      "须晴得晴雨得雨，人意所向神辄许。",
      "嘉禾九穗持上府，庙前女巫递歌舞。",
      "呜呜歌讴坎坎鼓，香烟成云神降语。",
      "大饼如盘牲腯肥，再拜献神神不违。",
      "晚来人醉相扶归，蝉声满庙锁斜晖。"
    ]
  },
  {
    "id": "2e89e42007d9cc21451cf0793b5fcb4a",
    "title": "农家秋晚戏咏",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鞭地如镜筑我场，破砻玉粒输官仓。",
      "九月野空天欲霜，甑中初喜新粳香。",
      "舍边萧萧落叶多，野蚕出茧飞黄蛾。",
      "寒蔬种罢醉且歌，只鸡短纸赛园婆。"
    ]
  },
  {
    "id": "2e89e42007d9cc214b21a78a67499fde",
    "title": "秋夜读书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "读书喜夜长，著书悲齿暮。",
      "平生企前哲，凛有庸人惧。",
      "吾庐大泽中，地旷北风怒。",
      "徂年凋草木，寒气逼霜露。",
      "灯昏老眼闇，钝马行恶路。",
      "投枕卷未终，吾衰叹非故。"
    ]
  },
  {
    "id": "2e89e42007d9cc21715e47d041c6b18b",
    "title": "晨起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "孤梦忽自惊，小窗初送明。",
      "珍禽语庭树，可爱不知名。",
      "向者事宦游，尘土过半生。",
      "传呼束带出，鼕鼕尚残更。",
      "山居虽自由，晨起亦有程。",
      "洗砚拂书几，一笑惬幽情。"
    ]
  },
  {
    "id": "2e89e42007d9cc21d37d1f36f9209b40",
    "title": "天王广教院在蕺山东麓予年二十馀时与老僧惠迪游略无十日不到也淳熙甲辰秋观潮海上偶系舟其门曳杖再游恍如隔世矣",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "游山如读书，深浅皆可乐。",
      "道边小精舍，亦自一丘壑。",
      "凄凉四十年，始复重著脚。",
      "老僧逝已久，讲座尘漠漠。",
      "当时童子辈，衰鬓亦萧索。",
      "扫壁观旧题，岁月真电雹。",
      "文章卑不传，衣食窘如昨。",
      "出门意惘然，辽海渺孤鹤。"
    ]
  },
  {
    "id": "2e89e42007d9cc211b3612e076679b19",
    "title": "江月歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放翁平生一钓船，秋水未落江渺然。",
      "露洗玉宇清无烟，月轮徐行万里天。",
      "人间声利何足捐，浩歌看月冷不眠。",
      "孤鹤掠水来翩翩，似欲驾我从此仙。",
      "我寓红尘今几年，俯首缰锁常自怜。",
      "乐哉挥手过月边，西风未凋玉井莲。"
    ]
  },
  {
    "id": "2e89e42007d9cc211bfe46a673096d7b",
    "title": "村饮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少年喜任侠，见酒气已吞。",
      "一饮但计日，斗斛何足论。",
      "绿草满雉场，红旗植毬门。",
      "三叫落乌帻，倒泻黄金盆。",
      "银炉炽兽炭，狐兔纷炮燔。",
      "浩歌撼空云，壮志排帝阍。",
      "回首今几时，去日如车奔。",
      "朱颜辞晓镜，白发老孤村。",
      "邻翁劝黍酒，稚子供鱼飧。",
      "功名信已乎，万事付乾坤。"
    ]
  },
  {
    "id": "2e89e42007d9cc2113e10244cab2cc2f",
    "title": "昆仑行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "阴云解驳朝暾红，黄河直与昆仑通。",
      "不驾鸾凤骖虬龙，径蹑香烟上空中。",
      "吾行忽过日月宫，下视积气青蒙蒙。",
      "寒暑不分昼夜同，嵯峨九关常烈风。",
      "凛然萧森变冲融，不悸不眩身如空。",
      "尘沙浩劫环无穷，讵须更觅安期翁。"
    ]
  },
  {
    "id": "2e89e42007d9cc219a626187fb645b4f",
    "title": "闭户",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "屏居无一事，闭户常经旬。",
      "勿云草舍陋，爱此油窗新。",
      "三日不作诗，幽禽语撩人。",
      "尺素杂行草，往檄江梅春。"
    ]
  },
  {
    "id": "2e89e42007d9cc219ac2aa585d380e82",
    "title": "十月四日夜记梦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "四客联辔来，我醉久不知。",
      "倒衣出迎客，愧谢前致辞。",
      "客意极疏豁，大笑轩须眉。",
      "礼岂为我设，度外以相期。",
      "衮衮吐雄辩，泠泠诵新诗。",
      "共言携酒壶，扫地临前墀。",
      "意气相顾喜，忽如少年时。",
      "老鸡不解事，唤觉空嗟咨。",
      "涉世四十年，贤隽常追随。",
      "尔来风俗坏，动脚堕险巇。",
      "森然义府刀，谁为叔度陂。",
      "起作四客篇，捕影吾其痴。"
    ]
  },
  {
    "id": "2e89e42007d9cc21f25bab96641bd316",
    "title": "冬夜与溥庵主说川食戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "唐安薏米白如玉，汉嘉栮脯美胜肉。",
      "大巢初生蚕正浴，小巢渐老麦米熟。",
      "龙鹤作羹香出釜，木鱼瀹菹子盈腹。",
      "未论索饼与饡饭，最爱红糟并缹粥。",
      "东来坐阅七寒暑，未尝举箸忘吾蜀。",
      "何时一饱与子同，更煎土茗浮甘菊。"
    ]
  },
  {
    "id": "2e89e42007d9cc21874bb2add0998ac2",
    "title": "仗锡平老自都城回见访索怡云堂诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东华软尘飞扑帽，黄金络马人看好。",
      "渠侬胸中谁得知，畏祸忧谗鬓先老。",
      "举世输与平元衡，青山白云过一生。",
      "出门曳杖便千里，白云不约常同行。",
      "敲门剥啄云没履，剧谈未竟还东去。",
      "到山分我一片云，并遣春风吹好句。"
    ]
  },
  {
    "id": "2e89e42007d9cc21994cc85f13484539",
    "title": "久雨喜晴十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一雨二十日，颓墙屋茆烂。",
      "扶杖出门行，四顾水弥漫。",
      "村迥鸠争巢，林昏鸡失旦。",
      "荒庭蛙黾豪，空庑萤火乱。",
      "蠹鱼败书编，萍草黏户半。",
      "清风忽东来，一剪雨脚断。",
      "天青日杲杲，河白星灿灿。",
      "车辙寻旧途，船步出新岸。",
      "稍喜泥潦乾，破灶得炊爨。",
      "贱贫固多忧，长歌寄吾叹。"
    ]
  },
  {
    "id": "2e89e42007d9cc21222e4289fa8e1cd6",
    "title": "月中过蜻蜓浦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天光水色合为一，舟出西城犹落日。",
      "一规忽见寒璧升，万顷坐叹溶银溢。",
      "哀哀姑恶诉何苦，熠熠萤火光自失。",
      "苇低时见小艇过，水响遥知大鱼出。",
      "铜壶玉酒我径醉，短发垂肩蓬不栉。",
      "缓篙溯月勿遽行，坐待湘妃鼓瑶瑟。"
    ]
  },
  {
    "id": "2e89e42007d9cc216837acd68ca0f595",
    "title": "夜听竹间雨声",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "解酲不用酒，听雨神自清。",
      "治疾不用药，听雨体自轻。",
      "我居万竹间，萧瑟送此声。",
      "焚香倚蒲团，袖手坐三更。",
      "人苦不自觉，忿欲投隙生。",
      "起歃檐间雨，更与此君盟。"
    ]
  },
  {
    "id": "2e89e42007d9cc21b98f554847fa0352",
    "title": "丰年行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋风萧萧秋日薄，筑场穫稻方竭作。",
      "志士虽怀晚岁悲，农家自足丰年乐。",
      "拨醅白酒唤邻曲，啄黍黄鸡初束缚。",
      "长鱼出网健欲飞，新兔卧盘肥可𦞦。",
      "躬耕辛苦四十年，一饱岂非天所酢。",
      "书生识字亦聊尔，莫作扬雄老投阁。"
    ]
  },
  {
    "id": "2e89e42007d9cc21ab4b2dd25b8c4748",
    "title": "秋夜读书有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "久病畏长夏，枕簟如炮焚。",
      "扶持赖药物，俯仰秋已分。",
      "清夜炷炉香，袅袅起孤云。",
      "灵府豁蒙滞，旧学资锄耘。",
      "言念总角初，操觚极艰勤。",
      "诸老颇赏识，谓可与斯文。",
      "沉痼幸针石，轮囷劳斧斤。",
      "可怜四十年，薄陋负所闻。",
      "白首犹著书，逝将献吾君。",
      "太官荐玉食，野人徒美芹。"
    ]
  },
  {
    "id": "2e89e42007d9cc21ee25fc338bd8b3a8",
    "title": "晚凉登山亭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "庭空叶飞秋，村迥鸠唤雨。",
      "新凉入巾褐，老子颠欲舞。",
      "凭高望稽山，秀色溢天宇。",
      "一镜三百里，水落分别浦。",
      "凄凉吊禹穴，秦汉未为古。",
      "世俗谁与归，吾其老农圃。"
    ]
  },
  {
    "id": "2e89e42007d9cc21b11fe4873341a000",
    "title": "感秋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋堂露气清，萧爽入毛骨。",
      "葛裯耿无寐，坐待山月没。",
      "湿萤飞不起，熠熠依衰草。",
      "劲风西北号，落叶纷可扫。",
      "老生惜岁月，烈士志功名。",
      "登临送将去，非复儿女情。",
      "悬知青海边，杀气横千里。",
      "良时不可失，胡行速如鬼。"
    ]
  },
  {
    "id": "2e89e42007d9cc21fb7facc8d3a134d0",
    "title": "雨中排闷",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "点点滴滴雨不晴，暗暗淡淡灯不明。",
      "皇天胡为贷此老，病卧垂困今已平。",
      "却惭向者力量浅，鼠肝虫臂犹关情。",
      "百年终归朝露速，一死正自秋毫轻。",
      "明朝且作山中行，青鞋已觉白云生。",
      "丰年处处村酒好，莫教湘湖莼菜老。"
    ]
  },
  {
    "id": "2e89e42007d9cc21512aef8bcb46cf34",
    "title": "秋夜歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "书生白首无处著，病卧空斋夜萧索。",
      "茶铛飕飕候汤熟，灯檠蔌蔌看烬落。",
      "山童唤起已复倒，顾影自笑如孤鹤。",
      "人言富贵堕骇机，一生穷愁正不恶。",
      "架上故裘破见肘，床头残酒倾到脚。",
      "问君何以鏖霜风，悠然卧听山城角。"
    ]
  },
  {
    "id": "2e89e42007d9cc211b47fdbb22b3f511",
    "title": "题徐渊子环碧亭亭有茶山曾先生诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "茶山丈人厌嚣哗，幅巾每访博士家。",
      "小亭谈笑不知暮，往往城上闻吹笳。",
      "兴来杰作粲珠璧，岁久妙墨亡龙蛇。",
      "郎君弟子多白发，回头日月如奔车。",
      "徐卿赤城古仙子，十年四海推才华。",
      "览观陈迹喜不寐，旋补罅漏支倾斜。",
      "曲池还浸古来月，丛莽忽见当时花。",
      "重题旧句照高栋，力振风雅排淫哇。",
      "席间纻袍已散鹄，堂上讲鼓初停挝。",
      "速宜力置竹叶酒，不用更瀹桃花茶。"
    ]
  },
  {
    "id": "2e89e42007d9cc219b23341cfff7dd2b",
    "title": "梦笔驿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朱扉水际亭，白塔道边寺。",
      "扁舟几往返，每过辄歔欷。",
      "经秋病不死，岁暮复不至。",
      "少年自喧哗，此老独憔悴。",
      "可怜钓鳌客，终返屠羊肆。",
      "吾身行亦无，荣辱安所寄。",
      "短灯照孤愁，寒衾推残醉。",
      "明当临大江，一洒壮士泪。"
    ]
  },
  {
    "id": "2e89e42007d9cc214499bb094b4be008",
    "title": "钱清夜渡",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "轻舟夜绝江，天阔星磊磊。",
      "地势下东南，壮哉水所汇。",
      "月出半天赤，转盼离巨海。",
      "清晖流玉宇，草木尽光彩。",
      "男子志功名，徒死不容悔。",
      "坐思黄河上，横戈被重铠。",
      "晚途虽益困，此志顾常在。",
      "一日天胜人，丑虏安足醢。"
    ]
  },
  {
    "id": "2e89e42007d9cc2125de93f33f793334",
    "title": "夜归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "晡时捩柂离西兴，钱清夜渡见月升。",
      "浮桥沽酒市嘈囋，江口过埭牛凌兢。",
      "寒齑煮饼坐茆店，小鲜供馔寻鱼罾。",
      "偶逢估客问姓字，欢笑便足为交朋。",
      "须臾一饱各散去，帆席健快如超腾。",
      "云间戍楼鼓坎坎，山尾佛塔灯层层。",
      "夜分到家趋篝火，稚子惊起头鬅鬙。",
      "道途辛苦未暇说，一尊且复驱严凝。"
    ]
  },
  {
    "id": "2e89e42007d9cc211bad3320620e1410",
    "title": "江北庄取米到作饭香甚有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔从戎清渭侧，散关嵯峨下临贼。",
      "铁衣上马蹴坚冰，有时三日不火食。",
      "山荞畬粟杂沙碜，黑黍黄粱如土色。",
      "飞霜掠面寒压指，一寸赤心惟报国。",
      "即今归卧稽山下，眼昏臂弱衰境逼。",
      "新粳炊饭香出甑，风飧涧饮何曾识。",
      "我岂农家志饱暖，闭户惟思事耕织。",
      "征辽诏下倘可期，盾鼻犹堪试残墨。"
    ]
  },
  {
    "id": "2e89e42007d9cc21a42b8310cc5f583e",
    "title": "游镜湖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "禹祠柳未黄，剡曲水已白。",
      "鲂鱮来洋洋，凫雁去拍拍。",
      "皇天亦大度，能容此狂客。",
      "挂席乘长风，未觉湖海迮。",
      "读书五十年，自笑安所获。",
      "昔人精微意，岂独在简册。",
      "骥空万马群，裘非一狐腋。",
      "超然登玉笥，及此烟月夕。"
    ]
  },
  {
    "id": "2e89e42007d9cc21c5c93946274ca879",
    "title": "置酒梅花下作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "岁月不贷人，绿发成华颠。",
      "此生几两屐，念之每悽然。",
      "我本尘外客，已绝区中缘。",
      "惟当及未死，勤醉梅花前。",
      "瘦影写微月，疏枝横夕烟。",
      "偃蹇岩壑间，欲与松忘年。",
      "岂亦薄世俗，忽逐天风翩。",
      "吾诗不徒歌，持配湘娥弦。"
    ]
  },
  {
    "id": "2e89e42007d9cc2103cfed02140479f1",
    "title": "夜泛西湖示桑甥世昌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "嗟我客上都，忽已见暮春。",
      "骑马出闇门，眯眼吹红尘。",
      "西湖商贾区，山僧多市人。",
      "谁令污泉石，只合加冠巾。",
      "黄冠更可憎，状与屠沽邻。",
      "齁齁酒肉气，吾辈何由亲。",
      "少须一鬨散，境寂鸥自驯。",
      "举手邀素月，移舟采青蘋。",
      "钟从南山来，殷殷浮烟津。",
      "鹤发隐者欤，长歌收钓缗。",
      "畏冷不竟夕，恨此老病身。",
      "明发复扰扰，吾诗其绝麟。"
    ]
  },
  {
    "id": "2e89e42007d9cc218eceb9c260348977",
    "title": "春游至樊江戏示坐客",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江头萧萧春色暮，柳阴游鱼饱飞絮。",
      "芼羹箭笋美如玉，点豉丝莼滑萦箸。",
      "银鞍乌帽寻春客，朱户青旗沽酒处。",
      "浮生细看才几时，一笑自应忘百虑。",
      "绿杯到手不肯尽，宝带照地身何与。",
      "酴醾烂漫我欲狂，茗艼还家君勿遽。"
    ]
  },
  {
    "id": "2e89e42007d9cc21895d3b061a25aa59",
    "title": "雨晴游香山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雨打酴醾夜未拆，一晴柳岸先飘雪。",
      "我摇画楫镜湖中，碧水青天两奇绝。",
      "长歌缥缈云不动，横笛清悲竹将裂。",
      "悠然起舞影零乱，卓尔四顾心激烈。",
      "好山可隐轻舍去，故人已贵长乖隔。",
      "肺渴生尘防酒兴，眼晕成花作书厄。",
      "平生所期无一遂，独有旷快相除折。",
      "夜归灯火闹湖边，淡淡西南一钩月。"
    ]
  },
  {
    "id": "2e89e42007d9cc21c66d5af301df48ca",
    "title": "咸齑十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "九月十月屋瓦霜，家人共畏畦蔬黄。",
      "小罂大瓮盛涤濯，青菘绿韭谨蓄藏。",
      "天气初寒手诀妙，吴盐正白山泉香。",
      "挟书旁观稚子喜，洗刀竭作厨人忙。",
      "园丁无事卧曝日，弃叶狼籍堆空廊。",
      "泥为缄封糠作火，守护不敢非时尝。",
      "人生各自有贵贱，百花开时促高宴。",
      "刘伶病酲相如渴，长鱼大肉何由荐。",
      "冻齑此际价千金，不数狐泉槐叶面。",
      "摩挲便腹一欣然，作歌聊续冰壶传。"
    ]
  },
  {
    "id": "2e89e42007d9cc21eda136ffac4353bb",
    "title": "云门过何山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "漠漠稻满陂，蒙蒙雨沾衣。",
      "林花落更新，溪鸟止复飞。",
      "我作山中行，十日未拟归。",
      "思酒过野店，念茶叩僧扉。",
      "眠枕松下石，适意无诃讥。",
      "心广体自舒，泰然不肉肥。",
      "念昔在官涂，万事与愿违。",
      "逢人无一欣，对食或累欷。",
      "低回三十年，竟不饱蕨薇。",
      "空将书五车，自诳腹十围。",
      "馀日犹几何，可复贪尘鞿。",
      "剩拾柏子香，闭门观昨非。"
    ]
  },
  {
    "id": "2e89e42007d9cc218a1ccdc970c7d157",
    "title": "夜汲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "酒渴起夜汲，月白天正青。",
      "铜瓶响寒泉，闻之心自醒。",
      "井边双梧桐，映月影离离。",
      "上有独栖鹊，细爪握高枝。",
      "我欲画团扇，良工不可求。",
      "三叹拊庭楯，浩然风露秋。"
    ]
  },
  {
    "id": "2e89e42007d9cc21d79ef52d16785f9c",
    "title": "丙午五月大雨五日不止镜湖渺然想见湖未废时有感而赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朝雨暮雨梅正黄，城南积潦入车箱。",
      "镜湖无复针青秧，直浸山脚白茫茫。",
      "湖三百里汉讫唐，千载未尝废陂防。",
      "屹如长城限胡羌，啬夫有秩走且僵。",
      "旱有灌注水何伤，越民岁岁常丰穰。",
      "泆湖谁始谋不臧，使我妇子餍糟糠。",
      "陵迁谷变亦何常，会有妙手开湖光。",
      "蒲鱼自足被四方，烟艇满目菱歌长。"
    ]
  },
  {
    "id": "2e89e42007d9cc21746167dd8bfe34ba",
    "title": "水亭独酌十二韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清风扫郁蒸，爽气生户牖。",
      "客中淡无事，翛然一杯酒。",
      "书生拙自料，事业期不朽。",
      "少年忝朝迹，蹭蹬今白首。",
      "历观千载事，和戎固尝有。",
      "定襄伍原间，乃可画地守。",
      "神州在何许，东巡已去久。",
      "煌煌一统业，谟训其可负。",
      "荆楚多剑客，宣润富弩手。",
      "孰能用其长，坐使老农亩。",
      "讲武幸长杨，劳军临细柳。",
      "中兴望圣时，未死得见否。"
    ]
  },
  {
    "id": "2e89e42007d9cc211cd737c3b9e4a1cf",
    "title": "坐客有谈狄鱼眼眶之美者感叹而作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黄雀头颅羞五鼎，狄鱼眼眶参隽永。",
      "两螯何罪蟹丧躯，一脔可怜牛断领。",
      "霜刀斫脍几许痛，公子方夸醉魂醒。",
      "物生怖死与我均，砧几流丹只俄顷。",
      "哀哉堂堂七尺身，正坐舌端成业境。",
      "豪华只可夸仆妾，报应那知类形影。",
      "世间扰扰何时了，一念超然差若颖。",
      "不妨瓦钵饱晚菘，更汲山泉试春茗。"
    ]
  },
  {
    "id": "2e89e42007d9cc2104c771b260d19b26",
    "title": "衰病不复能剧饮而多不见察戏作此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生不持面看人，宁作五湖云水身。",
      "忍穷闭门岂自苦，是中有味敌八珍。",
      "酒杯潋滟鼓吹作，我自悲咤人自乐。",
      "更阑坐睡不得去，如鹰在鞲虎遭缚。",
      "丈夫欢乐自有时，遇酒先怯非予衰。",
      "万骑击胡青海岸，此时意气令君看。"
    ]
  },
  {
    "id": "2e89e42007d9cc21404b6fd828e62d21",
    "title": "或以予辞酒为过复作长句",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "陆生酒户如蠡迮，痛酒岂能堪大白。",
      "正缘一快败万事，往往吐茵仍堕帻。",
      "尔来人情甚不美，似欲杀我以曲蘖。",
      "满倾不许计性命，傍睨更复腾颊舌。",
      "醉时狂呼不复觉，醒后追思空自责。",
      "即今愿与交旧约，三爵甫过当亟彻。",
      "解衣摩腹午窗明，茶硙无声看霏雪。"
    ]
  },
  {
    "id": "2e89e42007d9cc21382d5228a3abd4fe",
    "title": "上丁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "燎火明中庭，老槐泣残雨。",
      "白头奉祀事，恐惧剧仰俯。",
      "三终乐在悬，再拜肉升俎。",
      "谁言千载后，恍若到邹鲁。",
      "吾国虽褊小，大社胙茆土。",
      "如何俨章绶，日夜临棰楚。",
      "藏书如丘山，及物无一羽。",
      "吾其可怜哉，去去老农圃。"
    ]
  },
  {
    "id": "2e89e42007d9cc217dbae0648b890209",
    "title": "秋怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少时本愿守坟墓，读书射猎毕此生。",
      "断蓬遇风不自觉，偶入戎幕从西征。",
      "朝看十万阅武罢，暮驰三百巡边行。",
      "马蹄度陇雹声急，士甲照日波光明。",
      "兴怀徒寄广武叹，薄福不挂云台名。",
      "颔须白尽愈落莫，始读法律亲笞榜。",
      "讼氓满庭闹如市，吏牍围坐高于城。",
      "未嫌樵唱作野哭，最怕甜酒倾稀饧。",
      "平生养气颇自许，虽老尚可吞司并。",
      "何时拥马横戈去，聊为君王护北平。"
    ]
  },
  {
    "id": "2e89e42007d9cc211044940119ebd567",
    "title": "夜雨枕上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋雨不肯晴，秋夜不肯明。",
      "寸心集百忧，厌此点滴声。",
      "岁月不贷人，老病忽至此。",
      "丈夫本忧世，儿女乃畏死。"
    ]
  },
  {
    "id": "2e89e42007d9cc2132366eee1b0be359",
    "title": "雨夜",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "苍云昼埋山，白雨夜溢渠。",
      "虚堂闪风灯，独处谁与娱。",
      "吾生过六十，鬓发日夜疏。",
      "出当饮美酒，归当读奇书。",
      "可怜两不遂，兀兀如枯株。",
      "明复对胥吏，孤愤何由摅。"
    ]
  },
  {
    "id": "2e89e42007d9cc2159a752ec9d0a4b73",
    "title": "秋兴二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "楸槐雨霋霋，凫雁水拍拍。",
      "晓行城南路，落叶满阡陌。",
      "新霜上衰鬓，吾死亦已迫。",
      "那将有限身，常作未归客。",
      "长吟侧纱帽，万里一秋色。",
      "世俗不足论，天岂无皂白。"
    ]
  },
  {
    "id": "2e89e42007d9cc2159a752ec2580420e",
    "title": "秋兴二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朝先鸣鸡兴，夕殿栖鸦还。",
      "符檄积几案，寝饭于其间。",
      "榜笞督租赋，涉笔骍我颜。",
      "忽忽过白日，胡能慰茕鳏。",
      "叶脱横林疏，䰀鬌溪南山。",
      "岂无一杯酒，吾事何时闲。"
    ]
  },
  {
    "id": "2e89e42007d9cc21efcc6cdc744ab807",
    "title": "燕堂独坐意象殊愦愦起登子城作此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "睡魔困衰翁，白日坐兀兀。",
      "忽然振衣起，目瞭尚如鹘。",
      "凭高望中原，佳气未消歇。",
      "逆贼稽大刑，痛愤深至骨。",
      "新霜下昌陵，草有胡马龁。",
      "羽林百万士，何日闻北伐。",
      "贱臣官有守，不敢叫行阙。",
      "梦中涉黄河，太行高硉矹。",
      "天河未洗兵，封豕食上国。",
      "坐令河洛间，百郡暗荆棘。",
      "夷吾非王佐，尚足救左衽。",
      "中原消息断，吾辈何安寝。",
      "世俗苦龌龊，谁与共此功。",
      "安知无奇士，悲歌燕市中。"
    ]
  },
  {
    "id": "2e89e42007d9cc21bb120e619067ec06",
    "title": "焉耆行二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "焉耆山头暮烟紫，牛羊声断行人止。",
      "平沙风急卷寒蓬，天似穹庐月如水。",
      "大胡太息小胡悲，投鞍欲眠且复起。",
      "汉家诏用李轻车，万丈战云来压垒。"
    ]
  },
  {
    "id": "2e89e42007d9cc21bb120e61fdbe6c2f",
    "title": "焉耆行二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "焉耆山下春雪晴，莽莽惟有蒺藜生。",
      "射麋食肉饮其血，五谷自古惟闻名。",
      "樵苏切莫近亭障，将军卧护真长城。",
      "十年牛马向南睡，知是中原今太平。"
    ]
  },
  {
    "id": "2e89e42007d9cc210a9dbfae64e23ac3",
    "title": "丙午初冬得心腹痛疾大下而愈羸耗不支方在告卧燕堂东偏闻民间前一夕被盗者慨然有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "愔愔四壁空，宛宛一室奥。",
      "雨声静更闻，雨气深不到。",
      "下帘设纸屏，篝火支药灶。",
      "勿言此幽陋，足以养衰眊。",
      "颇闻闾里间，比夕多狗盗。",
      "游徼无乃阙，鳏寡将孰告。",
      "家贫未决去，禄食当念报。",
      "卧疴畴敢安，起立掷吾帽。"
    ]
  },
  {
    "id": "2e89e42007d9cc2134958bb39aaf9fc0",
    "title": "病告中遇风雪作长歌排闷",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风雪横街不能出，闭户垂帷养衰疾。",
      "黄昏卧听打窗声，聊挽清寒入诗律。",
      "公孙布被久有味，子敬青毡暖无匹。",
      "石鼎闲烹似爪茶，霜皱旋破如拳栗。",
      "蹲鸱足火微点盐，罂粟熬汤旋添蜜。",
      "龙蛇𧥄𧥄寒笋束，子母累累丹柿实。",
      "玉狸试说涎已堕，石芥才尝酒如失。",
      "天公付汝亦已厚，饱食长谣抱双膝。",
      "丈夫岂为口腹计，壮志常恐无时毕。",
      "伐胡疏奏端许前，腰领敢辞膏斧锧。"
    ]
  },
  {
    "id": "2e89e42007d9cc21b63d0ec4004ba203",
    "title": "冬夜戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "贱贫百年愁，老大万事倦。",
      "起家来牧民，窃语笑丞掾。",
      "拘挛拙徵科，俭陋省游宴。",
      "不思返江湖，乃尔辱畿甸。",
      "斯言中吾病，有腼在其面。",
      "行当自劾去，暂寓等邮传。",
      "十月夜正长，岁事到冰霰。",
      "膏油幸可具，更尽书一卷。"
    ]
  },
  {
    "id": "2e89e42007d9cc2171ffdb6d493c1b62",
    "title": "丙午十月十三夜梦过一大冢傍人为余言此荆轲墓也按地志荆轲墓盖在关中感叹赋诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "采药游名山，物外富真赏。",
      "秋关策蹇驴，雪峡荡孤桨。",
      "还乡忽十载，高兴寄遐想。",
      "梦行河潼间，初日照仙掌。",
      "坡陀荆棘冢，狐兔伏蓁莽。",
      "悲歌易水寒，千古见精爽。",
      "国雠久不复，惊觉泚吾颡。",
      "何时真过兹，薄酹神所飨。"
    ]
  },
  {
    "id": "2e89e42007d9cc21cecc1aca0d62df13",
    "title": "夜坐观小儿作拟毛诗欣然有赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "北风城头鼓紞紞，徂岁峥嵘正多感。",
      "老夫假寐角巾低，稚子高吟两髦髧。",
      "衰迟笑我藏袖手，狂率怜渠满躯胆。",
      "旋炊粉饐裹青箬，新煠饧枝缀红糁。",
      "未言问事渐澜翻，且赏挥毫能果敢。",
      "嗟予畴昔如汝年，万卷纵横恣窥览。",
      "即今见汝尚欢欣，此癖真同嗜昌歜。",
      "夜阑我困儿亦归，独与狸奴分坐毯。"
    ]
  },
  {
    "id": "2e89e42007d9cc21b763dc0339f39371",
    "title": "过放生池追怀江公民表谏议池盖公所创也",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "钓台先生谏大夫，建中初元起江湖。",
      "是是非非玉座侧，身可死徙志不渝。",
      "烟汀月岛二十载，白发短䑧藏菰蒲。",
      "晚蒙湔洗得一障，上奏犹自称粗疏。",
      "此公造处直奇特，竺乾先生分半席。",
      "九州看如掌中果，天不遣为吁可惜。",
      "径归敛手筑陂池，也活龟鱼论万亿。",
      "骨冷桐山唤不闻，停车怅望春波碧。"
    ]
  },
  {
    "id": "2e89e42007d9cc21987f118f435e8fd3",
    "title": "戏作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "归卧元知作饿夫，官游依旧是癯儒。",
      "免教妻子争粳秫，秋稼连云一棱无。"
    ]
  },
  {
    "id": "2e89e42007d9cc215b7b460c203ea88b",
    "title": "晨读道书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "家贫悔嗜酒，年迈思学道。",
      "虽云善补过，见事恨不早。",
      "儒生守章句，忽忽遂将老。",
      "岩间得奇书，足以慰华皓。",
      "丹液下注脐，黄云上通脑。",
      "海山行当归，白发何足扫。"
    ]
  },
  {
    "id": "2e89e42007d9cc21441218869fb84d42",
    "title": "冬夜",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "翩翩残历不满纸，坎坎叠鼓无停挝。",
      "香残未消古鼎火，灯暗尚结寒缸花。",
      "长安故人日已远，锦江小筑天之涯。",
      "拘挛动觉吏有责，幽独更似僧无家。",
      "卧闻沙雁叫空阔，想见雪谷森谽谺。",
      "起提一笔扫疋纸，入卷飒飒奔龙蛇。"
    ]
  },
  {
    "id": "2e89e42007d9cc215decb3262d615e78",
    "title": "比得朋旧书多索近诗戏作长句",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "庭下讼诉如堵墙，案上文书海茫茫。",
      "酒酸䏑冷不得尝，椎床大叫欲发狂。",
      "故人书来索文章，岂知吏责终岁忙。",
      "寒龟但欲事缩藏，病骥敢望重腾骧。",
      "日曛稍退凫鹜行，小山丛竹堂东厢。",
      "呼儿深炷铜炉香，楚骚为我祓不祥。"
    ]
  },
  {
    "id": "2e89e42007d9cc218d88ee39ff5bceb8",
    "title": "雪中独酌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "金尊玉瀣有何好，不堪生世匆匆老。",
      "朱颜忽已谢晨镜，白骨行看闭秋草。",
      "骇浪嵯峨风作之，蛟龙血人以为嬉。",
      "畏涂寄命三十载，赖有痛饮纾吾悲。",
      "莫惊醉眼炯如电，假钺犹堪行督战。",
      "指麾突骑取辽阳，雪洒辕门夜传箭。"
    ]
  },
  {
    "id": "2e89e42007d9cc21b20570fd6791efc8",
    "title": "丁未正月春色已粲然露坐高风堂北观种花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "苦寒不解岁峥嵘，病守兀坐忧疲氓。",
      "天风谁遣撼斗柄，便觉春色来江城。",
      "北山赛庙见残雪，东津送客闻新莺。",
      "衣裘渐减体殊健，帘幕乍卷眼为明。",
      "今朝天气更佳绝，淡日微漏云徐行。",
      "我移胡床坐庭下，幅巾半脱筇枝横。",
      "散关旌旗扫昨梦，少城丝竹真前生。",
      "数株桃杏亦漫种，未去与汝聊逢迎。"
    ]
  },
  {
    "id": "2e89e42007d9cc21c7d4a639671471d3",
    "title": "感兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "文章天所秘，赋予均功名。",
      "吾尝考在昔，颇见造物情。",
      "离堆太史公，青莲老先生。",
      "悲鸣伏枥骥，蹭蹬失水鲸。",
      "饱以五车读，劳以万里行。",
      "险艰外备尝，愤郁中不平。",
      "山川与风俗，杂错而交并。",
      "邦家志忠孝，人鬼参幽明。",
      "感概发奇节，涵养出正声。",
      "故其所述作，浩浩河流倾。",
      "岂惟配诗书，自足齐韶韺。",
      "我衰敢议此，长歌涕纵横。"
    ]
  },
  {
    "id": "2e89e42007d9cc21dd0424c862f81ccf",
    "title": "杏花",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江城开岁风雨频，闭閤不出俄经旬。",
      "忽逢国艳带卯酒，坐觉天地无馀春。",
      "芳敷正当晨露重，盛丽欲擅年华新。",
      "数株攲斜傍山驿，一簇深浅临烟津。",
      "徘徊跋马不忍去，只恐飘堕随车尘。",
      "念当载酒醉花下，破晓啼莺先唤人。"
    ]
  },
  {
    "id": "2e89e42007d9cc21073818b593fd43b5",
    "title": "闻鼓角感怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鼓坎坎，角呜呜，四鼓欲尽五鼓初。",
      "老眼不寐如鳏鱼，抚枕起坐涕泗濡。",
      "平生空读万卷书，白首不识承明庐。",
      "时多通材臣腐儒，妄怀孤忠策则疏。",
      "欲剖丹心奏公车，论罪万死尚有馀。",
      "雷霆愿复宽须臾，许臣指陈舆地图。",
      "亿万遗民望来苏，艺祖有命行天诛。",
      "皇明如日讵敢诬，拜手乞赐丈二殳。",
      "中原烟尘一扫除，龙舟溯汴还东都。"
    ]
  },
  {
    "id": "2e89e42007d9cc21af77e0254a6be81f",
    "title": "春晓东郊送客",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雨馀气清润，迨我送客时。",
      "翻翻车盖风，五里城东陂。",
      "初旭敛花房，晨露流桐枝。",
      "南山卷湿翠，更觉光景奇。",
      "澄潭集鱼艇，村路亚酒旗。",
      "欲归且复留，造物成吾诗。"
    ]
  },
  {
    "id": "2e89e42007d9cc21342f84a35b8987e5",
    "title": "暮春叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春深桃李争时节，千团红云万堆雪。",
      "东风一夜吹欲空，曲径平池烂如缬。",
      "城门猎猎双青旗，羲和促辔西南驰。",
      "中原未有澄清日，志士虚捐少壮时。"
    ]
  },
  {
    "id": "2e89e42007d9cc21fb4c57b6d0045e04",
    "title": "晚春园中作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少逢春归未解悲，千篇曾赋伤春诗。",
      "可堪霜点鬓须后，更值绿暗园林时。",
      "杨花轻堕檐外影，杏子重压阑边枝。",
      "毬场立马漏声静，绮窗语燕檐阴移。",
      "向来春事渺何许，长空鸟迹何由追。",
      "秋千未拆已寥寞，日暮东风吹彩旗。"
    ]
  },
  {
    "id": "2e89e42007d9cc21554a9a5db12c7bee",
    "title": "初夏遇休日园中闲赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "青山围女墙，细草满毬场。",
      "虚檐摇水影，曲槛吹蘋香。",
      "房栊寂无人，双燕说晓凉。",
      "赐休无公事，萧散寄一床。",
      "久苦吏役拘，更知闲味长。",
      "桑空茧缀簇，陂满稻吐秧。",
      "良时动人怀，东望一慨慷。",
      "宁当恋微禄，如鼠死太仓。"
    ]
  },
  {
    "id": "2e89e42007d9cc2199f6be44ca052f87",
    "title": "晡后领客仅见烛而罢戏作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "忍睡出坐衙，扶病起觞客。",
      "本来世味薄，况复酒户迮。",
      "谵谆时强语，嵬昂已颓帻。",
      "烧烛不盈寸，归卧弄书册。",
      "我来未穫稻，客里今食麦。",
      "怅望稽山云，飞去无六翮。"
    ]
  },
  {
    "id": "2e89e42007d9cc21d0671818bca455de",
    "title": "书叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生如春蚕，作茧自缠裹。",
      "一朝眉羽成，钻破亦在我。",
      "少年不自珍，妄念然烈火。",
      "眼乱舞腰轻，心醉笑齿瑳。",
      "馀龄幸早悟，世味无一可。",
      "但忆唤山僧，煎茶陈饼果。"
    ]
  },
  {
    "id": "2e89e42007d9cc217dbae064b3a721a1",
    "title": "秋怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "策策桐叶风，蒙蒙菊花雨。",
      "空堂一灯青，幽壁百虫语。",
      "嗟余岂愿仕，老病归无所。",
      "屈指计岁年，强半堕羁旅。",
      "荷戈北戍秦，挂席西适楚。",
      "名惭垂竹帛，文不谐律吕。",
      "所馀惟一死，忍复类儿女。",
      "金丹或可成，青霄渺轻举。"
    ]
  },
  {
    "id": "2e89e42007d9cc214e345caba444ad63",
    "title": "照潺湲阁下池水",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生不镊白，霜雪满鬓眉。",
      "照水默自笑，已迫沟壑期。",
      "慨然念归休，不计妻子饥。",
      "渠饥亦有命，我节讵可移。",
      "自我来桐江，实无负茕嫠。",
      "谗波如崩山，孤迹则已危。",
      "陆子定何人，正恐君未知。",
      "午枕梦剡曲，秋风吹钓丝。"
    ]
  },
  {
    "id": "2e89e42007d9cc214194f33d10afb7ce",
    "title": "秋郊有怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "漫漫荞麦花，如雪覆平野。",
      "离离豆子荚，数枝忽堪把。",
      "颇忆故乡时，屏迹谢车马。",
      "水宿依蟹舍，泥行没牛胯。",
      "作劳归薄暮，浊酒倾老瓦。",
      "缕飞绿鲫脍，花簇赪鲤鲊。",
      "弃官虽未决，世念亦已且。",
      "浩歌续楚狂，幽怀欣独写。"
    ]
  },
  {
    "id": "2e89e42007d9cc214194f33d40b21093",
    "title": "秋郊有怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "檐头买双兔，市店取斗酒。",
      "还家扫北窗，欢言酌亲友。",
      "家贫气未馁，礼薄情更厚。",
      "高吟金石裂，健笔龙蛇走。",
      "酒阑起出门，孤月挂衰柳。",
      "大笑各散归，吾辈可不朽。",
      "官身缚简书，此乐宁复有。",
      "怅望秦稽云，凭高一搔首。"
    ]
  },
  {
    "id": "2e89e42007d9cc214194f33d3b18aa68",
    "title": "秋郊有怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "楚人固多孱，妄谓秋可悲。",
      "宁知河岳间，气俗乐此时。",
      "壮士鸣雕弓，健马嚼枯萁。",
      "日驰三百里，榆关赴战期。",
      "阵云压龙庭，杀气摇参旗。",
      "炽火燎狐兔，倒泻黄金卮。",
      "勒铭燕然石，千载镇胡儿。",
      "安能空山里，冻研哦清诗。"
    ]
  },
  {
    "id": "2e89e42007d9cc214194f33d82a75475",
    "title": "秋郊有怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋山瘦益奇，秋水浅可涉。",
      "出城西风劲，拂帽吹脱叶。",
      "新霜拆栗罅，宿雨饱豆荚。",
      "枯柳无鸣蜩，寒花有穿蝶。",
      "郊行得幽旷，颇觉耳目惬。",
      "断云北山来，欣然与之接。",
      "挂冠易事尔，看镜叹勋业。",
      "永怀桑干河，夜渡拥马鬣。"
    ]
  },
  {
    "id": "2e89e42007d9cc21f3aa92bf99fc4123",
    "title": "久无暇近书卷慨然有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少年喜读书，事业期不朽。",
      "致君颇自许，书卷常在手。",
      "白头乞钟釜，坐使此心负。",
      "朝衙有达午，夕坐或过酉。",
      "文符苦酬对，迎饯厌奔走。",
      "直忧先狗马，岂但凋蒲柳。",
      "永怀简编香，更觉冠冕丑。",
      "饥餐一箪饭，闷酌一卮酒。",
      "吟哦从所好，贫贱亦何有。",
      "余悔已莫追，寄谢故山友。"
    ]
  },
  {
    "id": "2e89e42007d9cc215182efe2231a2f06",
    "title": "初冬风雨骤寒作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东园日淡云容薄，纶巾朝暮阑干角。",
      "北风动地万木号，不料一寒如此恶。",
      "岂惟半夜雨打窗，便恐明朝雪平壑。",
      "绿酒虽漓亦复醉，皂貂已弊犹堪著。",
      "所嗟此身老益穷，蹭蹬无功上麟阁。",
      "久从渔艇寄江湖，坐看胡尘暗幽朔。",
      "万鞭枯胔愤未平，纛下老酋何足缚。",
      "要及今年堕指寒，夜拥雕戈度穷漠。"
    ]
  },
  {
    "id": "2e89e42007d9cc2127887977fc4bd146",
    "title": "陶渊明云三径就荒松菊犹存盖以菊配松也余读而感之因赋此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "菊花如端人，独立凌冰霜。",
      "名纪先秦书，功标列仙方。",
      "纷纷零落中，见此数枝黄。",
      "高情守幽贞，大节凛介刚。",
      "乃知渊明意，不为泛酒觞。",
      "折嗅三叹息，岁晚弥芬芳。"
    ]
  },
  {
    "id": "2e89e42007d9cc21c0a16318902eea6a",
    "title": "荞麦初熟刈者满野喜而有作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "城南城北如铺雪，原野家家种荞麦。",
      "霜晴收敛少在家，饼饵今冬不忧窄。",
      "胡麻压油油更香，油新饼美争先尝。",
      "猎归炽火燎雉兔，相呼置酒喜欲狂。",
      "陌上行歌忘恶岁，小妇红妆髻簪穗。",
      "诏书宽大与天通，逐熟淮南几误计。"
    ]
  },
  {
    "id": "2e89e42007d9cc2108040d98738af6cd",
    "title": "有自蜀来者因感旧游作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "锦城如海行不极，马迹重重车毂击。",
      "家住城西三十年，闻说城东未曾识。",
      "看花走马宿中路，经月酒徒无觅处。",
      "露香风暖海棠开，碧鸡坊中倘相遇。",
      "放翁憔悴鬓成丝，空有西游千首诗。",
      "今朝雨霁上危榭，意气颇如年少时。",
      "持杯欲作消愁计，酒未著人愁已醉。",
      "不成题句写幽情，一幅鲛绡空寄泪。"
    ]
  },
  {
    "id": "2e89e42007d9cc2178c59ff2349b442f",
    "title": "东吴女儿曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东吴女儿语如莺，十三不肯学吹笙。",
      "镜奁初喜稚蚕出，窗眼已看双茧成。",
      "庭空日暖花自舞，帘卷巢乾燕新乳。",
      "阿弟贪书下学迟，独拣诗章教鹦鹉。"
    ]
  },
  {
    "id": "2e89e42007d9cc21069d6bf816e52c12",
    "title": "雨夕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "岁旱连夏秋，客袂厌尘土。",
      "欣然成一笑，爱此清夜雨。",
      "瓦檠堕灯烬，铜碗起香缕。",
      "心清病良已，境寂句欲吐。",
      "东溪久枯涸，想像素蛟舞。",
      "分喜到沟池，游鱼命俦侣。"
    ]
  },
  {
    "id": "2e89e42007d9cc21699b873115b1c081",
    "title": "塞上曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "茫茫大碛吁可嗟，暮春积雪草未芽。",
      "明月如霜照白骨，恶风卷地吹黄沙。",
      "驼鸣喜见泉脉出，雁起低傍寒云斜。",
      "穷荒万里无斥堠，天地自古分夷华。",
      "青毡红锦双奚车，上有胡姫抱琵琶。",
      "犯边杀汝不遗种，千年万年朝汉家。"
    ]
  },
  {
    "id": "2e89e42007d9cc210517173b0a4f161d",
    "title": "荆州歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "楚江鳞鳞绿如酿，衔尾江边系朱舫。",
      "东征打鼓挂高帆，西上汤猪联百丈。",
      "伏波古庙占好风，武昌白帝在眼中。",
      "倚楼女儿笑迎客，清歌未尽千觞空。",
      "沙头巷陌三千家，烟雨冥冥开橘花。",
      "峡人住多楚人少，土铛争饷茱萸茶。"
    ]
  },
  {
    "id": "2e89e42007d9cc214e848de8b4a1ecfe",
    "title": "冬夜读书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "挑灯夜读书，油涸意未已。",
      "亦知夜既分，未忍舍之起。",
      "人生各有好，吾癖正如此。",
      "所求衣食足，安稳住乡里。",
      "茆屋三四间，充栋贮经史。",
      "四傍设几案，坐倦时徙倚。",
      "无声九韶奏，有味八珍美。",
      "寝饭签帙间，自适以须死。",
      "岂惟毕吾身，尚可传儿子。",
      "此心何时遂，感叹岁月驶。"
    ]
  },
  {
    "id": "2e89e42007d9cc2137f8f80d75bdebc1",
    "title": "书感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "丈夫本愿脱世鞿，丹成昼日凌空飞。",
      "缨冠佩玉朝紫微，白银宫阙瞻巍巍。",
      "不然万里将天威，提兵直解边城围。",
      "苜蓿满川胡马肥，掩取不遣一骑归。",
      "苦心文章亦未非，与此二事同一机。",
      "寥寥千载见亦稀，庄屈已死吾畴依。",
      "哀哉穷子百家衣，岂识万斛倾珠玑。",
      "欲洗薄蚀还光辉，熟睨无力空歔欷。"
    ]
  },
  {
    "id": "2e89e42007d9cc211dd0e649081657da",
    "title": "对酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "新酥鹅儿黄，珍橘金弹香。",
      "天公怜寂寞，劳我以一觞。",
      "胸中万卷书，老不施毫芒。",
      "持酒一浇之，与汝俱深藏。",
      "生当老穷巷，死埋南山冈。",
      "古来共如此，已矣庸何伤。"
    ]
  },
  {
    "id": "2e89e42007d9cc2101a6af2995323a77",
    "title": "寄成都籧道人",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "卖药锦城中，烧丹雪山麓。",
      "石窦取鹅管，玉床收箭镞。",
      "紫云晨覆鼎，白虹夜穿屋。",
      "鬼神严厉守，沆瀣勤沐浴。",
      "此士真可人，高简遗世俗。",
      "江头十年别，颜色炯在目。",
      "使来每寄声，喜我淡无欲。",
      "灵剂何必多，分饷一黍足。"
    ]
  },
  {
    "id": "2e89e42007d9cc21ebaffa3b62032e14",
    "title": "寄邛州宋道人",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鸭翎铺前遇秋雨，独与宋生栖逆旅。",
      "坐门惝恍见老仙，剧谈气欲凌天宇。",
      "袖中出剑秋水流，血点斑斑新报仇。",
      "我醉高歌宋生舞，洗尽人间千古愁。",
      "老仙约我游太华，是夕当醉莲峰下。",
      "语终冉冉已云霄，万里秋风吹鹤驾。",
      "我今伶俜践衰境，不如宋生弃家猛。",
      "西望临邛一慨然，青松偃尽丹炉冷。"
    ]
  },
  {
    "id": "2e89e42007d9cc2162379e87ba2f066e",
    "title": "芳草曲",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "蜀山深处逢孤驿，缺甃颓垣芳草碧。",
      "家在江南妻子病，离乡半岁无消息。",
      "长安城门西去路，细霭斜阳芳草暮。",
      "尊前一曲渭城歌，马蹄万里交河戍。",
      "人生误计觅封侯，芳草愁人春复秋。",
      "只愿东行至沧海，路穷草断始无愁。"
    ]
  },
  {
    "id": "2e89e42007d9cc210bd908dcad84293e",
    "title": "乌龙庙",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江边苍龙背负天，蟠踞千载常蜿蜒。",
      "其前横辟为大川，高城鼓角声隐然。",
      "龙庙于山家于渊，世为吾州作丰年。",
      "老守虽愧笔如椽，洁斋试赋迎神篇。"
    ]
  },
  {
    "id": "2e89e42007d9cc2144fc6dec93fec407",
    "title": "夜坐示桑甥十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "好诗如灵丹，不杂膻荤肠。",
      "子诚欲得之，洁斋祓不祥。",
      "食饮屑白玉，沐浴春兰芳。",
      "蛟龙起久蛰，鸿鹄参高翔。",
      "纵横开武库，浩荡发太仓。",
      "大巧谢雕琢，至刚反摧藏。",
      "一技均道妙，佻心讵能当。",
      "结缨与易箦，至死犹自强。",
      "东山七月篇，万古真文章。",
      "天下有精识，吾言岂荒唐。"
    ]
  },
  {
    "id": "2e89e42007d9cc2199889bc96132c2a7",
    "title": "乌龙雪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "乌龙如真龙，妥尾卧江碛。",
      "时时登楼望，爪尾略可识。",
      "今朝事大异，千嶂忽如失。",
      "遥知重云外，已有雪数尺。",
      "颇念采薇人，清坐焉得食。",
      "裹饭欲问之，矫首空峭壁。",
      "念昔故山时，僵卧风雪夕。",
      "静闻长松折，声若裂巨石。",
      "天晴视岩涧，鸟兽死如积。",
      "清梦不可寻，抚楯三太息。"
    ]
  },
  {
    "id": "2e89e42007d9cc212ba1583f396884f9",
    "title": "故山葛仙翁丹井有偃松覆其上夭矫可爱寄题",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "葛翁炼丹一千年，翁去丹飞馀此泉。",
      "炯如古镜不拂拭，俯听缺甃时锵然。",
      "老龙受命护泉卧，蜿蜒直恐从天堕。",
      "人言神物老愈灵，夜半声酣风雨过。",
      "放翁还山亦何有，闭门吟啸龙为友。",
      "客来相对聊曲肱，但酌此泉胜酌酒。"
    ]
  },
  {
    "id": "2e89e42007d9cc21399842d569f8252e",
    "title": "估客乐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "长江浩浩蛟龙渊，浪花正白蹴半天。",
      "轲峨大艑望如豆，骇视未定已至前。",
      "帆席云垂大堤外，缆索雷响高城边。",
      "牛车辚辚载宝货，磊落照市人争传。",
      "倡楼呼卢掷百万，旗亭买酒价十千。",
      "公卿姓氏不曾问，安知孰秉中书权。",
      "儒生辛苦望一饱，趑趄光范祈哀怜。",
      "齿摇发脱竟莫顾，诗书满腹身萧然。",
      "自看赋命如纸薄，始知估客人间乐。"
    ]
  },
  {
    "id": "2e89e42007d9cc2113df454deaa57d0c",
    "title": "楚宫行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "汉水方城一何壮，大路并驰车百两。",
      "军书插羽拥修门，楚王正醉章华上。",
      "璇题藻井穷丹青，玉笙宝瑟声冥冥。",
      "忽闻命驾游七泽，万骑动地如雷霆。",
      "清晨射猎至中夜，苍兕玄熊纷可藉。",
      "国中壮士力已殚，秦虏东来遣谁射。"
    ]
  },
  {
    "id": "2e89e42007d9cc21e2b5bab81c4b2811",
    "title": "妾命薄",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "妾命薄，早入天家侍帷幄。君王勤俭省宴游，宝柱朱弦尘漠漠。",
      "日长别殿承恩稀，旰昃犹闻亲万机。宫中虽无珠玉赐，塞上不见烟尘飞。",
      "不须悲伤妾命薄，命薄却令天下乐。"
    ]
  },
  {
    "id": "2e89e42007d9cc2103d150909f77e9a5",
    "title": "累日多事不复能观书感叹作此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我生无它长，所得静而简。",
      "出仕三十年，不殖一金产。",
      "四方到为家，所向不容拣。",
      "南游极巨海，西戍掠危栈。",
      "为州亦何好，且复占仕版。",
      "俸不给淖糜，况敢事酒盏。",
      "晨兴坐堂上，符檄高𡾰嵼。",
      "藏书三万轴，一字不到眼。",
      "胸中积磊块，叹息谁为铲。",
      "浮生固如此，正可付一莞。"
    ]
  },
  {
    "id": "2e89e42007d9cc21cbc91569dfb974de",
    "title": "感寓",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "人生堂堂七尺身，本与圣哲均称人。",
      "唐虞乃可让天下，光被万世常如新。",
      "哀哉末俗去古远，斫丧太朴浇全淳。",
      "豆羹箪食辄动色，攘窃乃至忘君亲。",
      "锱铢必先计利害，讵肯冒死求成仁。",
      "不欺当从一念始，自古孝子为忠臣。"
    ]
  },
  {
    "id": "2e89e42007d9cc21f8f960f043b321ed",
    "title": "寒夜",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我老畏作病，杯酒久不持。",
      "读书寒雨中，比夕颇思之。",
      "呼童欲洗酌，顾以病自疑。",
      "清坐叹寂寞，痛饮愁淋漓。",
      "三爵醒醉间，此理当徐思。",
      "一掬琴高鱼，且复伴吾儿。"
    ]
  },
  {
    "id": "2e89e42007d9cc2115714bab2353fd7c",
    "title": "桐江行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我来桐江今几时，面骨峥嵘鬓如雪。",
      "怒嗔不复有端绪，谗谤何曾容辨说。",
      "十年山栖却火食，酿桂餐芝自芳洁。",
      "作官一饱仰红腐，坐对盘飧常呕噎。",
      "雪晴宿戒南山游，剩要赋咏临清流。",
      "将行复辍却退坐，台符吏牍令人愁。",
      "胸中崔嵬向谁吐，独立凭高时自语。",
      "文章当以气为主，无怪今人不如古。"
    ]
  },
  {
    "id": "2e89e42007d9cc21a1c8001994856408",
    "title": "屡雪二麦可望喜而作歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "苦寒勿怨天雨雪，雪来遗我明年麦。",
      "三月翠浪舞东风，四月黄云暗南陌。",
      "坐看比屋腾欢声，已觉有司宽吏责。",
      "腰镰丁壮倾闾里，拾穗儿童动千百。",
      "玉尘出磨飞屋梁，银丝入釜须宽汤。",
      "寒醅发剂炊饼裂，新麻压油寒具香。",
      "大妇下机废晨织，小姑佐庖忘晚妆。",
      "老翁饱食笑扪腹，林下击壤歌时康。"
    ]
  },
  {
    "id": "2e89e42007d9cc2153ed1d2160900d99",
    "title": "自东津泛舟至桐溪",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "潮生东西津，雨暗上下塔。",
      "萧萧乱菰蒲，拍拍起凫鸭。",
      "吾船虽褊小，尚可著一榻。",
      "溪风吹醉颊，高枕堕纱帢。",
      "南山浮湿翠，偃蹇呼不答。",
      "安得青莲公，杰句为弹压。"
    ]
  },
  {
    "id": "2e89e42007d9cc216789d11303465dcd",
    "title": "迓客至大浪滩上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "小垄瓜蔓绿，短篱梅子黄。",
      "晓风掠水来，吹我醉面凉。",
      "平生萧散意，未觉将迎忙。",
      "溪山供一笑，客主可相忘。",
      "宁当倒手版，聊复据胡床。",
      "太平岂无象，麦饭家家香。",
      "我归亦何有，养气犹轩昂。",
      "那因五斗陈，坐变百鍊刚。"
    ]
  },
  {
    "id": "2e89e42007d9cc21386c428088a0a6db",
    "title": "夏雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东风吹雨溪上来，北山出云以应之。",
      "严州城中三日雨，朝莫点滴无休时。",
      "向来秧底乾欲裂，白水漫漫俄盈陂。",
      "豚肩覆豆巫醉饱，龙骨挂壁农遨嬉。",
      "今年蚕麦收数倍，茧大如瓮麦两岐。",
      "西成在眼又如此，还乡鼓腹歌淳熙。"
    ]
  },
  {
    "id": "2e89e42007d9cc219bef553d60427432",
    "title": "钓台见送客罢还舟熟睡至觉度寺",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "抽身簿书中，兹日睡颇足。",
      "缥缈桐君山，可喜忽在目。",
      "纷纷众客散，杳杳一筇独。",
      "昔如脱渊鱼，今如走山鹿。",
      "诗情森欲动，茶鼎煎正熟。",
      "安眠簟八尺，仰看帆十幅。",
      "逍遥富春饭，放浪渔浦宿。",
      "送老水云乡，羹藜勿思肉。"
    ]
  },
  {
    "id": "2e89e42007d9cc2165f7892c606c3a2e",
    "title": "晓兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "乱蝉嘒新秋，老木立清晓。",
      "我亦岸纶巾，寄傲万物表。",
      "大千藏粒粟，浩劫过飞鸟。",
      "痴子居其间，利欲自缠绕。",
      "可怜荣进意，未向盖棺了。",
      "浮名更吓鬼，白垩写丹旐。",
      "我于斯世事，看破自少小。",
      "老矣更何求，归哉憩林沼。"
    ]
  },
  {
    "id": "2e89e42007d9cc21b11fe487b2c3d936",
    "title": "感秋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "会稽八月秋始凉，梧桐叶落覆井床。月明缟树绕惊鹊，露下湿草啼寒螀。",
      "丈夫行年过六十，日月虽短志意长。匣中宝剑作雷吼，神物那得终摧藏。",
      "君不见昔时东都宗大尹，义感百万虎与狼。疾危尚念起击贼，大呼过河身已僵。"
    ]
  },
  {
    "id": "2e89e42007d9cc21b13f91e069709d91",
    "title": "秋夜有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "候虫何唧唧，岁晚声出壁。",
      "不惟懒妇惊，感此白头客。",
      "壮年事征戍，万里不得息。",
      "扬帆凌秋涛，策马赴山驿。",
      "日照蛟鼍涎，雪印豺虎迹。",
      "谁知七尺躯，幸脱九死厄。",
      "前年补畿郡，入对瞻玉色。",
      "报恩无死所，再拜衰泪滴。",
      "即今故山归，愈叹老境逼。",
      "不眠中夜起，仰视星历历。",
      "中原何时定，铜驼卧荆棘。",
      "灭胡恨无人，有复不易识。"
    ]
  },
  {
    "id": "2e89e42007d9cc214b21a78a05a8888c",
    "title": "秋夜读书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一雨濯残热，秋气忽已深。",
      "青灯照空廊，重露滴高林。",
      "危坐读周易，会我平生心。",
      "夜分徐掩卷，闲弄床上琴。",
      "帘外初斜河，屋头已横参。",
      "人生每如此，利欲安能侵。"
    ]
  },
  {
    "id": "2e89e42007d9cc21b7367550a864da45",
    "title": "赠竹十韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "放翁小筑湖西偏，虚窗曲槛无炎天。",
      "人间乃有真富贵，绕舍十万碧玉椽。",
      "连林娟娟泫清露，高枝袅袅摇苍烟。",
      "常忧俗客触新粉，屡戒园丁伤逸鞭。",
      "凉生尊斝消午醉，声撼窗扉惊昼眠。",
      "春残斸土得美茁，气压卿相食万钱。",
      "尔来作吏若堕阱，每一梦到心悽然。",
      "还家再见却惝恍，尘土何地从臞仙。",
      "囊中幸藏餐玉法，欲屏万事相周旋。",
      "更当待月出东岭，坐石泠泠挥响泉。"
    ]
  },
  {
    "id": "2e89e42007d9cc21867959f6a67fbfb5",
    "title": "夜出偏门还三山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "月行南斗边，人归西郊路。",
      "水风吹葛衣，草露湿芒履。",
      "渔歌起远汀，鬼火出破墓。",
      "凄清醒醉魂，荒怪入诗句。",
      "到家夜已半，伫立叩蓬户。",
      "稚子犹读书，一笑慰迟莫。"
    ]
  },
  {
    "id": "2e89e42007d9cc21f92bafbfd594e989",
    "title": "四鼓酒醒起步庭下",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "酒解夜过半，出门步中庭。",
      "天高河汉白，月淡烟雾青。",
      "重滴竹杪露，疏见树罅星。",
      "坏甃啼寒螀，深竹明孤萤。",
      "秋晚虽未霜，蠹叶时自零。",
      "四序逝不留，慨然感颓龄。",
      "平生茅一把，不博带万钉。",
      "鸱沟谢拍拍，鸿路追冥冥。"
    ]
  },
  {
    "id": "2e89e42007d9cc214cb756e75ea45a1f",
    "title": "夜读兵书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "八月风雨夕，千载孙吴书。",
      "老病虽惫甚，壮气颇有馀。",
      "长缨果可请，上马不踌躇。",
      "岂惟鏖皋兰，直欲封狼居。",
      "万乘久巡狩，两京尽邱墟。",
      "此责在臣子，忧愧何时摅。",
      "南郑筑坛场，隆中顾草庐。",
      "邂逅未可知，旄头方扫除。"
    ]
  },
  {
    "id": "2e89e42007d9cc21ff6c38d514719953",
    "title": "老叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "百年逝不留，万事本难料。",
      "夜行钟漏迫，但取贤达笑。",
      "颇疑功名事，造物付年少。",
      "归休莫问人，晓镜勤自照。"
    ]
  },
  {
    "id": "2e89e42007d9cc219a853e42feaee09e",
    "title": "秋霁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "灏气明山川，霁色满天地。",
      "西风吹我衣，忽有万里意。",
      "中原运当平，所要在得士。",
      "馀年犹几何，弃置复弃置。"
    ]
  },
  {
    "id": "2e89e42007d9cc21f6fbf27524637086",
    "title": "老病追感壮岁读书之乐作短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少年志力强，文史富三冬。",
      "但喜寒夜永，那知睡味浓。",
      "庭树风淅淅，城楼鼓鼕鼕。",
      "自鞭不少贷，冻坐闻晨钟。",
      "探义剧攻玉，摛文笑雕龙。",
      "落纸笔纵横，围坐书叠重。",
      "得意自吟讽，清悲答莎蛩。",
      "饥肠得一饼，美如紫驼峰。",
      "俯仰五十年，于世终不逢。",
      "夜半起饭牛，颓然成老农。",
      "束书不更读，蠹简流尘封。",
      "世无袁伯业，太息吾何从。"
    ]
  },
  {
    "id": "2e89e42007d9cc21c5c76f696e5e44c6",
    "title": "砚湖",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "群山环一湖，湖水绿溶漾。",
      "微风掠窗过，亦解生细浪。",
      "馀流浸翠麓，倒影写青嶂。",
      "自然出天工，岂复烦巧匠。",
      "病夫屏杯酌，不遣运酒舫。",
      "时时挹清泚，笔墨助豪宕。",
      "帖成龙蛇走，诗出雷雨壮。",
      "从今几砚旁，一扫蟾蜍样。"
    ]
  },
  {
    "id": "2e89e42007d9cc212c55334c5eeefcf0",
    "title": "上书乞祠辄述鄙怀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "干禄本代耕，穷达敢自必。",
      "早遇高皇帝，九品对宣室。",
      "妄怀犬马心，嫠纬不暇恤。",
      "上恩等天地，腰领免斧锧。",
      "旋属绍兴末，旸谷瞻出日。",
      "贱臣复何幸，便殿首造膝。",
      "煌煌帝尧典，推择首秉笔。",
      "愚忠虽恳款，野性实坦率。",
      "飘然去周行，湖海抱沉疾。",
      "远游客穷塞，亭障秋萧瑟。",
      "圣君终记省，万里忽乘驲。",
      "同朝久凋谢，存者不十一。",
      "造廷故抱暗，下殿衰涕溢。",
      "蹉跎又十载，忧患岂易述。",
      "流年不贷人，白发日夜密。",
      "冠虽未即挂，驭已不容叱。",
      "尚觊公朝恩，养老沾散秩。",
      "闭门教子孙，志愿真永毕。"
    ]
  },
  {
    "id": "2e89e42007d9cc214eedbdc8ddf63c72",
    "title": "泛湖上云门",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "三百里湖秋渺然，是间可以著钓船。",
      "浩歌莫过石帆下，烂醉夜泊樵风边。",
      "茫茫沙月忽侧堕，袅袅山气时孤鶱。",
      "冥鸿远举谢斯世，白鸥自放全其天。",
      "幽栖幸脱市朝械，捷径那著功名鞭。",
      "人生各自适意耳，稷禹巢许知谁贤。"
    ]
  },
  {
    "id": "2e89e42007d9cc21d1f7f95c273f67ce",
    "title": "大雨中作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "北风撼山势岌岌，老夫倚杖檐前立。",
      "贪看白雨掠地风，飘洒不知衣尽湿。",
      "当年入朝甫三十，十丈胡尘叩江急。",
      "属闻蜡弹遣檄书，亟坏布裳缝裤褶。",
      "即今白发不可数，破屋颓垣窘风雨。",
      "汝生汝死问者谁，人虽不问心自悲。"
    ]
  },
  {
    "id": "2e89e42007d9cc21a7c741f210388a28",
    "title": "还都",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生薄名宦，所愿得早休。",
      "奔走三十年，镜中霜鬓秋。",
      "归踏长安道，恍然皆旧游。",
      "处处见题名，始惊岁月遒。",
      "西湖隔城门，放浪输白鸥。",
      "当时见种柳，已足系巨舟。",
      "挂冠当自决，安用从人谋。",
      "勿以有限身，常供无尽愁。"
    ]
  },
  {
    "id": "2e89e42007d9cc21ddc6e6ed31074f4e",
    "title": "致斋监中夜与同官纵谈鬼神效宛陵先生体",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "五客围一炉，夜语穷幻怪。",
      "或夸雷可斫，或笑鬼可卖。",
      "或陈混沌初，或及世界坏。",
      "或言修罗战，百万起睚眦。",
      "馀谈恣搜抉，所出杂细大。",
      "风云堕皮帻，幽坎窥铁械。",
      "群号起古聚，孤泣出空廨。",
      "妖狐冠髑髅，掩袂弄姿态。",
      "空轊伏逸囚，夜半出窃嘬。",
      "虽云多闻益，颇犯绮语戒。",
      "不如姑置之，投枕休困惫。",
      "明当挂祠衣，仆仆愁亟拜。"
    ]
  },
  {
    "id": "2e89e42007d9cc2125de93f350554544",
    "title": "夜归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "饮酒不尽觞，观棋不竟局。",
      "索马踏街鼓，仰视月挂木。",
      "疾驰沿河堤，不记几坊曲。",
      "到家四邻寂，往往睡已熟。",
      "天香馀袅袅，佛灯犹煜煜。",
      "中庭虽一席，缓步意亦足。",
      "寒犬吠荆篱，栖鹊起丛竹。",
      "市声从北来，始觉非林谷。",
      "却寻西窗书，开卷剪残烛。",
      "官闲居更远，一笑谢羁束。"
    ]
  },
  {
    "id": "2e89e42007d9cc211aa56214ab6c27e8",
    "title": "送潘德久使蓟门",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昆仑东分一枝浑，奔蹴砥柱经龙门。",
      "羲皇受图抚上古，神禹治水开中原。",
      "三灵实扶艺祖业，万国共仰东都尊。",
      "群儿撞坏吁可叹，顾使残虏今游魂。",
      "因君试求出师路，孟津白马应如故。",
      "不须更议系河桥，北风正可乘冰渡。",
      "颇闻卢龙已数尽，复道飞狐合屯戍。",
      "辕门倘驻拂云祠，烽火应过明妃墓。",
      "君归解鞍藉芳草，细谈塞北忘予老。",
      "读书饮酒待贼平，万丈参旗方下扫。"
    ]
  },
  {
    "id": "2e89e42007d9cc21d2c34d33bf8c62cc",
    "title": "我梦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我梦入烟海，初日如金镕。",
      "赤手骑怒鲸，横身当渴龙。",
      "百日京尘中，诗料颇阙供。",
      "此夕复何夕，老狂洗衰慵。",
      "梦觉坐叹息，杳杳三茆钟。",
      "车马动晓陌，不竟睡味浓。",
      "平生击虏意，裂眦发上冲。",
      "尚可乘一障，凭堞观传烽。"
    ]
  },
  {
    "id": "2e89e42007d9cc219360b1f0acbbf1a1",
    "title": "晨起有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "痛饮可以豪，谢病可以高。",
      "计之顾不审，老与世俗鏖。",
      "丈夫本自许，四十拥旌旄。",
      "上马不回顾，贼穴穷腥臊。",
      "渭桥耻未雪，孰谓弓可櫜。",
      "此志竟悠悠，徂岁行滔滔。",
      "一官客长安，烛下束弊袍。",
      "岂惟叹龙钟，行恐悲焄蒿。",
      "吾曹议古人，后亦观吾曹。",
      "浮云易变灭，公议终坚牢。"
    ]
  },
  {
    "id": "2e89e42007d9cc21a72f489de2120f03",
    "title": "夜归砖街巷书事",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "近坊灯火如昼明，十里东风吹市声。",
      "远坊寂寂门尽闭，只有烟月无人行。",
      "谁家小楼歌恼侬，馀响缥缈萦帘栊。",
      "苦心自古乏真赏，此恨略与吾曹同。",
      "归来空斋卧凄冷，灯前病骨巉巉影。",
      "独吟古调遣谁听，聊与梅花分夜永。"
    ]
  },
  {
    "id": "2e89e42007d9cc21db9f7fef7b64717c",
    "title": "仪曹直庐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "春晚气始和，微云淡朝阳。",
      "开轩面小庭，露渍蔷薇香。",
      "游丝卷欲尽，忽复百尺长。",
      "而我正遗事，枕藉书一床。",
      "谗波虽稽天，未遽妨人狂。",
      "惟当倾绿酒，莫待熟黄粱。"
    ]
  },
  {
    "id": "2e89e42007d9cc21a7ff8f90aa7d02e5",
    "title": "晨入省中偶书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "清风拂画帘，初日照素壁。",
      "花枝蝶小憩，草叶露时滴。",
      "房栊阒无人，沟水声激激。",
      "摩挲语枯筇，伴我住幽寂。"
    ]
  },
  {
    "id": "2e89e42007d9cc2138e2348263596efc",
    "title": "春晚",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今年病过春，得健春欲尽。",
      "更堪风雨横，红湿栖绿润。",
      "一笑本自难，造物复尔吝。",
      "榆荚堆平阶，柳絮飞作阵。",
      "尘埃生破榼，霜雪满衰鬓。",
      "平生慕陶谢，著语终不近。"
    ]
  },
  {
    "id": "2e89e42007d9cc219433628e41368fed",
    "title": "观潮",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江平无风面如镜，日午楼船帆影正。",
      "忽看千尺涌涛头，颇动老子乘桴兴。",
      "涛头汹汹雷山倾，江流却作镜面平。",
      "向来壮观虽一快，不如帆映青山行。",
      "嗟余往来不知数，惯见买符官发渡。",
      "云根小筑幸可归，勿为浮名老行路。"
    ]
  },
  {
    "id": "2e89e42007d9cc21244a72b9728b8171",
    "title": "寄题徐载叔秀才东庄",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "次公醒狂何必酒，直谅多闻俱可友。",
      "万签插架号东庄，多稼连云亦何有。",
      "今年偶入长安城，不识贵人呼作卿。",
      "南台中丞扫榻见，北门学士倒屣迎。",
      "郎官酸寒谁肯顾，君来下马谈至暮。",
      "东庄虽富未可矜，更要纵横开武库。"
    ]
  },
  {
    "id": "2e89e42007d9cc21ff8048f2f47bdb08",
    "title": "尤延之侍郎屡求作遂初堂诗诗未成延之去国因以奉送",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "印何累累绶若若，只堪人看公何乐。",
      "忽然捩柂开布帆，慰满平生一丘壑。",
      "遂初筑堂今几时，年年说归真得归。",
      "异书名刻堆满屋，欠伸欲起遭书围。",
      "舍之出游公岂误，绿发朱颜已非故。",
      "请将勋业付诸郎，身践当年遂初赋。"
    ]
  },
  {
    "id": "2e89e42007d9cc21c2fed4f3904c7cf9",
    "title": "送张野夫寺丞牧滁州",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "皇天方忧九州裂，建隆真人仗黄钺。",
      "阵云冷压清流关，贼垒咿嘤气如发。",
      "逋诛猾虏入槛车，北风吹乾草头血。",
      "一龙上天三百年，旧事空闻遗老说。",
      "金印斗大谁作州，公子玉面苍髯虬。",
      "赋诗健笔挟风雨，论兵辩舌森戈矛。",
      "别君帐饮灞桥头，长歌为君宽旅愁。",
      "战场遗迹傥可画，尺素寄我关河秋。"
    ]
  },
  {
    "id": "2e89e42007d9cc21df1669bef05515a3",
    "title": "喜杨廷秀秘监再入馆",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "公去蓬山轻，公归蓬山重。",
      "锦囊三千篇，字字律吕中。",
      "文章实公器，当与天下共。",
      "吾尝评其妙，如龙马受鞚。",
      "燕许亦有名，此事恐未梦。",
      "呜呼大厦倾，孰可任梁栋。",
      "愿公力起之，千载传正统。",
      "时时醉黄封，高咏追屈宋。",
      "我如老苍鹘，寂寞愁独弄。",
      "杖屦勤来游，雪霁梅欲动。"
    ]
  },
  {
    "id": "2e89e42007d9cc21dd9d91a6d09fb251",
    "title": "次韵和杨伯子主簿见赠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "斋戒叩头笺天公，幸矣使我为枯蓬。",
      "枯蓬于世百无用，始得旷快乘秋风。",
      "此生安往失贫贱，白发萧萧对黄卷。",
      "今人虽邻有不觌，古人却向书中见。",
      "猿啼月落青山空，旧隐梦寂思东蒙。",
      "不愿峨冠赤墀下，且可短剑红尘中。",
      "终年无人问良苦，眼望青天惟自许。",
      "可怜对酒不敢豪，它日空浇坟上土。",
      "文章最忌百家衣，火龙黼黻世不知。",
      "谁能养气塞天地，吐出自足成虹蜺。",
      "渡江诸贤骨已朽，老夫亦将正邱首。",
      "杜郎苦瘦帽擪耳，程子久贫衣露肘。",
      "君复作意寻齐盟，岂知衰懦畏后生。",
      "大篇一读我起立，喜君得法从家庭。",
      "鲲鹏自有天池著，谁谓太狂须束缚。",
      "大机大用君已传，那遣老夫安注脚。"
    ]
  },
  {
    "id": "2e89e42007d9cc21d58198c75c0ee5ce",
    "title": "醉中作行草数纸",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "还家痛饮洗尘土，醉帖淋漓寄豪举。",
      "石池墨沈如海宽，玄云下垂黑蛟舞。",
      "太阴鬼神挟风雨，夜半马陵飞万弩。",
      "堂堂笔阵从天下，气压唐人折钗股。",
      "丈夫本意陋千古，残虏何足膏砧斧。",
      "驿书驰报儿单于，直用毛锥惊杀汝。"
    ]
  },
  {
    "id": "2e89e42007d9cc2137996be9fc498710",
    "title": "雨夜小酌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黄昏云齐雪意熟，二更雪急声簌簌。",
      "地炉对火得奇温，兔醢鱼鱐穷旨蓄。",
      "引杯且作稿面红，脱帽不管衰鬓秃。",
      "浩歌三终徐自和，藏书万卷方尽读。",
      "从来本不择死生，况复区区论祸福。",
      "雪晴著屐可登山，与子一放千里目。"
    ]
  },
  {
    "id": "2e89e42007d9cc2172e2f38308f85a47",
    "title": "鲤鱼行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鲤鱼财三尺，浅水不覆脊。虽怀江湖乐，已叹刀几赤。",
      "长鲸之长几千丈，雪蹴山倾万重浪。纵游不厌沧海宽，一跃已在青天上。",
      "身世局促古所哀，噞喁贪饵胡为哉。人间沟渎莫更顾，夜半变化乘风雷。"
    ]
  },
  {
    "id": "2e89e42007d9cc215b0c679bcaf56a56",
    "title": "雪夜作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雪重从压竹，竹折有奇声。",
      "雪深亦莫扫，小窗终夜明。",
      "我老尚耐冷，开卷对短檠。",
      "龙茶与羔酒，得失不足评。",
      "但思被重铠，夜入蔡州城。",
      "君勿轻癯儒，有志事竟成。"
    ]
  },
  {
    "id": "2e89e42007d9cc21f78d968c9c0a0c1a",
    "title": "朝雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "中夜星照泥，平旦云行西。",
      "小屋古泽中，天昏雨凄凄。",
      "避湿升我堂，垂翅闵老鸡。",
      "所欣园中蔬，冒土青满畦。",
      "门无今雨客，路滑愁长堤。",
      "一杯且复睡，物理何足齐。"
    ]
  },
  {
    "id": "2e89e42007d9cc21341fda6d0e327562",
    "title": "醉歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "读书三万卷，仕宦皆束阁。",
      "学剑四十年，虏血未染锷。",
      "不得为长虹，万丈扫寥廓。",
      "又不为疾风，六月送飞雹。",
      "战马死槽枥，公卿守和约。",
      "穷边指淮淝，异域视京雒。",
      "于乎此何心，有酒吾忍酌。",
      "平生为衣食，敛版靴两脚。",
      "心虽了是非，口不给唯诺。",
      "如今老且病，鬓秃牙齿落。",
      "仰天少吐气，饿死实差乐。",
      "壮心埋不朽，千载犹可作。"
    ]
  },
  {
    "id": "2e89e42007d9cc21e57df701c0190383",
    "title": "醉书秦望山石壁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋雨初霁开长空，夜天无云吐白虹。擘波浴海出日月，破山卷地驱雷风。",
      "昆仑黄流泻浩浩，太华巨掌摩穹穹。平生所怀正如此，拜赐虚皇称放翁。",
      "放翁七十饮千钟，耳目未废头未童。向来楚汉何足道，真觉万古无英雄。",
      "行穷禹迹亦安往，聊借旷快洗我胸。涛澜屡犯蛟鳄怒，涧谷或与精灵逢。",
      "黄金铸就决河塞，俘献颉利长安宫。不如醉笔扫青嶂，入石一寸豪健惊天公。"
    ]
  },
  {
    "id": "2e89e42007d9cc2160ce750ac083a672",
    "title": "题梅汉卿醉经堂",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "他人烂醉锦瑟傍，君独醉心编简香。",
      "沉酣骨髓春盎盎，如枕曲蘖罗杯觞。",
      "三万牙签插高架，五千黄卷撑枯肠。",
      "信哉名教有乐地，白首不入无功乡。"
    ]
  },
  {
    "id": "2e89e42007d9cc2110e971602791323d",
    "title": "月下野步",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "空中磊落斗跨天，道旁荒寒月满川。",
      "行歌惊起鸥鹭眠，三万里在拄杖边。",
      "敲门索酒太华前，飞渡黄河不须船。",
      "袖中短铁青蜿蜒，昔曾巴邱从老仙。",
      "削平岩崖抉云烟，此妙可得不可传。",
      "雷声殷殷电煜然，已觉辽碣无腥膻。",
      "雪花如席登祁连，归来却看东封年。"
    ]
  },
  {
    "id": "2e89e42007d9cc21efdf24069a408c94",
    "title": "夜雨暴至",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "堂中虚窗雨气入，堂前丛竹雨声急。",
      "山童束缊走求火，屋漏惟愁打书湿。",
      "秋风䆉稏九千顷，此夕真成倾玉粒。",
      "蹋歌作社约比邻，一饱今年可平揖。"
    ]
  },
  {
    "id": "2e89e42007d9cc2184deb84112d65f22",
    "title": "睡起作帖数行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "睡馀得清风，起坐傍书几。",
      "日长谁晤言，赖此管城子。",
      "欣然共游戏，一笑我忘尔。",
      "群鸿偶下集，但怪惊不起。",
      "古来翰墨事，着意更可鄙。",
      "跌宕三十年，一日造此理。",
      "不知笔在手，而况字落纸。",
      "三叫投纱巾，作歌识吾喜。"
    ]
  },
  {
    "id": "2e89e42007d9cc2159a752ec9ffc779f",
    "title": "秋兴二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "去秋尚十日，轩窗夕已凉。",
      "露草黏湿萤，坏壁啼寒螀。",
      "丈夫志四海，临书慨以慷。",
      "白发忽如此，惟有归耕桑。",
      "药饵且枝梧，邻曲相扶将。",
      "岂无瓮中酒，老病不能觞。",
      "南山有归处，岁晚柏已行。",
      "下从吾亲游，此事岁月长。"
    ]
  },
  {
    "id": "2e89e42007d9cc2159a752ecb358e32c",
    "title": "秋兴二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "无食苦日长，无衣念秋近。",
      "虽云老农圃，未害乐尧舜。",
      "士生要弘毅，病在堕骄吝。",
      "得丧才几何，哀哉以身徇。",
      "平生最耐事，霜雪亦满鬓。",
      "忧患一洗空，吾道其少进。"
    ]
  },
  {
    "id": "2e89e42007d9cc216fd2c8f5fce267d7",
    "title": "幽居",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "幽居人迹稀，柴扉昼常掩。",
      "小池清见底，疏雨时数点。",
      "蝉嘒秋未衰，花房暮先敛。",
      "老大固多伤，年华还冉冉。"
    ]
  },
  {
    "id": "2e89e42007d9cc21f85cd9fab5cf66c1",
    "title": "夜闻蟋蟀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "布谷布谷解劝耕，蟋蟋蟀蟀能促织。州符县帖无已时，劝耕促织知何益。",
      "安得生世当成周，一家百亩长无愁。绿桑郁郁暗微径，黄犊叱叱行平畴。",
      "荆扉绩火明煜煜，黍垄馌饭香浮浮。耕亦不须劝，织亦不须促。",
      "机上有馀布，盎中有馀粟。老翁白首如小儿，鼓腹击壤相从嬉。"
    ]
  },
  {
    "id": "2e89e42007d9cc21d96de80706cdfa24",
    "title": "秋夜风雨暴至",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "风声掠野来，澒洞如翻涛。",
      "雨声集庭木，桐叶声最豪。",
      "残暑一洗空，凛然念绨袍。",
      "秋色已登场，欲忘终岁劳。",
      "东舍捉鹅鸭，西舍烹豚羔。",
      "篱落开寒花，房栊压小槽。",
      "贫贱何所叹，乐岁成吾高。",
      "却拾墙角檠，拂拭贺汝遭。"
    ]
  },
  {
    "id": "2e89e42007d9cc21e989f127a0c519d0",
    "title": "吾庐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾庐镜湖上，傍水开云扃。",
      "秋浅叶未丹，日落山更青。",
      "孤鹤从西来，长鸣掠沙汀。",
      "亦知常苦饥，未忍吞膻腥。",
      "我食虽不肉，匕箸穷芳馨。",
      "幽窗灯火冷，浊酒倒残瓶。"
    ]
  },
  {
    "id": "2e89e42007d9cc2167df977dec72a929",
    "title": "山居叠韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "禽吟阴森林，鹿伏朴樕木。",
      "呜呼吾徒愚，仆仆逐肉粟。",
      "联翩怜鸢肩，覆餗速戮辱。",
      "艰难还山间，独欲足畜牧。",
      "跻梯栖西溪，筑屋宿北谷。",
      "光芒常当藏，椟玉触俗目。"
    ]
  },
  {
    "id": "2e89e42007d9cc21dfa628b14f5e3ece",
    "title": "醉卧道边觉而有赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "太华五千仞，天台四万丈。一枝古藤如黑龙，天遣飘然寄闲放。",
      "莫怪公卿不我知，我自不知渠是谁。史书弄笔后来事，绣鞍宝带聊儿嬉。",
      "旗亭烂醉官道卧，醒后无人数吾过。世间恩怨一时空，且免它年送临贺。"
    ]
  },
  {
    "id": "2e89e42007d9cc2161ac9877c547c3db",
    "title": "寓怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "脱粟未为饥，短褐未为寒。",
      "众毁心自可，身困气愈完。",
      "茆屋虽三间，趺坐则已宽。",
      "浊酒不满瓢，浩歌有馀欢。",
      "禄食妻子乐，功名后人看。",
      "成败两蜗角，贵贱一鼠肝。",
      "芒芒百年梦，底物堪控抟。",
      "不如学餐霞，驻此双颊丹。",
      "行披终南云，飞渡黄河湍。",
      "岿然过空城，人言古长安。",
      "霜露蒙荆榛，喟然增永叹。"
    ]
  },
  {
    "id": "2e89e42007d9cc2161ac9877b13087c0",
    "title": "寓怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "苍璧与黄琮，初非俗所贵。",
      "粲然荐缫藉，可对越天地。",
      "我岂卖饼儿，自炫三家市。",
      "持盘叫道边，虽售无乃愧。",
      "文章等卜祝，王公以儒戏。",
      "书成藏名山，此是千载事。"
    ]
  },
  {
    "id": "2e89e42007d9cc2161ac987757f18f22",
    "title": "寓怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔浮沧溟，浩渺难具论。",
      "华夷漭不辨，日月互吐吞。",
      "神龙忽上腾，尾鬣风霆奔。",
      "积浪自生火，烈焰焚乾坤。",
      "笑谓同舟子，世岂无鹏鲲。",
      "聊持豪逸气，压汝破碎魂。"
    ]
  },
  {
    "id": "2e89e42007d9cc2161ac9877491c284c",
    "title": "寓怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鲍鱼载沙丘，鹿马献阿房。",
      "泗上老亭长，仿佯起东方。",
      "干戈暗宇县，黥徒化侯王。",
      "富贵诚可慕，菹醢亦足当。",
      "青门独无恙，种瓜亦何伤。",
      "后有阮嗣宗，绝识未易量。",
      "楚汉真竖子，孰谓斯人狂。"
    ]
  },
  {
    "id": "2e89e42007d9cc21aaa579811cfde76c",
    "title": "题千秋观怀贺亭",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "河湟使典珥左貂，曲江相君谢不朝。",
      "宫中玉环狐作妖，黠虏旁窥心已骄。",
      "天维欲绝地轴摇，有识凛凛忧宗祧。",
      "贺公托言师松乔，黄冠径归侣渔樵。",
      "老马立仗不自聊，去如鸾凤冲烟霄。",
      "倾都祖饯拥渭桥，贤哉大夫脱尘嚣。",
      "扬州渡江木兰桡，入东夜听钱塘潮。",
      "我来故祠竹萧萧，黄冠野服传生绡。",
      "词卑愧匪英琼瑶，空采蘋藻奠桂椒。",
      "虚堂断香闭寂寥，遗魂零落何由招。"
    ]
  },
  {
    "id": "2e89e42007d9cc217225e30b03dbde6d",
    "title": "禹祠",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔下三峡，南宾系归舻。",
      "渡江谒神禹，拜手荐俎壶。",
      "寿藤枝如虬，巨柏腹若刳。",
      "门庭虽日荒，殿寝犹枝梧。",
      "巴俗喜祷祠，解牛舞群巫。",
      "巍巍黻冕古，食与夷鬼俱。",
      "圣度固兼容，臣愤独不摅。",
      "还乡瞻庙貌，嬴政久已除。",
      "岳牧俨如生，想像闻都俞。",
      "廓清虽可喜，欲退复踌躇。",
      "念昔平水土，棋布画九区。",
      "岂知千岁后，戎羯居中都。",
      "老虏失大刑，今复传其雏。",
      "直令挽天河，未濯腥膻污。",
      "夷鬼细事耳，披攘直须臾。",
      "天下雠不复，大耻何时祛。",
      "蚩蚩谓固然，此责在吾徒。",
      "挥涕沾庭草，谁怜小臣愚。"
    ]
  },
  {
    "id": "2e89e42007d9cc216e80f2619b2e3e41",
    "title": "夜过鲁墟",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "中夜过鲁墟，船底鸣细浪。",
      "月出菱歌长，林闇绩火壮。",
      "故居不可识，四顾但青嶂。",
      "百年几废兴，抚事一悽怆。",
      "士生本耕稼，时来偶卿相。",
      "功名亦馀事，所勉在素尚。",
      "况吾多难者，久已冥得丧。",
      "微禄行当辞，没身事幽旷。"
    ]
  },
  {
    "id": "2e89e42007d9cc219f37afb69b3be1d9",
    "title": "四月三日同子坦子聿游湖中诸山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我行无所诣，悠扬信舴艋。",
      "爱此绿树村，舍棹度小岭。",
      "路穷忽披豁，恍然得异境。",
      "苍玉立万峰，清镜渺千顷。",
      "更为西南行，聊破春昼永。",
      "遥看秀邃处，疑足事幽屏。",
      "一崦果可人，奇石插碧井。",
      "锵鸣若环佩，其味复甘冷。",
      "徘徊不忍去，照我须鬓影。",
      "须臾日穿林，井面光炯炯。",
      "古今胜绝意，正用一笑领。",
      "安得绝世喧，于兹慕箕颍。"
    ]
  },
  {
    "id": "2e89e42007d9cc210d62b24e700abc4e",
    "title": "盟云",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "谓云本无心，企望乃尔奇。",
      "谓云果有心，百变端为谁。",
      "岂怜此翁愁，一出怡悦之。",
      "横截千嶂平，高擎一峰危。",
      "银城突嵯峨，玉海浩渺弥。",
      "或为群龙矫，或作孤鹤飞。",
      "卷舒闲有态，去来倏无时。",
      "滃滃覆松顶，霭霭映水湄。",
      "带雨过僧窗，和月傍钓矶。",
      "岂惟困画工，吾诗固难追。",
      "惟当与之盟，毕世相娱嬉。",
      "忍饥固易耳，此友不可欺。"
    ]
  },
  {
    "id": "2e89e42007d9cc21554b43216dd3078e",
    "title": "示儿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "舍东已种百本桑，舍西仍筑百步塘。",
      "早茶采尽晚茶出，小麦方秀大麦黄。",
      "老夫一饱手扪腹，不复举首号苍苍。",
      "读书习气扫未尽，灯前简牍纷朱黄。",
      "吾儿从旁论治乱，每使老子喜欲狂。",
      "不须饮酒径自醉，取书相和声琅琅。",
      "人生百病有已时，独有书癖不可医。",
      "愿儿力耕足衣食，读书万卷真何益。"
    ]
  },
  {
    "id": "2e89e42007d9cc21923fa12789f4718b",
    "title": "江村初夏",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "紫葚狼籍桑林下，石榴一枝红可把。",
      "江村夏浅暑犹薄，农事方兴人满野。",
      "连云麦熟新食麨，小裹荷香初卖鲊。",
      "蘋洲蓬艇疾如鸟，沙路芒鞋健如马。",
      "君看早朝尘扑面，岂胜春耕泥没踝。",
      "为农世世乐有馀，寄语儿曹勿轻舍。"
    ]
  },
  {
    "id": "2e89e42007d9cc21073679a9e73899c5",
    "title": "观苏沧浪草书绢图歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "天孙独处河之湄，龙梭夜织冰蚕丝。机头剪落光陆离，骑鲸仙人醉题诗。",
      "字大如斗健欲飞，利刀猛斫生蛟螭。墨渴字燥尤怪奇，百魅潜影神灵悲。",
      "呜呼束云作笔兮海为砚，激水上腾龙野战。乾坤震荡人始惊，笔未落时谁得见。"
    ]
  },
  {
    "id": "2e89e42007d9cc21aa9bd35dc8c41a9c",
    "title": "登鹅鼻山至绝顶访秦刻石且北望大海山路危甚人迹所罕至也",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "街头旋买双芒屩，作意登山殊不恶。",
      "苍崖无罅竹鞭逸，崩石欲坠松根络。",
      "凭高开豁快送目，历险崎岖危著脚。",
      "川云忽起两蛟舞，瀑水高吹万珠落。",
      "大岩空腔谁所刳，绝壁峭立端疑削。",
      "坡平或可坐百人，峡束仅容飞一鹤。",
      "蛇蹊岌岌头自眩，鬼谷惨惨神先愕。",
      "秦皇马迹散莓苔，如镌非镌凿非凿。",
      "残碑不禁野火燎，造物似报焚书虐。",
      "人民城郭俱已非，烟海浮天独如昨。"
    ]
  },
  {
    "id": "2e89e42007d9cc21f692db07b0741e33",
    "title": "园中杂咏二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "艺花本无多，过眼那复遗。",
      "阴阴一园绿，佳处乃在兹。",
      "悠然东窗下，顾与枕簟宜。",
      "风轻竹解箨，雨足果压枝。"
    ]
  },
  {
    "id": "2e89e42007d9cc21f692db0793e70213",
    "title": "园中杂咏二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "珍禽下上鸣，迨及清润时。",
      "岂惟侑我觞，亦以起我诗。",
      "白练一团雪，来与红练俱。",
      "鱼虎飞照水，意若爱翠裾。"
    ]
  },
  {
    "id": "2e89e42007d9cc210d166b00352ffbce",
    "title": "予所居南并镜湖北则陂泽重复抵海小舟纵所之或数日乃归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "□□□□□，□□□□□。",
      "□□□□□，□□□□□。",
      "人间五十年，自笑晚乃悟。",
      "归来写苔纸，老惫无杰句。"
    ]
  },
  {
    "id": "2e89e42007d9cc21914d26aefd55b9ac",
    "title": "开元寺小阁十四韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "渊源两名衲，筑阁扪星辰。",
      "近山卧蜿蜒，远山高嶙峋。",
      "朝看雨空蒙，暮揖云轮囷。",
      "赋诗有宿诺，下语终未亲。",
      "万法不孤起，请君作其因。",
      "高挂四面窗，净扫一榻尘。",
      "室中绝人声，门前谢车轮。",
      "容我睡半日，两忘主与宾。",
      "缓烧海南沉，细碾建溪春。",
      "是间傥有句，可与屈宋邻。",
      "诗如奋蛰龙，夭矫不受驯。",
      "使可造次得，何异池中鳞。",
      "世有扰龙手，愧我非其人。",
      "诗不已就乎，着眼勿逡巡。"
    ]
  },
  {
    "id": "2e89e42007d9cc21d5591e2d425014cb",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老来万事懒，不独废应酬。",
      "门前即湖山，亦复罕出游。",
      "吾庐有真乐，一榻眠高秋。",
      "回看世上事，得丧良悠悠。"
    ]
  },
  {
    "id": "2e89e42007d9cc21d5591e2deecfc17f",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "秋雨无时休，令我双鬓缟。",
      "庭荒何由锄，木落不得扫。",
      "遣奴入城市，寸步困泥潦。",
      "菰首幸可烹，刍豢置勿道。"
    ]
  },
  {
    "id": "2e89e42007d9cc21d5591e2d4a1230d2",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "豢犬使警夜，畜鸡用司旦。",
      "彻警盗所窥，失旦固吾患。",
      "岂无糠粞费，施报不可缓。",
      "家居亦为政，发我中夜叹。"
    ]
  },
  {
    "id": "2e89e42007d9cc21d5591e2d3c2fd3b6",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "东邻稻上场，劳之以一壶。",
      "西邻女受聘，贺之以一襦。",
      "诚知物寡薄，且用交里闾。",
      "努力毕农功，租赋勿后输。"
    ]
  },
  {
    "id": "2e89e42007d9cc21d5591e2d1e7a0f4f",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我年近七十，与世长相忘。",
      "筋力幸可勉，扶衰业耕桑。",
      "身杂老农间，何能避风霜。",
      "夜半起饭牛，北斗垂大荒。"
    ]
  },
  {
    "id": "2e89e42007d9cc21d5591e2d52e7af8b",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "疏沟架略彴，拾瓦叠浮屠。",
      "既画菘韭畦，遂营瓜芋区。",
      "豉香吴盐白，饱计已有馀。",
      "扪腹笑自贺，无羊败吾蔬。"
    ]
  },
  {
    "id": "2e89e42007d9cc21d5591e2d3e040f84",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "苦寒牛亦耕，甚雨鸡亦鸣。",
      "物物各有职，怠心其敢萌。",
      "我老返农圃，学业付后生。",
      "语儿续膏油，勿辍读书声。"
    ]
  },
  {
    "id": "2e89e42007d9cc21d5591e2d02bdea0d",
    "title": "晚秋农家八首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吾里贤长者，盖有万石风。",
      "少年以利迁，但可哀其穷。",
      "仁义亦何常，圣贤与人同。",
      "我言不足取，汝岂忘乃翁。"
    ]
  },
  {
    "id": "2e89e42007d9cc21eb674880f92365bd",
    "title": "苦雨叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "九渊龙公出忘还，瓦沟垂溜声淙潺。",
      "茫茫大泽北际海，潋潋平湖南浸山。",
      "吾庐四望路俱断，蛙黾争雄乱昏旦。",
      "漏床腐席夜失眠，湿灶生薪朝不爨。",
      "今年十分喜有秋，岂知青秧出禾头。",
      "老夫一饱复缪悠，听儿读书宽百忧。"
    ]
  },
  {
    "id": "2e89e42007d9cc212cca907463dcd253",
    "title": "小葺村居",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "昔我作屋时，趣欲庇风雨。",
      "茆茨寒自刈，条枚细相拄。",
      "庳湿生蚍𧉈，得暖森翅羽。",
      "摧挠自栋梁，朽败连柱础。",
      "邻父为我言，努力谋安处。",
      "土坚瓦可陶，步近木易取。",
      "岂知七十翁，沉痼久未愈。",
      "身世如浮沤，家舍真逆旅。",
      "一床居易足，十岁敢自许。",
      "且当复其初，浩歌卧环堵。"
    ]
  },
  {
    "id": "2e89e42007d9cc2187b3832c1bba9ea1",
    "title": "绍熙辛亥九月四日雨后白龙挂西北方复雨三日作长句记之",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "长空黮闇如欲夜，白龙腾拿见云罅。",
      "鳞间出火光照江，尾卷风霆雨如射。",
      "老人百岁见未曾，儿童闭门伏床下。",
      "发毛惨凛谁复支，性命么微不禁吓。",
      "登场已叹禾生耳，出户仍愁泥没胯。",
      "皇天生民岂不爱，龙亦何心败吾稼。",
      "父老相看出无策，揽涕顿颡号枌社。",
      "移床避漏我亦忙，秉烛题诗寄悲咤。"
    ]
  },
  {
    "id": "2e89e42007d9cc21e957adf3142614fd",
    "title": "城南上原陈翁以卖花为业得钱悉供酒资又不能独饮逢人辄强与共醉辛亥九月十二日偶过其门访之败屋一间妻子饥寒而此翁已大醉矣殆隐者也为赋一诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君不见会稽城南卖花翁，以花为粮如蜜蜂。朝卖一株紫，暮卖一枝红。",
      "屋破见青天，盎中米常空。卖花得钱送酒家，取酒尽时还卖花。",
      "春春花开岂有极，日日我醉终无涯。亦不知天子殿前宣白麻，亦不知相公门前筑堤沙。",
      "客来与语不能答，但见醉发覆面垂髿髿。"
    ]
  },
  {
    "id": "2e89e42007d9cc21e879ca4c264eb275",
    "title": "早自偏门入城晚出南堰门以归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "早从偏门入，暮从南堰归。",
      "鲍郎山前路，空翠浮烟霏。",
      "秋令忽已深，病骨频添衣。",
      "向来慕功名，常恐斯心违。",
      "乃今知其难，崦嵫迫残晖。",
      "伯鸾与幼安，尚友或庶几。",
      "到家亦既夕，青灯耿窗扉。",
      "且复取书读，父子穷相依。"
    ]
  },
  {
    "id": "2e89e42007d9cc21179e94f3a7aaa11c",
    "title": "记九月二十六夜梦",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "海山万峰郁参差，宫殿插水蟠蛟螭。",
      "碧桃千树自开落，飞桥架空来者谁。",
      "桐枝高耸栖丹凤，莲叶半展巢金龟。",
      "和风微度宝筝响，永日徐转帘阴移。",
      "西厢恍记旧游处，素壁好在寻春诗。",
      "当年意气不少让，跌宕醉墨纷淋漓。",
      "宿酲未解字犹湿，人间岁月浩莫推。",
      "叹惊抚几忽梦断，海阔天远难重期。"
    ]
  },
  {
    "id": "2e89e42007d9cc21fc6685436d065bd1",
    "title": "当食叹",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "黄䳺举网收，锦雉带箭堕。",
      "藉藻赪鲤鲜，发奁苍兔卧。",
      "吾侪亦何心，甘味乐死祸。",
      "贪夫五鼎烹，志士首阳饿。",
      "请言观其终，孰为当吊贺。",
      "八月黍可炊，五月麦可磨。",
      "一饱端有馀，努力事舂簸。"
    ]
  },
  {
    "id": "2e89e42007d9cc21e5e6bfd0d223af75",
    "title": "睡乡",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "有酒君勿啜，入肠作戈矛。",
      "有书君勿观，到眼生君愁。",
      "不如睡乡去，万事风马牛。",
      "郊墟无来客，风雨送暮秋。",
      "苔甃虫唧唧，霜林叶飕飕。",
      "是时一枕睡，不博万户侯。",
      "斗帐裁青毡，重衾拥黄紬。",
      "华山希夷翁，千载可与游。"
    ]
  },
  {
    "id": "2e89e42007d9cc21e924f429b1cf1ed8",
    "title": "晨兴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "未旦鸡三号，将旦鹅群鸣。",
      "湖陂地旷快，颇乐闻此声。",
      "回首宦游日，铃索搅五更。",
      "未言簿书劳，谗谤随日生。",
      "一饥百忧散，洒然怀抱清。",
      "雨后初得荠，晨庖有珍烹。",
      "岂不念加糁，侈汰恐易萌。",
      "且当读古书，至味敌太羹。"
    ]
  },
  {
    "id": "2e89e42007d9cc21586dd22ac1919eff",
    "title": "余为成都帅司参议成将军汉卿为成都路兵钤相从无虚日余被召出蜀汉卿坐法谪居于涪既得自便因卜筑为涪人今年广汉僧祖成来山阴乃言尝至永嘉乐清县柳市之广福寺有黄先生寓寺中炼丹及见则汉卿也余闻之感叹不已为赋此诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "将军胸中备文武，铁马黄旗玉关路。",
      "羌胡可灭心自知，富贵有命才可与。",
      "夺官置之三峡中，空山猿鸟同朝暮。",
      "道逢奇士握手谈，明日家人不知处。",
      "平生心事一丹灶，万里生涯两芒屦。",
      "东嘉古寺卧高秋，时有巢仙来叩户。",
      "山中岂识故将军，但怪英姿凛不群。",
      "电眼猬须长八尺，论丹说剑气凌云。"
    ]
  },
  {
    "id": "2e89e42007d9cc21f56f2f93ddd523d5",
    "title": "五更读书示子",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "近村远村鸡续鸣，大星已高天未明。",
      "床头瓦檠灯煜爚，老夫冻坐书纵横。",
      "暮年于书更多味，眼底明明见莘渭。",
      "但令病骨尚枝梧，半盏残膏未为费。",
      "吾儿虽戆素业存，颇能伴翁饱菜根。",
      "万钟一品不足论，时来出手苏元元。"
    ]
  },
  {
    "id": "2e89e42007d9cc21e8bda9bab71d6e9e",
    "title": "昼睡",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我年垂七十，齿发日变迁。",
      "初无金丹术，何以追飞仙。",
      "惟有一高枕，可以饯馀年。",
      "萧萧败榻上，鼻鼾心了然。",
      "静如豹隐雾，湛若珠藏渊。",
      "寄语少年辈，未宜嘲孝先。"
    ]
  },
  {
    "id": "2e89e42007d9cc21cf72380c74eec0f6",
    "title": "雨声",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雨声点滴朝复暮，中有诗人绝尘句。",
      "云门咸池渺千古，断谱遗音此其绪。",
      "雨声点滴夜不休，中有羁臣去国愁。",
      "九疑联翩湘水秋，忠诚内激涕自流。",
      "我今衰病百无念，卧对青灯吐残焰。",
      "支床纳息效寒龟，傍枕长吟笑孤剑。",
      "雨声不断睡愈美，窗白鸦啼揽衣起。",
      "呼儿烧兔倾浊醪，又倚胡床雨声里。"
    ]
  },
  {
    "id": "2e89e42007d9cc21a09594e195a08ed1",
    "title": "夜行湖上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "月痕澹欲无，斗柄低半没。",
      "荒陂雁飞鸣，草屋牛卧龁。",
      "我行湖边路，霜冷刮病骨。",
      "断堤沙水湿，屦滑常恐蹶。",
      "残年垂七十，野处犹短褐。",
      "穷死士所有，权门不可谒。"
    ]
  },
  {
    "id": "2e89e42007d9cc21ee75542ba6b8911f",
    "title": "小园竹间得梅一枝",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "若耶溪边鹤发叟，流落一生端坐口。",
      "如今不怕桃李嗔，更因竹君得梅友。",
      "岭头羁旅万里愁，江上凄凉一杯酒。",
      "枝横澹月影在地，蕊插乌巾香馥手。",
      "交情岁晚金石坚，孤操凛然真耐久。",
      "荒山野水终自得，银烛金壶亦何有。",
      "梦魂不接庄周蝶，心事肯付张绪柳。",
      "晚来画角动高城，起舞聊为放翁寿。"
    ]
  },
  {
    "id": "2e89e42007d9cc21a50446b87800b62f",
    "title": "蔬食戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "新津韭黄天下无，色如鹅黄三尺馀。",
      "东门彘肉更奇绝，肥美不减胡羊酥。",
      "贵珍讵敢杂常馔，桂炊薏米圆比珠。",
      "还吴此味那复有，日饭脱粟焚枯鱼。",
      "人生口腹何足道，往往坐役七尺躯。",
      "膻荤从今一扫除，夜煮白石笺阴符。"
    ]
  },
  {
    "id": "2e89e42007d9cc214dd87face2817c86",
    "title": "送王成之给事",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔扬帆掠吴楚，夜泊秦淮听春雨。",
      "明朝冠盖拥长亭，误辱诸公问良苦。",
      "是时众中初识公，天骥蹴踏万马空。",
      "知心投分财数语，玉尘谡谡生清风。",
      "冶城醉墨鸦栖壁，长干祖道花照席。",
      "公方闭户试诸生，坐叹江山少颜色。",
      "尔来俯仰三十春，欲话旧游无故人。",
      "岂知邂逅逢一笑，使我肝胆还轮囷。",
      "衰迟少复入城市，虚左屡招惭主意。",
      "忽闻上印却悽然，悔不日日从公醉。",
      "朝廷三载虚一相，如公早合鸾台上。",
      "荣河温洛久胡沙，此段功名勿多让。"
    ]
  },
  {
    "id": "2e89e42007d9cc21715e47d01c5a4763",
    "title": "晨起",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老病少睡眠，卧见天窗白。",
      "栖乌亦己鸣，一一翻去翮。",
      "我起将何之，且复守书册。",
      "收敛万里心，未厌容膝迮。",
      "吾家读书法，一字亦当覈。",
      "勉哉积新功，莫问几时客。"
    ]
  },
  {
    "id": "2e89e42007d9cc21d49beb5c3f8a0c51",
    "title": "月夜短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老夫倚杖当户立，霜气青冥月轮湿。",
      "飕飕短发冷入顶，更觉衣屦清风袭。",
      "月落欲尽夜苍茫，回顾明星已煌煌。",
      "明星虽高未须喜，三足阳乌生海底。"
    ]
  },
  {
    "id": "2e89e42007d9cc215faddc0243564605",
    "title": "暮归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "意行无所之，偶傍陂头立。",
      "空村犬吠豪，高树蝉嘒急。",
      "风尘一身老，海宇万感集。",
      "还家日已暮，草露青鞋湿。"
    ]
  },
  {
    "id": "2e89e42007d9cc21ccf79be8f7c8a4fe",
    "title": "夜坐水次",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "房星纵，心星横，北斗高挂南斗倾。",
      "蓼根熠熠萤火明，苇丛哀哀姑恶声。",
      "我倚胡床破三更，溪风吹衣月未生。",
      "玉门关，拂云城，何时连营插汉旌。",
      "白头书生未可轻，不死令君看太平。"
    ]
  },
  {
    "id": "2e89e42007d9cc21554b432114683c26",
    "title": "示儿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "斥逐襆被归，招唤振衣起。",
      "此是鄙夫事，学者那得尔。",
      "前年还东时，指心誓江水。",
      "亦知食不足，但有饿而死。",
      "小儿教汝书，不用日十纸。",
      "字字讲声形，仍要身践履。",
      "果能称善人，便可老乡里。",
      "勿言五鼎养，肉食吾所鄙。"
    ]
  },
  {
    "id": "2e89e42007d9cc219e8707238b9efedc",
    "title": "青山白云歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "青山白云翁，放浪酒中死。埋骨长松根，夜夜听溪水。",
      "松老会作薪，骨朽会作尘。但留千载狂名在，知我它年自有人。"
    ]
  },
  {
    "id": "2e89e42007d9cc21f725ee3ddd9e9e63",
    "title": "药圃",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "少年读尔雅，亦喜骚人语。",
      "幸兹身少闲，治地开药圃。",
      "破荒斸瓦砾，引水灌膏乳。",
      "玉芝移石帆，金星取天姥。",
      "申椒蘼芜辈，一一粲可数。",
      "次第雨苗滋，参差风叶举。",
      "山僧与野老，言议各有取。",
      "瓜香躬采曝，泉洁谨炊鬻。",
      "老夫病若失，稚子喜欲舞。",
      "馀年有几何，长镵真托汝。"
    ]
  },
  {
    "id": "2e89e42007d9cc2109ba74369ba1e436",
    "title": "题斋壁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生喜萧散，垂老厌奔走。",
      "三年镜湖上，乐事未曾有。",
      "晨开一卷书，暮把一卮酒。",
      "病除觉身轻，赤脚自蹋藕。",
      "乃知造物意，亦未弃衰朽。",
      "今夕月殊佳，出门唤邻叟。"
    ]
  },
  {
    "id": "2e89e42007d9cc2182a2ac6917c27382",
    "title": "白发",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "疾病侵壮年，发恐不及白。",
      "偶赖针石功，寓世成久客。",
      "行年垂七十，霜雪纷满帻。",
      "耳目虽已衰，亦未与人隔。",
      "濯缨千顷湖，送老五亩宅。",
      "大布缝长衫，东阡复南陌。"
    ]
  },
  {
    "id": "2e89e42007d9cc2155c16dbeed1e9e7b",
    "title": "小雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "百谷畏秋阳，常恐膏泽吝。",
      "大哉天公仁，霢霂来有信。",
      "蘋汀水未长，药垄土先润。",
      "新凉生葛衣，老惫亦小振。"
    ]
  },
  {
    "id": "2e89e42007d9cc21cebb8ebfcd57e60d",
    "title": "七月十七日大雨极凉",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "吴中七月热未已，渴乌呀呀井无水。",
      "炎官护前不少敛，树头敢望秋风起。",
      "天公老手亦岂难，雨来黑云如坏山。",
      "瓦沟淙淙万银竹，变化只在须臾间。",
      "老夫挑灯北窗下，山童夜归泥过踝。",
      "草根促织有底忙，缣衣未赎还慨慷。"
    ]
  },
  {
    "id": "2e89e42007d9cc21531e4c6f614f81c5",
    "title": "雨夜南堂独坐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老夫眼暗牙齿疏，七十未满六十馀。",
      "故人欲尽谁与娱，独坐默诵小年书。",
      "北风日夜吹雨急，空村泥深屋茆湿。",
      "凤凰览德乃下集，可怜飞萤常熠熠。"
    ]
  },
  {
    "id": "2e89e42007d9cc21ad21c07d94207375",
    "title": "枕上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "守书眼欲闇，投枕乃瞭然。",
      "儿曹戒曳履，相语翁正眠。",
      "岂知拥败褐，炯如寒鱼鳏。",
      "少时笑老人，其事今好还。",
      "萧萧双白鬓，忽忽七十年。",
      "岂惟老态出，已觉衰病缠。",
      "白昼尚便静，况此清夜阑。",
      "妙处殆难名，睡与不睡间。"
    ]
  },
  {
    "id": "2e89e42007d9cc21822ad2dcfaa165f5",
    "title": "晚晴",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今年秋多阴，殊未决丰歉。",
      "时时云一片，复作雨数点。",
      "晚来晴颇牢，天宇碧如染。",
      "微风过林梢，斜日在山崦。",
      "农家筑场罢，竭作事收敛。",
      "贪睡吾可惭，斋扉昼长掩。"
    ]
  },
  {
    "id": "2e89e42007d9cc212855e669e90bfc0e",
    "title": "壬子八月癸卯大风雨拔木飘瓦通夕不能寐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔浮江坐贪快，六十幅蒲船尾挂。",
      "恶风吹到马当祠，出没蜿蜒舞澎湃。",
      "舟人失色急倒樯，共上芦湾望祠拜。",
      "风云昼晦性命忧，更复何心问薪菜。",
      "颠危仅免葬鱼腹，至今常抱垂堂戒。",
      "岂知风雨有兹夕，屋破窗鸣纷百怪。",
      "直疑屋外即长江，九转得生那可再。",
      "正襟默坐徐自思，忠信固可当丧败。",
      "鬼神虽恶技有穷，卷地破山真一噫。",
      "明朝倚杖看晴云，兹夕惊心复何在。"
    ]
  },
  {
    "id": "2e89e42007d9cc21341fda6d7609176c",
    "title": "醉歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "佛如优昙时一出，老姥何为憎见佛。",
      "山从古在天地间，愚公可笑欲移山。",
      "火其书，庐其居，佛亦何曾可扫除。",
      "子有孙，孙有子，山竟嵯峨汝何喜。",
      "床头有酒敌霜风，诗成老气尚如虹。",
      "八万四千颠倒想，与君同付醉眠中。"
    ]
  },
  {
    "id": "2e89e42007d9cc219266b6a031b59204",
    "title": "泸州乱",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "高寺坡前火照天，南定楼下血成川。",
      "从事横尸太守死，处处巷陌森戈鋋。",
      "此州雄跨西南边，平安烽火夜夜传。",
      "岂知痈疽溃在内，漫倚筑城如铁坚。",
      "从来守边要人望，纵有奸谋气先丧。",
      "即今死者端为谁，姓名至死无人知。"
    ]
  },
  {
    "id": "2e89e42007d9cc218c325383a1351af4",
    "title": "九月一日夜读诗稿有感走笔作歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔学诗未有得，残馀未免从人乞。",
      "力孱气馁心自知，妄取虚名有惭色。",
      "四十从戎驻南郑，酣宴军中夜连日。",
      "打毬筑场一千步，阅马列厩三万疋。",
      "华灯纵博声满楼，宝钗艳舞光照席。",
      "琵琶弦急冰雹乱，羯鼓手匀风雨疾。",
      "诗家三昧忽见前，屈贾在眼元历历。",
      "天机云锦用在我，剪裁妙处非刀尺。",
      "世间才杰固不乏，秋毫未合天地隔。",
      "放翁老死何足论，广陵散绝还堪惜。"
    ]
  },
  {
    "id": "2e89e42007d9cc2167af59b08175fbea",
    "title": "上书乞再任冲佑",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "虬枝六尺藤，方屋九寸帽。",
      "人间无处著，山水归寄傲。",
      "耳中闻渊明，自我发未燥。",
      "高标不可揖，七十忽已到。",
      "明窗置经龛，奥室养丹灶。",
      "虽云迫迟暮，要足平昔好。",
      "悠然万念空，快若河卷扫。",
      "寄声幔亭云，行拜散人号。"
    ]
  },
  {
    "id": "2e89e42007d9cc21a0ce23c8e77a66df",
    "title": "夜观严光祠碑有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我昔过钓台，峭石插江渌。",
      "登堂拜严子，挹水荐秋菊。",
      "君看此眉宇，何地著荣辱。",
      "雒阳逢故人，醉脚加其腹。",
      "书生常事尔，乃复骇世俗。",
      "正令为少留，要非昔文叔。",
      "平生陋范晔，琐琐何足录。",
      "安得太史公，妙语写高躅。"
    ]
  },
  {
    "id": "2e89e42007d9cc21395045696e88e426",
    "title": "新黏竹隔作暖阁",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "骨相元作臞儒酸，况复疾竖乘衰残。",
      "鹁姑声急雨方作，乌桕叶丹天已寒。",
      "封姨青女交作厄，竹君禇生却怜客。",
      "小儿但喜夜炉红，老夫更爱晨窗白。",
      "蜗牛负庐亦自容，是岂不足支穷冬。",
      "已胜展钵三椽下，莫羡苴茆万户封。"
    ]
  },
  {
    "id": "2e89e42007d9cc212f1a50df5c4ff7b4",
    "title": "月夜作",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "江风吹微云，长空散鱼鳞。",
      "秋露洗明月，青山涌冰轮。",
      "我病适良已，欣然岸纶巾。",
      "索酒恼诸儿，哦诗惊四邻。",
      "颇觉胸次空，未叹白发新。",
      "庭菊卧残枝，奇香犹绝尘。",
      "园梅虽未花，瘦影已可人。",
      "方池湛奫沦，丑石立嶙峋。",
      "幸无千金费，亦足终吾身。",
      "乐哉何所恨，击壤从尧民。"
    ]
  },
  {
    "id": "2e89e42007d9cc2126745cfa05f5fd0b",
    "title": "醉倒歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "曩时对酒不敢饮，侧睨旁观皆贝锦。",
      "狂言欲发畏客传，一笑未成忧祸稔。",
      "如今醉倒官道边，插花不怕颠狂甚。",
      "行人唤起更嵬昂，牧竖扶归犹踔踸。",
      "始知人生元自乐，误计作官常懔懔。",
      "秋毫得丧何足论，万古兴亡一酣枕。"
    ]
  },
  {
    "id": "2e89e42007d9cc2144121886d13287c1",
    "title": "冬夜",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "新醅引睡睡味浓，有如猩唇荐驼峰。",
      "屏深毡暖衾裯重，鼻端雷起惊儿童。",
      "床头兰釭缀玉虫，双瓶汤熟炉正红。",
      "梦回起坐夜未中，凭几困睫犹瞢瞢。",
      "霜风凋尽玉井桐，月落翠雾栖房栊。",
      "一杯罂粟蛮奴供，庄周蝴蝶两俱空。"
    ]
  },
  {
    "id": "2e89e42007d9cc21a2ebf61421716fad",
    "title": "醉卧松下短歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "披鹿裘，枕白石，醉卧松阴当月夕。",
      "寒藤夭矫学草书，天风萧森入诗律。",
      "忽然梦上百尺颠，绿毛邂逅巢云仙。",
      "相携大笑咸阳市，俯仰尘世三千年。"
    ]
  },
  {
    "id": "2e89e42007d9cc2107a3343e3a163f4d",
    "title": "霜草",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "入冬已两旬，泽国霜始霣。",
      "可怜青青草，一夕生意尽。",
      "嗟予蒲柳姿，去日若飞隼。",
      "草衰有复荣，我发宁再鬒。",
      "微官虽置散，束带终自悯。",
      "渐退用妇言，千载付一哂。"
    ]
  },
  {
    "id": "2e89e42007d9cc21441218865c82839b",
    "title": "冬夜",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "百钱买菅席，锦茵亦何加。",
      "疋布缝粗裘，安用狐腋奢。",
      "昨者南山僧，松肪寄一车。",
      "可以照读书，坚坐待朝霞。",
      "顾影为发笑，山童双髻丫。",
      "一掬琴高鱼，聊用荐夜茶。"
    ]
  },
  {
    "id": "2e89e42007d9cc21fae56758880f2e15",
    "title": "假寐见海山异甚作小诗记之",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "海如黛色深，浪作雪点溅。",
      "数峰黄金山，巉绝出水面。",
      "此非想与因，了了目中见。",
      "何时真往游，浮世付掣电。"
    ]
  },
  {
    "id": "2e89e42007d9cc218bcf6e5f46ce63c9",
    "title": "探梅",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我游东村冲暮烟，断桥流水鸣溅溅。",
      "欲寻梅花作一笑，数枝忽到拄杖边。",
      "高标元合著山泽，绝艳岂复施丹铅。",
      "定知曾授餐玉法，不尔恐是凌波仙。",
      "锦江赋诗忽万里，蓬山把酒今三年。",
      "相逢风味宛如昨，人生何者非前缘。",
      "颇思取醉极清赏，杖头幸有百许钱。",
      "但判插破乌纱帽，莫记吹落黄金船。"
    ]
  },
  {
    "id": "2e89e42007d9cc21fbd5a0d8f5fb9ba3",
    "title": "岁暮风雨二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "骄风起海澨，浩荡东北来。",
      "铁骑掠阵过，秋涛触山回。",
      "老夫北窗下，坐守寒炉灰。",
      "处世困忧患，万事学低摧。",
      "便欲灭灯睡，门闭不敢开。",
      "并海固多风，汝孱良可哀。",
      "念昔少年日，从戎何壮哉。",
      "独骑洮河马，涉渭夜衔枚。"
    ]
  },
  {
    "id": "2e89e42007d9cc21fbd5a0d83648987a",
    "title": "岁暮风雨二首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一冬少雨雪，人意常昏昏。",
      "夜半有奇事，雨声卷江村。",
      "陆子真老农，破屋依颓垣。",
      "扶持衰病身，收召谴逐魂。",
      "手烹墙阴荠，美若乳下豚。",
      "听雨取一醉，不厌村酒浑。",
      "眼眚灯生晕，衣弊虱可扪。",
      "父子幸相守，万事何足论。"
    ]
  },
  {
    "id": "2e89e42007d9cc217b8281311f83fcbc",
    "title": "午睡起消摇园中因登山麓薄暮乃归",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老病攻百骸，徽纆困束缚。",
      "颓然一熟睡，如获万金药。",
      "窗明竹影乱，林暖鸟声乐。",
      "灰深香欲上，火活汤正作。",
      "毫瓯羞茗荈，铜洗供盥濯。",
      "整巾出庭户，曳杖历岩壑。",
      "遥岑见木杪，细水啮篱脚。",
      "踟躇遂忘归，清啸送日落。"
    ]
  },
  {
    "id": "2e89e42007d9cc21be7c068a99c2ece3",
    "title": "群儿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "野行遇群儿，呼笑运甓忙。",
      "共为小浮图，嶙峋当道旁。",
      "蚬壳以注灯，碗足以焚香。",
      "须臾一鬨散，无益亦何伤。",
      "古来富贵人，峨冠登庙堂。",
      "谋谟一悖谬，县宇失太康。",
      "坐令安业民，血喋而尸僵。",
      "传呼一朝宠，遗患日月长。",
      "均为儿戏尔，祸机孰深藏。",
      "我作群儿诗，持用砭世肓。"
    ]
  },
  {
    "id": "2e89e42007d9cc2197b087d91356f1d5",
    "title": "夜闻湖中渔歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "梦回一灯翳复明，卧闻湖上渔歌声。",
      "呜呜乍低忽更起，袅袅欲断还微萦。",
      "初随缺月堕烟浦，已和残角吹江城。",
      "悲伤似击渐离筑，忠愤如抚桓伊筝。",
      "放臣万里忧国泪，戍客白首怀乡情。",
      "峡猿失侣方独宿，沙雁垂翅犹遐征。",
      "巴巫竹枝短亭晚，潇湘欸乃孤舟横。",
      "世间此恨故相似，使我百感何由平。"
    ]
  },
  {
    "id": "2e89e42007d9cc2192ea6ed54e4f6bb1",
    "title": "夜大雪歌",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "朔风吹雪飞万里，三更蔌蔌鸣窗纸。初疑天女下散花，复恐麻姑行掷米。",
      "异哉冻砚已生冰，信矣重衾如泼水。山中卧涧松竹折，庭前蔽地乌鸢死。",
      "昨日之燠殊昏昏，桃李欲坼春满园。阴阳错谬世或有，物穷则变古所言。",
      "虽云明年幸一麦，冻馁沟壑知谁存。呜呼今夕之雪未足论，所忧明日𡾰嵼高塞门。"
    ]
  },
  {
    "id": "2e89e42007d9cc21ab7426f52362c1cc",
    "title": "饮酒",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "六十四民安在哉，千八百国俱烟埃。",
      "世人一沤寄巨海，对酒不醉吁可哀。",
      "平生清狂今白首，芒屦布裘称野叟。",
      "晨兴窗几网蛛丝，石洞书来饷名酒。",
      "看月直到月无时，寻花直到花片飞。",
      "醉中往往花压帽，邻里聚看湖边归。",
      "先生两耳不须洗，利名不到先生耳。",
      "狂歌起舞君勿嘲，青山白云终醉死。"
    ]
  },
  {
    "id": "2e89e42007d9cc210460d80b7dbc1ba3",
    "title": "雨雪兼旬有赋",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冬温思雨雪，稍久已复厌。",
      "祁寒人怨咨，千载语犹验。",
      "人心自无常，天命本不僭。",
      "积阴势已极，浮云会当敛。",
      "山花红酣酣，溪水绿滟滟。",
      "短篷倘可具，与子东入剡。"
    ]
  },
  {
    "id": "2e89e42007d9cc21a6a5a78e55214a4e",
    "title": "壬子除夕",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "前村后村燎火明，东家西家爆竹声。",
      "老逢新正幸强健，却视徂岁何峥嵘。",
      "儿时祝身愿事主，谈笑可使中原清。",
      "岂知一出践忧患，敛缩岂复希功名。",
      "雪霜满鬓觉死近，节物到眼空叹惊。",
      "蚕官社公正暖热，春盘傩鼓争施行。",
      "蓬门车马所不至，山僧野叟相逢迎。",
      "呜呼吾曹见事晚，古俗实在蚩蚩氓。",
      "茆檐一笑语儿子，明当满奉屠苏觥。"
    ]
  },
  {
    "id": "2e89e42007d9cc217362231383d0d943",
    "title": "避世行",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君渴未尝饮鸩羽，君饥未尝食乌喙。惟其知之审，取舍不待议。",
      "有眼看青天，对客实少味。有口啖松柏，火食太多事。",
      "作官蓄妻孥，陷阱安所避。刀锯与鼎镬，孰匪君自致。",
      "欲求人迹不到处，忘形麋鹿与俱逝。杳杳白云青嶂间，千岁巢居常避世。"
    ]
  },
  {
    "id": "2e89e42007d9cc218096d6c0882dde1f",
    "title": "稽山农",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "华胥氏之国，可以卜吾居。无怀氏之民，可以为吾友。",
      "眼如岩电不看人，腹似鸱夷惟贮酒。周公礼乐寂不传，司马兵法亡亦久。",
      "赖有神农之学存至今，扶犁近可师野叟。粗缯大布以御冬，黄粱黑黍身自舂。",
      "园畦剪韭胜肉美，社瓮拨醅如粥醲。安得天下常年丰，老死不见传边烽。",
      "利名画断莫挂口，子孙世作稽山农。"
    ]
  },
  {
    "id": "2e89e42007d9cc2174c73ad072d666db",
    "title": "牧牛儿",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "南村牧牛儿，赤脚踏牛立。",
      "衣穿江风冷，笠败山雨急。",
      "长陂望若远，隘巷忽相及。",
      "儿归牛入栏，烟火茆檐湿。"
    ]
  },
  {
    "id": "2e89e42007d9cc216d3a67615f58f393",
    "title": "读书未终卷而睡有感",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "暮年缘一懒，百事俱弃置。",
      "今遂懒到书，把卷辄坐睡。",
      "其馀懒则已，感此独歔欷。",
      "念昔少壮时，日夜痛磨砺。",
      "誓言死为期，身在敢暴弃。",
      "宁知未死前，殆欲负此志。",
      "颜回称好学，扬雄乃识字。",
      "勉哉慕前修，自画圣所讳。"
    ]
  },
  {
    "id": "2e89e42007d9cc2158e132b38456b24a",
    "title": "湖上",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "今朝雨初晴，湖上好天色。",
      "落梅纷可藉，桑柳亦已拆。",
      "老夫病良已，并水散轻策。",
      "冉冉春物新，忽忽衰发白。",
      "四方岂不乐，懒惰畏远客。",
      "惟当勤买酒，东城复南陌。"
    ]
  },
  {
    "id": "2e89e42007d9cc214377efbef948d2ca",
    "title": "僧庐",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "僧庐土木涂金碧，四出徵求如羽檄。",
      "富商豪吏多厚积，宜其弃金如瓦砾。",
      "贫民妻子半菽食，一饥转作沟中瘠。",
      "赋敛鞭笞县庭赤，持以与僧亦不惜。",
      "古者养民如养儿，劝相农事忧其饥。",
      "露台百金止不为，尚愧七月周公诗。",
      "流俗纷纷岂知此，熟视创残谓当尔。",
      "杰屋大像无时止，安得疲民免饥死。"
    ]
  },
  {
    "id": "2e89e42007d9cc21e658363de050102a",
    "title": "春游",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "镜湖春游甲吴越，莺花如海城南陌。",
      "十里笙歌声不绝，不待清明寒食节。",
      "青丝玉瓶挈新酿，细柳穿鱼初出浪。",
      "花外金羁络雪驹，桥边翠幕围螭舫。",
      "怕雨愁阴人未知，时时微雨却相宜。",
      "养花天色君须记，正在轻云嫩霭时。"
    ]
  },
  {
    "id": "2e89e42007d9cc219136fd23f83288ad",
    "title": "赠刘改之秀才",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君居古荆州，醉胆天宇小。尚不拜庞公，况肯依刘表。",
      "胸中九渊蛟龙蟠，笔底六月冰雹寒。有时大叫脱乌帻，不怕酒杯如海宽。",
      "放翁七十病欲死，相逢尚能刮眼看。李广不生楚汉间，封侯万户宜其难。"
    ]
  },
  {
    "id": "2e89e42007d9cc21fe3a2a6ed87763bf",
    "title": "送佛照光老赴径山",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "大觉住育王，拗折拄杖强到底。佛照住育王，挑得钵囊随诏起。",
      "从来宗门话，只要句不死。说同说异庵外人，若是吾宗宁有此。",
      "日日风雨今日晴，万里春光入帝城。传宣江上走中使，开堂座下罗公卿。",
      "御香霭霭云共布，法音浩浩潮收声。报恩一句作么道，常遣山林见太平。"
    ]
  },
  {
    "id": "2e89e42007d9cc21696669c7f3b192a1",
    "title": "戒杀",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "物生天地间，同此一太虚。",
      "林林各自植，但坐形骸拘。",
      "日夜相残杀，曾不置斯须。",
      "皮毛备裘褐，膏血资甘腴。",
      "鸡鹜羊彘辈，尚食稗与刍。",
      "飞潜何与汝，祸乃及禽鱼。",
      "豺虎之害人，亦为饥所驱。",
      "汝顾不自省，何暇议彼欤。",
      "又于人类中，各私六尺躯。",
      "方其忿怒时，流血视若无。",
      "我欲反其源，默观受气初。",
      "挺刃之所加，惨若在我肤。",
      "朝饭一釜豆，莫饭一杯蔬。",
      "扪腹茆檐下，陶然欢有馀。"
    ]
  },
  {
    "id": "2e89e42007d9cc21fb7facc88df22e89",
    "title": "雨中排闷",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "一春苦沉阴，未省见桃李。",
      "已逢暗寒食，更值雨甲子。",
      "重云失南山，寸步困泥滓。",
      "箨龙已𧥄𧥄，一饱差可喜。"
    ]
  },
  {
    "id": "2e89e42007d9cc21d7334b1a711206fc",
    "title": "杜敬叔寓僧舍开轩松下以虚濑名之来求诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君不见洛阳八节滩，未至一舍闻惊湍。生绡六幅谁所画，入眼能令三伏寒。",
      "又不见桐庐七里濑，溅雪跳珠舞澎湃。羊裘老子去千年，绝世孤风凛如在。",
      "杜陵之孙今胜流，飘然不必事远游。结茆古寺听松吹，坐擅洛水桐江秋。",
      "放翁百念俱已矣，独有好奇心未死。约君少待秋月明，抱琴来宿写滩声。"
    ]
  },
  {
    "id": "2e89e42007d9cc21f562ebb5ea033e5c",
    "title": "赠径山铦书记",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "径山老将无勍敌，百万魔军俱扫迹。",
      "座下何人策隽功，筹略纵横铦记室。",
      "铦公声名满吴会，惟有放翁最先识。",
      "奕奕挥毫王粲诗，翩翩插羽陈琳檄。",
      "风雷东海起伏龙，缫藉圜丘荐苍璧。",
      "径山入门第一义，万口哗言真称职。",
      "我谓铦公岂止此，径山钵袋渠能得。",
      "一枝白拂倘付之，会见青天飞霹雳。"
    ]
  },
  {
    "id": "2e89e42007d9cc21f97e3bb0b029b752",
    "title": "困甚戏书",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "官如枝头乾，不受雨露恩。",
      "身如水上浮，泛泛宁有根。",
      "刈茆以苫屋，缚柴以为门。",
      "故人分禄米，邻父饷鱼飧。",
      "前门吏徵租，后门质襦裈。",
      "不敢谋岁月，且复支朝昏。",
      "雨馀幽花拆，亦可侑清尊。",
      "吾生信已乎，终老此山村。"
    ]
  },
  {
    "id": "2e89e42007d9cc21c4b329ea2aaaf3d0",
    "title": "喜雨",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "雷车隆隆南山阳，电光煜煜北斗傍。",
      "急雨横斜生土香，草木苏醒起仆僵。",
      "芭蕉抽心凤尾长，薜荔引蔓龙鳞苍。",
      "葛幮竹簟夜更凉，超然真欲无羲皇。",
      "常年七月蚊殷廊，今夕肃肃疑飞霜。",
      "水车罢踏戽斗藏，家家买酒歌时康。"
    ]
  },
  {
    "id": "2e89e42007d9cc216845db5316ef730b",
    "title": "门外纳凉",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "玄云障落日，早得数刻凉。",
      "寒泉洒门前，浴罢倚胡床。",
      "蝉声晚愈壮，藕花凋更香。",
      "啸咏忽已久，野色来苍苍。",
      "新月淡无辉，大星森有芒。",
      "水鸟亦归宿，飞鸣掠横塘。",
      "人生各有时，何至终身忙。",
      "抚髀三太息，坠露湿衣裳。"
    ]
  },
  {
    "id": "2e89e42007d9cc21bc443c9f7f448114",
    "title": "赠苏赵叟兄弟",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "君家真德门，才杰生衮衮。",
      "托契则甚深，所恨相识晚。",
      "携文数过我，每读必三反。",
      "譬如天厩驹，真是渥洼产。",
      "闭门万卷读，更要极源本。",
      "才难圣所叹，期子敢不远。"
    ]
  },
  {
    "id": "2e89e42007d9cc21ff1074249f020894",
    "title": "仆顷在征西大幕登高望关辅乐之每冀王师拓定得卜居焉暇日记此意以示子孙",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "八月残暑退，秋声满庭树。",
      "岂无四方志，衰病迫霜露。",
      "辽东黄头奴，稔恶天震怒。",
      "南北会当一，老我悲不遇。",
      "子孙勉西迁，俗厚吾所慕。",
      "约己收孤嫠，教子立门户。",
      "黍稌暗阡陌，鹑雉足匕箸。",
      "永为河渭民，勿惮关山路。"
    ]
  },
  {
    "id": "2e89e42007d9cc218d552375e29c9a52",
    "title": "读陶诗",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "我诗慕渊明，恨不造其微。",
      "退归亦已晚，饮酒或庶几。",
      "雨馀锄瓜垄，月下坐钓矶。",
      "千载无斯人，吾将谁与归。"
    ]
  },
  {
    "id": "2e89e42007d9cc212951309b56526c33",
    "title": "秋夜感旧十二韵",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "冷萤缀蓬根，忽复照高树。",
      "年光逝不留，百感集迟暮。",
      "往者秦蜀间，慷慨事征戍。",
      "猿啼鬼迷店，马噤飞石铺。",
      "危岭高入云，朽栈劣容步。",
      "天近星宿大，江恶蛟鼍怒。",
      "意气颇自奇，性命那复顾。",
      "最怀清渭上，冲雪夜掠渡。",
      "封侯细事尔，所冀垂竹素。",
      "兜鍪竟何成，岂独儒冠误。",
      "当时妄校尉，旗纛今照路。",
      "浩歌遂成章，聊慰老不遇。"
    ]
  },
  {
    "id": "2e89e42007d9cc2131718239ecfc2375",
    "title": "溪上杂言",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "溪上之丘，吾可以休。溪中之舟，吾可以游。一裘虽弊可度风雪虐，一箪虽薄未有旦夕忧。",
      "愧于此心鼎食其敢饱，负其所学蝉冕增吾羞。古人谁谓不可见，黄卷犹能睹生面。",
      "百谷薿薿知稷功，九州茫茫开禹甸。巍巍成功亦何有，治乱但如翻覆手。",
      "逢时皆可致唐虞，比身管乐宁非苟。树桑酿酒蕃鸡豚，是中端有王业存。",
      "一朝遇合得施设，千载始知吾道尊。"
    ]
  },
  {
    "id": "2e89e42007d9cc219b552b736decff73",
    "title": "感怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "老病与世绝，屏迹三家村。",
      "我居一何陋，举手屋可扪。",
      "客至不能迎，坚坐度朝昏。",
      "一窗修竹下，超然傲羲轩。",
      "外物自变迁，内景常默存。",
      "黄流不注海，浩浩朝昆仑。",
      "妙道本自得，至言初不烦。",
      "功成出绪馀，犹足康黎元。"
    ]
  },
  {
    "id": "2e89e42007d9cc219b552b7385d92fed",
    "title": "感怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "卜居镜湖上，一庵环翠屏。",
      "竹林藏谽谺，岭路蟠青冥。",
      "鶱腾立奇石，崭绝瞻危亭。",
      "车马虽扫迹，猿鸟与忘形。",
      "我行半九州，蹋尽芒鞋青。",
      "岂知雪满鬓，于兹敞云扃。",
      "丹砂收箭镞，茯苓斸人形。",
      "辽天渺归鹤，一瞬三千龄。"
    ]
  },
  {
    "id": "2e89e42007d9cc219b552b73612c306c",
    "title": "感怀四首",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "平生喜栽花，赖以娱寂寞。",
      "小园财一亩，粲粲万跗萼。",
      "典衣买紫桂，辍食致红药。",
      "阡眠香草茂，掩苒烟柳弱。",
      "踏雨探花开，障风畏花落。",
      "虽惭童心在，终胜尘事缚。",
      "今日疾稍间，天气亦清廓。",
      "啼鸟寒不归，可以侑吾酌。"
    ]
  },
  {
    "id": "2e89e42007d9cc219ab9edfa1d210a4c",
    "title": "物有可叹者因戏作数语以识之",
    "authorName": "陆游",
    "authorId": "2e89e42007d9cc21c21002f4f7cade80",
    "dynasty": "宋",
    "content": [
      "鸡栖及我未掩扉，犬虽远出暮自归。",
      "司晨警夜职交举，簸糠弃粒报亦微。",
      "查查双鹊更愧汝，庭树夜宿常相依。",
      "岂怜主人老寂寞，暖热蓬户不忍违。",
      "养鸱甚恩健即去，养鹰虽久饱亦飞。",
      "嗟哉物性厚薄异，使我隐几空歔欷。"
    ]
  }
]