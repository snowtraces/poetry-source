[
  {
    "id": "2e89e420e9c38b68dd7f47bede9932d1",
    "title": "送庭老罢尉金坛",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "心无畦畛见天真，落落男儿七尺身。",
      "莫叹一官淹圣代，聊将三釜慰慈亲。",
      "月明空照居民侣，风急随飘去马尘。",
      "寂寞西轩人别后，海棠花好为谁春。"
    ]
  },
  {
    "id": "2e89e420e9c38b68a440899438e794a2",
    "title": "寄介甫",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "天门廉陛郁巍巍，势利宁无淡泊讥。",
      "谁与蹠徒争有道，好思吾党共言归。",
      "古人踽踽今何取，天下滔滔昔已非。",
      "终见乘桴去沧海，好留馀地许相依。"
    ]
  },
  {
    "id": "2e89e420e9c38b681389c6ae48512843",
    "title": "奉寄黄任道",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "蒿莱日日没幽居，时得新诗亦自娱。",
      "为有远怀希稷卨，或时飞梦见唐虞。",
      "久谙末俗难谋道，益厌庸儿妄问儒。",
      "绝笔断弦无意寄，笑将远目睨清虚。"
    ]
  },
  {
    "id": "2e89e420e9c38b68efd8b870cf218f65",
    "title": "奉寄朱昌叔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "劳劳忽忽欲谁从，要有田园去自终。",
      "衰俗未知谁得失，古风期与子穷通。",
      "三年客兴看秋叶，万里归心寄断蓬。",
      "知有世嘲无意解，自惭疏懒甚扬雄。"
    ]
  },
  {
    "id": "2e89e420e9c38b6896703deda964941c",
    "title": "到润望竹林寺忆朱昌叔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "常与幽人过竹林，重来无地豁烦襟。",
      "青山欲去谁堪语，薄俗相期不到心。",
      "何计江湖终隐钓，去随鱼鸟共飞沉。",
      "尘埃闻说难为客，早晚归来忆旧吟。"
    ]
  },
  {
    "id": "2e89e420e9c38b68cc74bddc625fd31d",
    "title": "奉寄伯兄泰伯",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "心迹牵羁逐势分，一生襟抱向谁论。",
      "十年漂泊迷南北，千里忧思厌梦魂。",
      "书托远怀期日月，眼和衰泪望乾坤。",
      "何时得就归来赋，老守桑麻聚一门。"
    ]
  },
  {
    "id": "2e89e420e9c38b681eb9c6b3769d4edf",
    "title": "奉寄崔伯易",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "功业尝闻亦有时，可能天命出依违。",
      "终看世态真何道，不得吾心自合归。",
      "廊庙得逢应有义，草茅虽老尚知非。",
      "秋来客况无他异，时向西风诵式微。"
    ]
  },
  {
    "id": "2e89e420e9c38b686a1c4bb315fcdc91",
    "title": "寄满子权二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "窗前午枕梦忘还，门外清风昼掩关。",
      "天下谁当千古后，床头自笑六经闲。",
      "能将道系穷通里，安用身居进退间。",
      "自愧公心犹有蔽，清时无日不思山。"
    ]
  },
  {
    "id": "2e89e420e9c38b686a1c4bb34565fb28",
    "title": "寄满子权二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "终年谋食亦何得，浪取穷愁只自侵。",
      "饿死有时非正命，劳生几不愧常心。",
      "百年此去尘埃在，万古从来意思深。",
      "莫说山林是轻往，穷来无计得山林。"
    ]
  },
  {
    "id": "2e89e420e9c38b68253939d30e45b2d3",
    "title": "寄李君厚",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "一笑东风去十年，重来稚子已差肩。",
      "脱衣呼客家声旧，把酒论心士气全。",
      "病骥远思牵直道，老鹰秋梦入青天。",
      "自言出处身无累，一把穷通寄自然。"
    ]
  },
  {
    "id": "2e89e420e9c38b68e40a8520ecc055f9",
    "title": "强颜寄任道子权",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "强颜求世亦何从，甔石时时得复空。",
      "何日能无寒饿役，此身得与圣贤终。",
      "人生汲汲须高致，世态浑浑未易穷。",
      "安得相逢共相语，荒城回首又春风。"
    ]
  },
  {
    "id": "2e89e420e9c38b68804eba534fcc1c88",
    "title": "招夏和叔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "矻矻雕镌役俗儿，六经尘土有谁吹。",
      "我追往圣思前躅，子苟安行即后时。",
      "大遇定为当世福，不逢犹作后来师。",
      "思量最是男儿事，此外吾曹不足期。"
    ]
  },
  {
    "id": "2e89e420e9c38b68e9b47a6e1ec3d706",
    "title": "赠崔伯易",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "巉岩恶面插苍须，中道时时自笑呼。",
      "但怪佯狂轻去俗，果闻高论足开余。",
      "恶看富贵庸男子，喜见徜徉隐丈夫。",
      "我是自高无许可，今朝为子一长吁。"
    ]
  },
  {
    "id": "2e89e420e9c38b684525321b2a8471a6",
    "title": "赠裴仲卿",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "匣剑光芒射斗牛，持携天下洗人仇。",
      "英雄心胆老犹壮，道路风尘行未休。",
      "名重更须完小节，义高何必论闲愁。",
      "蒙蒙细雨陵阳市，折取重梅上酒楼。"
    ]
  },
  {
    "id": "2e89e420e9c38b686b01353c9ffb6c11",
    "title": "寄都下二三子失举二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "翘翘数子拔群伦，落笔文章妙有神。",
      "清世暂时藏琬琰，红尘终不卧麒麟。",
      "淹留京国三年客，牢落江河一病身。",
      "得丧穷通虽付命，双眸忍泪已沾巾。"
    ]
  },
  {
    "id": "2e89e420e9c38b686b01353c814f1f03",
    "title": "寄都下二三子失举二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "太学齑盐共苦辛，寒窗笔砚日相亲。",
      "梁王台畔一分袂，扬子江头三换春。",
      "箧里黄金须买酒，鬓边白发解欺人。",
      "穷通得丧谁能定，况是男儿有此身。"
    ]
  },
  {
    "id": "2e89e420e9c38b686bc4a2f8b3cf9da4",
    "title": "李南夫罢举归隐",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "梦寐风仪近十年，尘埃无路睹云天。",
      "清朝未得荣簪绂，黄卷何妨乐圣贤。",
      "物外高情谁与共，人间佳句已争传。",
      "欲知富贵终难动，一片丹心本寂然。"
    ]
  },
  {
    "id": "2e89e420e9c38b68cc4dc2043421f0e1",
    "title": "甫里",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "甫里先生得古风，放身全入隐沦中。",
      "足磨汉榻星辰动，笔挫吴天物象空。",
      "往事欲寻人寂寂，旧田安在雨蒙蒙。",
      "当时引重高才者，谁是曾来一亩宫。"
    ]
  },
  {
    "id": "2e89e420e9c38b68c5fd2f3a006d379b",
    "title": "次韵朱昌叔见赠",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "虽无才学可人群，偶有诚心与古亲。",
      "兹世几人能永富，此身何恤不终贫。",
      "生无簪绶身宁屈，死有诗书志尚伸。",
      "自匪与君尝素计，斯言何敢易谋人。"
    ]
  },
  {
    "id": "2e89e420e9c38b68578884c5fdf429cc",
    "title": "次韵满子权见寄",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "当世雄图不可怀，退居蒿艾自沉埋。",
      "门无来足荆生道，病不能锄草上阶。",
      "自是直方违世易，况将疏懒合人乖。",
      "无由与子同樵种，回首平林浪可柴。"
    ]
  },
  {
    "id": "2e89e420e9c38b681ba79d8fbf1bf81d",
    "title": "和束熙之论旧",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "当年龆龀偶同门，糊口重来已十春。",
      "仰叹早成浑属子，始知老拙尽输人。",
      "火烟论友劳薰灼，桂檗为生合苦辛。",
      "待看圣贤堂奥去，愿持箕帚扫遗尘。"
    ]
  },
  {
    "id": "2e89e420e9c38b6800011931a4305ce4",
    "title": "谢束丈",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "喜赴西招足屡蹉，自惭愚鄙取无他。",
      "能终未学生何幸，得活诸孤赐最多。",
      "愧面未甘徒已矣，报心全寄命如何。",
      "须知下客终思用，不必时时弹铗歌。"
    ]
  },
  {
    "id": "2e89e420e9c38b68e2f204c3d9037b16",
    "title": "答刘成父四愁诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "倦客维扬每自悲，有时双泪等闲垂。",
      "眼前所识皆庸我，天下为忧可语谁。",
      "把臂便嫌逢子晚，开縢乃见起予诗。",
      "卷舒万彻吟千遍，此后多应手有胝。"
    ]
  },
  {
    "id": "2e89e420e9c38b688debdd4504e1405b",
    "title": "还萧几道诗卷",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "武夷山骨插青冥，秀气中蟠产俊英。",
      "高似君平于市隐，穷如东野以诗鸣。",
      "骅骝老骋青云足，绿绮纯含太古声。",
      "顾我自忧衰病久，为君双眼暂时明。"
    ]
  },
  {
    "id": "2e89e420e9c38b68a7cf4ef224ac18f5",
    "title": "再次元韵答几道",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "尘嚣摆落到鸿冥，始见当时遁世英。",
      "丛棘敢思丹凤至，寸筳惭叩巨钟鸣。",
      "须知奔竞浮荣路，未若喧传不朽声。",
      "此道固为流俗笑，苟非夫子欲谁明。"
    ]
  },
  {
    "id": "2e89e420e9c38b68f9fbb73e7ccf9a57",
    "title": "谢几道见示佳什因次元韵二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "曾酬唱和向家溪，嫫母终惭敌艳妻。",
      "岂意误将三献玉，翻来轻博一丸泥。",
      "利能绝地同庄剑，巧可凌云上鲁梯。",
      "巾衍珍藏虽已固，只愁飞去化为霓。"
    ]
  },
  {
    "id": "2e89e420e9c38b68f9fbb73ee6baa6c5",
    "title": "谢几道见示佳什因次元韵二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "篇篇光绝夺春华，中有纯音正不邪。",
      "跛鳖久惭追骏足，降旗今巳怯崇牙。",
      "清新格调空吟讽，猥冗言辞自咄嗟。",
      "为我指迷终有得，曲蓬从此长丛麻。"
    ]
  },
  {
    "id": "2e89e420e9c38b689a04d7d70122f2a9",
    "title": "思归",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "平生孤愤自潸然，不作春蚕但食眠。",
      "干禄有心羞枉道，无田虚日望丰年。",
      "每将浩叹期黄卷，已许多忧竞白颠。",
      "旧笑古人轻独往，近来还自忆林泉。"
    ]
  },
  {
    "id": "2e89e420e9c38b682f323e5f6e702a4c",
    "title": "秋日感愤二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "击剑高歌四顾遐，男儿何事系如瓜。",
      "蛟龙不是池中物，燕雀乌知陇上嗟。",
      "命有傥来犹未耳，天徒生我使穷耶。",
      "谢安未是才难者，底事苍生却盛夸。"
    ]
  },
  {
    "id": "2e89e420e9c38b682f323e5f56ffec9c",
    "title": "秋日感愤二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "坐睨归鸿起自嗟，西风吹落泪痕斜。",
      "聚书老懒堆尘楮，秋剑寒酸蛰铁蛇。",
      "自是卧龙犹戢角，浪嗟穴虎向生牙。",
      "从来思掷班佣笔，况是西山旧有家。"
    ]
  },
  {
    "id": "2e89e420e9c38b68bb2422348d3aa6a4",
    "title": "病中",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "十日身无一日宁，病源知向百忧生。",
      "寒侵骐骥应方瘦，蠹满楩楠岂易荣。",
      "小阁昼闲书帙乱，画堂风静药罗声。",
      "北山扶杖终归去，寄语岩猿莫晓惊。"
    ]
  },
  {
    "id": "2e89e420e9c38b68a44089945cd45e97",
    "title": "寄介甫",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "已推事业皆归命，空有文章自满家。",
      "借使牛羊虽有责，岂于凤鸟独无嗟。",
      "人留孟子皆非道，客议扬雄正自哗。",
      "贤哲相望每千古，得逢犹说与时差。"
    ]
  },
  {
    "id": "2e89e420e9c38b689e4c262d3c08ef44",
    "title": "赠致政郭大丞",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "冠盖冲冲语退居，几人年少褫银鱼。",
      "风波脱去都无累，日月闲来静有馀。",
      "一斗独倾花下酒，五车时晒腹中书。",
      "论诗深愧非商也，敢向邱门望起予。"
    ]
  },
  {
    "id": "2e89e420e9c38b6822ad9c8068c81377",
    "title": "闲居奉寄几道",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "门前一径长寒莎，耳冷不闻车马过。",
      "疏竹有风堪待月，空庭无雀可张罗。",
      "道心自觉闲中得，懒性还从病后多。",
      "回首西城望诗老，此心此性复如何。"
    ]
  },
  {
    "id": "2e89e420e9c38b683ce432d1d864df05",
    "title": "金山寺",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "万顷清江浸碧山，乾坤都向此中宽。",
      "楼台影落鱼龙骇，钟磬声来水石寒。",
      "日暮海门飞白鸟，潮回瓜步见黄滩。",
      "当时户外风波恶，只得高僧静处看。"
    ]
  },
  {
    "id": "2e89e420e9c38b68f05d6a861abf4d99",
    "title": "登甘露寺阁",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "忽忽劳生岁月催，时偷高迹出浮埃。",
      "风沾草树红朝动，春入川源绿夜回。",
      "欲出壮怀临八极，可无樽酒到高台。",
      "江山不与人相语，似待忘言野客来。"
    ]
  },
  {
    "id": "2e89e420e9c38b680c8314869cbb27d6",
    "title": "读老杜诗集",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "气吞风雅妙无伦，碌碌当年不见珍。",
      "自是古贤因发愤，非关诗道可穷人。",
      "镌镵物象三千首，照耀乾坤四百春。",
      "寂寞有名身后事，惟馀孤冢耒江滨。"
    ]
  },
  {
    "id": "2e89e420e9c38b688ba42d7d7b726e19",
    "title": "读白乐天集",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "北邙山下一孤坟，流落三千绮丽文。",
      "后世声名高白日，当年荣利等浮云。",
      "屏除忧愤归禅寂，消遣光阴在酒醺。",
      "若使篇章深李杜，竹符还不到君分。"
    ]
  },
  {
    "id": "2e89e420e9c38b68423f7c8f0826550c",
    "title": "过伍子胥庙",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "西风骚客倦游吴，吊古心怀此暂舒。",
      "鬼箓久应除佞嚭，民思今果庙神胥。",
      "虽然邪正皆归死，奈有忠谗各异书。",
      "回首旧江江水在，怒涛犹是不平初。"
    ]
  },
  {
    "id": "2e89e420e9c38b68e32f3f9f28e82191",
    "title": "和人古剑",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "安知岁月几经今，传记汗漫不可寻。",
      "得自废墟埋万古，失曾飞将购千金。",
      "客思秋水龙泉冷，士叹中原虎穴深。",
      "好与壮夫同隐约，铁房寒涩壁尘侵。"
    ]
  },
  {
    "id": "2e89e420e9c38b68d70f8524994e38ea",
    "title": "谢张和仲惠宝云茶",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "故人有意真怜我，灵荈封题寄荜门。",
      "与疗文园消渴病，还招楚客独醒魂。",
      "烹来似带吴云脚，摘处应无谷雨痕。",
      "果肯同尝竹林下，寒泉应有惠山存。"
    ]
  },
  {
    "id": "2e89e420e9c38b68440b423a1665b803",
    "title": "和人孤雁",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "朔碛云深忆旧行，心惊汉月忽骞翔。",
      "江南水阔无天地，漠北沙寒有雪霜。",
      "远目送飞沉暮霭，西风吹影过斜阳。",
      "衡南未到归何日，须信张罗近稻粱。"
    ]
  },
  {
    "id": "2e89e420e9c38b681f9ed92556ecce61",
    "title": "送雁",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "来时群雁去相随，病眼看天远不知。",
      "为有客愁归未得，独凭斜日望多时。",
      "迟迟南国无春雪，细细东风满柳枝。",
      "蝴蝶黄莺有期约，好加归翥莫令迟。"
    ]
  },
  {
    "id": "2e89e420e9c38b682b634c0ac412b92a",
    "title": "鸦鸣",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "庭前佳树绿阴成，树杪飞鸦去就轻。",
      "自顾主人无败德，岂嫌尔口有凶声。",
      "平生直道常多祸，两耳清风一听鸣。",
      "辄莫为人轻自重，须知弹射易忘生。"
    ]
  },
  {
    "id": "2e89e420e9c38b687088a669e9ddf3f6",
    "title": "和人放鱼",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春溪水暖绿蒲沉，两两游鳞跃紫金。",
      "必以直钩应不得，果知非命亦何心。",
      "舟吞远海鲸鲵老，饵满平湖网罟深。",
      "纵尔岂知吾有意，渭川人去事难寻。"
    ]
  },
  {
    "id": "2e89e420e9c38b68db85cb7a1359e83f",
    "title": "和人促织",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "秋虫何尔亦匆匆，何处人心与尔同。",
      "梦枕几年悬客泪，晓窗残月破西风。",
      "人思绝漠冰霜早，妇叹穷阎杼柚空。",
      "更有孤砧共岑寂，平明华发满青铜。"
    ]
  },
  {
    "id": "2e89e420e9c38b686fa3e090bae34657",
    "title": "帘",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "高明庭宇好崇基，枉把疏帘窣地垂。",
      "必欲满堂阴有乐，谁能暗室自无欺。",
      "卷舒未必风无意，间隙须防燕解窥。",
      "莫道人终可遮障，可终遮障亦何为。"
    ]
  },
  {
    "id": "2e89e420e9c38b68637e02942a0cb245",
    "title": "答耿奎",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "浮生飘泊委蓬蒿，洴澼无封敢叹劳。",
      "心学古人方有愧，身从衰俗忽为高。",
      "苟惭枉道干箪食，肯谓非时爱一毛。",
      "末学从兹益知守，善人不鄙与华褒。"
    ]
  },
  {
    "id": "2e89e420e9c38b6825629e14ba5d4d77",
    "title": "江上",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "浩渺烟波不可名，我来闲自濯尘缨。",
      "久思沧海收身去，安得长舟破浪行。",
      "天阔水云连黯淡，日间鸥鹭自飞鸣。",
      "屈平死后渔人尽，后世凭谁论浊清。"
    ]
  },
  {
    "id": "2e89e420e9c38b68a4a444a3b65674d2",
    "title": "洗竹",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "去年春笋密相扶，洗去心图翠色疏。",
      "高节欲令人尽见，枉枝何惜手亲除。",
      "临川常可持为钓，待凤犹能饱有馀。",
      "须看月明风劲夜，寒声薄影满茅居。"
    ]
  },
  {
    "id": "2e89e420e9c38b684aaee525a0fecf98",
    "title": "秋日偶成呈杜子长显之兼简仲美刘丈",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "丈夫不合自穷愁，藜藿先须天下忧。",
      "君不唐虞皆我罪，民推沟壑更谁尤。",
      "须将兼济为吾事，若只诚身亦我羞。",
      "满纸古人皆有道，如其所学愿轲邱。"
    ]
  },
  {
    "id": "2e89e420e9c38b68178ef75b7984c0e8",
    "title": "岁暮言怀呈诸友",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "万事无成只一吁，穷年况复叹穷途。",
      "功名未立头先白，贫病相仍气尚粗。",
      "富贵早知皆有命，穷通料是不由吾。",
      "会须开口随时笑，一曲长歌醉倒壶。"
    ]
  },
  {
    "id": "2e89e420e9c38b6880ccf7d533cbcf7a",
    "title": "日益无聊赖偶成呈子长",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "一夕西风叶下柯，羁人憔悴发沉疴。",
      "穷来无子知难得，命薄于人可奈何。",
      "困卧牛衣空有泪，剧弹铁剑不成歌。",
      "陶家壁冷尘埃满，何日云雷起铁梭。"
    ]
  },
  {
    "id": "2e89e420e9c38b6878844ea0e1cab546",
    "title": "醉后",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "醉里分明别是天，最宜沉溺过流年。",
      "平时政要全稽古，盛世朝廷不乏贤。",
      "但得有生皆自遂，不妨吾属亦陶然。",
      "沉湘死屈如何者，却把醒名欲自专。"
    ]
  },
  {
    "id": "2e89e420e9c38b684c4fb32e7ac5e3df",
    "title": "梅花",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "晓枝开早未多稠，屡嗅清香不忍收。",
      "万木已知春尽到，百花常负后来羞。",
      "东风也合相和暖，腊雪无端欲滞留。",
      "满眼萧疏正堪惜，莫将横笛起人愁。"
    ]
  },
  {
    "id": "2e89e420e9c38b68a950f5afc859d55d",
    "title": "寄宿倅陆经子履",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "勋业悠悠未可贪，直须随处酌醺酣。",
      "君知仕路三无愠，我与人情七不堪。",
      "闻借朱衣为别乘，想回青眼忆高谈。",
      "东风尚有西行约，甬水桥边定解骖。"
    ]
  },
  {
    "id": "2e89e420e9c38b68c7be36d701c0e5b2",
    "title": "平山堂寄欧阳公",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "废苑繁华未可寻，孤城西北路嵚崟。",
      "檐边月过峰峦顶，柱下云回草树阴。",
      "宾客日随千骑乐，管弦风入万家深。",
      "知公白玉堂中梦，未负当时壮观心。"
    ]
  },
  {
    "id": "2e89e420e9c38b68b76cea45bcef99f7",
    "title": "招束伯仁杜子长夜话",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "久阴忽晴已可赏，况复夜气驱蚊藏。",
      "清风逆回六月热，急雨借得三秋凉。",
      "非惟归云人目快，更有白月天心当。",
      "从来万古有未尽，待子一夕心胸张。"
    ]
  },
  {
    "id": "2e89e420e9c38b686cecd8711c51b38e",
    "title": "临别瓜州",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "十年来往常依依，此日复去来何时。",
      "青山有意退弗忍，白发不逢归未迟。",
      "乾坤不尽万里望，草木无限西风悲。",
      "尘缨欲濯恶独洁，沧浪流去清无涯。"
    ]
  },
  {
    "id": "2e89e420e9c38b68e6dbd354a473605d",
    "title": "春意",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春空漠漠多愁容，春意冉冉随归鸿。",
      "寒云飞高不肯雨，白日翳暗何时风。",
      "闲花野草各意态，浓烟弱柳相昏蒙。",
      "北窗厌睡不知夜，起见海月如秋空。"
    ]
  },
  {
    "id": "2e89e420e9c38b68e6c942857fb6f259",
    "title": "平山堂",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "豁豁虚堂巧架成，地平相与远山平。",
      "横岩积翠檐边出，度陇浮苍瓦上生。",
      "春入壶觞分蜀井，风回谈笑落芜城。",
      "谢公已去人怀想，向此还留召伯名。"
    ]
  },
  {
    "id": "2e89e420e9c38b68c97057eea8e9210d",
    "title": "吴学士席上作",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "尘沙欺客日冥冥，喜对贤豪耳目清。",
      "烂熳共夸文字饮，欢娱谁忆管弦声。",
      "风牵翠幕灯相照，月挂朱帘酒屡倾。",
      "后夜想当繁剧处，梦魂还绕北池行。"
    ]
  },
  {
    "id": "2e89e420e9c38b68e0dae596f3c01a55",
    "title": "送介甫行畿县",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "厩牧三年厌苦频，况令持斧似行春。",
      "民氓堕窳怀宽政，吏士因循倚近亲。",
      "被水田畴思贷种，经冬鳏寡待周贫。",
      "想今愈有江湖兴，亦欲同君一钓纶。"
    ]
  },
  {
    "id": "2e89e420e9c38b68a5ff8bd9a11e426f",
    "title": "次韵介甫集禧池上咏鹅",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "池上溶溶浮暖日，野鹅无数自相于。",
      "谋生迹与风波密，择地心将网弋疏。",
      "毛羽鲜明疑振鹭，声鸣和好似关雎。",
      "应怜豢养轻身者，只直羲之数纸书。"
    ]
  },
  {
    "id": "2e89e420e9c38b68c2d41fcc1f1a7908",
    "title": "效退之青青水中蒲",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "双双水中凫，足短翼有馀。",
      "飞高既能远，行陆安事俱。"
    ]
  },
  {
    "id": "2e89e420e9c38b6872e138d7e4f329a7",
    "title": "偶成",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "种花红不实，俗客醉仍喧。",
      "拔去树嘉谷，日无人过门。"
    ]
  },
  {
    "id": "2e89e420e9c38b68c7535f6b2b049a4b",
    "title": "春怨",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "扫地待花落，惜花轻着尘。",
      "游人空眷恋，踏去却寻春。"
    ]
  },
  {
    "id": "2e89e420e9c38b68e52234004053f883",
    "title": "偶占",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "卒卒往来舟，翻翻逐利谋。",
      "中流谁自溺，方去不回头。"
    ]
  },
  {
    "id": "2e89e420e9c38b680a47593804285b72",
    "title": "泰伯庙",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "古庙郁崔嵬，朱门傃道开。",
      "今人不为让，间或乞灵来。"
    ]
  },
  {
    "id": "2e89e420e9c38b68e695a216576f4cc8",
    "title": "舟中作",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "杳杳波涛去莫穷，要须流合海天东。",
      "长帆百尺嗟无用，醉绝重湖笑逆风。"
    ]
  },
  {
    "id": "2e89e420e9c38b681a6b3ee16a09557b",
    "title": "题假山",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "扰扰人心巧谓何，我肠愚只爱无它。",
      "目前好且留平地，浪爱山高险自多。"
    ]
  },
  {
    "id": "2e89e420e9c38b6825de93f37fe6f2ba",
    "title": "夜归",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "冲冲行路自多岐，已踏归途尚虑非。",
      "夜犬只知人是盗，不知人亦夜来归。"
    ]
  },
  {
    "id": "2e89e420e9c38b687d2d1115e7d4cfcc",
    "title": "口占示姊",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "盎竭囊空且笑歌，更从吾命听如何。",
      "不须直有牛羊乐，只以无求富自多。"
    ]
  },
  {
    "id": "2e89e420e9c38b68cfab7b697dc4527e",
    "title": "露筋贞女庙",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "待夫以死如知命，信己轻生可谓贞。",
      "指尔为愚今尚众，莫言吾志不难行。"
    ]
  },
  {
    "id": "2e89e420e9c38b6804798519279f8e89",
    "title": "渰渰",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "渰渰轻云弄落晖，坏檐巢满燕来归。",
      "小园桃李东风后，却看杨花自在飞。"
    ]
  },
  {
    "id": "2e89e420e9c38b6871b762cad8414fdf",
    "title": "春愁",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "只闻来客说春游，不逐花前笑自留。",
      "浪说春期计春尽，留春无术只春愁。"
    ]
  },
  {
    "id": "2e89e420e9c38b683646dfb2c8b572c6",
    "title": "少年答春愁",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "花枝袅袅笑当觞，且作春风几日狂。",
      "纵使春归犹有酒，酒酣春去亦何伤。"
    ]
  },
  {
    "id": "2e89e420e9c38b685d5693582f8b47a7",
    "title": "对花",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "忧愁卒卒人无乐，花草纷纷物又春。",
      "安得无忧与无虑，对花还作笑歌人。"
    ]
  },
  {
    "id": "2e89e420e9c38b68df37a3632276a92a",
    "title": "鹳",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "毛羽人将鹤品流，斜阳高处自迟留。",
      "人言杀尔三年旱，应是巢成更不忧。"
    ]
  },
  {
    "id": "2e89e420e9c38b68e658363d37905db3",
    "title": "春游",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春城儿女纵春游，醉倚层台笑上楼。",
      "满眼落花多少意，若何无个解春愁。"
    ]
  },
  {
    "id": "2e89e420e9c38b681dfc3176a8f04060",
    "title": "龙池二绝",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "满目尘埃白日阴，皇天无命且深沉。",
      "终当力卷沧溟水，来作人间十日霖。"
    ]
  },
  {
    "id": "2e89e420e9c38b681dfc317658ddffe8",
    "title": "龙池二绝",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "尽道神龙此有灵，一池澄静暮痕清。",
      "如何蟠屈无飞志，却放鸣蛙有怒声。"
    ]
  },
  {
    "id": "2e89e420e9c38b687fc3f17abe4123fb",
    "title": "月蚀",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "卢仝不作昌黎死，天目虽盲未见嗟。",
      "坐叹清光无惜处，一将吞吐听虾蟆。"
    ]
  },
  {
    "id": "2e89e420e9c38b68c3a00b7e622b7646",
    "title": "夜深吟",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "叩几悲歌涕满襟，圣贤千古我如今。",
      "冻琴弦断灯青晕，谁会男儿半夜心。"
    ]
  },
  {
    "id": "2e89e420e9c38b68caa41555cc8fcf47",
    "title": "题天长县苏太尉庙",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "唐室无臣覆手移，坐看悍媪制庸儿。",
      "思量可惜当年死，却是西来问鼎师。"
    ]
  },
  {
    "id": "2e89e420e9c38b684638752c1e273153",
    "title": "和束蒙初九日不见菊登高",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "从来秋菊不曾栽，敢向西风怨不开。",
      "我自伤秋有高兴，非关特为菊花来。"
    ]
  },
  {
    "id": "2e89e420e9c38b6817a5b23f57601662",
    "title": "诋燕",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "金屋人娇奈燕何，暮帘好卷放来过。",
      "今年已见燕无数，何况明年燕更多。"
    ]
  },
  {
    "id": "2e89e420e9c38b6856f2b42a4812ca77",
    "title": "燕答",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春日楼台暖气低，东风无主自东西。",
      "寻常帘幕有多少，何处画梁无燕泥。"
    ]
  },
  {
    "id": "2e89e420e9c38b68ea7af566caf38ea7",
    "title": "观饮",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "不饮虽然合众难，何妨众客自盘桓。",
      "已看手足互颠倒，更听人人自谓欢。"
    ]
  },
  {
    "id": "2e89e420e9c38b6880ffc3d38c118bff",
    "title": "春梦",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "湘水茫茫春意关，岑郎一睡片时间。",
      "谁知行尽江南路，枕上离家枕上还。"
    ]
  },
  {
    "id": "2e89e420e9c38b68d46f2db700a78d55",
    "title": "木瓜花",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "簇簇红葩间绿荄，阳和闲暇不须催。",
      "天教尔艳呈奇绝，不与夭桃次第开。"
    ]
  },
  {
    "id": "2e89e420e9c38b68dc9905a4d2e20a44",
    "title": "蔬兰",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "晓折寒蔬野圃间，荒林深处有芳兰。",
      "世无贤士纫为佩，犹有幽人日取餐。"
    ]
  },
  {
    "id": "2e89e420e9c38b681777585b3785b668",
    "title": "溪上",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "溪上清涟树老苍，行穿溪树踏青阳。",
      "溪深树密无人处，只有幽花度水香。"
    ]
  },
  {
    "id": "2e89e420e9c38b68334facb5d02f8dc3",
    "title": "金山",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "马蹄行尽九州闲，无处欢娱得破颜。",
      "只有此中宜旷望，谁令天作海门山。"
    ]
  },
  {
    "id": "2e89e420e9c38b687d7cff0f40ca7e3d",
    "title": "上聱隅先生",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "夫子儒门杰，心诚行亦醇。",
      "玉金精粹美，椒桂性芬辛。",
      "一入随邦计，咸期利国宾。",
      "生民待儒效，天意属人伦。",
      "蜀犬争惊日，邹人不识麟。",
      "穷途千古泪，白发四方尘。",
      "弊世谁思救，仁贤自合振。",
      "爱狙徒食费，好鹤浪轩驯。",
      "不结临川网，偷安厝火薪。",
      "忠言惊苦逆，恬议贵因循。",
      "漆轨书三上，清时死九滨。",
      "不思防蚁壤，徒欲卫龙鳞。",
      "当道豺狼愎，升堂犬马嚚。",
      "旱馀云不雨，命塞器藏身。",
      "独抱遗经老，来为后进陈。",
      "手提三圣出，口压九师堙。",
      "众耳雷霆震，群观日月新。",
      "韦编重断绝，文席互酬询。",
      "鲁变全归道，陈粮绝更贫。",
      "贱生无自幸，俗系弗容亲。",
      "盆覆徒经日，龟埋不伏人。",
      "短诗徒自讼，已伏下斯民。"
    ]
  },
  {
    "id": "2e89e420e9c38b6856f09bb8878c2f59",
    "title": "春雪有感呈王正叔束徽之",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "彼雪晚何淫，乘时横此临。",
      "必将滋及物，自合大为霖。",
      "也道春来好，何馀臈后阴。",
      "冬冥诚不道，苍帝亦何心。",
      "俗口夸同粉，愚观谓似琳。",
      "独于平处薄，不似险中深。",
      "逆吹争为力，凌寒苦助侵。",
      "落疑天未悟，压恐地难任。",
      "蛰户开重墐，冰鱼上复沉。",
      "欲开花谩妒，垂死草奚禁。",
      "短韵徒堪叹，凭君附入琴。"
    ]
  },
  {
    "id": "2e89e420e9c38b68a91f4fa386f82a0b",
    "title": "上黄任道",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "家世无双旧，材资第一良。",
      "山川储地秀，日月合天光。",
      "远色抵千古，洪声压四方。",
      "道如天未丧，子让世谁当。",
      "文斧摩空运，儒工缩手藏。",
      "镕金斥淄石，截玉出端刚。",
      "追复轩羲旧，裨缝典诰亡。",
      "夸传争噍噍，问望蔚堂堂。",
      "章甫通期冠，缁裘讵合裳。",
      "计量遗丈引，收取竟寻常。",
      "有渐虽宜贺，论才固在伤。",
      "偶来官簿版，何异任牛羊。",
      "客有装垂橐，时穷道括囊。",
      "贫才完竖褐，义不及妻糠。",
      "剑折终羞屈，兰移不改香。",
      "幸偷容足地，耻学及羹墙。",
      "同日如无善，当年尚取狂。",
      "互乡前事在，北面有先望。"
    ]
  },
  {
    "id": "2e89e420e9c38b688f4a576bf7a43d9b",
    "title": "上杭帅吕舍人",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "玉海澄中粹，金山拔外佳。",
      "无前谁与敌，独进不容偕。",
      "列象明星璧，遗思结馆娃。",
      "一麾迎日下，四海望霖乖。",
      "今见询佥允，从来注意谐。",
      "推沟常己任，济域定民皆。",
      "富裕吴中俗，优游治外怀。",
      "樽环常满客，醉拥坐添钗。",
      "贱子儒名业，平生客旁淮。",
      "尘埃方困顿，时命两沉埋。",
      "居拙思营窟，炊穷欲析骸。",
      "毛生祢衡刺，麻系吕匡鞋。",
      "海远狂图酌，天高妄欲阶。",
      "请虽非义得，来实为贫嗟。",
      "况是常瞻目，将希未施崖。",
      "虽然愚者虑，庶享恶人斋。",
      "肉骨非难力，铭心谢莫涯。",
      "定须为进互，庶或未愚柴。"
    ]
  },
  {
    "id": "2e89e420e9c38b68e5e8e1b4513abfc6",
    "title": "九曲池悼古",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "刳地决洪波，深流隐木鹅。",
      "樯高帆系锦，堤暖柳藏河。",
      "泰甚心方兆，颠危念则那。",
      "去都如脱屣，东下若瘳疴。",
      "殿脚千论女，宫眉斛计螺。",
      "迷楼插空远，水调揭声和。",
      "忠切闻无路，愚谀面自阿。",
      "君颜未回笑，贼首已称戈。",
      "运去天移鼎，人迁地见禾。",
      "当年遗废沼，及此尚名歌。",
      "古往悲奚寄，今传迹未讹。",
      "水寒波刺甲，土老岸髯莎。",
      "落照留归鸟，西风困旧荷。",
      "暮林迷远屿，夕霭暝前波。",
      "亡国谁堪问，羁人恨自多。",
      "凭栏不成去，归意为蹉跎。"
    ]
  },
  {
    "id": "2e89e420e9c38b6829f92e158cf0e6d7",
    "title": "太湖",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "西南无尽望，吞恐罄吴郊。",
      "海近私凭蓄，天低不敢包。",
      "蛟龙宜自宅，螾蛭莫令巢。",
      "远浦才分点，归樯略认梢。",
      "水乘潮更阔，地过底宜坳。",
      "鸟绝烟维断，风凌浪脊交。",
      "大桥横作画，别岸缺成爻。",
      "吟恐诗无气，图忧笔费抄。",
      "归输范蠡得，官许季鹰抛。",
      "去忆心应系，归夸口定劳。",
      "穷何须蹈海，来好卜编茅。",
      "著户生同隐，居民钓自庖。",
      "沧浪未容濯，鱼枻夜停敲。"
    ]
  },
  {
    "id": "2e89e420e9c38b68ab369d077e017b78",
    "title": "送仲宝叔赴秦幕",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "秦关千古有雄名，秦地宁时息战争。",
      "草野英雄无敌国，朝廷勋德倚长城。",
      "锦缠红帕将军府，紫电清霜武库兵。",
      "绝幕烽烟沉远候，太平金鼓杂欢声。",
      "淮西司马新恩重，鲁国儒生旧望清。",
      "黑胆赤心男子事，大弨长剑丈夫行。",
      "待垂贾谊言馀饵，就试终军请去缨。",
      "纵不首传函报死，亦须颈系背笞生。",
      "当年功业鲸鲵尽，振古勋名日月明。",
      "莫叹暂从红幕去，待于归望碧幢迎。",
      "愚时若忝书功笔，未信燕然有旧铭。"
    ]
  },
  {
    "id": "2e89e420e9c38b68b2f0612692b6220d",
    "title": "谢成父",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "旧说诗无三百年，于今拭目读君篇。",
      "已嗟吾道微如线，不意斯文未丧天。",
      "金玉有声情不俗，蕙兰之臭美尤全。",
      "尘埃满眼逢何晚，气类相期久合坚。",
      "以义求人今遂得，于心无愧果为贤。",
      "不须刺口论憔悴，吾辈恓惶自古然。"
    ]
  },
  {
    "id": "2e89e420e9c38b6898e057c52c7912d7",
    "title": "南山之田赠王介甫",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "南山之田兮，谁为而芜。南山之人兮，谁教堕且。来者何为，而往者谁趾。",
      "草漫靡兮，不种何自。始吾往兮无耜，吾将归兮客吾止。",
      "要以田兮寄我治，我耕浅兮谷不遂。耕之深兮石挠吾耒，吾耒挠兮耕嗟难。",
      "雨专水兮日专旱，借不然兮颖以秀。螟悬心兮螣开口，我虽力兮功何有。",
      "虽然不可以已兮，时宁我违而我无时负。"
    ]
  },
  {
    "id": "2e89e420e9c38b68ef7e03c000052dd8",
    "title": "送黄莘任道赴扬州主学",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "子之来兮东之舟，暮不至兮谁牵以留。子之去兮西之马，朝何亟兮不秣而驾。",
      "驾胡适兮徂扬，扬之郊兮泮之央。泮之冰兮春之水，泮之莪兮芽茁于涘。",
      "泮之鹭兮洁白以止，泮之土兮除扫不滓。泮之人兮立以望子，久不可待兮足并以跂。",
      "子未至兮谓奚，子之至兮何以慰之。招其来而挽其去，纳以宽而不严以恕。",
      "增其长而救厥玷失，培其根而使华以实。泮之人兮子喜，子先何适兮不夙吾治。"
    ]
  },
  {
    "id": "2e89e420e9c38b68ac5a52a088e25fd6",
    "title": "送黄任道歌",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "吾门之达兮，尔可款以入兮。进之不时兮，吾岂不尔待兮。",
      "何后未至兮，前已过之。来犹有望兮，去何胜追。俯吾著而即兮况堂若室兮，"
    ]
  },
  {
    "id": "2e89e420e9c38b68ac5a52a09834ffa6",
    "title": "送黄任道歌",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "敖耶学耶，为来往耶。衣之荼荼，冠膝膝耶。何进趋之舒，不若退走之速耶。",
      "虽终不吾听兮，犹无贻我嗟。"
    ]
  },
  {
    "id": "2e89e420e9c38b68245aa0709174308f",
    "title": "我策我马寄王介甫",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我策我马将安从，人之冲冲谁适逢，言归于东。"
    ]
  },
  {
    "id": "2e89e420e9c38b68245aa0704c6cf28c",
    "title": "我策我马寄王介甫",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我策我马将安求，人之悠悠谁适谋，言东之游。"
    ]
  },
  {
    "id": "2e89e420e9c38b6898d0094caed7dc40",
    "title": "无衣一首招黄任道归",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "岂曰无衣，不能素裳。缝齐有锵，直韨以方。岂曰无衣，不能素履。",
      "絇以为戒，夙夜以无怠。素裳戋戋，谁涉不褰。素履几几，谁涉不止。",
      "始也何所为，我推我宗。恶余之无从，睢盱以为恭。",
      "今也既宣我力，群心慝慝。毁予以自德，曾莫肯己直。",
      "尔我目矣，何为而眊。聪亦云听，曾莫有告。",
      "谋及于道，佛且讪以笑。谓白盖黑，或者亦以赤。",
      "行何必有足，巧言以成迹。以我有常，从尔罔极。翩翩者舟，在河之涘。",
      "人待不至，亦以自济。嗟尔君子，归欤予迟。"
    ]
  },
  {
    "id": "2e89e420e9c38b6804b9d6c9fbffa854",
    "title": "效醉翁吟",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "山岩岩兮谷幽幽，水无人兮自流。始与谁兮乐此，昔之游者兮今非是。",
      "清吾樽兮洁吾斝，欲御以酒兮谁宜寿者。山蘼春兮野鹿游，亭无人兮飞鸟下。",
      "喜公有遗兮乐相道语，从人以游兮告以其处。高公所望兮卑公所游，公为庐兮燕笑以休。",
      "摭山果以侑酒，登溪鱼而供羞。仰春木以搴华，俯秋泉而漱流。",
      "公朝来兮暮去，肩乘舆兮马两御。来与我民兮不间以处，谁不此留兮公则去遽。",
      "花垂实兮树生枝，我公之去兮今忽几时。知来之不可望兮，悔去而莫追。",
      "人皆可来兮公何不归，青山宛宛兮谁为公思。"
    ]
  },
  {
    "id": "2e89e420e9c38b68c1f86ef3937918d6",
    "title": "桃源行送张颉仲举归武陵",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "山环环兮相围，溪乱乱兮涟漪。花漫漫兮不极，路缭缭兮安之。",
      "弃舟步岸兮欲进复疑，山平阜断兮忽得平原巨泽，莽不知其东西。",
      "桑麻言言兮田野孔治，风回地近兮将亦闻乎犬鸡。",
      "信有居者兮，盍亦往而从之。语何为乎独秦，服何为乎异时。",
      "见何惊兮遌错，貌何野而栖迟。问何迂兮古昔，听何感而喑噫。",
      "秦崩晋代兮河覆山移，天颠地陷兮何有不知。",
      "上无君兮孰主，下无令兮孰随。身群居而孰法，子娶嫁而孰媒。",
      "既弃此而不用，何久保而弗离。岂畏伏于乱世兮，犹鱼潜而鸟栖。",
      "宁知君之为扰兮，不知上之可依。岂惩薄而过厚兮，遂笃信而忘欺。",
      "将久习以成俗兮，亦耳目之无知。眷叙言之绸缪，与欢意之依稀。",
      "及情终而礼阕，忽回肠而念归。更酸颜而惨頞，叹异世之从容。",
      "惜暂遇之偶然，嗟永离而莫同。舟招招而去岸，帆冉冉以行风。",
      "豁山霭之披袪，赫晓日之曈昽。惊回舟而返盼，忽径断而溪穷。",
      "目恍惚兮图画，心辀张兮梦中。何一人之独悟，遂万世之迷踪。",
      "惟天地之茫茫兮，故神怪之或容。惟昔王之制治兮，恶魑魅之人逢。",
      "逮后世之凌夷兮，固人鬼之争雄。抑武陵之丽秀兮，故水复而山重。",
      "及崖悬而磴绝，人迹之不到兮，反疑与夫仙通。君生其地兮，宜神气之所钟。",
      "观颜面之峭峭兮，其秀犹有山水之馀风。悯斯民之无知兮，久鬼覆而仙蒙。",
      "顾穷探兮远览，究非是之所从。因高言而大唱，一洗世之昏聋。"
    ]
  },
  {
    "id": "2e89e420e9c38b6888555665b6405b13",
    "title": "我思古人答焦千之伯强",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我思古人兮，不古今之异时。生兹世之谁期，欲勿思而奈何。",
      "独斯人之不见，聊永怀而自歌。乐吾行之舒舒，忘兹世之汲汲。",
      "睇万里以自惊兮，岂宁俯以效拾。载重道远兮，予欲行而谁与。",
      "累九鼎以自重兮，顾尪羸之弗举。矫身以为衡兮，权世之重轻。",
      "广道以为路兮，听人之来去。"
    ]
  },
  {
    "id": "2e89e420e9c38b682dbc2cbf9d4632b7",
    "title": "鲁仲连辞赵歌",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "秋风起兮天寒，壮士醉酒兮歌解颜。螳螂何怒兮辙下，蚁何斗兮穴间，纷扰扰兮谁者则贤。",
      "井方崩兮治隧，屋且压兮雕椽。生则役兮弗系念此，祸至而知悔兮，身忽焉其已死。",
      "陶唐虞夏兮，今则古矣。彼秦且帝兮，连有蹈东海而死耳。"
    ]
  },
  {
    "id": "2e89e420e9c38b68fa95d8194882ca08",
    "title": "山中词",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "山中兮何游，登彼山兮乐天高。弃吾马以取步，降吾车兮足两履。",
      "石当道兮行旁，木碍上兮下俯。曾蹈险之非艰，聊凭高兮下顾。",
      "何所视之乃牛，而独见之如鼠。彼促促者出其下兮，曾其身之非伛。",
      "吁嗟徂兮，离娄之死则已。古之不较其为短长兮，何独计其高下。",
      "山高兮崔嵬，山之路兮百折而千回。趋前行而就挽，笑顾后使推之。",
      "彼游者谁兮，何以子之车来。"
    ]
  },
  {
    "id": "2e89e420e9c38b686ea3f0fd51d85784",
    "title": "江上词",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "江之水兮东流，溯湍流兮寄人舟。舟无袽兮载函重，风乘波兮棹人用。",
      "济不济兮奈何，横中流兮涕滂沱。来何为兮不待，今虽嗟兮安悔。",
      "舟方乘兮人不吾以，覆且溺兮我则同人死。"
    ]
  },
  {
    "id": "2e89e420e9c38b685b1dbd33aaa8f832",
    "title": "寒林石屏",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "虢山之远数千里，虢石之重难将持。",
      "舟车虢来每苦重，釜盎尚弃不肯携。",
      "苟非世尚且奇怪，孰肯甚远载以来。",
      "何况虢人自珍秘，得一不换千琼瑰。",
      "流传中州盛称赏，主以诧客客见祈。",
      "世人贱真珍贵假，见者喜色留肤皮。",
      "强材美干立修荫，罗列满野谁复窥。",
      "我尝客坐例一见，实亦可爱小且奇。",
      "初疑秋波莹明净，鱼子变怪成蛟螭。",
      "鳞须爪角尚小碎，但见蜿蜒相参差。",
      "又如开张一尺素，醉笔倒画胡髯髭。",
      "如何石上非自然，犹是软弱从风枝。",
      "高楼晓凭秋色老，烟容雨气相蒙垂。",
      "乔林隐约出天际，醉目远暝分茫微。",
      "不然谁家老图画，破碎偶此一片遗。",
      "借令人手弄点画，尚恐巧拙成瑕疵。",
      "如何石理自生长，安得当世无猜疑。",
      "高堆黄金募辩说，万口利锐如磨锥。",
      "或云南山产巨怪，意欲手把乾坤移。",
      "先偷日月送岩底，次取草木阴栽培。",
      "天公怒恐浸成就，六丁桃斧摩云挥。",
      "世人乘此得分裂，锻琢片段贸财赀。",
      "至今风雨虢山夜，树石号作鬼神悲。",
      "又云春气入山骨，欲自石里生蒿藜。",
      "根株芽蘖未及出，卒遇匠手相镵隳。",
      "多称老松已变石，此固剪截根须离。",
      "又云鬼手亦能画，多向石室成屏帷。",
      "固知物怪浩难尽，谁能向此明是非。",
      "城狐老能男女变，海蜃口或楼台吹。",
      "世间自是有此类，何必诘曲穷所归。",
      "细思此屏竟无用，石不中礩木莫支。",
      "徒将文理有小异，招聚瞽说成笼欺。",
      "咄哉闭口不复论，为语爱者无我讥。"
    ]
  },
  {
    "id": "2e89e420e9c38b6892f49b9b42ee39d2",
    "title": "赠慎东美伯筠",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "世网挂士如蛛丝，大不及取小缀之。",
      "宜乎倜傥不低敛，醉脚倒踏青云归。",
      "前日才能始谁播，一口惊张万夸和。",
      "雷公诉帝喘似吹，盛恐声名塞天破。",
      "文章喜以怪自娱，不肯裁缩要有馀。",
      "多为峭句不姿媚，天骨老硬无皮肤。",
      "人传书椠莫对当，破卵惊出鸾凤翔。",
      "间或老笔不肯屈，铁索縳急蛟龙僵。",
      "少年倚气狂不羁，虎胁插翼赤日飞。",
      "欲将独立跨万世，笑诮李白为痴儿。",
      "四天无壁财可家，醉胆愤痒遣酒拿。",
      "欲偷北斗酌竭海，力拔太华鏖鲸牙。",
      "世儒口软声如蝇，好于壮士为忌憎。",
      "我独久仰愿得见，浩歌不敢儿女声。"
    ]
  },
  {
    "id": "2e89e420e9c38b6892989cf325f81566",
    "title": "吕氏假山",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "鲸牙鲲鬣相摩捽，巨灵戏撮天凹突。",
      "旧山风老狂云根，重湖冻脱秋波骨。",
      "我来谓怪非得真，醉揭碧海瞰蛟窟。",
      "不然禹鼎魑魅形，神颠鬼胁相撑挟。"
    ]
  },
  {
    "id": "2e89e420e9c38b68fcae37f31e633ae7",
    "title": "偶闻有感",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "鲸豗海翻飞陆尘，铁房孤剑枯紫鳞。",
      "挤排壮士仆不起，天公始自夸为神。",
      "谁令夷路牙蘖横，不拔不锄安得平。",
      "长星作彗倘可假，出手为扫中原清。"
    ]
  },
  {
    "id": "2e89e420e9c38b68c3731c0a00784102",
    "title": "寄题韩丞相定州阅古堂",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "始闻定作阅古堂，又闻定有阅古诗。",
      "扬之远定五千里，思得两翅擘以飞。",
      "偶闻人来说堂事，初敝两壁无尘疵。",
      "间时公来命绘匠，亲以玉指交画挥。",
      "教令某载若某状，匠拜奉命唯不辞。",
      "左图守相父母吏，右状将帅熊罴姿。",
      "长冠峨峨伟笏佩，斗以玄白为裳衣。",
      "屹如丁宁立以议，逊若避让行而随。",
      "图成俨毅色可詟，过吏不敢窃目窥。",
      "仍令大笔署行事，写出黑胆朱肝脾。",
      "死者有灵如不泯，合有英气来附兹。",
      "故公之谋不知出，宜有神鬼阴助其。",
      "茫茫九泉谓巳朽，岂意一旦存形仪。",
      "请留中壁素莫绘，待千岁后公以归。",
      "当搜国匠第一手，状写公像存依稀。",
      "要知文完武绳备，遗与万世瞻思资。",
      "我知观者定堕泪，不复岘首羊公碑。",
      "又闻当世大手笔，磊砢诗句相撑支。",
      "手搏蛟龙拔解角，爪擘虎豹全脱皮。",
      "郓州溪堂遂寂寞，韩诗尘蔽人不吹。",
      "想应从此传万世，粹玉贯串珠萦累。",
      "小戎何为而缩伏，久滞公斧血不滋。",
      "何时功成事业就，两手一扫清三垂。",
      "归来天子喜以颔，泰阶辉焕平无欺。",
      "次招当世草茅士，各使呈露心腹披。",
      "缔裾联缨上廊庙，留与后世图为师。",
      "然后回谢阅古堂，彼合异代今一时。"
    ]
  },
  {
    "id": "2e89e420e9c38b68b48c90b51ea77cff",
    "title": "龙兴双树",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春城花草穷朱殷，俗儿趁走脚欲穿。",
      "闲来无悰喜自适，时到双树为奇观。",
      "庄如天官植幢盖，毅若壮士苍衣冠。",
      "老枝又芽忽并出，似欲并力擎青天。",
      "灵根深盘不可究，疑与地轴相拘挛。",
      "不知培栽竟谁手，而又始植为何年。",
      "行扪步绕不可问，但见茂色连云烟。",
      "东风牵人少游此，佛屋日日重门关。",
      "虽有大荫人不及，于此尤得志士怜。",
      "束蒿为楹樗为柱，居者略不忧其颠。",
      "乃令遗材抱美植，不得总载桷与椽。",
      "高堂倾攲未支柱，匠者日亦经其边。",
      "不思大干有强用，反以斧钝难其坚。",
      "吁今谁是爱材者，定知惜此双树篇。"
    ]
  },
  {
    "id": "2e89e420e9c38b68c2b01ec9b1ea7c10",
    "title": "原蝗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "蝗生于野谁所为，秋一母死遗百儿。",
      "埋藏地下不腐烂，疑有鬼党相收持。",
      "寒禽冬饥啄地食，拾掇谷种无馀遗。",
      "吻惟掠卵不加破，意似留与人为饥。",
      "去年冬温腊雪少，土脉不冻无冰凘。",
      "春气蒸炊出地面，戢戢密若在釜糜。",
      "老农顽愚不识事，小不扑灭大莫追。",
      "遂令相聚成气势，来若大水无垠涯。",
      "蓬蒿满眼幸无用，尔纵嚼尽谁尔讥。",
      "而何存留不咀嚼，反向禾黍加伤夷。",
      "鸱鸦啄衔各取饱，充实肠腹如撑支。",
      "儿童跳跃仰面笑，却爱甚密嫌疏稀。",
      "吾思万物造作始，一一尽可天理推。",
      "四其行蹄翼不假，上既载角齿乃亏。",
      "夫何此独出群类，既使跃跳仍令飞。",
      "麒麟千载或一见，仁足不忍踏草萎。",
      "凤凰偶出即为瑞，亦曰竹食梧桐栖。",
      "彼何甚少此何众，况又口腹害不訾。",
      "遂令思虑不可及，万目仰面号天私。",
      "天公被诬莫自辨，惨惨白日阴无辉。",
      "而余昏狂不自度，欲尽物理穷毫丝。",
      "要袪众惑运独见，中夜力为穷研思。",
      "如知在人不在天，譬之蚤虱生裳衣。",
      "扪搜剔拨要归尽，是岂人者尚好之。",
      "然而身尚不绝种，岂复垢旧招致斯。",
      "鱼朽生虫肉腐蠹，理有常尔无何疑。",
      "谁为忧国太息者，应喜我有原蝗诗。"
    ]
  },
  {
    "id": "2e89e420e9c38b6875336f8d3caf6d62",
    "title": "别老者王元之二",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "二夷之来始何自，乘我中国方迷昏。",
      "各投阴诬张诞妄，寻附罅隙为株根。",
      "例夸难能压甚畏，钓博天下要推尊。",
      "其流汗漫已不制，尚自冲荡洪其源。",
      "一戎中侵欲内侮，犹遣万甲疆场屯。",
      "何哉二戎日内坏，不思刷去仍资存。",
      "尝闻古人第气类，皆以夷敌禽兽论。",
      "惜乎无伦弗礼义，几希不得人相扪。",
      "吾观世之陷此者，不啻火立足向燔。",
      "岂期之子既自悟，不思跳出乃欲𨀛。",
      "余方往就西北食，闻子亦整东南辕。",
      "虽然去就固在子，安忍惜手不试援。"
    ]
  },
  {
    "id": "2e89e420e9c38b686ca9648a41276f33",
    "title": "答李公安",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "自古名士纷如毛，多见博带裳衣褒。",
      "如其可学不可逮，三满夫子皆儒豪。",
      "其文渊源尤可爱，江海驾荡相吞滔。",
      "方吾少时未识愧，引领日望声齐高。",
      "穷吭折吻气力绝，始尽退伏非所曹。",
      "近来笔砚思置去，新诗苟有亦自韬。",
      "闲时屡索不肯出，若欲献贵贱厥操。",
      "李君南来久有日，我始得见试捾搯。",
      "忽逢诗挑欲我接，快句锐利磨矛刀。",
      "要令口献近章句，若急敌迫不可逃。",
      "颜赪舌涩不可吐，滞若乱绪强抽搔。",
      "惟其自陈尚讷怍，况又听者宁不聱。",
      "退归自与败者比，誓欲弃甲弓矢櫜。",
      "新诗见投又须和，咄哉自守何不牢。"
    ]
  },
  {
    "id": "2e89e420e9c38b68ef57f1e4407d66e0",
    "title": "自讼答束熙之",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "洞洞之室或者穿，岩岩之墙或者缘。",
      "墙缘室穿来何哉，中有玉万黄金千。",
      "金玉固非盗所有，盗者或得之伺候。",
      "得金买衣出人前，意气遂若富者然。",
      "众人不知谓尔富，不知尔自何心颜。",
      "盗财固为小人戮，盗名自是君子奸。",
      "咄哉自讼毋自欺，几希不在穿缘间。"
    ]
  },
  {
    "id": "2e89e420e9c38b68c717e4cd45f7ef54",
    "title": "谢李常伯",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "人从东南来，忽得连纸诗。",
      "行义不赫晔，名声无萎蕤。",
      "虽尝误见辱，旋则拜席归。",
      "别久谓已忘，不图犹记之。",
      "长封大书字，顾我已忸怩。",
      "开縢把之读，推与果失宜。",
      "剥虎蒙羊猪，借使出类奇。",
      "见豺先自奔，遇豢还群随。",
      "是故古之人，为己贱若斯。",
      "有闻未之行，季路终不嬉。",
      "名浮过所实，孟氏耻以非。",
      "今而承所赐，乃此亦可噫。",
      "贤者宁过哉，当是我有欺。",
      "忍愧读终篇，喜惊改肝脾。",
      "咛咛教诲言，举举仁义辞。",
      "初令探本根，喻以海与池。",
      "乾坤老六经，遗编烂孔姬。",
      "尚恐惑异说，教之无迁移。",
      "强闻终日乾，仁不三月违。",
      "卒以二者终，要我勉不疑。",
      "百诵百再拜，下泪如挂糜。",
      "交朋百愚谀，此语闻之谁。",
      "忆初从粹翁，睡耳忽得提。",
      "震惊破百昏，寐觉悼前迷。",
      "今而去之久，茅塞心丛茨。",
      "骤承夫子言，快斧加芟荑。",
      "旧秽忽刬削，新除坦平夷。",
      "念当不舍去，戴服同冠衣。",
      "犹恐免袒间，复作须臾离。",
      "且将镵之心，不止涅之皮。",
      "二者苟一能，终死庶不遗。",
      "平生苦嗜诗，此篇况骤驰。",
      "喁哦夜不休，齮嚼午忘饥。",
      "仰嗟天骨雄，俯叹人莫为。",
      "星明有常高，日圆无食亏。",
      "读久口益嚵，舌软涎流垂。",
      "想当措意初，嚼云吐虹蜺。",
      "唇牙哆华鲜，肺肠涌光辉。",
      "故其纸上言，飘有霄汉姿。",
      "何可对酬谢，约海量珠玑。"
    ]
  },
  {
    "id": "2e89e420e9c38b682571a806d71046b3",
    "title": "对月忆满子权",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "长风掠海来，吹月散百鍊。",
      "青天豁四碧，云霭不容缘。",
      "窗轩飒先秋，露气入簟扇。",
      "宽庭生夜凉，蚊口不得擅。",
      "人静暮客去，坐偃适自便。",
      "清牵睡思醒，明发醉胆健。",
      "披风睨白月，瞪视不为眩。",
      "未甘景独胜，思出大句炫。",
      "狂搜得无奇，猛吐复自吮。",
      "篇成若奴婢，气骨终凡贱。",
      "弃置不复收，叹感退自旋。",
      "起探君寄诗，兀坐讽百遍。",
      "驳哉剧雄劲，百札洞一箭。",
      "间逢骋新奇，春云弄晴霰。",
      "古镜终重厚，九鼎挂一铉。",
      "吾尝笑夫人，语富则自愿。",
      "及婴爱君念，始自信惓惓。",
      "阅女当求嫱，慕士在获彦。",
      "鄙哉寻常者，何用目识遍。",
      "得逢诚幸多，既别遂堪谚。",
      "乖离时况久，会合卜未先。",
      "思之不可见，飞魂不身恋。",
      "秋城崔嵬高，围我屹若圈。",
      "安得擘风翅，飞出不自殿。",
      "巧为相见谋，反覆竟未善。",
      "惟当远相要，共借月为面。",
      "相离苟同天，举目亦两见。",
      "又况相去间，财止百里县。",
      "不知竟可否，寄诗代请劝。"
    ]
  },
  {
    "id": "2e89e420e9c38b68b5fef85fb41f9bd9",
    "title": "八桧图",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "客有要我八桧吟，手携八桧图来悬。",
      "挂张满壁惕可骇，盼顾左右同嗟叹。",
      "旁摹石刻署名状，各有凭附相夤缘。",
      "或高相扶互倚碍，或断欲蹶犹支颠。",
      "强枝拗回信有力，高干复俯蛟虬拳。",
      "寻根及枝逮条蘖，例不拔直皆旁偏。",
      "雷疲风休云雨去，蛇龙斗死犹钩缠。",
      "安分爪角与尾鬣，徒见上下相蜿蜒。",
      "不知生时竟何谓，略不参类常木然。",
      "宜乎今古惑昧者，摇摆舌吻归之仙。",
      "一龙盘拳老高大，传云聃者由飞跹。",
      "当时驾鹿蹋以上，迹有町疃遗相连。",
      "多应蝎残鸟喙啄，不尔诞者强镵镌。",
      "聃能惑人已自幸，岂此上去能欺天。",
      "借如聃功可升跃，鹿亦何幸飞相连。",
      "于中一木特甚异，肤华逆理纽左旋。",
      "传云聃人所自栽，我知此语定凿穿。",
      "苟令实为聃者植，推以天意犹可言。",
      "当年曷不纽向右，若曰世为左道牵。",
      "如何众辄不省究，反重神怪令聃专。",
      "乾坤中含万品汇，此独自异谁令旃。",
      "穷思竟虑莫可索，欲世不惑谁能搴。",
      "仙书虚荒喜诞妄，推说事理尤绵延。",
      "世人一读即化变，日望飞奋相迷癫。",
      "岂非此木久树此，浸渍亦为异说迁。",
      "故其形植与生死，时以异怪招惊怜。",
      "先时世不早斤斧，放大其老讹夸传。",
      "当年同生好材干，半以直伐成烧燃。",
      "凭妖附诞相树立，卒自死活终完全。",
      "叶枝凋疏不有荫，材直弗柱曲莫辕。",
      "不知留存护养者，竟以何理惜不捐。",
      "我有尺铁大刚利，久以铸斧磨山巅。",
      "卒无柯柄尚弃置，懒乞月桂求婵娟。"
    ]
  },
  {
    "id": "2e89e420e9c38b686a20e5f4c88f3a9d",
    "title": "秋夜",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "秋夕不自晓，百虫齐一鸣。",
      "时节适使然，鼓胁亦有声。",
      "争喧鼠公盗，窸窣蛇阴行。",
      "独有东家鸡，苦心为昏明。"
    ]
  },
  {
    "id": "2e89e420e9c38b689e2db3dc495b0834",
    "title": "答束孝先",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "纯金出镕炉，烜赫掩炽火。",
      "锦成洗春江，众目炫莫奈。",
      "鱼盐物诚微，误用幸不涴。",
      "君家兄弟贤，我见始惊夥。",
      "文章露光芒，藏蕴包丛脞。",
      "关门当自足，何暇更待我。",
      "固知仁人心，姑欲恤穷饿。",
      "苟论才不才，自合弃如唾。",
      "忆昨西来初，戚惕侍客坐。",
      "交持驾说口，张阖不可锁。",
      "间发辨经义，铁舌莫摩挫。",
      "高文忽下投，白日骇天堕。",
      "眩怖欲前掩，布帛不可裹。",
      "初视固宜惊，独获亦堪贺。",
      "又如遇贵人，绣锦饰婀娜。",
      "回眸忽自鉴，恶面复窭裸。",
      "屈降心巳甘，叹愤志亦颇。",
      "雄高岂复争，爱恤亦加荷。",
      "大诗又来及，推与太浮过。",
      "自无贤可称，以是恶甚播。",
      "譬如享尪人，豆食止则可。",
      "苟强担石负，蹉跌适足祸。",
      "何以论报心，结草效鬼颗。"
    ]
  },
  {
    "id": "2e89e420e9c38b68fe0aab9a61f3dd21",
    "title": "戏食雀",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "秋风云气寒，秋雨昼夜兼。",
      "饥禽湿不飞，左右烦顾瞻。",
      "有雀独飞下，施徐入吾檐。",
      "毛羽刷参差，嘴距交钩铦。",
      "跳乘新舂箕，取饱公不嫌。",
      "而吾本有意，听之取微纤。",
      "忽惊自飞去，窗聿不少淹。",
      "反就高高枝，啁哳气不恬。",
      "嗟乎此微类，岂不无以厌。",
      "来既冒弹射，固难责其廉。",
      "然余乃无罪，见怒何过严。"
    ]
  },
  {
    "id": "2e89e420e9c38b68b919558742ad8a32",
    "title": "金绳挂空虚自勉兼示束孝先",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "金绳挂空虚，日月系两垂。",
      "天童坐戏弄，纵掣成东西。",
      "百年未死间，昼夜无穷期。",
      "短短固可惜，舒舒定非宜。",
      "有闻未之行，有学未及知。",
      "白发已班疏，朱颜亦童黎。",
      "智虑昏晚年，聪明退前时。",
      "纵欲加自修，去日何胜追。",
      "奈何少自废，老则成空悲。"
    ]
  },
  {
    "id": "2e89e420e9c38b686a4cfe03eb4d14c1",
    "title": "寄洪与权",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "与权江南来，适自满门会。",
      "初无合我志，财以客面待。",
      "时时相钩探，稍稍互酬对。",
      "根源豁披张，扃鐍失分解。",
      "君然颔还嗟，我恐敬若戴。",
      "相逢时既多，相待两交快。",
      "予初请子交，子曰何可外。",
      "中又谢不德，卒曰吾而爱。",
      "既而第以年，子合我兄拜。",
      "扬虽士云多，往往事冠带。",
      "中间满夫子，崛出百万最。",
      "更以子从之，而吾米则稗。",
      "朋从偶许攀，会合日与在。",
      "春晨巧夸招，月夕因论话。",
      "书狂逸飞蛇，棋毒甚含虿。",
      "相谋务奇胜，聚口笑拙败。",
      "贪驩不知岁，冬律忽移再。",
      "余饥奔先西，饿色面留菜。",
      "子待去亦恨，书以问我奈。",
      "别来君何如，思子我心痗。",
      "朋分无旧欢，世险有新态。",
      "高言足瑕疵，俗学牵细碎。",
      "贫知身贵重，病觉学力怠。",
      "壮心已无多，况去日有退。",
      "豫期后相见，顽陋徒老大。",
      "好勤寄余书，思子百忧萃。"
    ]
  },
  {
    "id": "2e89e420e9c38b68128125ac3cac3ab2",
    "title": "寄满子权",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "子权今谓何，久不治简书。",
      "子素赐我多，岂以此遂疏。",
      "予亦如常时，病与贫相俱。",
      "冉冉草没阶，客脚不踏庐。",
      "贵者事名位，崖岸夸异殊。",
      "贤者纵肯来，顾我欲取无。",
      "惟馀龊龊徒，吾亦羞与居。",
      "潭潭一室空，编帙环三隅。",
      "暴阳不忧偿，偷饱幸未诛。",
      "且可延朝昏，忧思老顽愚。",
      "独有思子怀，涕下时喑呜。"
    ]
  },
  {
    "id": "2e89e420e9c38b6891513c55893ca753",
    "title": "冬阴寄满子权",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "玄云载雨惜不下，北风吹急水相黏。",
      "周遮覆盖不通透，锢结巳厚难披燖。",
      "微阳未复老阴壮，计去暖律时犹淹。",
      "青天何可一日失，渐恐此去无由瞻。",
      "日驭自惧不得脱，略出急入地下潜。",
      "凭阴托寒恣凌烁，风伯得意欣沾沾。",
      "但幸天公不省悟，谁顾地下人嗟谗。",
      "隔绝霜露旷不下，帝有润泽何由沾。",
      "非惟勾芽冻天折，亦恐万类由兹歼。",
      "九龙衔火互相暖，称有日职借不甘。",
      "群儿锐奋不量度，欲仰吐气吁以炎。",
      "惟有壮士抱剑卧，思得美酒聊自酣。"
    ]
  },
  {
    "id": "2e89e420e9c38b6815177f79ca85201a",
    "title": "弱弱谁氏子",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "弱弱谁氏子，鲜鲜一何姝。",
      "来奔富人家，妻与富人俱。",
      "严妆问夫子，我岂彼室如。",
      "夫子笑遣之，彼宁与汝都。",
      "升堂由阼阶，德色溢以舒。",
      "亲宾不敢笑，退语相嚱吁。",
      "高堂聚群婢，唯诺相咨睢。",
      "家事忽不图，顾指取自如。",
      "朝令拆柱薪，暮遣藩篱除。",
      "风雨半夜来，百衅生不虞。",
      "屋压盗随至，夫死别嫁夫。",
      "东邻有淑子，惟不事铅朱。",
      "端居待人求，正色不敷腴。",
      "清镜见白发，行媒不顾闾。",
      "不知爱妻人，取舍何异欤。"
    ]
  },
  {
    "id": "2e89e420e9c38b6854dcfddd50633cea",
    "title": "赠黄任道",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "长河之流几万里，骇若泻自天上来。",
      "奔湍冲山拔地走，直有到海无邪回。",
      "人之所观乃流沬，犹以激射忧天摧。",
      "想其根源发声势，如纵烈火烧千雷。",
      "古来走死万万脚，竟莫识自何来哉。",
      "我疑鸿荒混沌日，冲破天地之元胎。",
      "夸娥摇头巨灵走，避不敢道曾疏开。",
      "锄耰之成乃畎浍，欲计议此诚可咍。",
      "长帆大舰不敢绝，尚恐飘去无垠涯。",
      "愚儿脚惯踏潢潦，安敢逆此加溯洄。"
    ]
  },
  {
    "id": "2e89e420e9c38b6865a5e28a91557705",
    "title": "答黄薮富道",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "角角适时足，力走犹或迟。",
      "从而不逮人，不若坐视之。",
      "而予始用此，已无先人思。",
      "间自念斯世，固亦未易为。",
      "以其得而惭，曷若退自宜。",
      "老身可孔颜，饿死犹夷齐。",
      "予心最乐此，尤喜用自持。",
      "岂将六尺躯，贱易五羖皮。",
      "但无百亩田，得抱刚气归。",
      "年来事穷蹙，露暴无自依。",
      "姊寡不能嫁，儿孤牵我啼。",
      "平生事文字，无路活寒饥。",
      "勉从进士科，束若缚襁儿。",
      "时时忽自笑，往往穷加悲。",
      "有如高飞鸟，中路饥自低。",
      "锐知从食来，不意身投黐。",
      "神龙拿白日，挟雨万里飞。",
      "使其口有衔，安得无驯随。",
      "虽然平生志，固未忍相遗。",
      "闲时自散开，纵吟助嘘嚱。",
      "财将舒己私，岂敢偷人知。",
      "黄君道德者，术业何颀颀。",
      "手提九黄钟，旁取折籥吹。",
      "悬知失气类，误以唱和期。",
      "不知里社歌，不可郊庙施。",
      "况余衰病馀，有气亦巳卑。",
      "加之困俗学，羝角方牵羸。",
      "诗陈尽自道，幸子怜无疵。"
    ]
  },
  {
    "id": "2e89e420e9c38b68165d8e8a3ba41114",
    "title": "春风",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春风东来暖如嘘，过拂我面撩我裾。",
      "不知我心老有异，亦欲调我儿女如。",
      "庭前花枝笑自爱，风里草力更相扶。",
      "旁林曲树足飞鸟，不问燕雀鸱鸢乌。",
      "求雌要雄各有意，岂但斗竞争春呼。",
      "春巢成多夏卵众，明年计此更有馀。",
      "非唯喧呼乱人耳，渐恐巢穴妨人居。",
      "收残射中岂无道，我亦力可弯长弧。",
      "林深枝曲矢不入，况弓待借家所无。",
      "行吁坐盻不可奈，安得静默投身俱。"
    ]
  },
  {
    "id": "2e89e420e9c38b685ce274adc550dbb3",
    "title": "长风",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "长风吹百草，势力亦随靡。",
      "地长风易休，草力复随起。",
      "长风随令归，风去何时来。",
      "百草安正繁，兰生尔何哉。"
    ]
  },
  {
    "id": "2e89e420e9c38b680ca2de027ced7fb3",
    "title": "东风",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "东风来几日，穷巷不见春。",
      "不知得花由，只见插花人。",
      "东风能几时，听尔多欢欣。",
      "徒恐春风归，汝我同悲辛。"
    ]
  },
  {
    "id": "2e89e420e9c38b685ce691fdc1719963",
    "title": "哭诗六章",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "死者徒已死，思之恨无涯。",
      "生者非素心，还作死者嗟。",
      "今古悲略同，斯道竟奈何。",
      "哀弦直易绝，哭词曲难歌。"
    ]
  },
  {
    "id": "2e89e420e9c38b685ce691fdece172ec",
    "title": "哭诗六章",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "朝哭声吁吁，暮哭声转无。",
      "声无血随尽，安得目不枯。",
      "目枯不足叹，无目心自安。",
      "目存多所见，不若无目完。"
    ]
  },
  {
    "id": "2e89e420e9c38b685ce691fd7de38c11",
    "title": "哭诗六章",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "切切复切切，泪尽琴弦绝。",
      "愤气吐不出，内作心肝热。",
      "朝浆渴不胜，暮潦浊不清。",
      "何以慰我怀，安得沧海冰。"
    ]
  },
  {
    "id": "2e89e420e9c38b685ce691fd1ac8218d",
    "title": "哭诗六章",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "哭莫傍沧海，泪落长海流。",
      "流深风涛多，驾荡覆我舟。",
      "不若洒春草，荆榛芜蔓茎。",
      "怨气触草死，犹得香兰生。"
    ]
  },
  {
    "id": "2e89e420e9c38b685ce691fd5826ad1e",
    "title": "哭诗六章",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "朝歌忧思多，暮歌无奈何。",
      "偶叹气亦绝，未恸血先沱。",
      "泪落入口少，不如出眼多。",
      "安得常病躯，不为瘠且瘥。"
    ]
  },
  {
    "id": "2e89e420e9c38b685ce691fd62aad556",
    "title": "哭诗六章",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "目虽泪所出，由来心乃源。",
      "白日照我面，意欲干汍澜。",
      "而不照我心，我泪何由乾。",
      "况在重云遮，使我何自安。"
    ]
  },
  {
    "id": "2e89e420e9c38b68b849eccf08301c0a",
    "title": "张巡",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "禄儿射火烧九天，鬼手不扑神听旃。",
      "群庸仰口不肯唾，反出长喙嘘之燃。",
      "睢阳城穷缩死鳖，危系一发悬九渊。",
      "巡瞋睨远两眦拆，怒嚼齿碎须张肩。",
      "恨身不毛剑无翼，不能飞去残贼咽。",
      "翁躯腥刀子磔俎，日嚼血肉犹经年。",
      "霁云东攘两臂去，西来才有九指还。",
      "胸中愤气吐不散，去随箭入浮屠砖。",
      "忠穷智索其自效，更脔爱妾尝饥涎。",
      "我疑没日贼不食，恐其肉酖死不痊。",
      "又疑身骨不化土，定作金铁埋重泉。",
      "何时山移陵谷变，发出鼓铸戈或鋋。",
      "吾如得之顾有用，不诛已然诛未然。"
    ]
  },
  {
    "id": "2e89e420e9c38b68ac2a6cad71561aaa",
    "title": "赠李定资深",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "涉川固有道，造舟不如梁。",
      "曾闻水覆舟，不闻死乘杠。",
      "奈何揭厉子，先先勇褰裳。",
      "岂尽水害人，固亦谋非臧。"
    ]
  },
  {
    "id": "2e89e420e9c38b68ac2a6cad430ecd9e",
    "title": "赠李定资深",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "凤虽谓灵畜，无竹或死饥。",
      "竹今无方无，凤云非其时。",
      "使之群鸱鸢，饥饱为止飞。",
      "非惟失所灵，亦与弹射期。"
    ]
  },
  {
    "id": "2e89e420e9c38b68ac2a6cadef58227d",
    "title": "赠李定资深",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "坦坦谁之田，施施缴且弋。",
      "乌来玩其机，鹊至喜其食。",
      "长鸿飞冥冥，志与万里极。",
      "岂无啄饮心，宁饥不人得。"
    ]
  },
  {
    "id": "2e89e420e9c38b68ac2a6cadb988cc92",
    "title": "赠李定资深",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "湍激日蹙蹙，风棱势漫漫。",
      "奈何舟上人，试死才一间。",
      "苟不以利涉，安坐思诚艰。",
      "客虽惧谋梁，而木嗟在山。"
    ]
  },
  {
    "id": "2e89e420e9c38b685363f33867d65988",
    "title": "古庙",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "古庙隆隆敞庭扉，风雨剥壁黦柱榱。",
      "我来安知神所依，穹堂窸窣风幡旗。",
      "神君庞躯突须眉，视我睨睚坐倨箕。",
      "惕烁观者骇不怡，群鬼后先张福威。",
      "直东之厢步逶迤，目益所见怪可唏。",
      "马牛羊犬杂豕鸡，或戴以首旁四支。",
      "间有人面身亦非，老祝趋前为众词。",
      "口吻嗫嚅言嗢咿，称别状类顾东西。",
      "唱号名字分何谁，空虚冥寞非所期。",
      "岂亦以此为人尸，视其肤革巳彪狸。",
      "宁有中反恬肝脾，又有械器身挈持。",
      "传言疠疫此乃资，古之日行历虚危。",
      "犹恐盛阴鬼所随，磔傩于门驱使驰。",
      "今安取此庙以祠，不念延虐殆尪羸。",
      "农凶年多苦饿饥，苟幸得饱不择祈。",
      "来则拜叩尽敬祗，幸天之泽偷自归。",
      "民德且恐报之时，餗肴礼鲜牲鱼肥。",
      "欲奠以献更濯卮，进谢千语拜百低。",
      "工鼓于庭巫舞衣，祝传神醉下福禧。",
      "农谢神去祝彻之，庭前匕割弃馀遗。",
      "鹄乌下争趁不飞，回顾神面如故时。",
      "意者不为祭谢移，呜呼神固非吾知。"
    ]
  },
  {
    "id": "2e89e420e9c38b6835cab228a8d9e18e",
    "title": "杂诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "方春不种兰，终岁无自佩。",
      "良田弗加芟，徒稚亦无岁。",
      "空令雨露恩，日夕被蒿艾。",
      "安坐饥怨天，此理果谁在。"
    ]
  },
  {
    "id": "2e89e420e9c38b6835cab22829da2119",
    "title": "杂诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "一日不为田，百草已有根。",
      "况复闲三时，其秽何待论。",
      "岂不有钱镈，徒羞慵借勤。",
      "岁晚忧不耕，何独议锄耘。"
    ]
  },
  {
    "id": "2e89e420e9c38b6835cab228287668c0",
    "title": "杂诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "毵毵晚春树，上下聚百虫。",
      "不有口似趸，则生尾如蜂。",
      "设不二者然，亦徒生无庸。",
      "清阴不可居，岁晚还秋风。"
    ]
  },
  {
    "id": "2e89e420e9c38b68009aa3abe6f5e295",
    "title": "猛虎",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "猛虎出白日，其欲未易量。",
      "人人有怒心，常惧不敢戕。",
      "壮士独何者，忿气裂怒肠。",
      "脱身拔剑去，奋跃如惊翔。",
      "虽挟必胜术，岂无邂逅伤。",
      "虎不食壮士，壮士自虎当。",
      "意贪众人完，岂暇为躯防。",
      "虎死众人惠，虎存忧一乡。",
      "果哉彼丈夫，赖有一剑将。",
      "使其无所操，未免伏道旁。",
      "有剑不刺虎，为谋信非臧。",
      "无剑徒虎争，虽勇适为狂。",
      "利剑亦可嗟，人有我独亡。",
      "日暮南山阿，直道何可望。",
      "一虎固已尔，况复千豺狼。"
    ]
  },
  {
    "id": "2e89e420e9c38b680db9fdcbeebc21b1",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "金坚虽不磨，木曲亦已揉。",
      "幸蒙主人用，反要主随后。",
      "适从慵耕儿，虽功不见取。",
      "良田常无收，何塞不耕咎。"
    ]
  },
  {
    "id": "2e89e420e9c38b680db9fdcb5b3827a3",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我用常在金，任金适由木。",
      "苟得金为用，何惜木微曲。",
      "幸得主人随，不恤汗行犊。",
      "必求随主人，我用諴不足。"
    ]
  },
  {
    "id": "2e89e420e9c38b680db9fdcb54638410",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我用于主人，良田无虚种。",
      "主人不我以，我适为无用。",
      "不知主人饥，岁卒安自奉。",
      "由来我求人，孰与求我重。"
    ]
  },
  {
    "id": "2e89e420e9c38b680db9fdcb763114d1",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我必为人用，不必用于人。",
      "若也责不耕，君其问诸田。"
    ]
  },
  {
    "id": "2e89e420e9c38b680db9fdcb559156f9",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "一畦失之荒，尔力亦可耨。",
      "天下方漫芜，尔功亦何有。"
    ]
  },
  {
    "id": "2e89e420e9c38b680db9fdcb6079c322",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "天下方漫芜，顾我适有庸。",
      "使其已除涤，我将何以功。",
      "我岂大无效，自是用我慵。"
    ]
  },
  {
    "id": "2e89e420e9c38b680db9fdcbe0254182",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "子斧谁尔为，黑白大分别。",
      "朝伐一樗死，暮伐千樗蘖。",
      "尔终不自谋，几日不缺折。"
    ]
  },
  {
    "id": "2e89e420e9c38b680db9fdcb0756d0e2",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "大樗吾犹伐，小樗何畏蘖。",
      "吾缺犹俟磨，尔折将奈何。"
    ]
  },
  {
    "id": "2e89e420e9c38b680db9fdcbc69a38a6",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "来何必召云，去何必飞天。",
      "我名不为龙，何能雨尔田。"
    ]
  },
  {
    "id": "2e89e420e9c38b680db9fdcbf91b4126",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "神龙谢子车，子能未足多。",
      "上润虽已然，下竭将奈何。"
    ]
  },
  {
    "id": "2e89e420e9c38b680db9fdcb91fec648",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "水车谢神龙，下竭固无奈。",
      "旱则我为用，尔龙尚何谓。"
    ]
  },
  {
    "id": "2e89e420e9c38b680db9fdcb0e88f9b3",
    "title": "答问诗十二篇寄呈满子权镈问耒",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "神龙谢水车，吾语尔来前。",
      "尔虽用于人，我亦用于天。",
      "在物固不同，于用岂殊然。",
      "水下高田乾，尔能俯水取。",
      "假人不尔用，尔受田责否。",
      "吾身虽为龙，动亦天所主。",
      "天犹不有命，我安事为雨。"
    ]
  },
  {
    "id": "2e89e420e9c38b687dbae064d0153c38",
    "title": "秋怀",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "槭槭庭前树，朝零非昔稠。",
      "呦呦草虫鸣，暮急晓未休。",
      "尔虽无不平，岂亦有哀忧。",
      "胡为劳吟呻，与士伤感投。",
      "壮士亦何者，哀哦与虫酬。",
      "所抱不列陈，调苦难谣讴。",
      "高目有远见，直怀羞曲求。",
      "蒿藜袭久安，功名忘前休。",
      "日月忽未几，天地今复秋。",
      "少壮负所怀，老大将安谋。",
      "生无及人功，死骨埋泉羞。",
      "胡为不奋飞，徒与寒饿仇。"
    ]
  },
  {
    "id": "2e89e420e9c38b688ba550f4fa0ad8cb",
    "title": "中夜二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "昼日苦卒卒，忽焉不加思。",
      "长夜漫不眠，起复日所为。",
      "所为浩多愧，不与初心期。",
      "虚云圣贤学，实从世俗归。",
      "虽耻犹奈何，长歌涕垂颐。"
    ]
  },
  {
    "id": "2e89e420e9c38b688ba550f4e500385e",
    "title": "中夜二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "扰扰从俗为，日与所学戾。",
      "茫茫坐三复，心面自相愧。",
      "守道恶从人，取俗患高世。",
      "谁令二者异，不得一吾致。"
    ]
  },
  {
    "id": "2e89e420e9c38b68c7c481398225a0a7",
    "title": "士患常",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "士患常不学，不学常罔然。",
      "学成安所施，用舍系诸天。",
      "孔孟去已久，寥寥泣遗编。",
      "斯道未易为，今古如同年。"
    ]
  },
  {
    "id": "2e89e420e9c38b6872e04d91a9934520",
    "title": "秋日",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "秋日不照天，秋云自明晦。",
      "脱叶下衰草，蜩蝉事今退。",
      "天地功方成，草木犹怨悴。",
      "志士感所怀，长吁下清泪。"
    ]
  },
  {
    "id": "2e89e420e9c38b68066aea151cdfebf7",
    "title": "翩翩水中舟",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "翩翩水中舟，既满何用载。",
      "主舟者谁子，无乃忽于败。",
      "兼济虽期仁，过任适为害。",
      "自是人致然，已溺何足怪。"
    ]
  },
  {
    "id": "2e89e420e9c38b68f4e99b2ac1b8483b",
    "title": "书怀寄黄任道满子权",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "西风吹云空，晴日露高晒。",
      "驽马无速骋，归客思远届。",
      "长林剥霜红，远水漾寒派。",
      "露虫悲自咽，风菊老犹介。",
      "昔予来方春，焰焰树生态。",
      "今归亦未几，马踏落叶坏。",
      "时物固有然，盛衰信难概。",
      "吁嗟为生劳，黾勉计无奈。",
      "伊余有遐致，久此困俗械。",
      "尝思摆绝去，自放出世外。",
      "高怀乐天宽，远目斥人碍。",
      "有田足晨昏，有圃具菹菜。",
      "父母不待养，妻子固易赖。",
      "世孰得丘山，亦孰失蒂芥。",
      "人自能轻重，吾将守所爱。",
      "六经老诚明，万古熟成败。",
      "得时为醯盐，滋味和鼎鼐。",
      "失犹有万世，令名自沽卖。",
      "自视久已明，决不事谋蔡。",
      "寄诗侑子觞，期子和而再。"
    ]
  },
  {
    "id": "2e89e420e9c38b68a34e32cf9b04a148",
    "title": "令既有高邮之行而束孝",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "扰扰利学者，久不可与谋。",
      "读书乃何为，老不知轲丘。",
      "弗恤义所在，务期高爵收。",
      "尝闻失则嗟，不闻得之羞。",
      "知谁洪其源，使世乘其流。",
      "于今已汗漫，更久将溯游。",
      "尝闻古人言，饕餮为共兜。",
      "谓恶岂必多，偷饱德弗修。",
      "不知自思者，舍此何所由。",
      "故余早知惧，誓将异人求。",
      "宁为寒饿嗟，不同富贵讴。",
      "此行况有获，师德高前修。",
      "因尝请子行，勉子无逗遛。",
      "于吾乃何有，同病不独瘳。",
      "虽爱谓予然，尚疑子终不。",
      "惜子有高材，竿幢揭华旒。",
      "苟能自摆去，不为世学囚。",
      "行将见远到，强弩射弱菆。",
      "何必请予诗，自合治子辀。"
    ]
  },
  {
    "id": "2e89e420e9c38b689e3daec068790991",
    "title": "酬束丈贶诗兼叙所怀",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "白日立中路，犬去不形相。",
      "夜以盗自来，何敢怨犬伤。",
      "主人忽加念，谢恕犬无良。",
      "盗子愧伏前，有言愿加详。",
      "见赐固已多，恕犬诚未臧。"
    ]
  },
  {
    "id": "2e89e420e9c38b68a5a848e4631ce6e4",
    "title": "惜交诗赠束孝先",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "千金得宝刀，不若得锸归。",
      "宝刀虽云利，邂逅伤疮痍。",
      "伤疮有复日，伤皮无完时。",
      "不若远所伤，取锸安自持。",
      "一凿以成井，再凿以深资。",
      "清泉冽其中，定德发不移。",
      "饮可沃吾心，浴能清吾肌。",
      "此道如必尚，庶几有常为。",
      "既庸铭我前，又书荐余知。"
    ]
  },
  {
    "id": "2e89e420e9c38b6869b8b7dcdb1884fb",
    "title": "再赠束孝先",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "玉缺见不挠，剑折知真刚。",
      "张目不见心，人固未易量。",
      "念我未知子，徒知外观望。",
      "安识子所怀，赤日包白光。",
      "去去终我身，两两无相忘。",
      "纵予道路忧，骨尚付子藏。"
    ]
  },
  {
    "id": "2e89e420e9c38b685b8ab43b6f533ec9",
    "title": "卜居",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "吾求一屋逮两月，贫不谋贵何以图。",
      "朅来自放就穷巷，幸得之喜何敢吁。",
      "颓檐断柱不相缔，瓦堕散地梁架虚。",
      "门无藩闑户不闭，时时犬彘入自居。",
      "主人怜我莫自致，为我补葺加垍涂。",
      "翻翻匠氏乃谁子，颉颃作气厉叫呼。",
      "群庸汹汹助声势，睥睨凌我要我酤。",
      "归来叹息无自得，两日财致酒一壶。",
      "徵多偿少意不惬，弃我忽去如逃逋。",
      "重来阒寂不可问，依旧四壁编空芦。",
      "嗟余虽贫日犹爨，可不善为盎釜谟。",
      "外户不闭古则尔，今也盗贼过街衢。",
      "乞钱买篱作籓固，更学关楗防朝晡。",
      "邻翁问我乃何者，得毋亦以名自儒。",
      "王朝潭潭聚冠盖，几人不载卿相车。",
      "子何布被不盖肉，浪自名士实则奴。",
      "假为无能守编户，犹可自择安阎闾。",
      "胡为惨戚卒困此，去矣何屋不可徂。",
      "此居卑洼不待说，四高中下流无渠。",
      "夏霖连延久积注，往往灶下秋生鱼。",
      "始来图此不自择，终见坐与蚯蚓俱。",
      "何况梁榱日蛀腐，一仆非尔力可扶。",
      "苟求暂安急旦夕，反以身就殒压虞。",
      "乃知穷则失自爱，死得正命有几且。",
      "翁乎尔言诚得矣，我方困甚非真愚。"
    ]
  },
  {
    "id": "2e89e420e9c38b689b544c0d46b640a7",
    "title": "闻哭",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "冬温春疫早，死者晨满街。",
      "但闻哭子悲，不闻哭母哀。",
      "老慈爱益深，壮刚气则乖。",
      "嗜欲夺天性，情恩占妻孩。",
      "诗三百具存，声已亡南陔。",
      "人情古不美，况复嗟今哉。"
    ]
  },
  {
    "id": "2e89e420e9c38b687a03801c49e3124e",
    "title": "养贤",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "万钟岂不多，财得孟子辞。",
      "千乘友子思，犹曰须我师。",
      "古贤不易养，养贤则已而。",
      "今贤养自易，无于古加疑。"
    ]
  },
  {
    "id": "2e89e420e9c38b683826d34005a527f2",
    "title": "送李公安赴举",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "行子冠上尘，梁宋道傍土。",
      "尘逐冠敝损，人来还复去。",
      "马蹄日月长，踏尽西北路。",
      "近者何纷纷，姿状颇秀举。",
      "传言天子诏，士得四方赴。",
      "来如鹊翅翻，去若蝇头聚。",
      "市儿屈指计，过百日未暮。",
      "昔周方盛时，得士才十数。",
      "唐虞此为盛，中复容女妇。",
      "昔何称才难，今也宁异趣。",
      "但恐所取异，今古殊尺度。",
      "夫君乃高才，久有及物虑。",
      "今又奋绝去，挺拔欲自树。",
      "余穷非所知，久有山林素。",
      "但无百亩粟，乃就群才赋。",
      "仕道得亦嗟，困穷失为惧。",
      "二者各有命，予亦何所与。"
    ]
  },
  {
    "id": "2e89e420e9c38b687853ab54023c23e5",
    "title": "离高邮答谢朱元弼兼简崔伯易",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "昔来何悠悠，今去亦泛泛。",
      "岂自果进退，姑且便饮啖。",
      "三代今去辽，士食久已滥。",
      "徒死不为义，可无苟石担。",
      "平生堕百为，且就投铅椠。",
      "束身入世程，开口就人歉。",
      "怒喜有失得，眉睫烦窥瞰。",
      "野鸟或在笼，山猿有终槛。",
      "能安此为命，虽失亦何憾。",
      "予尝勇自明，磨古得前鉴。",
      "抱关贤所容，较猎圣或暂。",
      "庶未负初学，尚为神所监。",
      "予行人之嗟，我笑不为颔。",
      "子独辱所厚，以诗系归缆。",
      "命和始自书，狂言庶非儳。"
    ]
  },
  {
    "id": "2e89e420e9c38b6826501b38eeccc174",
    "title": "东园赠周翊",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "尝闻东园游观嘉，晚趁时节亦自到。",
      "东风不知来者多，一日芳蹊踏无草。",
      "山樱着子寒尚迟，江梅殒花香可吊。",
      "扶疏枝叶未成荫，偶来正值斜阳照。",
      "千株红杏暖自酣，风引高炬烧晴燥。",
      "夭桃未老已抽青，略略朱旗冠翠纛。",
      "虽然素李不争花，似洗朱丹夸莹皓。",
      "其他百种不可名，如列锦绣快晴曝。",
      "何低何高何后先，一一尽解承春笑。",
      "杨花轻佻最得力，飞过青天去何冒。",
      "弱柳低垂弗辞贱，以力凭风为春扫。",
      "黄鹂嘲啁声语和，似对游人见情抱。",
      "蝴蝶填委不知数，飞乱人眼漫颠倒。",
      "黄蜂虽忙不为身，以甘遗人竟何道。",
      "子规终日劝客归，吾无间然念何报。",
      "嗟余多病所趋乖，又懒欢呼逐年少。",
      "经年一春为嘉时，行过不恤每自谯。",
      "然虽无酒不解歌，素游尚少贫交召。",
      "何时期子早再游，风雨不可旦夕料。"
    ]
  },
  {
    "id": "2e89e420e9c38b683a1ab2f06058ae45",
    "title": "龙角歌和崔公度伯易",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "尝闻螾出轩辕丘，其长百寻围十牛。民惊臣愕争论酬，帝亦谓应土德修。",
      "赐螾傍海连十洲，俾朝食壤暮饮流。仍命九龙狎其游，视龙有角急起羞。",
      "亟去诉帝龙有忧，帝怜不呵许为谋。召一龙食系其喉，挥万力士乘其头。",
      "披肉断角塞螾求，螾取而冠万鬼𢶖。",
      "雷号电泣竟莫救，鼋擗鼍踊吊蛟虬。奋穴出哭劳鳝鳅，八龙怒走乞天仇。",
      "天赐六丁皆剑矛，取螾拔角磔大幽。下龙载帝问何由，臣攀堕髯不可留。",
      "竟去不知天所尤，龙冤虽复骨不收。传流下古说易浮，我闻其语疑有由。",
      "以龙易螾理若不，爱不知蔽似有繇。人皆伤龙为叹啾，我独鄙其与祸投。",
      "尝闻龙德神自周，出飞于天入海休。弃此不处与螾俦，以养就人理固偷。",
      "果死以此嗟何仇，我来但爱遗角觓。是非欲竟理莫搜，君学穷物功搳掊。",
      "其说独挽万茧抽，当有实论破众廋，勉矣投以钓海钩。"
    ]
  },
  {
    "id": "2e89e420e9c38b68bcdf8d5d8a6ee923",
    "title": "春人",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春人轻飘喜聚散，春筵笑长白日短。",
      "柳芽嚼雪喷尽寒，桃花烧风作春暖。",
      "春衣少年当酒歌，起舞四顾以笑和。",
      "红天绿烂狂未足，春更不去将奈何。"
    ]
  },
  {
    "id": "2e89e420e9c38b68d4d26ccd65b8aa2a",
    "title": "送赠王平甫",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "士学何漫漫，近习忘远绍。",
      "文章多自名，谁出得高调。",
      "子才希世珍，拔俗起孤峭。",
      "如解万里骏，不以羁縻要。",
      "篇章缀清新，霞电绚天彯。",
      "夜归借之读，掩纸疑有耀。",
      "洗手脱世尘，飞身就遐眺。",
      "舌骨谁谓朽，死魄如可召。",
      "缩手不愿学，神巧谢人妙。",
      "余材生何偏，日月费吟啸。",
      "收奇欲身名，揽古愿独吊。",
      "平生勇前争，未始却自料。",
      "一日接大敌，说舌忽忘挑。",
      "如秋九磨镜，迫我以丑照。",
      "贪观朝日明，退失两目瞭。",
      "愿假斧斤惠，刻形近天肖。",
      "寄声诚甚勤，献璞定逢笑。"
    ]
  },
  {
    "id": "2e89e420e9c38b687dc27fe69237583f",
    "title": "山阳思归书寄女兄",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "淮风情舒舒，楚水日夜流。",
      "风能驾吾帆，水可载我舟。",
      "余归知几时，子望悬百忧。",
      "念我兄弟寡，商参各殊州。",
      "十年不一逢，会合何所由。",
      "幸逢子来归，与我相慰投。",
      "甥儿入吾牵，甥女出吾留。",
      "子吾笑其间，贫不知可愁。",
      "心如熙春阳，乐若醉酒酬。",
      "忆我别子日，将行更逗遛。",
      "泣恐伤子心，泪出仰目收。",
      "别日才几时，别思日九秋。",
      "心随西北风，目望东南楼。",
      "主人仁且贤，怜我羁旅游。",
      "晨粳玉炊香，暮酒金注瓯。",
      "盘蔬罗春青，豆脯兼夕鱐。",
      "为食岂不美，义咽不下喉。",
      "要当归子同，半菽饱亦优。",
      "始予志所学，义当望轲丘。",
      "朅来与世评，众口忽起咻。",
      "尝观世金朱，此道久巳偷。",
      "胡为不奋去，附世如赘旒。",
      "而子亦待人，特以贫不谋。",
      "参差两如此，偃蹇势略侔。",
      "要当共引去，逸世出网罘。",
      "遐追避世徒，子与侍巾裘。",
      "吾将亦娶妇，力以石臼求。",
      "贸田结归庐，种树屋四周。",
      "子居课桑蚕，我出鞭耕牛。",
      "教妻绩以筐，使儿饷东畴。",
      "坐笑忘岁时，聚首成白头。",
      "归乎当何时，诗以侑子讴。"
    ]
  },
  {
    "id": "2e89e420e9c38b68ff09b5ddbdd7e5a1",
    "title": "大舟",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "大舟无风帆不举，小舟榜入青冥去。",
      "渔子舟中呼且歌，夜半闻鱼谁得多。"
    ]
  },
  {
    "id": "2e89e420e9c38b6857f59f798d21dc73",
    "title": "望花有感",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春来几时余不知，但怪日日柳梢好。",
      "我嗟无地自种花，常恐东风只生草。",
      "谁家有园不可入，时时纵欲信自到。",
      "寒梅最香落已阑，桃杏虽迟亦颠倒。",
      "高枝飞鸟夜踏空，低树狂儿日摧拗。",
      "惟馀零落满地红，主人更听奴频扫。",
      "悲来四顾慷慨歌，要且倾酒浇颜酡。",
      "春归欲挽谁有力，河浊虽泣行奈何。"
    ]
  },
  {
    "id": "2e89e420e9c38b6855c16dbec5217f56",
    "title": "小雨",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "一夜风声惊屋破，四邻叩壁呼我贺。",
      "久知旱势非所期，果见雨逐浮云过。",
      "庭塘流注已有馀，田亩不沾亦何奈。",
      "雷嗔电笑竟何为，幽人空废南轩卧。"
    ]
  },
  {
    "id": "2e89e420e9c38b68af6801fe35e289d7",
    "title": "饿者行",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "雨雪不止泥路迂，马倒伏地人下无。",
      "居者不出行者止，午市不合入空衢。",
      "道中独行乃谁子，饿者负席缘门呼。",
      "高堂食饮岂无弃，愿从犬彘求其馀。",
      "耳闻门閕身就拜，拜伏不起呼群奴。",
      "喉乾无声哭无泪，引杖去此他何如。",
      "路旁少年无所语，归视纸上还长吁。"
    ]
  },
  {
    "id": "2e89e420e9c38b682ef4dac68140ba38",
    "title": "世言",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "纷纷世俗言，病客久厌听。",
      "圣贤没已远，是非久无定。",
      "六经纸上言，黑白欲谁证。",
      "独有自信人，中得不外竞。"
    ]
  },
  {
    "id": "2e89e420e9c38b68580a0fedd929d288",
    "title": "暨阳居四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "出无王事牵，入不治居舍。",
      "蒿藜入墙屋，尘垢变几架。",
      "糟糠苟无忧，智力取自暇。",
      "逢诗即废日，得客辄忘夜。",
      "积懒遂成性，习勤反如诈。",
      "几不类怠傲，愧耻将何谢。"
    ]
  },
  {
    "id": "2e89e420e9c38b68580a0fed27292e24",
    "title": "暨阳居四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "身非爵与官，车马久不谋。",
      "家无田仓储，雀鼠非我仇。",
      "朝出从人居，诗书讲前修。",
      "暮从儿子嬉，欢笑何所忧。",
      "间将筋力疲，懒使志虑收。",
      "斗糈尚烦送，谁谓能无求。"
    ]
  },
  {
    "id": "2e89e420e9c38b68580a0feda305f747",
    "title": "暨阳居四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "自吾暨阳居，已见月四周。",
      "流年不我谋，寒暑忽已遒。",
      "老来何足叹，苟死固可羞。",
      "子今用力薄，暮齿将何收。"
    ]
  },
  {
    "id": "2e89e420e9c38b68580a0fed22805887",
    "title": "暨阳居四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "斯道久泯泯，斯人固悠悠。",
      "归豚非吾心，在礼恶不酬。",
      "从人效屈伸，俯仰不自由。",
      "于命有当然，信矣何足羞。"
    ]
  },
  {
    "id": "2e89e420e9c38b6816c71e6d26fc17df",
    "title": "寄题宣州太平县众乐亭为孙莘老作",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "令君架亭乐荒幽，得地适与万景投。",
      "亭成虽名为众乐，地僻无客谁与游。",
      "讼休民去吏随散，独有文字与令留。",
      "把书开阖坐自笑，回视令职忘卑陬。",
      "昔闻酒贱喜易醉，今说鱼美予何忧。",
      "弹琴有声尚近俗，要解弦绝以意求。",
      "况持高怀屈下邑，志气略与彭泽侔。",
      "身婴民忧手持版，心爱山水宁非偷。",
      "景好不见但闻说，使我耳目私相仇。",
      "亭前行迹不破草，亭下野鸟常喧啾。",
      "山云朝嘘翠巘出，海月夜下清溪浮。",
      "春花夏荫已有爱，况使风雪回冬秋。",
      "惜予不得与快意，共上岑崒望九州。",
      "黄山闻好眼未识，梦想欲到迷无由。",
      "图传粉墨固未好，愿假壮笔一揽收。",
      "果逢来篇骋雄胜，若执造化穷凋锼。",
      "一时文工岂不伟，千里寄我何以酬。",
      "耳昏俗语久欲洗，为我一谢山前流。"
    ]
  },
  {
    "id": "2e89e420e9c38b68217f9fdf2e94fcab",
    "title": "谢客二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "扰扰车马客，各以势利奔。",
      "自问闾巷人，何为亦纷纷。",
      "与客成往还，勉就俗所敦。",
      "礼不经圣人，颇厌后世烦。",
      "欲问无所得，归视纸上文。",
      "非以孔子心，尚拜阳货豚。",
      "乃知偪仄间，心迹久已分。",
      "去矣可奈何，更问来者门。"
    ]
  },
  {
    "id": "2e89e420e9c38b68217f9fdf0d22d836",
    "title": "谢客二首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "跹跹出何为，奄奄归就卧。",
      "不知身所谋，徒与俗相和。",
      "本无声利求，久厌车马过。",
      "诗书虽满前，走奔不暇坐。",
      "收身衣食馀，抱病岁月破。",
      "得不胜所忘，进亦何可课。",
      "前躅杳难跻，下愚旋易堕。",
      "得势有然尔，命矣何可奈。"
    ]
  },
  {
    "id": "2e89e420e9c38b68e658363d1f57680a",
    "title": "春游",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春风谁相呼，鸟语到庭户。",
      "罢书起何游，系马城西树。",
      "宁须客众随，聊与春相遇。",
      "高林美风竹，疏影有清覆。",
      "可以便行坐，解脱快巾屦。",
      "日长天地宽，飘戾飞云度。",
      "风枝绿未柔，日萼红先露。",
      "芳辰信可尚，嘉兴惜无寓。",
      "旧闻黄公垆，颇枉壮士顾。",
      "予虽轻数子，自适偶同趣。",
      "起解身上衣，就贳青旗酤。",
      "独酌不待劝，兴至还自注。",
      "对物无所语，似若喧哗恶。",
      "虽无歌舞欢，幸可篇章赋。",
      "乾坤本闲暇，人物自纷遽。",
      "劳苦曷不乐，岁月失已屡。",
      "酒阑起四望，落日不可驻。",
      "饥马自知家，何须问归路。"
    ]
  },
  {
    "id": "2e89e420e9c38b684cf18292bb2293f9",
    "title": "游江阴寿宁寺",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "寥萧枝上风，蜩蛰以秋告。",
      "黯叆道旁树，荫绿凉可冒。",
      "况承积阴馀，急雨荡晴昊。",
      "初凉逞新威，宿暑惩旧躁。",
      "漫漫出门路，踽踽可谁造。",
      "江声汹西奔，海远剧东到。",
      "中间可行望，洗涤去尘抱。",
      "况于林阜间，古屋架晴燥。",
      "蚊虻稍敛收，轩户可淹傲。",
      "惜乎余独游，不可携所好。",
      "踟蹰伫归步，风作冷相劳。"
    ]
  },
  {
    "id": "2e89e420e9c38b684a462a3310b9d2a9",
    "title": "赋黄任道韩干马",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "天宝天子盛天厩，吐蕃入马上天寿。",
      "紫衣驭吏偏坐前，骑入都门不容骤。",
      "西极苜蓿得气肥，六闲飞黄卧嗟瘦。",
      "千秋殿下谁把笔，当时人无出干右。",
      "传闻三马同日死，死魄到纸气方就。",
      "铁勒夹口重两衔，墨丝丱尾合双纽。",
      "天门未上人就观，老胡惊嗟失开口。",
      "生搜朔野空毛群，死断世工无后手。",
      "当时天子惜不传，送入御府置官守。",
      "胡尘勃郁燕蓟来，宫阙萧骚既焚后。",
      "谁弃千金出手收，足踏万里避奔走。",
      "几经蹂蹀道边尘，今日宁无纸上垢。",
      "樽前病客不识画，但惊马气世未有。",
      "冀北骏骨无时无，生不逢干死空朽。",
      "世工无手不肯休，任使气骨陋如狗。"
    ]
  },
  {
    "id": "2e89e420e9c38b68ebedbf5cc62eff9f",
    "title": "甲午雪",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "平居汩汩喜自堕，万事过目不省窥。",
      "一年南北两见雪，未始把笔成一诗。",
      "朝看气象浩茫昧，夜归瞑想通幽疑。",
      "梦乘虚空谒帝所，玞礩象柱承琼榱。",
      "坦涂壁垩相照射，鹤扇亏蔽狐腋帷。",
      "帝旁鲜鲜舞万女，宝绡雅冶吹裳衣。",
      "累蠙贯瑀错组佩，斥弃朱黛素两眉。",
      "撩搔王母戏华发，袒脱姑射争肤肌。",
      "提珰掷珥互投报，顾我尘垢加笑讥。",
      "其傍临临立万鬼，帝所宠与借色辞。",
      "密呵细纻赐裘舄，笑齿发露寒差差。",
      "诸神敛避不敢望，弃唾堕落成珠玑。",
      "朝欢嚱怡弃烟霞，暮慨吁吸成云霏。",
      "互偷天帑购党与，散布万珏分千圭。",
      "纨罗练縠不计数，逆取倒曳交横披。",
      "鞭驱巨灵劫夸父，挥斧解系关星机。",
      "东观豗颓堕壁角，南顾秃鬝亡斗箕。",
      "其他杂冗莫分辨，徒见漫乱如箩筛。",
      "雷公争前泣诉帝，至此岂可无省知。",
      "愿分羽卫敕天讨，助以积雹千山齐。",
      "金神拥遏按行道，后乘驾以万玉蜺。",
      "宝刀联翻夹铁盾，玉戟钩子横珠旗。",
      "天风萧萧吹缟素，贝甲合阵穷天围。",
      "磨砮插羽注万矢，强弩竞发相联飞。",
      "奸穷诈极不保守，引组自缚相连归。",
      "累俘奏恺闯天陛，越雉拔羽按舞仪。",
      "帝呼祝融付焚弃，散灰下地无留遗。",
      "徵朋索党计轻重，斩戮屏翳囚风师。",
      "扶桑瞳瞳露轩豁，日御复反天衢驰。",
      "觉来四顾骇皓白，心与恍惚争是非。",
      "冬雷无声电不照，疑亦众鬼乘其私。",
      "天高地下非所职，且可把酒无嗟咨。"
    ]
  },
  {
    "id": "2e89e420e9c38b68fe45717ed4504307",
    "title": "日蚀",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "钱塘山人大署壁，曰十月朔日且蚀。坐者跳起行者留，愚闻之惊智为惑。",
      "我时过市偶自停，眩两目视闹耳听。自嗟身贱不有位，安得置此诛四刑。",
      "惟此丙申日在未，天面黯郁昏不济。举头仰日已半亏，群阴得志云不披。",
      "尘函欲开镜尚掩，谁把白壁涂之泥。大哉玄象浩难测，安有庸人以术得。",
      "天乎反成竖子名，不念吾皇禳以德。吾闻日名为大明，光一自出灭月星。",
      "今乃为之成薄蚀，安得君子不为小人乘。"
    ]
  },
  {
    "id": "2e89e420e9c38b68412c62dfd78d06a7",
    "title": "送曹杜赴试礼部",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "霜风琅琅鸣鼓鼙，鸟寒夜噪树折枝。",
      "居者不出行者归，厩马解衔车弃脂。",
      "长河夜冰船就维，百贾晏起朝闭扉。",
      "为问当今行者谁，出门千里到何时。",
      "母送拊背父叹嘻，儿惜欲去哭挽衣。",
      "上马反顾纷涕洟，非所愿欲去何为。",
      "家虽有田丰岁稀，所得偿公不及私。",
      "况望膻芗事庭闱，结发从学今十期。",
      "始自有志徇孔姫，岂愿从世成依违。",
      "高堂华发纡素丝，暮年待子为光辉。",
      "望我日久莫报之，苟得一笑辱弗辞。",
      "况望三釜家无饥，吾于二子久所知。",
      "怪其才高所就卑，今乃语此诚可思。",
      "近闻天子变典彝，欲拨旧况收新奇。",
      "子行出仕适其期，骅骝得路无衔羁。",
      "罢酒行矣无自迟，去取天宠酬亲慈。"
    ]
  },
  {
    "id": "2e89e420e9c38b68375913e458dccdbe",
    "title": "同孙祖仁王平甫游蒋山作",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "山形郁盘陀，石路随直纡。",
      "荫松坐兴长，饮泉百烦除。",
      "忆望江上楼，采翠横晴虚。",
      "爱之不能去，取席卧与俱。",
      "若逢佳宾客，不暇外礼拘。",
      "意爱交自然，笑语略可无。",
      "常思一往游，杖履穷昏晡。",
      "忽从贤豪招，气类喜不殊。",
      "更以肴酒随，倾泻谈笑馀。",
      "仰跻苍崖巅，下视白日徂。",
      "夜半身在高，若骑箕尾居。",
      "欢馀悲感集，论说追古初。",
      "在昔天下衰，群奸起相屠。",
      "相地视八极，怀险归此都。",
      "全吴既臣魏，馀晋仍避胡。",
      "此山古所瞻，形势高四隅。",
      "游者昔为谁，名字不见书。",
      "想当出尘樊，盘礴望八区。",
      "固宜有高兴，何亦妄滞濡。",
      "忆在初元年，虎狼出当涂。",
      "众豪泣相盟，万甲聚一呼。",
      "楼船下三江，千里悬旌旟。",
      "忠谋屈巨猾，弱力张远图。",
      "乞灵诉明神，至此尝踟蹰。",
      "想当得请初，胜势先群诛。",
      "虽时幸成功，偪仄已可吁。",
      "岂无当时人，缩伏岩下庐。",
      "约身甘贱贫，卑势无忧虞。",
      "坐视扰扰中，同为祸福驱。",
      "我当明时来，木石聊自娱。",
      "遗祠今莫问，故邑已成墟。",
      "归谢山下民，相期在犁锄。"
    ]
  },
  {
    "id": "2e89e420e9c38b680e6199ce22b0a988",
    "title": "对竹",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "竹风何撩萧，昼静发寒籁。",
      "修纤谔天官，扬揖纵玉佩。",
      "岂无俗子遇，自会幽人爱。",
      "心虚中养恬，节密外御介。",
      "春萌喜含养，夏箨竟分解。",
      "无花与物争，有荫亦人赖。",
      "威威南山凤，尔飞何时届。",
      "道远宁不饥，寒枝久虚待。",
      "岂非缯缴虞，安有羽翮态。",
      "当奈叶间虫，蠹尔所食坏。"
    ]
  },
  {
    "id": "2e89e420e9c38b68b522b9928d2a8883",
    "title": "暮行",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "晴烟去人高，暮色上天半。",
      "山衔日入深，云伫星出缓。",
      "涂昏归鞍长，林近去翎短。",
      "悠悠宵偃慵，衍衍暮行款。",
      "南城岌高跻，近野匝四坦。",
      "来期遐思舒，暮云所见罕。",
      "星星飐风灯，历历吹月琯。",
      "静乐遗世喧，清思破尘懒。",
      "心通江海浮，气寒天地满。",
      "兹兴将谁同，儿辈未宜算。"
    ]
  },
  {
    "id": "2e89e420e9c38b68717bda4e86ebb0b6",
    "title": "野步",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "久撄末俗喧，脱就绿野静。",
      "方随巾屦便，那暇宾客命。",
      "林红落春衰，草绿争夏盛。",
      "时从老农语，久伫行子听。",
      "谓言劳苦后，各以闲暇庆。",
      "时逢瓶盎酒，亦有肴核称。",
      "喧嘲忽无次，歌唱仍相咏。",
      "酒阑纷起坐，白发忽两凭。",
      "儿乘旁树嬉，牛卧前篱瞑。",
      "予方困俗累，爱此近天性。",
      "何当从之归，买舍与相并。"
    ]
  },
  {
    "id": "2e89e420e9c38b68a958e726ab0075b2",
    "title": "古风",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "古风何寥疏，世方盛夸慕。",
      "利涂剧先趋，直轨迷曲注。",
      "浑浑九河翻，仡仡百川注。",
      "分争或多岐，敛枕才一趣。",
      "睢盱承至欢，詟叠谢绝怒。",
      "才得升斗多，勉售形骸顾。",
      "不知万钟得，孰与一日裕。",
      "况承丘山羞，愿易顷刻遇。",
      "谁能脱近役，自放就遐骛。",
      "航湖足茭鱼，拔野厌芼茹。",
      "行招千古游，坐与来世语。",
      "延风敞虚襟，揖月坐嘉树。",
      "此意固有然，童儿未堪预。"
    ]
  },
  {
    "id": "2e89e420e9c38b68a651679214905609",
    "title": "蕲口道中三首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "舟行邈栖迟，江流潏排荡。",
      "鱼惊跃或出，鹭下飞何扬。",
      "交游偶相舍，偃息聊自放。",
      "回首失匡庐，云霏暮方上。"
    ]
  },
  {
    "id": "2e89e420e9c38b68a6516792c29a6057",
    "title": "蕲口道中三首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "稍稍江上雨，声入窗壁寒。",
      "悄悄舟中人，曲肘自枕眠。",
      "安卧不成寐，起坐浩长叹。",
      "离家日逾百，行路忽巳千。",
      "昔与燕俱来，今见北雁还。",
      "道里苦不通，寄书如弃捐。",
      "风水相喷薄，归期渺无端。",
      "空令秋夜梦，反覆如循环。"
    ]
  },
  {
    "id": "2e89e420e9c38b68a65167925c005ca0",
    "title": "蕲口道中三首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "维舟溯江流，人力与水争。",
      "回视东下人，恍如御风行。",
      "谁能倒长江，奔泻暂西倾。",
      "聊用快客意，何惮鱼龙惊。"
    ]
  },
  {
    "id": "2e89e420e9c38b68e77fa6ff38f46692",
    "title": "赠庐山老居讷",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "讷公匡庐老，诗句整以雅。",
      "标韵乐天淳，不肯外礼假。",
      "所居远城市，绝俗就闲暇。",
      "岗崖道路恶，亦为佳客下。",
      "余虽昔所闻，相见今乃乍。",
      "爱其语言好，超绝忽世跨。",
      "马舁就其居，灯火共清夜。",
      "惜不见其壮，已老吁可讶。",
      "高才可施用，售世嗟无价。",
      "临别更何论，共是忘言者。"
    ]
  },
  {
    "id": "2e89e420e9c38b68aa8e1205e24b44cc",
    "title": "旅次寄宝觉讷师",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "小雨破宿暑，晓风忽焉遒。",
      "山深树翳阴，蜩蚻应已秋。",
      "清坐想高绝，语言谁应酬。",
      "岂不念一往，抱病终自留。",
      "羁旅少往还，有来或非俦。",
      "命仆一谢之，纵我冠屦休。",
      "移床上高堂，解书散床头。",
      "于此有嘉兴，念世谁与谋。",
      "独思山林人，兹意可绸缪。",
      "何当买田庐，共遂丘壑游。"
    ]
  },
  {
    "id": "2e89e420e9c38b68c1f14c60fd4e06d5",
    "title": "寄吕惠卿吉甫兼简林伯通",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "踆踆门外马，客至知谓谁。",
      "昔面尚未逢，那论心相知。",
      "揖客拜上堂，谢客辱弗遗。",
      "寒暑相问酬，唯诺坐无为。",
      "静默近尤远，多言足瑕玼。",
      "勉从客所论，还顾所学非。",
      "念此废无益，对书坐长嘻。",
      "独思同怀子，念远莫见之。",
      "岂无寄我书，岁晚若苦迟。",
      "闻颇困王事，岂无闲暇时。",
      "况有同僚贤，相期在书诗。",
      "人生天地间，常恐食所縻。",
      "去就两莫谋，会合宁有期。",
      "余病不自乐，旧学益以隳。",
      "近者非所同，远者劳梦思。",
      "江水日夕东，道途宛而夷。",
      "寄书当在勤，无谓往还稀。"
    ]
  },
  {
    "id": "2e89e420e9c38b688777129b5e805097",
    "title": "寄崔伯易",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "扰扰闾巷士，过我何所为。",
      "屡来徒我烦，不来我弗思。",
      "少年乐知闻，喜与客子随。",
      "晚岁事恬默，与世益参差。",
      "骑马出寻人，中路辄自归。",
      "归来亦何乐，书史自相期。",
      "巳与往者亲，可无兹世违。",
      "欲语无所得，起视北雁飞。",
      "念子远千里，昔别今巳期。",
      "寄声虽云多，所得竟亦稀。",
      "近者忽报书，期我往就之。",
      "不知予苦穷，系此不可离。",
      "尚迫朝暮忧，宁有道路资。",
      "人生少所同，老去财几时。",
      "予势既若此，子复不肯来。",
      "但恐百年间，龃龉终莫齐。",
      "诗以寄子招，亦以写我悲。"
    ]
  },
  {
    "id": "2e89e420e9c38b6842e8bbe256bee227",
    "title": "寄孙莘老",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "默默不自得，劳劳非吾任。",
      "不与君子逢，谁复明此心。",
      "偶客来自南，口有千里音。",
      "知无木索勤，颇复山水吟。",
      "对之为一笑，欣如获千金。",
      "宣城风物佳，古语昔已忱。",
      "太平又其有，道途邈幽深。",
      "溪流渺弯环，山势屹抱临。",
      "况复寂寞人，黄绶事陆沉。",
      "公田秫既收，客席酒屡斟。",
      "悔予昔南浮，不往一就寻。",
      "波涛忘日月，疾病废古今。",
      "归来就羁衔，外虑日已侵。",
      "适时愧非才，对客辄自喑。",
      "譬如火炙肤，暂忍久莫禁。",
      "惟思百亩田，为可足釜鬵。",
      "投身脱世钳，敛足蹈古箴。",
      "寄言所同怀，相期在中林。"
    ]
  },
  {
    "id": "2e89e420e9c38b6860f75172593b0416",
    "title": "夏日平居奉寄崔伯易兼简朱元弼",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "天风变春和，昼日差夏永。",
      "门阑闭无事，燕雀去益静。",
      "纷翻诗书帙，弃散懒收整。",
      "时来就枕卧，复可取窥省。",
      "心恬逐物闲，迹阔与世屏。",
      "鲜鲜南山暖，秀色在修岭。",
      "苟嫌安坐慵，还可远游骋。",
      "自缘智能薄，反得闲暇幸。",
      "交朋久相远，疏懒欲谁警。"
    ]
  },
  {
    "id": "2e89e420e9c38b6860f751726bdab03f",
    "title": "夏日平居奉寄崔伯易兼简朱元弼",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "怃怃庭下树，阴影日已敷。",
      "癯癯闭门人，簟席自卷舒。",
      "高枝就远冠，曲枝挂裳裾。",
      "还来从此息，卧视诗与书。",
      "桓桓门外客，从徒驾骊驹。",
      "不知来何闻，乃肯顾我闾。",
      "呼儿往应门，谓言出在涂。",
      "非我敢厌客，非客与我疏。",
      "以予拙语言，无以得客娱。",
      "一不当客意，恐与世患俱。",
      "不如两相忘，何能效纷如。"
    ]
  },
  {
    "id": "2e89e420e9c38b686b39b81e25fd9538",
    "title": "效古",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "流沙不胜车，弱水不载舟。",
      "谓言行子归，无苦事远游。",
      "寄子素丝裳，闻子衣苦单。",
      "失今不来还，岁晚将奈寒。"
    ]
  },
  {
    "id": "2e89e420e9c38b68f0ed1378692f8add",
    "title": "送朱明之昌叔赴尉山阳",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "朱使拜书天上回，去以身试百里障。",
      "青衫飘若风外荷，借马载出尘土上。",
      "准眉崭如见天秀，独立系马万里望。",
      "身躯虽小胸腹宽，沛如绝海横秋涨。",
      "久宜脱绝事高致，岂愿卑冗劳俗状。",
      "高堂华发亲老矣，四海无家寄几杖。",
      "世外言高信独奇，人前腰折嗟已强。",
      "尉官虽小俸虽薄，犹有馀钱买甘养。",
      "想当家帷奉颜面，彩衣躬率妇子饷。",
      "诜诜儿女戏满前，累累诸兄坐相向。",
      "人间此乐不可幸，一笑自足百辱当。",
      "时清固应稀盗贼，俗弊宁不烦笞掠。",
      "好偷闲暇事简编，思予宁无尺字况。"
    ]
  },
  {
    "id": "2e89e420e9c38b686e646d4b536a2956",
    "title": "学子",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "琐琐来学子，从我问古风。",
      "谓言古之人，学不求世功。",
      "以其明智馀，施与天下同。",
      "能知学为身，自不恤穷通。",
      "童子顾我笑，是言得无蒙。",
      "斯道使可遵，曾不闻父翁。",
      "谓言童子归，益自谋厥躬。",
      "吾不能尔言，亦不必尔从。"
    ]
  },
  {
    "id": "2e89e420e9c38b68b584bad04b34501e",
    "title": "出门",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "出门将何从，中道忽自思。",
      "彼怀与尔殊，亦合念子归。",
      "乐有诗与书，游有山与陂。",
      "谁言竟无从，犹有影自随。"
    ]
  },
  {
    "id": "2e89e420e9c38b6835cab228f1e5cba0",
    "title": "杂诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "古人重非道，饥不苟豆羹。",
      "有为非其心，或不脱冕行。",
      "如何后世人，以官业其生。",
      "鄙哉乐欺人，犹以圣自名。"
    ]
  },
  {
    "id": "2e89e420e9c38b68128125acb2d4fb87",
    "title": "寄满子权",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "昔心何悠悠，今学益漫漫。",
      "莽如浮江河，浩不际崖岸。",
      "生虽乐文字，勤不偿几案。",
      "重编空堆尘，折简久枯汗。",
      "徒知陈市肆，表列环四畔。",
      "已无探讨勤，胡可贤否按。",
      "零丁晚观玄，泯灭旧习彖。",
      "得指来岁期，失忘去日算。",
      "尝闻勤惰间，已是愚智判。",
      "蒙羞欲何颜，避耻愧无翰。",
      "不能绳已怠，何力禁人叛。",
      "文章触世嫌，议语限客窜。",
      "时牵好恶卑，俗挠是非乱。",
      "早衰夺旧刚，多病袭新懦。",
      "心经衣食艰，事废米盐半。",
      "何谋脱身去，割迹与俗断。",
      "耕荒食新收，凿窒复旧贯。",
      "念生如冬冰，至死仅春泮。",
      "其间能几时，何恃苦自缓。",
      "翩翩淮南英，显显士林冠。",
      "方予未为游，辱子昔同闬。",
      "篇章觌新华，论说听横捍。",
      "包奇晚自走，去实王府玩。",
      "近书何相撩，颇以名见谩。",
      "不知老者拙，弃此久已断。",
      "子方勇自树，解辔纵新駻。",
      "行期拾春青，采缀绾归腕。",
      "乖离思旧欢，迁徙就新绊。",
      "无琴虽自歌，有酒欲谁伴。",
      "闲暇当寄诗，持此资贸换。"
    ]
  },
  {
    "id": "2e89e420e9c38b684c4fb32ee20c015a",
    "title": "梅花",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "风吹冬暖变春暖，江梅艳艳横新枝。",
      "经年不逢间何久，忽此相遇如有期。",
      "初开珊珊尚寂寞，仙人缀佩悬瑶玑。",
      "后日重来不可辨，漫漫月树留寒辉。",
      "清香芬敷去何远，可惜不使蝶得知。",
      "游人争至无日夜，对之但笑果喜谁。",
      "不知春工用何术，抟造万物皆可为。",
      "得非各使出所巧，约与斗竞合一时。",
      "不然裁剪未易给，鞭役众鬼宁不噫。",
      "终年成功财几日，旋亦堕坏良可悲。",
      "传闻昔时大烹享，九牛合鼎羊豕随。",
      "一取所实荐滋味，神啜不吐人食宜。",
      "安知后世无所用，儿嚼不美还弃之。",
      "古今万事皆若此，为尔绕树成嗟咨。"
    ]
  },
  {
    "id": "2e89e420e9c38b68334facb535b9797d",
    "title": "金山",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "长江从天来，意欲以地分。",
      "西山避之逃，东山开为门。",
      "木石所不捍，土沙固随奔。",
      "东西两随海，势已无完坤。",
      "如何中流居，独遏万里浑。",
      "坤维赖系得，地灵烦窥扪。",
      "不然已飘泊，两分不相存。",
      "禹力所不除，天意固可论。",
      "余欲沉九渊，下视万古根。",
      "畏强激常情，中立爱此墩。",
      "诗成欲谁和，感慨心徒烦。"
    ]
  },
  {
    "id": "2e89e420e9c38b68f17ca4b425d6f936",
    "title": "客次寄王正叔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "夜长梦反覆，百瞑百到家。",
      "岁计晚未成，客愁与日加。",
      "长途千万门，何地容我过。",
      "而子壮亦贫，与余同一歌。"
    ]
  },
  {
    "id": "2e89e420e9c38b68ead0c64fc24a30c2",
    "title": "南山雪",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "世于利禄不择义，苟可走夺足恐蹉。",
      "家储千金吝铢两，不敢尽费乌用多。",
      "百年到死财几日，恃若固有理则那。",
      "庄生尝以富为病，爱其放达与俗过。",
      "南山衣雪变群玉，举以卖世售几何。",
      "山翁固亦富自喜，稚子无诮贫犹歌。"
    ]
  },
  {
    "id": "2e89e420e9c38b68f40b341fee080bee",
    "title": "短谣",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "窗中灯冷晕重绿，窗前西风叶相逐。",
      "晓霜披瓦月上轩，枕梦不成雁声续。",
      "拂衣起步行绕壁，万虑无成泪沾臆。",
      "铁房老剑涩不青，闪系八柱不可索。",
      "白昼出门归路迷，冬日易夜还空归。",
      "人将豪杰视如草，天困英雄未与时。",
      "长鲸滞斩海波摇，塞甲不卷边尘嚣。",
      "吾徒憔悴乃如此，安得长喙呼重霄。"
    ]
  },
  {
    "id": "2e89e420e9c38b68d7fdea28a2d749be",
    "title": "暑旱苦热",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "清风无力屠得热，落日著翅飞上山。",
      "人固已惧江海竭，天岂不惜河汉乾。",
      "昆仑之高有积雪，蓬莱之远常遗寒。",
      "不能手提天下往，何忍身去游其间。"
    ]
  },
  {
    "id": "2e89e420e9c38b688358e8a446d8c0f5",
    "title": "赠杜渐子长",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "吾鄙少与合，杜子爱所多。",
      "直木有正性，深源无乱波。",
      "齿少蔚未冠，心古先已皤。",
      "卓哉金石姿，勉矣勤锻磨。"
    ]
  },
  {
    "id": "2e89e420e9c38b6814ae0c20fcfab168",
    "title": "交难赠杜渐",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "两鼠共谋渴，相饮期入水。",
      "一鼠下缒缶，一鼠上衔尾。",
      "前鼠以之跌，后鼠以之死。",
      "鼠死何足噫，夫人才可悲。",
      "平地把手笑，乘崖拨足挤。",
      "贼防易为力，壮楗完墙篱。",
      "交防难为人，笑面恶肝脾。",
      "前日信其是，今日悟其非。",
      "安得先知明，有如灼火龟。",
      "然则奈之何，期子同吁戏。"
    ]
  },
  {
    "id": "2e89e420e9c38b68ca62008d9a7cc449",
    "title": "答友人",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "幽兰生深林，不佩亦自臭。",
      "天马苟伏皂，驽足日加骤。",
      "兰生喻人学，不为仕乃究。",
      "马伏侔自怠，一失遂永后。",
      "以今曷为言，念子不可逗。",
      "前我初识子，爱其肌骨秀。",
      "又观所为诗，往往擅高右。",
      "迨熟相与言，低俯如有就。",
      "我乐成美者，遽以古诗叩。",
      "上言高雄张，中杂富贵斗。",
      "且将起其贪，固欲激其懋。",
      "尚谓非重邀，犹恐信不厚。",
      "挥汗谢为书，戴雨去自奏。",
      "予始喜此读，若获弦逐彀。",
      "如何答我诗，遽此与前谬。",
      "我始得则谢，实若答雉嗅。",
      "大凡欲有为，当决如蝠狖。",
      "苟进又安退，何自鼠穴首。",
      "吾见人自荒，未有耕不收。",
      "设或坚决为，加以勤自副。",
      "石将为溜穿，曲亦因累揉。",
      "大可入圣域，中能践贤囿。",
      "借使不及然，犹足闻见富。",
      "中吾不可止，在我固无疚。",
      "已迷不自复，惧子遂著陋。",
      "听之无予违，斯言将不又。"
    ]
  },
  {
    "id": "2e89e420e9c38b6839ef5b172e32a1b2",
    "title": "道士王元之以诗为赠多见哀勉因以古诗为答",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "利剑不刺鼠，大钓不联鲕。",
      "天昏白日沉，剑决浮云披。",
      "地荡海水摇，钓引九鲸縻。",
      "固其用不常，安得易用为。",
      "当其未效间，是亦铅与铍。",
      "吾非小丈夫，胸中少翘奇。",
      "少年嗜勇黠，跨压百雄低。",
      "两眼皆豚羊，一腹千熊罴。",
      "使气睨群辈，问今当我谁。",
      "四海有守兵，谓予皆耻之。",
      "左手将醢戎，右手期锄夷。",
      "书足记姓名，剑亦弃不治。",
      "不愿当世是，不羞群曹嗤。",
      "曰富贵在我，又何有年时。",
      "块视勒山功，芥拾封侯龟。",
      "一日忽自悟，吾岂虔强儿。",
      "旧闻有六经，条理两可师。",
      "无不至圣人，有学中自隳。",
      "勿遂谓不及，吾由未尝追。",
      "好勇不好道，吾将自诛非。",
      "浩乎如有失，茫乎其若思。",
      "望乎如未获，专乎如有期。",
      "夜或不记寝，昼或忘其饥。",
      "不以懦自却，不以庸自卑。",
      "树而不可拔，山而不可移。",
      "拒之不使杂，磨之不容疵。",
      "孰为古之圣，孰为今之推。",
      "孰远不可到，孰高不可訾。",
      "置易攻其难，力险肆自夷。",
      "上自太古先，跂轩而望羲。",
      "下至三代来，尧舜禹汤姬。",
      "周公汲汲劳，仲尼皇皇疲。",
      "轲况比踵游，雄愈磨肩驰。",
      "或示我使响，或导我使随。",
      "或凿我未开，或完我已亏。",
      "或退而我引，或坠而我提。",
      "或辅而我夹，或颠而我支。",
      "或砭我赘疣，或膏我疮痍。",
      "浴我抆我垢，酝我酿我醨。",
      "计昔以较今，误是而恨迷。",
      "固知于圣贤，实辱再造私。",
      "道远致力多，功大收效迟。",
      "今而所存者，财一毛于皮。",
      "苟曰成不成，我有罪未知。",
      "如夫用不用，敢系天为辞。",
      "若寒馁贫贱，此于我何居。",
      "若夸毁誉訾，此其如予奚。",
      "王君异学者，见我加嗟咨。",
      "叙其念惜心，投以吊勉诗。",
      "语爱则然尔，烛理似或遗。",
      "辄自讼由来，强答非所宜。"
    ]
  },
  {
    "id": "2e89e420e9c38b684f2dcb2f82fa095b",
    "title": "客杭思李常伯满粹翁及衡父",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "始予既迂疏，城郭非所乐。",
      "闻吴富山水，思往颇计较。",
      "脱身东南来，见实与闻效。",
      "吴之山棱棱，吴水清不挠。",
      "岂无适之径，以可泳以棹。",
      "而独何为然，反门自闲罩。",
      "念我西北州，数子吴莫较。",
      "正心醇无醨，粹行莹不疱。",
      "递言张圣贤，赓口唱弟孝。",
      "大非友宜当，实可师而效。",
      "我愚不敢望，时以管觇豹。",
      "进如暗赴明，退必丑厌貌。",
      "自耻以别白，疾匝天地趠。",
      "坐思朝成痴，梦遇夜不觉。",
      "山水虽素喜，实不如诲教。",
      "呜呼何时归，作诗以自闹。"
    ]
  },
  {
    "id": "2e89e420e9c38b68dd628e8fe39c8502",
    "title": "夜坐",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "破窗多穿风，冷烛无定焰。",
      "滴沥随衣泪，反覆到心念。",
      "趋生迷夷涂，失城陷深堑。",
      "病拙未为疗，膏肓不容砭。",
      "无家可容归，有灶亦断掭。",
      "凫短鹤胫长，饮啄两自赡。",
      "天有不可问，何独于我欠。",
      "吾观序卦辞，否乃适泰渐。",
      "而余何为者，独此不见验。",
      "譬如白为缁，一造遂永染。",
      "久生人所羡，我独处之厌。",
      "安得盖棺去，手足同一敛。"
    ]
  },
  {
    "id": "2e89e420e9c38b6840803bd08bb1fedf",
    "title": "寄姊夫焦韫叔兼简三姊",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "风舟挽晴江，载客日夜行。",
      "身远心在家，腹肠何由平。",
      "未知所到期，先计还归程。",
      "时寻别时语，涕泪下纵横。",
      "仰观风中云，下视水上萍。",
      "共在天地间，可无同飘零。",
      "泻此樽中酒，美鱼其饮羹。",
      "虽饱不厌饥，强醉终自醒。",
      "笑言虽在远，音问犹有形。",
      "愿因东南风，时寄西北声。"
    ]
  },
  {
    "id": "2e89e420e9c38b68de1c2f84b09afde4",
    "title": "采选示王圣美葛子明",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "酒盏厌连行，众客喧已醉。",
      "忽得簿上籍，共出名外仕。",
      "孤昂忽雄轩，泯默亦驯致。",
      "追争相后先，得失自愚智。",
      "随时有能称，逐衅得呵訾。",
      "有非人力为，竟亦天幸值。",
      "或果以祸覆，亦有终自遂。",
      "卒无及物效，徒自高人气。",
      "回樽变新局，忽若已异世。",
      "嗟人久已迷，高爵乐自嗜。",
      "谁为衎衎饱，竟是孜孜利。",
      "矜骄决雄奢，摧折叹淹滞。",
      "昏昏忘所大，扰扰争其细。",
      "安知茫昧间，身非天所戏。",
      "是非未暇辨，欢戚先已至。",
      "退之昔裁诗，颇以豪横恃。",
      "暮年志气得，金玉多自慰。",
      "买居纪堂荣，顾影乐簪佩。",
      "喜将闾巷好，持与妻子议。",
      "彼哉何足道，进退于焉系。",
      "安知九列荣，顾是德所累。",
      "宁论圣人为，适莫固以义。",
      "有时曲肱乐，不以易富贵。",
      "吾曹颇勉修，兹道久自诣。",
      "何必问浮云，斯理固可视。"
    ]
  },
  {
    "id": "2e89e420e9c38b68acf413fbe397c8b9",
    "title": "古兴",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "飐飐树头叶，翻翻水中浮。",
      "暮潮通长河，载入江海流。",
      "颠倒湿就溺，纷沦来不休。",
      "行人坐成叹，风恶久藏舟。"
    ]
  },
  {
    "id": "2e89e420e9c38b68d73e5c8b8b718489",
    "title": "中秋望月",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "月形何完完，秋静气弥放。",
      "玉轮困瑕颣，投掷去天仗。",
      "前无衡轭施，凭谁挽能上。",
      "回旋天地周，驰骋固已壮。",
      "古今磨不磷，刚耿固可谅。",
      "予欲假之游，自投上穷亢。",
      "东折扶桑枝，西塞昧谷旷。",
      "天机与回斡，日驭纵休畅。",
      "苟留扬辉中，无复颠侧怅。",
      "是谋敢吾专，行矣天帝访。",
      "传闻天路艰，蹉蹶就沦丧。",
      "帝居深九阍，有谒未易傍。",
      "鬼神喜阴暗，陈列忌忠亮。",
      "进知自致艰，退使斯谋妄。",
      "回头暮堂上，萤爝光相望。"
    ]
  },
  {
    "id": "2e89e420e9c38b683685efe39a7df90e",
    "title": "病起闻说贪山颇有泉石远",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "一病百志堕，起逢秋物阑。",
      "力弱未胜行，厌闻客言山。",
      "言山多在远，虽近尚莫攀。",
      "拿深吾无舟，逐陆谁借鞍。",
      "不如无所闻，收心就恬安。",
      "南轩颇扶疏，古木高四观。",
      "不知秋叶疏，但怪朝影斑。",
      "羸躯便偃侧，籍有稿与莞。",
      "仰攀孤云高，卧见飞鸟还。",
      "苟此且自适，何能谋所艰。"
    ]
  },
  {
    "id": "2e89e420e9c38b6877586f2d3ade68ed",
    "title": "众鸟",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "鸦鸦枝上鸣，欲下飞复屡。",
      "忽投群辈先，以我弃肉去。",
      "群鸟起争攫，既失反亲慕。",
      "饿鸱盘且下，欲夺进复惧。",
      "群鹊何轩轩，聚噪如骂怒。",
      "鸠鸽恨不逮，回旋自号呼。",
      "庭雀审细微，知非已能预。",
      "跳梁暮堂下，不舍稗粒顾。"
    ]
  },
  {
    "id": "2e89e420e9c38b68ae5c4a58e1300947",
    "title": "赠周伯玉下第",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "京尘漠无聊，客书闻报罢。",
      "拔身众人后，载水千里下。",
      "微装困无馀，归马剧连跨。",
      "邈无失时叹，抗举与俗谢。",
      "但言废文学，从今益休暇。",
      "诗书得穷搜，朋友可邀迓。",
      "如解万里骏，脱去衔轭驾。",
      "虽时念亲贫，叹息忽自咤。",
      "已如婴儿啼，心在声不嗄。",
      "悲乐于俗异，使我喜失诧。",
      "吾闻百年生，暂就天地舍。",
      "中间有逢遇，穷达何足讶。",
      "譬之适时运，寒暑变冬夏。",
      "炎凉忽焉殊，裘葛代相藉。",
      "于身亦何预，时与外物借。",
      "尝闻庄生言，中不怛外化。",
      "逢鸡就知时，遇弹因求炙。",
      "况持身售人，五羖岂真价。",
      "士材嫌易知，女好固择嫁。",
      "勉之时我过，酒贱衣可贳。"
    ]
  },
  {
    "id": "2e89e420e9c38b68802ff55c117e5a50",
    "title": "送僧自总",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "吾病不喜语，客来但寒暄。",
      "颊舌且不能，况事文字间。",
      "彼总乃吾旧，不见今三年。",
      "一日踏我门，告我将南迁。",
      "问之行所止，其去何由缘。",
      "言方学从师，惜以日月闲。",
      "将求佛所宗，就乞世未传。",
      "浮舟江海波，蹀屣山岳颠。",
      "行方极所到，未可岁月还。",
      "谓余昔同游，当得送以言。",
      "噫佛与吾学，两分不相全。",
      "今余与子遇，无异东西辕。",
      "共憩中道间，邂逅相留连。",
      "我驾志在远，子驱良亦遄。",
      "吾终不尔从，尔终不回旋。",
      "两各剧所勤，相远日益悬。",
      "又出所为文，要我加量铨。",
      "荧荧掇其英，晔晔粲满编。",
      "惜哉不经师，如珠莫钻穿。",
      "虽有可宝资，终以无用捐。",
      "吾观古人书，盖亦不但然。",
      "道德蔼于中，口实助使宣。",
      "岂有拔其根，而望华可搴。",
      "不知源所来，何用其流沿。",
      "人材苟不长，得一且可专。",
      "六经众子文，其治自足观。",
      "身当圣人时，来学浩万千。",
      "独颜才庶几，他固未可肩。",
      "人有老于行，不闻可逃天。",
      "子何不从此，去就异说挛。",
      "弗思自解纵，又欲引世缠。",
      "常观已论徒，耻出妻子前。",
      "彼髡以为羞，尔以为忻欢。",
      "生弃父母养，士得执以鞭。",
      "彼为则遇刑，尔还自称贤。",
      "羞恶所不存，尔说尚何先。",
      "予欲收子身，解去子所牵。",
      "浴以清冷波，佩以兰与荃。",
      "相从中道驱，障塞异道偏。",
      "爱之幸其听，不听诚可怜。"
    ]
  },
  {
    "id": "2e89e420e9c38b6835cab228ce807111",
    "title": "杂诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "关雎后之淑，棫朴君之明。",
      "兔罝尚好德，况乃公与卿。",
      "所以彼行苇，敦然遂其生。",
      "谁能弦此歌，为我发古声。"
    ]
  },
  {
    "id": "2e89e420e9c38b6835cab22868f25201",
    "title": "杂诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "召公方伯尊，材亦圣人亚。",
      "农时惮烦民，听讼小棠下。",
      "嗟今千里长，已耻问耕稼。",
      "弹琴高堂上，欲以无为化。"
    ]
  },
  {
    "id": "2e89e420e9c38b68ad10043414737925",
    "title": "答友",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "客尝疑西伯，何至羑里辱。",
      "瞽鳏虽父子，尚脱井廪酷。",
      "昏主虽圣臣，飞祸安可卜。",
      "致命遂其志，虽穷不为戮。"
    ]
  },
  {
    "id": "2e89e420e9c38b68a7d75c3d227ddbbd",
    "title": "送崔伯易归高邮",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "山头乔木长山高，山下泉深没榜篙。",
      "春牛毕耕已闲暇，春马还有人游遨。",
      "田中青旗署沽酒，道上双孙扶白毛。",
      "子有归资好来比，我方飘泊可嗟劳。"
    ]
  },
  {
    "id": "2e89e420e9c38b68e7365ca27777f14a",
    "title": "观鱼",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "江渚日夜归，江痕下汀矶。",
      "渔者不自劳，推舟就寒漪。",
      "得鱼乐几多，忽忘身在泥。",
      "未闻任氏风，岂信丝缗非。"
    ]
  },
  {
    "id": "2e89e420e9c38b6840eb97bb2aba047b",
    "title": "山中",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "山头树青青，山水日泠泠。",
      "攀树挂冠裳，饮水清肺肠。",
      "自然古心高，忽与世态忘。",
      "有道不足名，无责身始康。"
    ]
  },
  {
    "id": "2e89e420e9c38b682561cd35dc6c8818",
    "title": "快哉行呈诸友兼简仲美",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "脱巾草坐踏地歌，花影落酒生红波。",
      "拔剑横膝仰面笑，醒眼不识天为何。",
      "平时尘土埋英雄，却学弄笔为雕虫。",
      "太阿补履不足用，老骥捕鼠终无功。",
      "安得雄心大胆子，与之把臂论心事。",
      "不使生前眼见仇，何用死时尸磔市。",
      "人生病老多壮时，百岁只如梭过机。",
      "安能局促努筋力，眼穿仰望丹桂枝。"
    ]
  },
  {
    "id": "2e89e420e9c38b6820c4f86ec09a27c5",
    "title": "壬辰三月二十一日读李翰林墓铭云少以任侠为事因激素志示杜子长",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "嗟吾为颛蒙，木朴无所思。",
      "成童始就学，数岁通书诗。",
      "十五尚意气，自待固不卑。",
      "尝为富贵易，有如涂上泥。",
      "苟意欲自进，足至则履之。",
      "二十忽自笑，学乃谋寒饥。",
      "倘富贵是致，其亦垄断为。",
      "虽曰为学难，我易易则宜。",
      "墙篱号障塞，犹可钻隙窥。",
      "岂此圣人道，苦勉不及期。",
      "反覆私自念，已急犹惧迟。",
      "思而或有得，行之固不疑。",
      "跛以见圣贤，不及犹可随。",
      "道远志所毕，疾驱亦忘疲。",
      "逮兹五十年，财若穿铜锤。",
      "柄执似可役，持用宁无施。",
      "何意甚困踬，不及庸常儿。",
      "多病骨出露，薄食筋力羸。",
      "鼠饱昼睡穴，鸡飞暮乘埘。",
      "世既鸡鼠俦，宜吾安穷奇。"
    ]
  },
  {
    "id": "2e89e420e9c38b68c7ce90e1f4bf2b25",
    "title": "慎交",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "昏镜无好面，恶土无善禾。",
      "镜不但自昏，损人颜色多。",
      "地恶根不长，禾死其奈何。",
      "必欲识已真，抆镜除埃尘。",
      "必欲得善禾，易地勤耕耘。",
      "安得浪与儿，诵口而思身。"
    ]
  },
  {
    "id": "2e89e420e9c38b689515973652643d6d",
    "title": "西园月夜醉作短歌二阕",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我有壹郁气，从来未经吐。欲作大叹吁向天，穿天作孔恐天怒。",
      "琥珀春拨醅，泛艳红出杯。无客尚有月，把对心尚开。",
      "踏地长歌仰天笑，突兀坐见朱颜颓。从他日月趁人老，一醉万事皆悠哉。",
      "丈夫身在不忧困，未必天心竟不回。"
    ]
  },
  {
    "id": "2e89e420e9c38b68951597365b08ae8b",
    "title": "西园月夜醉作短歌二阕",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "醉眼不识天，疑是高帐幕。忿月喝不住，起欲取绳缚。",
      "谁令吾不饮，饮剧始知乐。若令东海解醉人，吾亦去取北斗酌。"
    ]
  },
  {
    "id": "2e89e420e9c38b6880ffc3d38d279c6e",
    "title": "春梦",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春风儿女喜，不合丈夫爱。日午困魔来，四体倦欲解。",
      "春禽只随花中飞，幸此无声聒我睡。一梦梦周公，笑与伊尹语。",
      "问今天下贤者谁，何为见弃不见取。纸传周官十卷书，安用久留不烧去。",
      "二梦梦孔父，戟手怒目瞋。天下皆曰自孔氏，猎取利禄安荣身。",
      "高官志遂不思道，牵以嗜利露己真。如何贫贱用我者皆是，富贵用我无一人。",
      "三梦梦我身，化为鸣凤雏。飞飞两足高，迅迅六翮舒。",
      "直上高高天，天门闭锁阻我回。我留不肯去，以翼抟天天门开。",
      "天公遣玉女，问我何事来。再拜谢天公，贱臣无所知。",
      "幸至天公前，敢问无所尸。臣闻伊尹于汤旦于周，安致天下如山丘。",
      "愚孙騃子相承继，卜世以过天位留。自从中代来，世世亦有相。",
      "如何反覆无定时，犹以乱割医疮痍。天公何忍是不救，恰如旁坐观奕棋。",
      "又闻人间人，一一天与命。孔饥孟退荀杨贱，天公岂不知其贤与圣。",
      "颜子号庶几，早死不久生。子夏既丧子，左丘亦失明。",
      "伯牛疾牖间，原宪贫病成。晁错死非命，贾谊夭不卿。",
      "赐死萧望之，罪免刘更生。羊祜许国斸墓破，反得坠折无完肱。",
      "又如草木及禽兽，苟推以理亦莫知。春气不加松柏好，秋风先败兰蕙枝。",
      "蝮虺中人皆巳死，鸱枭食母然后飞。愿天明告臣，以祛臣心疑。",
      "天公未及言，起遂东风吹。觉来何所喻，壹郁双泪垂。"
    ]
  },
  {
    "id": "2e89e420e9c38b685b14e4882c0b0c30",
    "title": "寄王正叔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "形骸饫餍城市劳，思得远去与俗逃。",
      "借来马病行欲倒，著鞭迫急翻奔跳。",
      "连绵半日走十堠，急雨随湿衣与袍。",
      "到家觅火烘衣湿，亟书名纸挥墨毫。",
      "由来道同志易合，顾人谓我此可交。",
      "形秽向逢珠在侧，联坐愧用狗续貂。",
      "喜爱常令对面月，招延不许他有庖。",
      "玄谈直抵世不到，大论许致君为尧。",
      "喧呼脱落笑绝倒，中乐不肯旁诮嘲。",
      "久孤得聚气遂振，张目视人皆么么。",
      "促席捉手坐接膝，不肯放去逾分宵。",
      "平明懒睡未及起，稠叠仆足烦见招。",
      "披囊示我文数纸，晚霞烂漫新晴霄。",
      "魂迷心醉不敢议，畏伏缩若鼠见猫。",
      "同骑疲马远眺望，独止不进须连镳。",
      "江东山水雅丰富，熟视若在图画抄。",
      "嶙峋高疑地作限，浪渺远若天不包。",
      "是时高秋鲈可鲙，爱欲弃绶同鱼舠。",
      "直道有知私自贺，生平郁结数日消。",
      "笑颜快意面改色，食饮惬足肠生膋。",
      "今之腐儒不可洽，欲近俗气先腥臊。",
      "寻常语我我不听，视如秋月鸣蜩蟧。",
      "数日忽得正叔语，温玉摐击金相敲。",
      "胸怀坦傥气焰大，天马断辔鲸横涛。",
      "惜乎偶会复促别，归鞭行袖交相飘。",
      "还家日益无聊赖，口久不语如著胶。",
      "畏人常先走木猭，得食每后残桃螬。",
      "飘风西来岁月晚，寒压天面低不凹。",
      "一夕浓霜死群翠，病若火逼毛发焦。",
      "鸣鸿南飞地得暖，鸦乌暮去林有巢。",
      "使人对之亦自感，平时乃此穷途号。",
      "百忧丛侵方寸乱，顶发不痒手自搔。",
      "时时强酒期自醉，不忍把笔私成骚。",
      "近嫌文字不足学，欲出简札临渊抛。",
      "惟思边堠愿得到，耳静意若闻金刀。",
      "安得铁马十数万，少负弩矢加矛腰。",
      "力在快战不愿守，直令疻斗而血鏖。",
      "东西南北四问罪，使人不敢诬天骄。",
      "增尸为城骨筑垒，滴血衅地尘不嚣。",
      "归来再拜贺太平，亟出敌首都城枭。",
      "如何壮志不可遂，穷愁压挫朱颜雕。",
      "因君知我故道此，以代面语相喧呶。"
    ]
  },
  {
    "id": "2e89e420e9c38b6849f269111454f31f",
    "title": "赠刘成文",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "予生谢早先，晚世相逅邂。",
      "礼俗不可徵，百孔千疮坏。",
      "平时以是念，食美不知囋。",
      "谁为医国者，已亟不图瘥。",
      "引脰望古人，去我远以太。",
      "斓斑纸上语，十才一二在。",
      "思人乐其言，把读不知懈。",
      "爱其善调理，未讫已期再。",
      "探窥古人心，愤懑世俗败。",
      "常思得英奇，肝肺相诱劢。",
      "以是求世人，未免许以溉。",
      "不特学忧孤，直恐性失介。",
      "呜呼圣贤人，既以舍我迈。",
      "如何有常者，亦不可得拜。",
      "虽然众嘲扬，未忍径伍哙。",
      "刘生江东儒，心臆宽不隘。",
      "遇我数日语，收若俯拾芥。",
      "久从固所望，骤得尤所快。",
      "立海观鲸鲲，乘霄饮沆瀣。",
      "和风吹滞酲，利爪搔痒疥。",
      "我质遂愧陋，香禾映秕粺。",
      "和言遂愧疏，长江掩涔派。",
      "辱索宜有献，百择无一爱。",
      "作诗期笑咍，幸无怒目睚。"
    ]
  },
  {
    "id": "2e89e420e9c38b6861e0fc18ee20a5a5",
    "title": "唐介",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "以谏得罪者为谁，四海多作唐介诗。",
      "俗儿口狭文字碎，欲状介事语反卑。",
      "嗟嗟我亦介之徒，此恨不助掀目眉。",
      "三更灯死百虑息，四睫不交双目眵。",
      "推枕起坐壮介节，以手扪臆为介思。",
      "信乎介亦壮男子，直能金铁其肝脾。",
      "雷霆之怒万钧重，人主之威犹过之。",
      "一语所犯百死在，要领可断族可夷。",
      "堂堂介也人之难，不畏所畏将所持。",
      "捧书入奏伏文陛，身视赴死如食饴。",
      "面折庭诤语论险，直舌铁硬坚不移。",
      "天子怒叱大臣语，众笏交抵侔戈挥。",
      "如何面笑目不瞬，气不略詟颜怡怡。",
      "即日议下得远斥，中使临遣监妻儿。",
      "奈何左右口吻毒，只有死请无还辞。",
      "然今天子甚明圣，虽暂盛怒终复归。",
      "呜呼能对治乱鉴，介也能抆其瑕疵。",
      "语曰五谏吾从讽，仲尼逮有激而为。",
      "后世巽懦禄位徒，缘此粉饰尸素非。",
      "必也事有不得已，宜乎讫死争不回。",
      "伟哉介也已不朽，日月为字天为碑。",
      "寄语琐琐媒孽子，介纵蹈死吾何悲。"
    ]
  },
  {
    "id": "2e89e420e9c38b681221e61ffaa57af7",
    "title": "还东野诗",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "吾于古人少所同，惟识韩家十八翁。其辞浩大无崖岸，有似碧海吞浸秋晴空。",
      "此老颇自负，把人常常看。于时未尝有夸诧，只说东野口不干。",
      "我生最迟暮，不识东野身。能得韩老低头拜，料得亦是无量文章人。",
      "前日杜子长，借我孟子诗。三日三夜读不倦，坐得脊折臀生肢。",
      "旁人笑我苦若是，何为竟此故字纸。童子请我愿去烧，此诗苦涩读不喜。",
      "吾闻旁人笑，叹之殊不已。又畏童子言，藏之不敢示。",
      "奈何天下俱若然，吾与东野安得不泯焉。"
    ]
  },
  {
    "id": "2e89e420e9c38b68e3872325a3925fbd",
    "title": "偶作",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "女丑忌明镜，不知自羞人。",
      "士丑忌公言，不知自修身。",
      "羞人不出前，丑声日可湮。",
      "修身无不至，令问日益振。",
      "镜与言何尤，见忌不见亲。"
    ]
  },
  {
    "id": "2e89e420e9c38b6866ae65d8df766b5b",
    "title": "乌鸱",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "雄乌无空冲，雌乌无定飞。",
      "一巢不易成，两口千柴枝。",
      "已高惧风颠，已下忧人窥。",
      "欲集更自翔，既安复重移。",
      "乌巢又生乌，复哺犹可期。",
      "鸱枭亦有巢，母死子后飞。",
      "呜呼造物者，于此竟谁尸。"
    ]
  },
  {
    "id": "2e89e420e9c38b685b14e488319938bd",
    "title": "寄王正叔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "微生不过人，气力两眇么。",
      "力学失自谋，径古与今左。",
      "病世相陷贼，树性期刚果。",
      "岂不中是时，然亦未尝过。",
      "奈何众好殊，未语咻已夥。",
      "伥伥独何之，云云锐亦挫。",
      "忠言不售耳，直面屡得唾。",
      "怒目瞋以环，谤口焰而火。",
      "出门先自羞，有衣恍疑裸。",
      "过市不成步，伛偻侔鳖跛。",
      "周旋不出扉，迷若蚁循磨。",
      "人恶固为甚，自厌近亦颇。",
      "媚世定有术，欲学从谁可。",
      "必也泥自售，恐由此始祸。",
      "贤子远相问，幸有以教我。",
      "得报速是宜，翘企不容坐。"
    ]
  },
  {
    "id": "2e89e420e9c38b687ea5f55ca8f3f385",
    "title": "不愿渔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "终焉可伯为，不愿为渔子。",
      "当时渭阳人，自是直钓耳。",
      "今非结网身，岂有得鱼喜。",
      "试身风波间，特用豢妻子。",
      "古今同为渔，意义不相似。"
    ]
  },
  {
    "id": "2e89e420e9c38b687ea5f55c1352ad62",
    "title": "不愿渔",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "采薇南山阿，归耕南山下。",
      "食苦心无虞，守约自闲暇。",
      "出处皆有义，在理无用讶。",
      "今人举一隅，何足语学稼。"
    ]
  },
  {
    "id": "2e89e420e9c38b6861465dd2a6950f88",
    "title": "杂诗效孙莘老",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "鱼虾无所能，动辄困人得。",
      "蛟鲸能则乖，覆舟取人食。",
      "龟鳖能谓殊，刳剥同一剧。",
      "龙不入网罗，亦不为人识。"
    ]
  },
  {
    "id": "2e89e420e9c38b6861465dd2ed44a4f0",
    "title": "杂诗效孙莘老",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "犬羊养于人，壮则人食之。",
      "猛虎嗜人肉，终昧猎者机。",
      "豺狼与狗同，为害岂必威。",
      "封狐能为人，还作行子妻。"
    ]
  },
  {
    "id": "2e89e420e9c38b68ed3a135b5ef1062c",
    "title": "呼鸡",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "鸡呼鸡来前，犬嗾犬至止。",
      "夫岂必可召，役以食乃尔。",
      "今吾曷为悲，人而鸡犬为。",
      "自计无自存，西山谢夷齐。"
    ]
  },
  {
    "id": "2e89e420e9c38b6858882f90631e117c",
    "title": "江上四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "风吹平江起长澜，野客坐啸酒在颜。兴来就上南山观。",
      "固应散发游更好，何用美质加弊冠。"
    ]
  },
  {
    "id": "2e89e420e9c38b6858882f904127b392",
    "title": "江上四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "梦载十舟胜一钩，曳缗万里悬十牛。饱食身至东海投。",
      "还踞秦山待鱼食，所得果可餔九州。"
    ]
  },
  {
    "id": "2e89e420e9c38b6858882f90f6878eb8",
    "title": "江上四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "山头斫竹下作竿，系钩沉水坐岸观。饵微水浊鱼不干。",
      "栖迟终日或有得，归去犹可妻子欢。"
    ]
  },
  {
    "id": "2e89e420e9c38b6858882f900c179ed2",
    "title": "江上四首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "江头风平可照水，衣冠面目略相似。与我同笑固相喜。",
      "何用妄携客子来，不可与语只相视。"
    ]
  },
  {
    "id": "2e89e420e9c38b68692413e8953deb87",
    "title": "饮客",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "青山何岩岩，江流自浑浑。",
      "欲由白石道，先自长松门。",
      "其间有万景，轩豁忘乾坤。",
      "适可得以心，不可为客论。",
      "安得山水交，共无世俗言。",
      "携琴写古声，酌泉求清源。",
      "适时固虽疏，谋道岂不敦。",
      "谁能歌此诗，侑我饮客樽。"
    ]
  },
  {
    "id": "2e89e420e9c38b68ce9ae73d850e1304",
    "title": "江城",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "江城酒熟贱卖醉，江人提鱼不到市。",
      "半道得钱相和歌，翁倒子扶相枕睡。",
      "江南山高不见天，江北水远无复地。",
      "马惊堕崖舟覆波，可惜行人死声利。"
    ]
  },
  {
    "id": "2e89e420e9c38b68d3e7d619fd514995",
    "title": "霜风",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "霜风裂寒窗，馀响到我床。",
      "闻鼠有啮声，不省何物伤。",
      "儿呼须我起，顾无灯烛光。",
      "伏枕置所念，去梦通扶桑。"
    ]
  },
  {
    "id": "2e89e420e9c38b68b62463834e526c4f",
    "title": "孟子",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "孟子不肯比伊尹，仲尼方可期文王。",
      "圣贤自得固厚重，庸俗始以已较量。",
      "微生喜以佞面诋，臧氏恶非礼所当。",
      "惜哉二子不自重，以人可否何不详。"
    ]
  },
  {
    "id": "2e89e420e9c38b6866ca0c302e76cac0",
    "title": "过扬子江",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "长江来何从，远自西极詹。",
      "中破蜀山流，始与巴水兼。",
      "川原日混合，激射势益严。",
      "奔浑万里流，不自顷刻淹。",
      "骇如泻天来，急若赴海添。",
      "潮汐日往复，旦暮难安恬。",
      "攻冲气何雄，吞啮势未厌。",
      "因思禹功成，自匪尧谋佥。",
      "久已口效噞，岂复头今黔。",
      "余来方冬时，怒风何沾沾。",
      "掀轰驾高浪，山阜相联粘。",
      "有如合万鼎，就沸烹群憸。",
      "天阳盛焚烁，鬼力争炰燖。",
      "声势欲状说，有口嗟如钳。",
      "须臾稍收敛，晴风荡氛𩆷。",
      "涵澄动自息，拂拭痕无纤。",
      "宛然帝女镜，仰照青天奁。",
      "遐观清神心，俯视分眉髯。",
      "有如尧舜时，惠泽四海沾。",
      "登贤默与虑，流恶声无沾。",
      "洗除岩穴空，荡涤昏奸歼。",
      "恩波浩滂沛，浸润咸滋渐。",
      "群山西南来，垂天下帷幨。",
      "霜风月凌厉，紫翠生觚廉。",
      "无波互澄照，黯惨画一缣。",
      "扁舟出中流，俯仰迷顾瞻。",
      "人生贵自便，苟信何用占。",
      "方期谢黄尘，窃身放苍蒹。",
      "闲从鱼鸟游，默相蛟龙潜。",
      "筑室近钓岸，巉崖插居檐。",
      "行春掇芑薇，坐晚登鲿鲇。",
      "仰思峻极高，俯爱善下谦。",
      "更与虚旷间，日放诗锋铦。",
      "行求避世交，望醉江城帘。",
      "出处要皆道，终穷亦何嫌。"
    ]
  },
  {
    "id": "2e89e420e9c38b6809e7720b73524b1b",
    "title": "晚泊",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "月形如张弓，下影射秋水。",
      "寒江风静时，逮目失洲沚。",
      "渔歌去时唱，归和欢未已。",
      "岂无人间乐，自快适为喜。",
      "客子有倦怀，归心动秋苇。",
      "更假沧浪清，聊用洗尘耳。"
    ]
  },
  {
    "id": "2e89e420e9c38b68c1be7b2d2d8fe6c2",
    "title": "姚坚老见约偶成",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "初正布新和，馀腊争近候。",
      "升腾阳力微，恇怯老阴斗。",
      "江云荡空碧，疏雨沐清昼。",
      "林梢释冬枯，土蘖壮春簇。",
      "萎蕤风日舒，刻画山野秀。",
      "关关先春鸟，格磔弄晴咮。",
      "无人与调和，终日自嘲诟。",
      "唯君卜近适，过我许来就。",
      "迁延日屡蹉，叹惜月复彀。",
      "人生诚多故，世事那可究。",
      "惟当自推置，障绝俗虑寇。",
      "休闲倘能偷，疏懒当自宥。",
      "徒行苟惮劳，借马欲谁厩。",
      "清沽如定携，佳客可先购。",
      "勉之无使迟，梅萼已堪嗅。"
    ]
  },
  {
    "id": "2e89e420e9c38b6872d2d15908835969",
    "title": "初闻思归鸟忆昨寄崔伯易朱元弼",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "去年春日花盛开，尝有鸟啼归去来。",
      "余诗告尔东海志，子笑属我南山杯。",
      "将睎遐踪蹈高轶，就拔去迹离俗埋。",
      "同时游者最谁上，朱子峭擢凌春材。",
      "门关午景卧正懒，过我呼号如春雷。",
      "邻惊偷窥妇女怪，婢骇奔走儿童咍。",
      "门开纳坐听论列，笑口侈哆倾胸怀。",
      "寒菹半菽要同饭，齑酱叫乞喧邻隈。",
      "僧从南浮云异角，尉解西去遗亭台。",
      "心争夸漫诘蜒蜿，日乐虚豁留崔嵬。",
      "柳梢黪黪坌晴絮，杏萼烁烁翻遗埃。",
      "春湖平停照空碧，淮帆晓上搀天桅。",
      "西归颇阨穷饿久，南泛未免丐乞哀。",
      "朅来随人事卑折，忽自顾影惭低摧。",
      "平时客坐不敢语，苟以唯诺偿嫌猜。",
      "胸中纠结浩千万，到口不吐如横枚。",
      "比来颇自拨俗碍，日傍竹树良徘徊。",
      "昏昏万事置不省，知已疏懒心难裁。",
      "一闻春风动啼鸟，猛若重睡忽唤回。",
      "咨嗟岁月急若矢，叹息无地安蒿莱。",
      "比于见人日加懒，行恐合俗老益乖。",
      "不知飘浮寄兹世，竟亦何计收形骸。",
      "春林沾沾风日好，飞止自便宜尔谐。",
      "何为犹尚归不得，世间万事真悠哉。"
    ]
  },
  {
    "id": "2e89e420e9c38b68c4d3829484931a19",
    "title": "望招隐山花回游江山思崔伯易因寄朱元弼",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "春山晒日开百花，红紫乱眼生交加。",
      "青天晴高褰翠幄，绣被堆叠帝所家。",
      "平江千里铺一席，扁舟脱若弃履舄。",
      "安得一醉眠千年，世间万事都弃捐。"
    ]
  },
  {
    "id": "2e89e420e9c38b68485f6684100f9768",
    "title": "扬子江阻风",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "扬子江风十月初，西驾巨浪渺无隅。",
      "常忧倾摇地为动，意欲起塞天无虚。",
      "大舟不行就系岸，小舟分去争得鱼。",
      "舟中壮士起坐笑，有酒更为斜阳酤。"
    ]
  },
  {
    "id": "2e89e420e9c38b68b584bad006f78a00",
    "title": "出门",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "出门万事非，聊复闭关坐。",
      "亲识久相远，与世绝吊贺。",
      "适时既非谋，接俗益加惰。",
      "外物等不来，何必问客过。"
    ]
  },
  {
    "id": "2e89e420e9c38b6829fe888abbd0e162",
    "title": "南徐怀古",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "昔人战血化为土，今人常怀昔人苦。",
      "大江冥冥截海流，铁瓮城高排万虎。",
      "乾坤未定龙蛇争，日月须归仁义主。",
      "江山本不为英雄，英雄自负江山死。"
    ]
  },
  {
    "id": "2e89e420e9c38b68c8a6b92ad9a073de",
    "title": "东城",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "昔予出东城，初见垄上耕。",
      "忽忽自北至，岁月令人惊。",
      "虽云一草死，万物尚华荣。",
      "谁能当此时，叹息微阴生。"
    ]
  },
  {
    "id": "2e89e420e9c38b687f1a4926f48851e3",
    "title": "饿虎不食子",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "饿虎不食子，饥鹰不雌求。",
      "虎饿不择肉，盛怒遇子收。",
      "鹰饥爪喙狞，尚与雌同韝。",
      "人岂二者然，恩义宜绸缪。",
      "亲戚不宜怒，割恩以为仇。",
      "此割非常割，此伤无血流。",
      "肉割愈有日，恩割伤不收。",
      "一割大义死，再割面相仇。",
      "亲戚尚皆然，况又他人俦。",
      "是己与世绝，于世何足尤。"
    ]
  },
  {
    "id": "2e89e420e9c38b6885140cde786d23b5",
    "title": "松江曲",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "松江深处八九尺，去眼百里长风波。",
      "吾山井泉废不汲，一泓不知深几何。",
      "君家自无千尺绠，那知江深不如井。"
    ]
  },
  {
    "id": "2e89e420e9c38b687b7bcc98aeb4bd16",
    "title": "何处难忘酒十首",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "何处难忘酒，君臣草昧初。",
      "谋臣偷贼胆，力士斡凶锄。",
      "日月明将霁，乾坤害欲除。",
      "此时无一盏，何以壮雄图。"
    ]
  },
  {
    "id": "2e89e420e9c38b68367934bd304ceb0e",
    "title": "朝云",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "朝云飞飞来无穷，暮云漠漠昏相蒙。",
      "闲来既自不成雨，拂去安用遮长空。",
      "拟鞭屏翳问白日，更谪星伯诛长风。",
      "尽令万物被光景，夜看北斗朝天中。"
    ]
  },
  {
    "id": "2e89e420e9c38b6841ffe3d02527314a",
    "title": "登城",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "病来万事懒自宜，高城有楼闲登跻。",
      "来期清风脱日热，坐厌远日看天低。",
      "闲郊草树漫蒙昧，落日燕雀争依栖。",
      "临风一叹人不会，直气飞去添虹霓。"
    ]
  },
  {
    "id": "2e89e420e9c38b6861faeb711012866d",
    "title": "酒船",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "刳木以为舟，盖取诸涣象。",
      "有能为其模，黄金役良匠。",
      "虚中无樯楫，所载惟佳酿。",
      "绣段围华堂，妖姬发清唱。",
      "坐乘欢来时，落日翻红浪。",
      "试问醉乡游，何如江海上。"
    ]
  },
  {
    "id": "2e89e420e9c38b68bf1238df9eed66d9",
    "title": "别表弟司秀才",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "吾学老无长，吾日亦自爱。",
      "念当相舍去，反覆互嗟慨。",
      "谋道苟能同，千里如坐会。",
      "又何重子行，吾意自有在。"
    ]
  },
  {
    "id": "2e89e420e9c38b68b0a69de1c0113471",
    "title": "别黄端微",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "沧江无纤鳞，太岳无低岑。",
      "凤凰遗其卵，意欲留清音。",
      "昂昂卧虎儿，已有吞牛心。",
      "吴山山虽高，满路红棘林。",
      "不如早西来，草堂松竹深。"
    ]
  },
  {
    "id": "2e89e420e9c38b689718f114a4518b5f",
    "title": "长江万顷明如镜",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "长江万顷明如镜，江面无风江水静。",
      "白日当空照江底，蛟穴龙居难隐映。",
      "乱山影落碧波寒，渔翁醉卧愁不醒。",
      "迟暮东南见海门，海门目断烟云暝。",
      "几度狂涛日月低，舟师鼓枻歌相庆。",
      "长江虽长缯网多，纤鳞何处逃生命。"
    ]
  },
  {
    "id": "2e89e420e9c38b680d55367836ce6897",
    "title": "题步君叙园亭",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "我爱练湖春柳好，四十里围青玉城。",
      "平流中澄绿镜匣，远山旁卧翠虎横。",
      "黄林主人乐此地，瞰压湖面开以亭。",
      "常将醉目望野色，数曲老画谁家屏。",
      "山禽水鸟尽相识，飞入栏壁驯不惊。",
      "有时落照到波上，一眼万叠金鳞明。",
      "伊余与世既龃龊，奈此有地来归耕。",
      "回头把眼看市道，愁向尘埃著脚行。"
    ]
  },
  {
    "id": "2e89e420e9c38b6837a97457f9dd0709",
    "title": "楼上曲",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "逆口不唱当时歌，当时笑声与曲和。",
      "忍目不视当时字，当时字写当时意。",
      "当时意断字空存，纵有前歌不忍闻。",
      "楼凭西北栏干暖，病眼看天泪瘴昏。",
      "望望行云迷笑电，晓梦依稀有时见。",
      "双眉聚绿眼揉红，犹似临归别时面。",
      "秋夜迟迟夜灯短，翠被孤眠不成暖。",
      "旧时笑月不长圆，如今愁看月空满。",
      "武陵几欲寻归路，桃花迷人不知步。",
      "霜馀芳草不成青，暮鸿飞入斜阳去。"
    ]
  },
  {
    "id": "2e89e420e9c38b68574f1ecd03590a2c",
    "title": "翩翩弓之张兮诗三章寄王介甫",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "翩翩弓之张兮，其亦弛则藏兮。",
      "惟此乘马，不秣而驾。",
      "维彼乘驹，不驾以刍。",
      "翩翩弓之觓兮，其亦弛则櫜兮。",
      "厩我乘马，不适以驾。",
      "同彼乘驹，亦食以刍。",
      "瞻彼车兮，既徵其辐。",
      "有驹斯服，有马斯牧。",
      "心之忧矣，聊以反覆。"
    ]
  },
  {
    "id": "2e89e420e9c38b684e2800395b70d73b",
    "title": "我策我马寄王介甫其三",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "井则有泉，渴者俯之。",
      "燎之阳阳，寒者附之。",
      "君子则高，吾则仰之。"
    ]
  },
  {
    "id": "2e89e420e9c38b68ae3538ecd5d1c637",
    "title": "送春",
    "authorName": "王令",
    "authorId": "2e89e420e9c38b68995e1fda4a08142c",
    "dynasty": "宋",
    "content": [
      "三月残花落更开，小檐日日燕飞来。",
      "子规夜半犹啼血，不信东风唤不回。"
    ]
  },
  {
    "id": "2e89e420e9c53d9ef7426759d53e4361",
    "title": "题碧落洞",
    "authorName": "高镈",
    "authorId": "2e89e420e9c53d9ed1457b72d1457b72",
    "dynasty": "宋",
    "content": [
      "豁见仙源启翠岩，曾无锁钥易跻攀。",
      "临流便解尘缨濯，不信区区仕路难。"
    ]
  },
  {
    "id": "2e89e420e9cc8f9b78b0ef037dfbad03",
    "title": "中秋月和桃源夫人",
    "authorName": "陈纯",
    "authorId": "2e89e420e9cc8f9bd1457b72d1457b72",
    "dynasty": "宋",
    "content": [
      "仙源尝误到，羁思正萧然。",
      "秋静夜方静，月圆人更圆。",
      "清尊歌越调，仙棹泛晴川。",
      "幽意知多少，重重类楚绵。"
    ]
  },
  {
    "id": "2e89e420e9ccca55586b4c8738e1c727",
    "title": "立秋",
    "authorName": "释道璨",
    "authorId": "2e89e420e9ccca55d1457b72d1457b72",
    "dynasty": "宋",
    "content": [
      "碧树萧萧凉气回，一年怀抱此时开。",
      "槿花篱下占秋事，早有牵牛上竹来。"
    ]
  },
  {
    "id": "2e89e420e9d7492875ea0bee2d82fc16",
    "title": "永州",
    "authorName": "杨永节",
    "authorId": "2e89e420e9d74928d1457b72d1457b72",
    "dynasty": "宋",
    "content": [
      "柳侯好倔奇，颇类元道州。",
      "遂令舂陵行，至今犹风流。"
    ]
  },
  {
    "id": "2e89e420e9d756ae673d5f573b5e69c2",
    "title": "神剑颂",
    "authorName": "勇禅师",
    "authorId": "2e89e420e9d756aed1457b72d1457b72",
    "dynasty": "宋",
    "content": [
      "提得神锋胜太阿，万年妖孽尽消磨。",
      "直饶埋向尘泥里，争奈灵光透匣何。"
    ]
  },
  {
    "id": "2e89e420e9d756aeae9bf9e48ed658ac",
    "title": "颂一首",
    "authorName": "勇禅师",
    "authorId": "2e89e420e9d756aed1457b72d1457b72",
    "dynasty": "宋",
    "content": [
      "胡孙儿子太惺惺，爱弄千年鬼眼睛。",
      "不现宰官身说法，时时来我顶头行。"
    ]
  },
  {
    "id": "2e89e420e9f93e0eedde685eb7415e74",
    "title": "憾金南伐",
    "authorName": "吕之鹏",
    "authorId": "2e89e420e9f93e0ed1457b72d1457b72",
    "dynasty": "宋",
    "content": [
      "缝掖无由挂铁衣，剑花生涩马空肥。",
      "灯前草就平南策，一夜江神涕泣归。"
    ]
  },
  {
    "id": "2e89e420ea04cee80198499d2b0f7c39",
    "title": "游终南山杂咏草堂",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "入门修竹耸琅玕，坐久香风拂画栏。",
      "春色正秾双桧静，朝光初上一峰寒。",
      "翠萦虚室尘襟阔，冷逼疏窗夜梦残。",
      "物外闲心殊未惬，殷勤重上白云端。"
    ]
  },
  {
    "id": "2e89e420ea04cee87f989b3a9407e285",
    "title": "游终南山杂咏宿紫阁",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "石磴溪桥傍翠峦，分明深入画图间。",
      "远绕禅刹疑无景，迥出群峰别有山。",
      "微雨欲来云影乱，轻风不断鸟声闲。",
      "岚光可是清人骨，更待中宵一梦还。"
    ]
  },
  {
    "id": "2e89e420ea04cee884f6f09933fd713e",
    "title": "游终南山杂咏渼陂",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "望极空蒙清满怀，更寻遗迹步高台。",
      "日斜林杪增光去，风静山尖倒影来。",
      "万顷澄澜春涨碧，一川秀色暝阴开。",
      "坐中自有江湖兴，未放陂南画舸回。"
    ]
  },
  {
    "id": "2e89e420ea04cee830bd0caec25c0c6e",
    "title": "游终南山杂咏雨后紫阁晚望",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "小雨初回作暮寒，断崖壁立夕阳间。",
      "一襟清兴无人语，旋拂禅床卧看山。"
    ]
  },
  {
    "id": "2e89e420ea04cee8364a852daede8731",
    "title": "游终南山杂咏云际院",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "蔽日芳林迷去路，被蹊落叶误行踪。",
      "转岩却见层峦出，知是仙山第几重。"
    ]
  },
  {
    "id": "2e89e420ea04cee818de68e2d788b4f7",
    "title": "游终南山杂咏长啸洞",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "西风壁立苍崖瘦，一水湍流怒浪翻。",
      "云外不须求紫府，只应此景是桃源。"
    ]
  },
  {
    "id": "2e89e420ea04cee89da347ac0526d862",
    "title": "游终南山杂咏宿重云山寺",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "渐侵晚景尤便静，不出忙中岂爱闲。",
      "休问骅骝与蛙黾，会须投绂老青山。"
    ]
  },
  {
    "id": "2e89e420ea04cee89705ce0c75d4ebff",
    "title": "游终南山杂咏重云道中海棠",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "万点梢头烂晓霞，谩随闲世斗春华。",
      "孤根自是生穷僻，未必轻输别圃花。"
    ]
  },
  {
    "id": "2e89e420ea04cee8ad75e455aba1d9fb",
    "title": "游终南山杂咏宿白云明日之鄠县",
    "authorName": "李騊",
    "authorId": "2e89e420ea04cee8d1457b72d1457b72",
    "dynasty": "宋",
    "content": [
      "蔽空秾绿门前路，匝地疏苗户外村。",
      "暂宿云房叩虚寂，红尘意味不堪论。"
    ]
  },
  {
    "id": "2e89e420ea06b25be8081e1159d2dc5d",
    "title": "翠屏霁雪",
    "authorName": "韩信同",
    "authorId": "2e89e420ea06b25ba284df1128e209b6",
    "dynasty": "宋",
    "content": [
      "寒林静对展翠屏，六花妆点风景清。",
      "四山簇簇琼瑶树，恍然照映芝兰庭。",
      "寒生晴光色烁烁，含辉照耀银海明。",
      "巉岩石化昆山玉，负暄猿猱出深谷。",
      "可怜不老山白头，梅萼藏春暗香馥。",
      "紫阳留谶歌翠寒，中有玉人在其间。",
      "道传前圣发未发，教开来学难亦难。",
      "豁然胸次冰雪释，白照红日上团团。"
    ]
  },
  {
    "id": "2e89e420ea06b25b22a3971ea0148369",
    "title": "蓬莱飞峰",
    "authorName": "韩信同",
    "authorId": "2e89e420ea06b25ba284df1128e209b6",
    "dynasty": "宋",
    "content": [
      "海上神山名自昔，来去随潮无定迹。",
      "天人俯览念虚浮，六鳌顶戴穷神力。",
      "群仙贝阙蕊珠宫，多种瑶芝琼草碧。",
      "依然根著不坚牢，飞入石堂作南壁。",
      "螺纹蛎迹石龙存，云气随潮时雨湿。",
      "仙风飒爽生羽翰，招纳霓裳羽衣客。",
      "试登绝顶望五湖，高楼洞天才咫尺。",
      "药炉灰冷多登真，九转丹成人未识。",
      "云间鹤迹托来篇，王邓真人久相忆。"
    ]
  },
  {
    "id": "2e89e420ea06b25ba0d3bfa89ac5b4d8",
    "title": "棋盘仙迹",
    "authorName": "韩信同",
    "authorId": "2e89e420ea06b25ba284df1128e209b6",
    "dynasty": "宋",
    "content": [
      "唐山绝顶棋盘石，戏局流传名自昔。殷勤细问白发翁，云是仙人曾对奕。",
      "苔封石磴不敢移，竹引清风时拂拭。个中黑白子不留，想是仙童为收拾。",
      "又不闻樵采之人王子质，邂逅仙人执手谈，赢输未决藏机密。",
      "贪看柯烂不知时，少憩山中方七日。谁识囊中日月长，归来尘世无相识。"
    ]
  },
  {
    "id": "2e89e420ea06b25ba7276ba0b6cb60e6",
    "title": "双柱擎天",
    "authorName": "韩信同",
    "authorId": "2e89e420ea06b25ba284df1128e209b6",
    "dynasty": "宋",
    "content": [
      "白鹤岧峣枕江曲，接岫连峰衍林麓。",
      "石堂峻峭万山雄，拥翠亭亭多乔木。",
      "双撑石柱峙东南，势力擎天名不俗。",
      "钟英特产栋梁材，不坠簪缨美如玉。",
      "左接蓬莱右洞天，峰前水带萦九曲。",
      "依然幻出武陵源，拟就峰傍新卜筑。",
      "鹤归错认华表存，应笑世人枉追逐。"
    ]
  },
  {
    "id": "2e89e420ea06b25b35d22a23a807d013",
    "title": "题岳王墓",
    "authorName": "韩信同",
    "authorId": "2e89e420ea06b25ba284df1128e209b6",
    "dynasty": "宋",
    "content": [
      "妖星坠地芒角赤，剑龙悲吼国萧瑟。中原王气挽不回，将军一死如毛掷。",
      "秦家小儿真戏剧，播弄造化摇枢极。指雠为亲忠且逆，只手上遮天眼碧。",
      "九重茫茫隔天日，无由下烛臣愚直。臣愚万死不足惜，国耻未湔犹愤激。",
      "古坟埋冤血空沥，风雨年年土花蚀。我恐精忠埋不得，白日英魂土中泣。",
      "请将衰骨斫出荒苔痕，献作吾王补天石。"
    ]
  },
  {
    "id": "2e89e420ea082814cc597d700b1cc4c4",
    "title": "怀高履常",
    "authorName": "倪槐坡",
    "authorId": "2e89e420ea082814d1457b72d1457b72",
    "dynasty": "宋",
    "content": [
      "何处存吾道，行藏一草堂。",
      "贵虽人所欲，贫亦士之常。",
      "竹静鹤同住，山深兰自香。",
      "从渠笑疏懒，此兴自深长。"
    ]
  },
  {
    "id": "2e89e420ea08281472e2095ff9ca8f81",
    "title": "扫苔",
    "authorName": "倪槐坡",
    "authorId": "2e89e420ea082814d1457b72d1457b72",
    "dynasty": "宋",
    "content": [
      "纸屏竹榻亦生涯，掩上柴扉不用推。",
      "人似春云离复合，愁如潮水去还来。",
      "壶头新酿今朝熟，篱脚寒梅昨夜开。",
      "岳顶高僧□有约，想携竹帚扫苍苔。"
    ]
  },
  {
    "id": "2e89e420ea0c84085f9bb6b252739f7f",
    "title": "宝林寺",
    "authorName": "申屠炯",
    "authorId": "2e89e420ea0c8408d1457b72d1457b72",
    "dynasty": "宋",
    "content": [
      "欲共高僧话，幽寻入宝林。",
      "途分喧寂境，座息是非心。",
      "老鹤栖巢稳，灵鳗蛰井深。",
      "山中饶胜迹，岁月几登临。"
    ]
  },
  {
    "id": "2e89e420ea2b5f7f4d3d5458dce4eb5d",
    "title": "系舟",
    "authorName": "詹羲",
    "authorId": "2e89e420ea2b5f7fd1457b72d1457b72",
    "dynasty": "宋",
    "content": [
      "石廪岩前系小舟，娟娟明月照清秋。",
      "仙人一夜吹长笛，三十六峰云尽收。"
    ]
  },
  {
    "id": "2e89e420ea2e4c27a40b712799c1db6e",
    "title": "村晚",
    "authorName": "雷震",
    "authorId": "2e89e420ea2e4c27d1457b72d1457b72",
    "dynasty": "宋",
    "content": [
      "草满池塘水满陂，山衔落日浸寒漪。",
      "牧童归去横牛背，短笛无腔信口吹。"
    ]
  },
  {
    "id": "2e89e420ea30940152c1853686e31aec",
    "title": "呈大德禅师",
    "authorName": "尹辅",
    "authorId": "2e89e420ea309401d1457b72d1457b72",
    "dynasty": "宋",
    "content": [
      "支遁行藏惠远才，几年嵩少避浮埃。",
      "八行丹诏云间落，一对紫衣天上来。",
      "诵律夜窗寒月皎，闭门秋渚白莲开。",
      "名高自达帝王听，就降殊恩不假媒。"
    ]
  },
  {
    "id": "2e89e420ea3e64522a3b71addda7f2ed",
    "title": "述怀二首",
    "authorName": "孙琏",
    "authorId": "2e89e420ea3e6452d1457b72d1457b72",
    "dynasty": "宋",
    "content": [
      "少也不谐俗，老去益美闲。",
      "百草生已绿，春雨满南山。",
      "朝朝荷锄去，既夕驱牛还。",
      "生长茆檐下，贫贱甚独安。",
      "但愿桑麻长，优游足岁年。"
    ]
  },
  {
    "id": "2e89e420ea3e64522a3b71ada1e72917",
    "title": "述怀二首",
    "authorName": "孙琏",
    "authorId": "2e89e420ea3e6452d1457b72d1457b72",
    "dynasty": "宋",
    "content": [
      "坐倦秋树根，摄衣步前丘。",
      "横河澹如练，破月西南流。",
      "独持一尊酒，悠然发清讴。",
      "俯仰无不足，吾生焉所求。"
    ]
  },
  {
    "id": "2e89e420ea3e9834a4357bef6da301a4",
    "title": "上吴平章",
    "authorName": "邵允祥",
    "authorId": "2e89e420ea3e9834d1457b72d1457b72",
    "dynasty": "宋",
    "content": [
      "啮雪沙场倦牧羝，空山流涕冷凄凄。",
      "上林不见朝来雁，函谷空闻夜半鸡。",
      "沽酒每怀浇管鲍，买丝端拟绣夷齐。",
      "忠贞反被忠贞误，愿借元龙百丈梯。"
    ]
  },
  {
    "id": "2e89e420ea3e98340c6ad2a05a82e998",
    "title": "上王平章",
    "authorName": "邵允祥",
    "authorId": "2e89e420ea3e9834d1457b72d1457b72",
    "dynasty": "宋",
    "content": [
      "武陵春暖浩无涯，城下楼船陌上车。",
      "礼乐远传吴季札，衣冠旧是汉长沙。",
      "秋高剑气横千里，夜静书声启万家。",
      "非是避秦前日路，行人何必问桃花。"
    ]
  },
  {
    "id": "2e89e420ea416e7d45e202b9b34ccda2",
    "title": "代人次韵曹郎中雷字二首",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "骈罗瑟玉尽珍材，须女辉躔色为开。",
      "并合郑乡如旦月，铿宏唐律过春雷。",
      "共惊高义摩云表，定上夷庚握斗魁。",
      "鹏鴳逍遥俱有适，亨衢端是匝天回。"
    ]
  },
  {
    "id": "2e89e420ea416e7d45e202b9e8893df9",
    "title": "代人次韵曹郎中雷字二首",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "计偕方此愧非材，先达仍劳绮席开。",
      "已喜抠衣披密雾，还将雅什助惊雷。",
      "定须劲翮摩云舞，各是清班重哲魁。",
      "任昉龙门如细许，直须早早借春回。"
    ]
  },
  {
    "id": "2e89e420ea416e7de96b5f7dc8a1c8c0",
    "title": "效进退律赋水乡三实",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "根荄七窍倍玲珑，产尔亭亭曲渚风。",
      "勇退霞衣香故在，骈生玉子味仍钟。",
      "人言太华标奇种，藕大如船想碧蓬。",
      "何待非常夸世俗，只今盘露已能秾。"
    ]
  },
  {
    "id": "2e89e420ea416e7de96b5f7d5d8c4c29",
    "title": "效进退律赋水乡三实",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "冰雪胸怀七泽姿，纤纤舞袖学双飞。",
      "袢襟应念人间世，灌顶何如山上芝。",
      "荷叶巧偷鹦鹉背，莼丝密缀燕雏衣。",
      "回塘相伴薰风里，争看胭脂黛绿施。"
    ]
  },
  {
    "id": "2e89e420ea416e7de96b5f7da9b3e4ac",
    "title": "效进退律赋水乡三实",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "明珠久合蚌中生，何事鸿头亦炳灵。",
      "襟护重重殊袭复，星分颗颗倍晶明。",
      "一车奇谤嗟成误，十斛平量换合成。",
      "珍重樱桃樊素口，致渠磊落更歌声。"
    ]
  },
  {
    "id": "2e89e420ea416e7dd028b3d2433d78ea",
    "title": "丙寅孟夏闻捷和陈宰",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "朝家遵养自三宗，一旦吾皇定一戎。",
      "近事长庚偏入月，清诗太白又先功。",
      "天声地界光今古，帝邑王京共会同。",
      "延喜楼前新冠带，应多黄发颂归忠。"
    ]
  },
  {
    "id": "2e89e420ea416e7d7e2df81e481fcd17",
    "title": "癸酉旴江鹿鸣燕和罗守",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "伦魁玉季乐群英，更有新醅属步兵。",
      "饫勉茂才争贾勇，尽从击楫不留行。",
      "共酬露冕吹铙意，好近毡书淡墨荣。",
      "北海清樽今劝驾，梦回池草倍知名。"
    ]
  },
  {
    "id": "2e89e420ea416e7d2d95bac7483f2c7c",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "肉谱知何从，涂高流亦深。",
      "汉相似尧相，奕兰端至今。"
    ]
  },
  {
    "id": "2e89e420ea416e7d2d95bac7826fd8b7",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "至生恰平生，一万八千日。",
      "头白无所成，唯堪伴幽逸。"
    ]
  },
  {
    "id": "2e89e420ea416e7d2d95bac7cfbb367d",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "差入栴檀林，自古只公选。",
      "乃知天定时，丹成骨自换。"
    ]
  },
  {
    "id": "2e89e420ea416e7d2d95bac718fcfc1d",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "仙游知几年，晨香梵古佛。",
      "人移境亦移，高风日披拂。"
    ]
  },
  {
    "id": "2e89e420ea416e7d2d95bac72fd136e4",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "一瓶还一钵，作戏且逢场。",
      "会看走鹤书，横宝今道傍。"
    ]
  },
  {
    "id": "2e89e420ea416e7d2d95bac728dbfc3d",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "白云每亭亭，其出亦何心。",
      "贤侯考之天，无谓由蹄涔。"
    ]
  },
  {
    "id": "2e89e420ea416e7d2d95bac7fad097b3",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "飞锡破晓色，红叶弄吴枫。",
      "闻名且见面，清明豁长空。"
    ]
  },
  {
    "id": "2e89e420ea416e7d2d95bac7ca8ae244",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "方期秋气高，遍阅山水窟。",
      "青鞋此蜚动，幽意那可及。"
    ]
  },
  {
    "id": "2e89e420ea416e7d2d95bac773dc6a57",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "端坐阅四时，烂然各有第。",
      "新篇敌岛可，邮筒当数寄。"
    ]
  },
  {
    "id": "2e89e420ea416e7d2d95bac7f3dace1f",
    "title": "送杰老住仙游",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "中庭可明月，况此方扬辉。",
      "霏谭隔千里，使我几忘归。"
    ]
  },
  {
    "id": "2e89e420ea416e7d8088ca236cd4a0cc",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "暂握侯章乘五马，马头秋色转分明。",
      "麻源起应精纯祷，一雨增添玉宇清。"
    ]
  },
  {
    "id": "2e89e420ea416e7d8088ca23bdf66da2",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "此事人惟归厚德，那知天意个中明。",
      "君看略扫妖狐窟，唤得倾盆雨自生。"
    ]
  },
  {
    "id": "2e89e420ea416e7d8088ca235eaddd1d",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "雨馀非雾萦琼斝，正是长庚初度时。",
      "千里欢声和气满，祝公椿算寿齐箕。"
    ]
  },
  {
    "id": "2e89e420ea416e7d8088ca2382333705",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "谌旴二母毕从姑，各献蟠桃曳紫裾。",
      "共把我公游咏处，从头善颂满阶除。"
    ]
  },
  {
    "id": "2e89e420ea416e7d8088ca232abfc26d",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "牢盘白雪是丹媒，解活民生富国财。",
      "巨浸无边归掌握，共知阴德鼎方来。"
    ]
  },
  {
    "id": "2e89e420ea416e7d8088ca23fd4f5c34",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "惠山山下有名泉，少煮鎗旗两腋便。",
      "不是圜扉足公暇，谁能祛睡一杯煎。"
    ]
  },
  {
    "id": "2e89e420ea416e7d8088ca23efa1fecd",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "濒淮土厚乐何穷，近接升平昔日风。",
      "更得于公来郡掾，自然囹圄致频空。"
    ]
  },
  {
    "id": "2e89e420ea416e7d8088ca2331d5e17a",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "大汉钟官周府圜，宾寮入幕地行仙。",
      "人心天意俱从我，何虑不如刘晏钱。"
    ]
  },
  {
    "id": "2e89e420ea416e7d8088ca239ad8a0b9",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "闽岭西来只一山，欢声百里想当年。",
      "今逢行客应须说，好在甘棠影正圆。"
    ]
  },
  {
    "id": "2e89e420ea416e7d8088ca2332fb01aa",
    "title": "上余倅生辰唐律十章",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "亭亭采棒足流传，太末官勋压此年。",
      "感德衔恩知有自，定应亦致烂柯仙。"
    ]
  },
  {
    "id": "2e89e420ea416e7ddb4b07045e4bd72f",
    "title": "笋乾",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "此君风味殊不薄，莫笑当年煮箦人。",
      "坐使普宁增谱字，遥知端是压前新。"
    ]
  },
  {
    "id": "2e89e420ea416e7d8aee8a330329d1df",
    "title": "毛文子遣赠萼绿华",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "飞仙姑射不通尘，更倚晴空瑟瑟云。",
      "从此樱唇倍寻俗，唯须么凤粲成群。"
    ]
  },
  {
    "id": "2e89e420ea416e7d689d56055c25d0d7",
    "title": "赠浩然观胡道士",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "只为丹霄足羽軿，且将奇法验人寰。",
      "从他血肉并烟火，自有仙家九转丹。"
    ]
  },
  {
    "id": "2e89e420ea416e7d3767553c7c74aed7",
    "title": "比目",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "夷吾深旨人须识，解使封山意不行。",
      "当日鱼盐如靡密，已无林放小关情。"
    ]
  },
  {
    "id": "2e89e420ea416e7d26c225640c6040c6",
    "title": "失题",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "老仙绝鲜寻常外，一笑闽川绿荔枝。",
      "坐断世间滋味彻，阿谁翻欲语凡饴。"
    ]
  },
  {
    "id": "2e89e420ea416e7d8f29e822b2e4088a",
    "title": "送许寺丞五十韵",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "汉家循吏传，表表是龚黄。",
      "奏最承恩宠，高才躐庙堂。",
      "身随名不朽，功与赏相当。",
      "汗简时逾久，攀辕事莫详。",
      "何如身际幸，合有颂揄扬。",
      "维古萧州上，腾精斗度旁。",
      "国初新画壤，饷目旧如冈。",
      "昨岁乾仍潦，频年俭且霜。",
      "几成炊易子，那恃黍登场。",
      "饥馑连千屋，焦劳自一王。",
      "深仁推恻隐，遴选及慈祥。",
      "捐廪虽蒙泽，安贫亦振纲。",
      "肠空朝息怒，骨立暮生光。",
      "尽反三农业，交腾五裤章。",
      "诚通俄顷刻，雩应不寻常。",
      "原表犹多穫，人间亟小康。",
      "何门无囷积，有土尽金穰。",
      "薄试为霖手，聊施活国方。",
      "一丰能造次，再稔更芬芳。",
      "将见红囷粟，全登白粲樯。",
      "饬儒殚富教，考课冠循良。",
      "出入操修并，渊源学问长。",
      "躬修香寝旨，驩奉彩衣觞。",
      "坐啸庭多暇，行轩乐未央。",
      "孝心常翼翼，和气两洋洋。",
      "帝扆畴三俊，民庸格九阊。",
      "爰班少府节，属护左江乡。",
      "风力先轺驷，光华袭镂钖。",
      "衔馀资煮摘，陈腐足仓箱。",
      "使指星迟御，仙山剑削铓。",
      "清诗真度越，胜地不凄凉。",
      "更上然犀渚，还寻怨鹤坊。",
      "练江殊泚泚，蠡汇特汪汪。",
      "赐履驰驹隙，飞环振鹭行。",
      "唐虞优广厦，皋稷佐垂裳。",
      "北汉栖裘罽，西昆贡栗肪。",
      "谋图心既远，经济术方彰。",
      "此去真期运，于思谩感藏。",
      "遥知均燕雀，何况在门墙。",
      "并合时难再，趋承德叵量。",
      "永言追雅颂，博采逮康庄。",
      "笔墨嗟孱弱，辞华乏激昂。",
      "勤拳频寘念，展转屡回肠。",
      "乐古联羲禊，遗恩比召棠。",
      "只疑灵雨至，复作应龙骧。",
      "涨浪连芳草，轻烟护绿杨。",
      "迁莺偏睍睆，归雁远翱翔。",
      "物色随时转，风光触处忙。",
      "诏条春婉娩，祖帐酒淋浪。",
      "阁皂非尘境，低眉似送将。"
    ]
  },
  {
    "id": "2e89e420ea416e7dcc8d3d1b62fdf962",
    "title": "代赵守上韩平原生辰五十韵",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "天佑升平主，时生不世贤。",
      "源流多柱石，勋业满云烟。",
      "昔者谋深幄，今兹压细毡。",
      "三登裨圣化，八表仰英躔。",
      "初度光辉发，重侯鼎鼐传。",
      "台符明炳炳，寿秩启绵绵。",
      "良月初弦上，珍蓂八叶鲜。",
      "门弧乔木茂，床笏庆枝连。",
      "芝玉更麟凤，干戈杂豆笾。",
      "食牛增气概，卜弁借腾鶱。",
      "会遇真神比，亨通正吉先。",
      "龙翔云五色，璧合历千年。",
      "密借留侯策，端同仲父权。",
      "钺旄交粲烂，师揆却蝉联。",
      "辇毂殊庭暇，圭茅锡祉坚。",
      "图回无间隙，运用独周旋。",
      "生息宁屯泽，才猷入大甄。",
      "十年如一日，广照及重渊。",
      "物在由仪咏，人怀颂德篇。",
      "汗编深以刻，银笔大如椽。",
      "庆历并元祐，商高若汉宣。",
      "开禧仍酌古，尧舜欲无前。",
      "几许弥缝力，初无缓急弦。",
      "有年偏总总，束帛倍戋戋。",
      "合副苍生望，高居赤舄筵。",
      "白麻荣盛世，黄阁度群仙。",
      "礼绝千官上，心驰四裔边。",
      "伟谋殊磊落，汉碛定联翩。",
      "又是韩扶赵，几何蓟且燕。",
      "三宗时晦永，九帝版图全。",
      "忆昨婴兼臼，应关地与天。",
      "蚤开明圣祚，竟脱虎蛟涎。",
      "献子存孤意，迁书振代铨。",
      "云礽知有寄，似续更增妍。",
      "每自殚葵向，那能惮手胼。",
      "治平多节操，嘉祐浃渊泉。",
      "人力端惟及，神谋信比专。",
      "渥洼驹抹电，太华藕如船。",
      "盘薄应钟岳，芬芳了合荃。",
      "毡青浑白璧，题黑未华颠。",
      "梅蕊南枝绽，鸿飞北塞穿。",
      "澄空添浩荡，昱曜政蝉娟。",
      "竹傲冰梢瘦，松坚宝盖圆。",
      "恭祈龄算远，敢借物情延。",
      "仆也叨乘障，心焉愿执鞭。",
      "扫门情莫效，贺客履难骈。",
      "吉亥真盈数，佳辰洽九乾。",
      "明良那偶尔，时节共欢然。",
      "宣劝分荣露，恩涯吸巨川。",
      "千秋金鉴录，不日却拳拳。"
    ]
  },
  {
    "id": "2e89e420ea416e7db96d0da0617ef4e8",
    "title": "张司法寓斋",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "玄录五千言，妙在不敢先。",
      "留侯独得之，帝师赤松仙。",
      "孰知百世下，乃有云孙焉。",
      "扁斋以为寓，空谷音跫然。"
    ]
  },
  {
    "id": "2e89e420ea416e7dcf5866ba5469b7c2",
    "title": "送临江交代张司理",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "子房帝王师，溢庆流裔孙。",
      "朅来之萧滩，快睹芝眉温。",
      "亭亭起黄气，中有阴德存。",
      "宜哉孔融表，辐辏排天阍。",
      "通籍何足道，履声还青毡。",
      "嗟我一何幸，夤缘踵符文。",
      "自顾菲且愚，续貂诚所难。",
      "承颜一甲子，夙昔披晤言。",
      "柳浓烟冥冥，鹢舟江吐吞。",
      "顺流急如箭，催鼓且勿喧。",
      "为语徒作恶，且尽沙头尊。"
    ]
  },
  {
    "id": "2e89e420ea416e7dfe635306f4f3e286",
    "title": "古意",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "天公与世人，幽明分悬隔。",
      "无口难得言，欲言但以臆。",
      "以臆或未喻，寄之夜檐滴。",
      "恳款语世人，世人还不识。"
    ]
  },
  {
    "id": "2e89e420ea416e7ddf0aa9b91cbcee65",
    "title": "寄题蠲流亭",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "乌伤仇览仙，一弓扁蠲流。",
      "清流从谁蠲，浊流石之幽。",
      "石之幽定可，齿齿翻成忧。",
      "君看得失珠，象罔无全牛。"
    ]
  },
  {
    "id": "2e89e420ea416e7d3f69f267e92a21bc",
    "title": "时贤明鉴裁",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "时贤明鉴裁，鉴裁信奇欤。识此希世宝，谓其曾区区。",
      "未冠已溢声，贤书上宸庭。不一而止足，竟压四海英。",
      "直入九华招隐遁，化工尤物殊不吝。文章光焰胜燃犀，远至牛渚烛无尽。",
      "归来纪事满缣帛，却屑米盐繁密讯。天公终不屈大器，称表直上几昼晋。",
      "倚伏之机真叵测，庖丁全牛有馀刃。先生道大何所容，颜渊今用退为进。",
      "一以涵养使莫折，一以淑我邦之俊。然而鉴裁还合明，孔席未暖五鹗并。",
      "此时庙谟正陶郁，驱屏尘翳须升平。驱屏尘翳须升平，要当迅召文武卿。",
      "时来时来乌可御，譬如南海云鹏程。他年功业就，缣册传永久。",
      "劣哉魏无知，仅此遮拙丑。皇家褒举者，旷典华衮右。"
    ]
  },
  {
    "id": "2e89e420ea416e7db342351476bd3c61",
    "title": "庭下青书带",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "庭下青书带，书带瑞康成。康成还遁世，行藏理则明。",
      "六经具缣册，儒先效勋绩。谁知百世下，其功明且亟。",
      "易首纯乾称六龙，六龙御天风云从。书始唐尧大中世，荡荡如天莫可踪。",
      "诗则二南渊且奥，春秋赏罚王道通。礼乐灰于秦火酷，然其遗意和且雍。",
      "汉儒掇拾无遗力，兀守章句非从容。二京之末康成出，六经将出逢此翁。",
      "然而本无超俗姿，犹寄视听于盲聋。岂如先生一理贯，洞照六籍罗心胸。",
      "历数帝王如一二，天地由我方全功。仲尼春秋欲成日，麟出鲁郊殊超轶。",
      "孔道大哉虽不用，所感亦大非凡质。区区一康成，书带瑞已形。",
      "先生非此比，况兹道既行。当使麟凤辈，杂沓更纵横。"
    ]
  },
  {
    "id": "2e89e420ea416e7d94176f89213aeeff",
    "title": "六月望日月堂老禅示仆众偈随喜愧甚",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "江月主人清冰壶，以月名堂月不如。",
      "门前船泊五湖客，两眼历照心与俱。",
      "我来追凉暑云徂，牛腰大轴开我愚。",
      "万口一辞赞叹月，还赞堂中老苾刍。",
      "归涂昏鸦夜气作，东方拥出玉蟾车。",
      "月堂著语何可已，金屑落眼成嗟吁。"
    ]
  },
  {
    "id": "2e89e420ea416e7d16f306dd4659ee82",
    "title": "绿槐阴",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "槐阴似尼父，轶轨追前踪。绝尘非学步，所产夐无双。",
      "今此于越东，钟孕亦鸿庞。朅来于越西，掌教开群迷。",
      "群迷于今正有赖，肯使玉佩从他之。昔人种槐根细细，坐阅日月蝉已栖。",
      "历聘辙环嗟不遇，岂若今日廊庙归。要俾六经日益明，俗还唐虞熙又熙。",
      "槐阴虽异道则一，彼不见用吾登跻。宇宙虽云宏且邈，理焉所在成均齐。",
      "槐阴槐阴异今昔，一则不用一明陟。道在六经道固存，道出六经道还得。",
      "洪哉尼父怀此道，今日谁知归探讨。探讨既力道不殊，三都遂隳陈常讨。",
      "天骄立可倾，神州立可清。一祖八宗地，教化登升平。",
      "先生为黄发，自可七六经。"
    ]
  },
  {
    "id": "2e89e420ea416e7db763fd68de7411a8",
    "title": "两溪",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "矧今两溪间，溪间足风物。水清石泚泚，林横山兀兀。",
      "春日鸣仓庚，夏夜风月清。秋亩金颖秀，冬洲暮雪平。",
      "比为二皇所旁薄，赤松屹立羊纵横。叱石而兴真戏耳，可羡人家好弟兄。",
      "西则三洞足仙灵，奇哉石穴声铿铿。瀑泉喷写资照耀，俨如冰蚕之所成。",
      "夕阳斜带九华度，何愧芙蓉峥且嵘。鼎湖遥望在其东，翠气郁郁初日争。",
      "或资登览逸杖屦，或供睇望烦留情。山川如此足所产，所产足以冠群英。",
      "圣明常重育才地，遴选鸿儒为博士。",
      "傥膺是选真出群，礼乐诗书四不悖。有如孔门来不拒，迪以至理滋无外。",
      "将见吴邦如鲁国，鲁多君子非虚伪。我公未期年，弦歌溢民编。",
      "论其淑吾邦，不为淹巨贤。旦夕会诏至，四大岂在边。"
    ]
  },
  {
    "id": "2e89e420ea416e7d8072b65c5666680c",
    "title": "咏史",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "明皇固英主，开元天下昌。如何林甫辈，得产无尽殃。",
      "国色真国色，多惑四海慝。华清宫里人如玉，解唤胡雏起东北。",
      "以此策明妃，远嫁犹为迟。冤哉毛延寿，尽忠人不知。"
    ]
  },
  {
    "id": "2e89e420ea416e7d5ebc8d5d5b1814c4",
    "title": "题彭绍墨",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "彭绍之墨玄又玄，问谁得法托之仙。",
      "凌烟胶漆有三昧，鲁直之什曹洞禅。",
      "我欲大振狮子吼，直恐惊翻龙象筵。",
      "纷纷是事但且置，一言为语千金廉。",
      "唐人五字魂绕天，箕敛四大归新篇。",
      "空馀句法落寰海，豆萁不觉相熬煎。",
      "中原可复墨可黔，鬓丝白发知何年。"
    ]
  },
  {
    "id": "2e89e420ea416e7df98801c8b77e42e4",
    "title": "代人上谢丞相生朝",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "闻说中元生上相，莱公勋业无以尚。",
      "阴为月兮月为臣，清光欲满银荡荡。",
      "银光荡荡翻未奇，未若新弦初上时。",
      "尧蓂鼎来方十枝，韬藏万斛冰雪辉。",
      "莱公比公应少歉，初度差公四日期。"
    ]
  },
  {
    "id": "2e89e420ea416e7dad63547a11a77b23",
    "title": "凤山逸士周遇仙谣",
    "authorName": "唐士耻",
    "authorId": "2e89e420ea416e7dd1457b72d1457b72",
    "dynasty": "宋",
    "content": [
      "信云步谒洞霄宫，饭罢从游西复东。唇笛啸时吹白日，诗肠开处嚼清风。",
      "兀兀腾腾心了足，湾湾屈屈水攲曲。玲珑绿影万株松，潇洒清空二亩竹。",
      "天风吹泉飞雪花，溪石漱玉磨银牙。白云破碎漏天碧，青霭牵连遮日华。",
      "玉溜几声鸣绿荠，金藤千尺走青蛇。羊肠蟠路上天去，鹿角枯槎连日坠。",
      "一双素足已升腾，万顷红霞留不住。擘破青空见太清，飞连宝殿非凡成。",
      "水晶楼阁奏金韵，翡翠帘栊振佩声。白雪翩翻霜鹤舞，彩云缥缈花鸾鸣。",
      "中有真人鼎玉立，晴光闪电琼波溢。笑整霓裳曳绛霞，红云影里轻相挹。",
      "琳琅清彻语希夷，嚼玉吐琼声不移。素手擘开碧玉匣，青空飞出丹虹蜺。",
      "蟠摇活走绕天阙，冲透太虚光皎洁。须臾直上紫霄中，宝篆飞腾罗日月。",
      "影摇六合金色光，丹凤对跃苍龙骧。回头指点青空里，玉箓丹台已籍纪。",
      "低头招手令向前，漏泄天机敛不已。等闲赠我赭丹砂，行满功成归我家。",
      "天上逍遥多快乐，人间纷扰无垠涯。丹砂接得便吞了，回首云軿俱杳杳。",
      "楼阁烟霞景万般，一时不见青天晓。世人世人知不知，既知何必生迟疑。",
      "早求一辟大罗月，千古万古生光辉。人生在世空汩没，自从形骸朽肤骨。",
      "为求名利不闲心，名利既来心恍惚。何不炼内丹绝外物，笑著云衣傲朱绂。",
      "灵丹养就出神炉，慧剑飞腾超月窟。且无俗事更关心，一段光明耀古今。",
      "声迹超腾青嶂外，影形飞入白云深。脚跟不点红尘起，指甲时挑碧玉琴。",
      "莫道神仙无实语，世间几个是知音。"
    ]
  },
  {
    "id": "2e89e420ea4d9521eeb3922475b1696c",
    "title": "五马山",
    "authorName": "李从训",
    "authorId": "2e89e420ea4d9521d1457b72d1457b72",
    "dynasty": "宋",
    "content": [
      "北山从何来，昆岷而鼻祖。",
      "并包河与江，考历不能谱。",
      "近推连括苍，继乃至天姥。",
      "既而南入台，盘桓遂东下。",
      "嵯峨起东峁，沃洲兀墙堵。",
      "孟塘五山顶，乐祖旧游处。",
      "时髦集松下，抵掌道今古。",
      "秀分为五龙，骈首饮平楚。",
      "环县如负扆，为县护生聚。",
      "隐岳耸其南，西隅列旗鼓。",
      "其间诸名流，晋宋最旁午。",
      "我惭貂尾续，于汝竟何补。",
      "登楼览清秋，黄菊满樽俎。",
      "持螯送新酒，醉为山起舞。",
      "人生行乐耳，无徒与羊祜。"
    ]
  },
  {
    "id": "2e89e420ea4f4eb8e68d9a760e00011a",
    "title": "万山",
    "authorName": "许锡",
    "authorId": "2e89e420ea4f4eb8d1457b72d1457b72",
    "dynasty": "宋",
    "content": [
      "平时西北望山峰，我忽西行山忽东。",
      "东望不如西望好，只缘身已出山中。"
    ]
  },
  {
    "id": "2e89e420ea5122e3beaf27461c67eae9",
    "title": "鹅羊山",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "羽客何年此炼丹，尚留空灶镇孱颜。",
      "云中鸡犬仙应远，山下鹅羊石转顽。",
      "湘渚几因沧海变，辽城无复令威还。",
      "何年仙驭还来此，尽遣飞腾上九关。"
    ]
  },
  {
    "id": "2e89e420ea5122e328cc4daa6920230a",
    "title": "大哀洲",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "玉辇南巡去不还，翠娥望断楚云间。",
      "波寒剩写哀弦怨，露冷偏滋泪筱斑。",
      "一水盈盈伤远目，九峰𡾼𡾼惨愁颜。",
      "荒洲千古凄凉地，半掩空祠向暮山。"
    ]
  },
  {
    "id": "2e89e420ea5122e3b93deb988dbae43a",
    "title": "醉乡",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "三宿酣神酎，乡名因此呼。",
      "山中千日者，自合是仙都。"
    ]
  },
  {
    "id": "2e89e420ea5122e3651e3bf2f6220595",
    "title": "朱陵洞水帘",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "洞门千尺挂飞流，玉碎珠联冷喷秋。",
      "今古不知谁卷得，绿萝为带月为钩。"
    ]
  },
  {
    "id": "2e89e420ea5122e3b62003aea48f7276",
    "title": "凝碧亭",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "四面山屏叠万重，古岚浓翠锁寒空。",
      "清秋独倚危阑立，身在琉璃世界中。"
    ]
  },
  {
    "id": "2e89e420ea5122e3b31e1b41155c7ef9",
    "title": "掷钵峰",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "应将钵渡斗神通，掷去乘将赴帝宫。",
      "争似岭头提不起，于今相续阐真风。"
    ]
  },
  {
    "id": "2e89e420ea5122e329cfdc751b7157a4",
    "title": "真霜寺",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "石上泉华喷猛霜，境奇因此辟禅坊。",
      "使君环笏留何用，枯木千馀满一堂。"
    ]
  },
  {
    "id": "2e89e420ea5122e3f467e0e5923c4f91",
    "title": "神鼎山",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "玉趾分明印绝巅，药成仙去几千年。",
      "深藏宝鼎今方出，合得丹经与世传。"
    ]
  },
  {
    "id": "2e89e420ea5122e3be19dde4a5ae55b5",
    "title": "香水",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "坎上浮图已拂天，椒兰遗馥尚依然。",
      "九重无复修常贡，空有香名与邑传。"
    ]
  },
  {
    "id": "2e89e420ea5122e312c127a9ff98f155",
    "title": "罗汉绦",
    "authorName": "毕田",
    "authorId": "2e89e420ea5122e3d1457b72d1457b72",
    "dynasty": "宋",
    "content": [
      "五百移栖绝洞深，空留辙迹杳难寻。",
      "绿丝绦带何人施，长到春来挂满林。"
    ]
  },
  {
    "id": "2e89e420ea51e49c4394f0f7e5a56e65",
    "title": "贺侍郎",
    "authorName": "王其",
    "authorId": "2e89e420ea51e49cd1457b72d1457b72",
    "dynasty": "宋",
    "content": [
      "悬车高蹈姓名香，化得东阳似洛阳。",
      "节亚芗林仍峻洁，貌如笠泽更精强。",
      "丰标留作耆英样，寿命应同国祚长。",
      "岁岁梅花开腊五，来陪青鹿奉霞觞。"
    ]
  },
  {
    "id": "2e89e420ea566f086048a4829ae435b7",
    "title": "失鹤",
    "authorName": "郏亶",
    "authorId": "2e89e420ea566f086d70cb65aace49c7",
    "dynasty": "宋",
    "content": [
      "久锁冲天鹤，金笼忽自开。",
      "无心恋池沼，有意出尘埃。",
      "鼓翼离幽砌，凌云上紫台。",
      "应陪鸾凤侣，仙岛任徘徊。"
    ]
  },
  {
    "id": "2e89e420ea566f086d83651add40fd50",
    "title": "呈王荆公",
    "authorName": "郏亶",
    "authorId": "2e89e420ea566f086d70cb65aace49c7",
    "dynasty": "宋",
    "content": [
      "十里松阴蒋子山，暮烟收尽梵宫宽。",
      "夜深更向紫微宿，坐久始知凡骨寒。",
      "一派石泉流沆瀣，数庭霜竹颤琅玕。",
      "大鹏泛有抟风便，还许鹪鹩附羽翰。"
    ]
  },
  {
    "id": "2e89e420ea566f08fbee301dde426a64",
    "title": "太仓隆福寺创观音院以诗百韵寄妙观大师且呈乡中诸亲旧",
    "authorName": "郏亶",
    "authorId": "2e89e420ea566f086d70cb65aace49c7",
    "dynasty": "宋",
    "content": [
      "珍重妙观师，书来再三读。",
      "不蒙促归计，乃忧旷笺牍。",
      "疑师未相知，待我尚尘俗。",
      "窃闻构新殿，东畔建廊屋。",
      "圣像已完布，舍利应祈祝。",
      "其馀虽未备，想亦渐周足。",
      "凡事在臻牢，慎勿尚遄速。",
      "堂基不厌高，磉窠须剩筑。",
      "闲架莫求大，却须择良木。",
      "椽桷贵稠直，楣栱要恒笃。",
      "但得规摹成，不忧无人续。",
      "五年纵未就，十年亦未蹙。",
      "今生不能了，后世亦修复。",
      "中庭要宽广，从舍须团簇。",
      "堂前种杉桧，方丈植慈竹。",
      "冬青绕周遭，夏初香馥郁。",
      "松篁又次之，潇洒快胸腹。",
      "园中开数径，晚步散蜷局。",
      "沿阶种药苗，乘闲采盈掬。",
      "川芎并地黄，幽兰间甘菊。",
      "泡水须麦门，熬汤要莺粟。",
      "蘘莪并狗杞，可以备蔬蔌。",
      "葵藿及鸡冠，可以悦心目。",
      "橘柚耀金苞，鎗旗资茗粥。",
      "四时皆要用，一奴长灌沃。",
      "地形或褊隘，后墙可展扑。",
      "东荣有园池，幽小类棋局。",
      "长土可裁削，凡材宜斩斸。",
      "使之稍清旷，可以蠲烦溽。",
      "秋至芙蕖红，春来鸭头渌。",
      "拨剌有鲂鲤，优游栖雁鹜。",
      "菱芡交加生，藻荇参差畜。",
      "采嚼齿牙香，牵挽襟裾绿。",
      "可以娱宾朋，可以施水陆。",
      "穿渠绕吾院，高下相联属。",
      "畎引发新声，潺湲若山谷。",
      "细事宜先治，大道在勤督。",
      "晨经劝群庶，夜讲诲幽独。",
      "午间略行道，睡魔可降伏。",
      "智灯照昏迷，慧刀破贪欲。",
      "若夫润泽事，在师更崇肃。",
      "为山贵覆篑，弹冠重初沐。",
      "荤膻勿放入，酒会当远逐。",
      "诸宅或相混，此诗可约束。",
      "庶令百里人，外悦更心服。",
      "从善若转圜，慕义如凑辐。",
      "悟者味醍醐，昧者隔纱縠。",
      "病者解颠倒，强者销忿毒。",
      "昆虫与草芥，一一沾慧福。",
      "顾此区区心，提孩已怀蓄。",
      "十三听先训，观音为眷属。",
      "二十学于寺，有意重盖覆。",
      "诵书小松下，夜惊老僧宿。",
      "老僧睡不稳，冥心生毁讟。",
      "梦一白衣人，戒言勿轻触。",
      "淩晨来谢我，道此颇惭恧。",
      "因知此大缘，圣心已潜属。",
      "故余昔欲仕，先此治轩塾。",
      "无端赴辟书，万里走炎燠。",
      "因缘论时事，乍荣复深辱。",
      "连延未能归，非敢恋方谷。",
      "上欲荣二亲，次欲芘诸族。",
      "妻封子可任，行将谢微禄。",
      "屯邅累见迫，神灵若相促。",
      "前日除永宁，君恩殊委曲。",
      "风物似京华，民醇无犴狱。",
      "月给五十千，岁租三百斛。",
      "兹事为未了，力辞求倅睦。",
      "尚念虽近乡，官身甚羁拲。",
      "黾勉终此任，庶几堪退缩。",
      "驱驰六十年，今朝方自赎。",
      "可为林下游，放旷比麋鹿。",
      "幽园创书馆，诸子弄黄轴。",
      "静室爇名香，与师评梵竺。",
      "寺僧必钦向，师应勤训育。",
      "童蒙傥来叩，我亦当善告。",
      "四季饭乡人，三冬办民浴。",
      "老姑与老姊，就可报恩鞠。",
      "季弟与群侄，日可讲驩穆。",
      "人生能几何，此乐难尽录。",
      "惟师本英豪，少小已良淑。",
      "传经建精蓝，饭众迈高躅。",
      "飘然西北来，声华满京毂。",
      "名山及钜院，诸公意勤缛。",
      "师皆力辞避，许我归林麓。",
      "兹惟吾二人，密约有昔夙。",
      "然能蹈此语，沙金石中玉。",
      "吾身方困踬，师誉正彪襮。",
      "吾归不为艰，师退良难卜。",
      "飞云谩出山，至宝欣还椟。",
      "素志幸已酬，忘言目相瞩。",
      "幽显若相佑，成就在忽倏。",
      "内外期两立，缁素更纯熟。",
      "惟吾二人者，可以共藏六。",
      "松江多波涛，西山鸣橡桷。",
      "台岭夸石梁，庐阜诧飞瀑。",
      "与师结真赏，轻举效鸿鹄。",
      "相将老此身，啸歌随寝餗。",
      "数终或归去，任缘顺所欲。",
      "却观今日事，犹如梦中烛。"
    ]
  },
  {
    "id": "2e89e420ea58bea4f8c6601988be31e4",
    "title": "临终偈",
    "authorName": "杨权",
    "authorId": "2e89e420ea58bea4d1457b72d1457b72",
    "dynasty": "宋",
    "content": [
      "七十九年梦觉，五湖四海随缘。",
      "拨转云头归去，晓日东升赤然。"
    ]
  },
  {
    "id": "2e89e420ea6145766a43a25aba4631ef",
    "title": "游洞霄",
    "authorName": "彭挥",
    "authorId": "2e89e420ea614576d1457b72d1457b72",
    "dynasty": "宋",
    "content": [
      "洞霄从古宅真仙，镇日群峰起瑞烟。",
      "林下千年丹已就，山中九锁月长圆。",
      "半岩隐迹遗灵像，一井清凉抚掌泉。",
      "我到此间无别事，烧香直欲达诸天。"
    ]
  },
  {
    "id": "2e89e420ea64b950f9c2be03e00f0b31",
    "title": "游东禅院",
    "authorName": "郭之义",
    "authorId": "2e89e420ea64b950d1457b72d1457b72",
    "dynasty": "宋",
    "content": [
      "地去关城远，无人伴访寻。",
      "泉流溪路窄，石耸洞门深。",
      "紫翠烟岚懋，清凉竹树阴。",
      "重来应更□，□日解尘襟。"
    ]
  },
  {
    "id": "2e89e420ea6567685e9f2e8a189c5de7",
    "title": "藏头诗",
    "authorName": "魏二翁",
    "authorId": "2e89e420ea656768d1457b728597a6cf",
    "dynasty": "宋",
    "content": [
      "火田心主须防慎，慎行方成后世传。",
      "传守坎离为要妙，妙趋名利作忧煎。",
      "前程若识丹霞法，法路应归紫府仙。"
    ]
  },
  {
    "id": "2e89e420ea6567688c110479181a6cd1",
    "title": "颂",
    "authorName": "魏二翁",
    "authorId": "2e89e420ea656768d1457b728597a6cf",
    "dynasty": "宋",
    "content": [
      "我今入山，避此嚣烦。",
      "卫以卒史，聘以达官。",
      "岂易我乐，物外清闲。",
      "养真存气，七返九还。",
      "金丹既就，遂陟仙坛。",
      "蓬莱绛阙，玉户金关。",
      "有能学我，云路非难。"
    ]
  },
  {
    "id": "2e89e420ea73057d8428931d2c508a68",
    "title": "小亭夜坐即景",
    "authorName": "赵必常",
    "authorId": "2e89e420ea73057dd1457b72d1457b72",
    "dynasty": "宋",
    "content": [
      "小亭夜坐涤炎蒸，顿觉风清趣已成。",
      "数点流萤亭外度，儿童戏逐月边星。"
    ]
  },
  {
    "id": "2e89e420ea7f7c82e6fbaa157c1a70bd",
    "title": "黄天荡阻风",
    "authorName": "薛师心",
    "authorId": "2e89e420ea7f7c82d1457b72d1457b72",
    "dynasty": "宋",
    "content": [
      "野泊几人愁，浮踪果是沤。",
      "轻舠同一羽，高浪即三秋。",
      "攲枕江声震，开篷雨脚收。",
      "风波身漫涉，何处有安流。"
    ]
  },
  {
    "id": "2e89e420ea7f7c82261e3537d420c1fc",
    "title": "石头城遇卢明府丈",
    "authorName": "薛师心",
    "authorId": "2e89e420ea7f7c82d1457b72d1457b72",
    "dynasty": "宋",
    "content": [
      "浮生踪迹似浮云，把酒论交对夕曛。",
      "十载师门称畏友，一朝吏事诵神君。",
      "口中高论人间少，名下宏词海内闻。",
      "此会正当春色好，莫教邂逅手轻分。"
    ]
  },
  {
    "id": "2e89e420ea7f7c825669938eb058cf88",
    "title": "泗上歌",
    "authorName": "薛师心",
    "authorId": "2e89e420ea7f7c82d1457b72d1457b72",
    "dynasty": "宋",
    "content": [
      "北风萧骚兮吹逝波，英雄一去兮岁月多，路草青青兮游人过。"
    ]
  },
  {
    "id": "2e89e420ea838618f73addc8f5ac3528",
    "title": "贺陈随隐以布衣除东宫掌书",
    "authorName": "吕三馀",
    "authorId": "2e89e420ea838618d1457b72d1457b72",
    "dynasty": "宋",
    "content": [
      "青宫楼观近尧阶，班列屏风间坐开。",
      "人羡杜闲生杜甫，天教苏颋继苏瑰。",
      "马归禁苑行边柳，鹤伴平山隐处梅。",
      "我恨长镵斸黄独，兀年无计策衰颓。"
    ]
  },
  {
    "id": "2e89e420ea87f42c6f7b54ebbe20ab10",
    "title": "赠黄孙二处士",
    "authorName": "张及",
    "authorId": "2e89e420ea87f42cd1457b72d1457b72",
    "dynasty": "宋",
    "content": [
      "二公高节厌喧卑，同寄萧宫共展眉。",
      "玉树冰壶齐品格，野云皋鹤本追随。",
      "泉流指下何人赏，岳峭毫端只自知。",
      "绻恋贤侯美风教，故山归去尚迟迟。"
    ]
  },
  {
    "id": "2e89e420ea87f42c7ccacd2c2d92b42d",
    "title": "赠杜鼎升",
    "authorName": "张及",
    "authorId": "2e89e420ea87f42cd1457b72d1457b72",
    "dynasty": "宋",
    "content": [
      "家本樊川老蜀都，世家冠剑岂寒儒。",
      "笔耕尚可储三载，酒战犹能敌百夫。",
      "僻爱舜琴湘水弄，每悬孙画醉仙图。",
      "孟光笑语长相逐，唤作梁鸿得也无。"
    ]
  },
  {
    "id": "2e89e420ea8dd903df1479f97f793281",
    "title": "龙岩寺",
    "authorName": "罗点",
    "authorId": "2e89e420ea8dd9032b38c2dfa42a596f",
    "dynasty": "宋",
    "content": [
      "直上龙岩第一层，参回斗转夜纵横。",
      "试将拄杖敲岩石，唤觉蟠龙速起行。"
    ]
  },
  {
    "id": "2e89e420ea8dd90373d44ea519d2bc5f",
    "title": "褒禅山有于湖所题宝塔二字",
    "authorName": "罗点",
    "authorId": "2e89e420ea8dd9032b38c2dfa42a596f",
    "dynasty": "宋",
    "content": [
      "古刹浮屠映碧山，状元题墨最为娴。",
      "游人倦憩尘心寂，云自青天水自闲。"
    ]
  },
  {
    "id": "2e89e420ea8dd9036c708e31d26db1ba",
    "title": "喜雨望巴罗二山",
    "authorName": "罗点",
    "authorId": "2e89e420ea8dd9032b38c2dfa42a596f",
    "dynasty": "宋",
    "content": [
      "叔元不冠椎两髽，萦青绾绿如堆鸦。",
      "䰐鬖远望毛发古，日日惟闻餐暮霞。",
      "吾家公远更清绝，带眼不穿衣不结。",
      "好风吹袂任飘飖，夜夜惟闻弄明月。",
      "餐霞弄月固不恶，不道农田布龟灼。",
      "令君盛服道民苦，偃然袒裼犹不怍。",
      "敬持此意款浮丘，浮丘乃与令同忧。",
      "急呼风马驾云车，二仙方觉裸裎羞。",
      "旋加冠巾更束带，一见浮丘望尘拜。",
      "便将凶岁变丰年，谈笑之间作滂霈。",
      "油云虽出南北峰，开端实自浮丘翁。",
      "浮丘诗家老仙伯，故知忧国愿年丰。",
      "邦人一饱谁所赐，父应诏子兄诏弟。",
      "若还此雨后五日，将见索汝枯鱼肆。"
    ]
  },
  {
    "id": "2e89e420eaa2dc52060faf29ebe2a693",
    "title": "西楼",
    "authorName": "耿镃",
    "authorId": "2e89e420eaa2dc52d1457b72d1457b72",
    "dynasty": "宋",
    "content": [
      "西楼一曲旧笙歌，千古当楼面翠峨。",
      "花发花残香径雨，月生月落洞庭波。",
      "地雄鼓角秋声壮，天迥阑干夕照多。",
      "四百年来逢妙手，要看风物似元和。"
    ]
  },
  {
    "id": "2e89e420eaa2dc52766eb5d25576ac19",
    "title": "用彦平韵赋石外舅短项翁",
    "authorName": "耿镃",
    "authorId": "2e89e420eaa2dc52d1457b72d1457b72",
    "dynasty": "宋",
    "content": [
      "人生何地逃奇耦，白发转头成宿莽。",
      "百年同尽草一丘，谁见乘槎上牛斗。",
      "不如醉倒三万场，何必龙山岁重九。",
      "先生元是古达人，身外所忻惟有酒。",
      "石交自得短项翁，燕颔鸢肩非我友。",
      "迩来带眼宽绿筠，结喉不造鸳鹭群。",
      "十年孛窣墙下尘，仰面讵识高昆仑。",
      "先生取人略形貌，翁获展尽终不浑。",
      "我欲挽翁归翠微，手栽杞菊如天随。",
      "愿翁醉客莫嫌扰，买山政赋淮南小。"
    ]
  },
  {
    "id": "2e89e420eaa2dc527e01ffb7e5ddf16b",
    "title": "用功成韵赋外舅短项翁",
    "authorName": "耿镃",
    "authorId": "2e89e420eaa2dc52d1457b72d1457b72",
    "dynasty": "宋",
    "content": [
      "君不见王绩非狂生，笔墨扫尽惟酒经。又不见志和非漫尉，江湖醉咏渔歌耳。",
      "文章得失两梦事，一醉从渠俱不理。人间自有行秘书，此翁聊为山泽儒。",
      "平生斟酌自饱满，宁复有欠宁有馀。可怜蹒跚挽不前，属车岂识从甘泉。",
      "不矜万卷腹空洞，渴梦只恐东溟乾。莫疑此翁拘器穷，此翁有用非哑钟。",
      "浊醪作贤清作圣，翁不异味同其空。我方畏缩立下风，伸颈一笑短项逢。",
      "脱冠与翁共醉倒，从人笑此两秃翁。"
    ]
  },
  {
    "id": "2e89e420eaa363e3ba433f703e215a02",
    "title": "同丁致远司户游东掖山",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "不见诗人老郑虔，谁知衣钵此中传。",
      "尚馀杰阁惊人句，更结今秋未了缘。"
    ]
  },
  {
    "id": "2e89e420eaa363e3ba433f70ea9487a6",
    "title": "同丁致远司户游东掖山",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "与君共饱桑门饭，愧我曾非莲社人。",
      "若问生公讲堂事，青山门外自横陈。"
    ]
  },
  {
    "id": "2e89e420eaa363e36a55b9bc0bbb1023",
    "title": "题画扇",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "睡起小楼春又残，半垂云袖傍栏干。",
      "杨花飞过秋千索，一阵东风作晓寒。"
    ]
  },
  {
    "id": "2e89e420eaa363e33b13d909adaa5ac8",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "元公来把麾，与民脱水厄。",
      "当时游息地，危亭冠州宅。",
      "梁栋宿寒云，去天才一握。",
      "尚馀手种木，甘棠思邵伯。"
    ]
  },
  {
    "id": "2e89e420eaa363e33b13d909f2fad932",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "吾州山水窟，城郭拥寒绿。",
      "戢戢群峰间，峙此一双玉。",
      "相对如佳宾，可敬不可渎。",
      "空翠扑衣裳，夜来雨新沐。"
    ]
  },
  {
    "id": "2e89e420eaa363e33b13d909c6b15147",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "亭亭玉霄峰，列仙皆羽化。",
      "把酒碧桃间，吹箫明月下。",
      "嗟我落尘凡，鹤背应难跨。",
      "夫子真癯儒，好上班麟驾。"
    ]
  },
  {
    "id": "2e89e420eaa363e33b13d9093b399357",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "新亭方半丈，众山之所宗。",
      "悭容半窗月，劣受一帘风。",
      "傍人笑老子，游戏如儿童。",
      "乱峰徒颉颃，不与汝争雄。"
    ]
  },
  {
    "id": "2e89e420eaa363e33b13d9098bb54e9c",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "孙绰赋天台，伻人以图至。",
      "公今身见之，情亲心更醉。",
      "坐想复行吟，商颂得十二。",
      "寄语范荣期，金声重掷地。"
    ]
  },
  {
    "id": "2e89e420eaa363e33b13d9098b5d2b79",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "青山如避世，讵肯诣公府。",
      "仁人如好贤，招邀入庭户。",
      "拄笏对朝气，卷帘当暮雨。",
      "是中有佳趣，莫与儿辈语。"
    ]
  },
  {
    "id": "2e89e420eaa363e33b13d909c9ed05d4",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "彼美东堂下，方池谁凿成。",
      "萧侯慨不见，亦足窥典刑。",
      "湛湛鱼可数，怗怗鸥不惊。",
      "此心有如水，通国号神明。"
    ]
  },
  {
    "id": "2e89e420eaa363e33b13d9097e9b7877",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "文简为州时，不求赫赫誉。",
      "温恭君子儒，岂弟民父母。",
      "黄堂能几年，清风霭千古。",
      "愿公踵前修，特此相明主。"
    ]
  },
  {
    "id": "2e89e420eaa363e33b13d909289c1ee2",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "海邦本淳古，山民亦颛蒙。",
      "汝不探赤丸，我无为缿筒。",
      "熙熙樵与牧，蔼蔼春风中。",
      "何必师齐相，虚堂舍盖公。"
    ]
  },
  {
    "id": "2e89e420eaa363e33b13d909540cc5dc",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "赤城古洞天，彤霞照山谷。",
      "烂烂九光垂，馀辉借草木。",
      "伊予有痼疾，企望常不足。",
      "待与马练师，耘芝灌松竹。"
    ]
  },
  {
    "id": "2e89e420eaa363e33b13d909ca65b745",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "吏散长廊静，杖藜巾一幅。",
      "只图宽眼界，不管穷脚力。",
      "野水露微湾，寒山出寸碧。",
      "待拍洪崖肩，蓬莱真咫尺。"
    ]
  },
  {
    "id": "2e89e420eaa363e33b13d909c0270d09",
    "title": "题尤使君郡圃十二诗参云亭",
    "authorName": "李庚",
    "authorId": "2e89e420eaa363e3d1457b72d1457b72",
    "dynasty": "宋",
    "content": [
      "吾爱巴扬州，夜不然官烛。",
      "吾爱阳道州，日炊米二斛。",
      "使君美无度，力蹈前贤躅。",
      "宜尔海云边，十万户蒙福。"
    ]
  },
  {
    "id": "2e89e420eaa8350601a8848bcae51ca8",
    "title": "郭璞墓",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "先生精数学，卜穴未应疏。",
      "因捋虎须死，还寻鱼腹居。",
      "如何师鬼谷，却去友灵胥。",
      "此理凭谁诘，人方宝葬书。"
    ]
  },
  {
    "id": "2e89e420eaa83506fbb9f19c0a2f7440",
    "title": "魏太武庙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "荒凉瓜步市，尚有佛狸祠。",
      "俚俗传来久，行人信复疑。",
      "乱鸦争祭处，万马饮江时。",
      "意气今安在，城笳暮更悲。"
    ]
  },
  {
    "id": "2e89e420eaa83506fb10ac70c526b619",
    "title": "徐孺子墓",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "今晓安坟意，梅仙旧廨傍。",
      "醢成龙不至，罗设凤高翔。",
      "党锢人俱烬，先生骨尚香。",
      "小诗拈未出，何以侑椒浆。"
    ]
  },
  {
    "id": "2e89e420eaa835068fbdd6e6e5d69e84",
    "title": "北来人二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "试说东都事，添人白发多。",
      "寝园残石马，废殿泣铜驼。",
      "胡运占难久，边情听易讹。",
      "凄凉旧京女，妆髻尚宣和。"
    ]
  },
  {
    "id": "2e89e420eaa835068fbdd6e6f06c0886",
    "title": "北来人二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "十口同离北，今成独雁飞。",
      "饥锄荒寺菜，贫著陷蕃衣。",
      "甲第歌钟沸，沙场探骑稀。",
      "老身闽地死，不见翠銮归。"
    ]
  },
  {
    "id": "2e89e420eaa83506144eca4f97d7d16e",
    "title": "北山作",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "骨法枯闲甚，惟堪作隐君。",
      "山行忘路脉，野坐认天文。",
      "字瘦偏题石，诗寒半说云。",
      "近来仍喜聩，闲事不曾闻。"
    ]
  },
  {
    "id": "2e89e420eaa8350653d18e4d51440599",
    "title": "早行",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "店妪明灯送，前村认未真。",
      "山头云似雪，陌上树如人。",
      "渐觉高星少，才分远烧新。",
      "何烦看堠子，来往暗知津。"
    ]
  },
  {
    "id": "2e89e420eaa83506304a19d73d874b85",
    "title": "黄檗山",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "出县半程遥，松间认粉标。",
      "峰排神女峡，寺创德宗朝。",
      "鹳老巢高木，僧寒晒堕樵。",
      "早知人世淡，来住退居寮。"
    ]
  },
  {
    "id": "2e89e420eaa8350669970202c8140899",
    "title": "第三龙湫",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "绝顶谒龙公，森寒石作宫。",
      "路盘青壁上，瀑泻白云中。",
      "僧说闻雷出，人疑与海通。",
      "几时阴晦夜，来此看拿空。"
    ]
  },
  {
    "id": "2e89e420eaa835062a9ce27372e5cfd3",
    "title": "客中作",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "漂泊何须远，离乡即旅人。",
      "吹薪尝海品，书刺谒田邻。",
      "家寄寒衣少，山来晓梦频。",
      "小儿仍病疟，诗句竟无神。"
    ]
  },
  {
    "id": "2e89e420eaa8350698c2d56cfda3c540",
    "title": "小寺",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "小寺无蹊径，行时认藓痕。",
      "犬寒鸣似豹，僧老瘦于猿。",
      "涧水来旋磨，山童出闭门。",
      "城中梅未见，已有数株繁。"
    ]
  },
  {
    "id": "2e89e420eaa83506976189916328e4de",
    "title": "晚春",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "花事匆匆了，人家割麦初。",
      "雨多田有鹳，潮小市无鱼。",
      "秃笔回僧简，褒衣看古书。",
      "经年稀见客，磬折转生疏。"
    ]
  },
  {
    "id": "2e89e420eaa835067072113b6362a553",
    "title": "哭叶孝锡教授",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "瘴云深处死，太息柰君何。",
      "诗友俱来吊，埋铭久未磨。",
      "箕裘无子继，书画落人多。",
      "旧宅今移主，斜阳掩涕过。"
    ]
  },
  {
    "id": "2e89e420eaa83506e11af5d9a7ce9ce1",
    "title": "夜过瑞香庵作",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "夜深扪绝顶，童子旋开扉。",
      "问客来何暮，云僧去未归。",
      "山空闻瀑泻，林黑见萤飞。",
      "此境惟予爱，他人到想稀。"
    ]
  },
  {
    "id": "2e89e420eaa8350688bb469455bcf3bf",
    "title": "送薛明府",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "长官三载内，屡被督邮嗔。",
      "镇静笞刑少，公清县库贫。",
      "减租沾野老，扫榻待诗人。",
      "只恐凫飞后，民间事事新。"
    ]
  },
  {
    "id": "2e89e420eaa8350687f279143c4a20fb",
    "title": "蒜岭",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "到此思家切，寒衣半泪痕。",
      "烧馀山顶秃，潮至海波浑。",
      "仆怕昏无店，人言近有村。",
      "吾生输野老，笑语掩柴门。"
    ]
  },
  {
    "id": "2e89e420eaa83506df59a43f2f256bb8",
    "title": "示观老",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "住山仍黑瘦，瓶锡极萧然。",
      "顶发千茎雪，跏趺一缕烟。",
      "禅堪拈出众，诗亦长于前。",
      "烧尽西窗烛，相看各不眠。"
    ]
  },
  {
    "id": "2e89e420eaa835061291bd9b6649ce85",
    "title": "武涉",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "一路荒凉极，无端过此频。",
      "官于盐起税，俗事蛊为神。",
      "暝色初逢驿，溪声只隔林。",
      "留题空满壁，不见有诗人。"
    ]
  },
  {
    "id": "2e89e420eaa8350687f81da347eb171b",
    "title": "浦城道中",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "才入仙霞路，重裘尚不支。",
      "居人收桕实，客子办梅诗。",
      "地湿然萁坐，霜寒隔被知。",
      "向来真错计，不买草堂基。"
    ]
  },
  {
    "id": "2e89e420eaa83506f235a81f0e60fa48",
    "title": "幽居寺",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "相传有儒者，唐季隐兹峰。",
      "电已收遗稿，云方锁暮钟。",
      "木碑无世次，石洞断人踪。",
      "此士何曾死，林深不可逢。"
    ]
  },
  {
    "id": "2e89e420eaa83506ab18e30c7f6713e5",
    "title": "大",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "来人云虎出，留此到昏钟。",
      "寺小于诸刹，山高似众峰。",
      "未寒先得雪，已夏尚如冬。",
      "老子曾游浙，微微有辨锋。"
    ]
  },
  {
    "id": "2e89e420eaa83506742e040b665985b1",
    "title": "送刘连江之官",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "旧说土风淳，今闻未易驯。",
      "势侵官府弱，税去县衙贫。",
      "襆印辞州远，开轩与海邻。",
      "中朝峨豸者，多用满归人。"
    ]
  },
  {
    "id": "2e89e420eaa8350613a3b294466cef27",
    "title": "哭王宗可",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昨现官身往，今迎影子回。",
      "总云凫入觐，谁料鵩为灾。",
      "巷静公人去，门荒吊客来。",
      "故园花满架，犹似去年开。"
    ]
  },
  {
    "id": "2e89e420eaa83506f31cff6fbacb46e9",
    "title": "穴蚁一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "穴蚁能防患，常于未雨移。",
      "聚如营洛日，散似去邠时。",
      "断续缘高壁，周遭避浅池。",
      "谁为谋国者，见事反伤迟。"
    ]
  },
  {
    "id": "2e89e420eaa8350670c5bf343ff5c7d4",
    "title": "哭张玉父",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "华发客朱门，文高道又尊。",
      "十分穷不屈，一片气长存。",
      "篱掩湖边宅，坟依郭外村。",
      "二孤弹旧铗，泣感孟尝恩。"
    ]
  },
  {
    "id": "2e89e420eaa835065cfb315f51b6be53",
    "title": "戏郑闽清灼艾",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "点穴不须医，针经手自披。",
      "既云丹熟后，焉用火攻为。",
      "简出创牵步，端居痛上眉。",
      "闭门功行满，应有解飞时。"
    ]
  },
  {
    "id": "2e89e420eaa835068be2b1f4491fd2a7",
    "title": "暝色",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "暝色千村静，遥峰带浅霞。",
      "荷锄归别墅，乞火到邻家。",
      "疏鼓闻更远，昏灯见字斜。",
      "小轩风露冷，自起灌兰花。"
    ]
  },
  {
    "id": "2e89e420eaa835064b0fd4aec2715309",
    "title": "海口官舍",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "晓起斋中望，千家未启扉。",
      "潮能驱海走，风欲挟人飞。",
      "烟寺钟初定，霜林叶半稀。",
      "客身偏畏冷，著尽带来衣。"
    ]
  },
  {
    "id": "2e89e420eaa83506b636e0e743af27a8",
    "title": "瑞峰寺",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "寺在高山顶，天寒偶一登。",
      "孤僧营粥饭，诸佛阙香灯。",
      "潮落洲分派，林疏塔见层。",
      "危栏宜老眼，欲去几回凭。"
    ]
  },
  {
    "id": "2e89e420eaa835062fa26d4e3e475542",
    "title": "瑞岩",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "金碧千间尽，惟庵免劫灰。",
      "佛归何国去，僧自别峰来。",
      "巨石神鞭至，悬崖帝凿开。",
      "幽寻情未已，木杪夕阳催。"
    ]
  },
  {
    "id": "2e89e420eaa83506ec5a07e88a0478de",
    "title": "挽林宜人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "曾究西方学，儒书亦有闻。",
      "赐金存日施，遗珥病时分。",
      "白首夫同穴，青山子结坟。",
      "吾诗非溢美，字字考埋文。"
    ]
  },
  {
    "id": "2e89e420eaa8350610efaa51b6f1f350",
    "title": "送人赴庐陵尉",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "闻说江西路，而今不宿师。",
      "省民来著业，少府去吟诗。",
      "夜月营门鼓，春风射圃旗。",
      "虽然溪峒事，闲暇要先知。"
    ]
  },
  {
    "id": "2e89e420eaa835064fdb937ceaaa3305",
    "title": "腊月十日至外祖尚书家",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "古树暗朱门，空阶篆藓痕。",
      "昔容万间屋，今止数家村。",
      "泉少池因废，田荒廪尚存。",
      "遗书零落尽，身愧史迁孙。"
    ]
  },
  {
    "id": "2e89e420eaa8350692625b297b457e1a",
    "title": "晚悟",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "晚悟才为祟，深居学养生。",
      "乃知景升子，差胜少游兄。",
      "绝涧携瓶汲，空山抱耒耕。",
      "儿孙听苦语，世世勿谈兵。"
    ]
  },
  {
    "id": "2e89e420eaa835063ee5073a4d54329a",
    "title": "书灯",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "童子糊新就，笼纱碧色深。",
      "唤回少年梦，照见古人心。",
      "每对忘甘寝，频挑伴苦吟。",
      "与君交到老，莫虑弃墙阴。"
    ]
  },
  {
    "id": "2e89e420eaa8350641e1d993c12ab98b",
    "title": "野性",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "野性无羁束，人间毁誉轻。",
      "客言诗惹谤，妻谏酒伤生。",
      "窗纳邻峰碧，瓢分远涧清。",
      "近来尤少睡，打坐到钟声。"
    ]
  },
  {
    "id": "2e89e420eaa83506d03e7faef6fa76cb",
    "title": "哭五一弟先辈二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "未冠辞家出，麻衣不肯回。",
      "瘦因身久客，贫为性疏财。",
      "精力书中去，科名病里来。",
      "空传场屋义，留与铺家开。"
    ]
  },
  {
    "id": "2e89e420eaa83506d03e7faeed224012",
    "title": "哭五一弟先辈二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自小即相依，天涯影伴飞。",
      "共灯抄细字，分俸赎寒衣。",
      "已痛身长诀，犹疑客未归。",
      "素帏惟幼女，断续哭声稀。"
    ]
  },
  {
    "id": "2e89e420eaa835063286d31d57197b43",
    "title": "腰痛",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "偶得休文病，行迟卧不安。",
      "益绵身尚怯，加剂脉犹寒。",
      "扶出看山易，驱教立雪难。",
      "边头方募士，自愧已衰残。"
    ]
  },
  {
    "id": "2e89e420eaa8350683b419ec039a4810",
    "title": "平床岭",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "一动非容易，三年议始成。",
      "倩人挑旅橐，买纸札山程。",
      "下岭峰如拜，登崖树若迎。",
      "暂无尘事汩，便觉长吟情。"
    ]
  },
  {
    "id": "2e89e420eaa83506637b4e46942a6e0d",
    "title": "溪西",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "暮止溪西宿，喧呼聒四邻。",
      "满村无别姓，比屋喜生人。",
      "解榻勤为黍，烘衣许觅薪。",
      "客房惟有月，偏照不眠身。"
    ]
  },
  {
    "id": "2e89e420eaa835060278514b6272e77f",
    "title": "夹漈草堂",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "岭绝瀑源穷，曾于此筑宫。",
      "得知千载上，因住万山中。",
      "废址苔荒尽，遗书电取空。",
      "高皇南渡始，却议及招弓。"
    ]
  },
  {
    "id": "2e89e420eaa8350600714ce7a44c14e5",
    "title": "祺山院",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔日祺山院，今惟认土丘。",
      "有僧逃债去，无主施钱修。",
      "野叟樵难禁，岩仙弈未休。",
      "何须悲幻境，佛比作浮沤。"
    ]
  },
  {
    "id": "2e89e420eaa83506da116ade17df7e59",
    "title": "西林寺",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "将谓如庐阜，因迂数里行。",
      "问俱无古迹，来等慕虚名。",
      "借榻眠难熟，逢碑眼暂明。",
      "残僧逃似鼠，难结社中盟。"
    ]
  },
  {
    "id": "2e89e420eaa83506f071479abaa98623",
    "title": "兴化县",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "绕县百千峰，初疑路不通。",
      "居民犹太古，令尹似春风。",
      "筝远呼难至，杯寒吸易空。",
      "却从归路望，飞榭半天中。"
    ]
  },
  {
    "id": "2e89e420eaa835068c819d58231de77e",
    "title": "麦斜",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "谚比武夷君，来游称所闻。",
      "岩开花似染，洞出气如云。",
      "屋老残诗在，崖枯小篆焚。",
      "只疑龛室内，犹有艾轩文。"
    ]
  },
  {
    "id": "2e89e420eaa83506ebf8af6e5fec18fe",
    "title": "鲤湖",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "凡是龙居处，皆难敌此泉。",
      "下穷源至海，上有穴通天。",
      "小派犹成瀑，低峰亦起烟。",
      "莫疑乘鲤事，能住即能仙。"
    ]
  },
  {
    "id": "2e89e420eaa83506f770ab284c9e42c4",
    "title": "蔡溪岩",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "爱瀑恋苔矶，难招出翠微。",
      "死因岩作墓，生以石为扉。",
      "已叹逃名是，犹嫌学佛非。",
      "后来无此士，不但鹤书稀。"
    ]
  },
  {
    "id": "2e89e420eaa83506059c148f1a533252",
    "title": "九座山",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "化尽开山物，惟存窣堵坡。",
      "俗传潭出雨，僧说火因魔。",
      "旧给唐绫暗，新镌蔡字讹。",
      "岩前观蟒石，尤觉可疑多。"
    ]
  },
  {
    "id": "2e89e420eaa83506072e6aaa5242e8b1",
    "title": "观溪西子弟降仙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "似有物凭箕，傍观竞卜疑。",
      "曾从师授易，肯问鬼求诗。",
      "岩穴虽高枕，乾坤尚弈棋。",
      "老儒心下事，未必紫姑知。"
    ]
  },
  {
    "id": "2e89e420eaa835065c8a4ac505db3e27",
    "title": "真母吴氏挽词二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "系出自华宗，来嫔隐约中。",
      "贫能安苦节，贵愈积阴功。",
      "立志如欧母，生儿似富公。",
      "如闻新窆处，神告在溪东。"
    ]
  },
  {
    "id": "2e89e420eaa835065c8a4ac5eaa3c3f4",
    "title": "真母吴氏挽词二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "族昔多名婿，今观子更奇。",
      "他年槐树谶，早岁柏舟诗。",
      "割股延姑寿，抽簪活众饥。",
      "事皆堪入史，何必墓傍碑。"
    ]
  },
  {
    "id": "2e89e420eaa8350678cf1fb0e07051f4",
    "title": "黄天谷赠诗次韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "浪迹遍齐州，曾从剑侠游。",
      "尚嫌秦政臭，肯要郅支头。",
      "客礼朝三殿，儿嬉弄五侯。",
      "吾犹看不破，何况道家流。"
    ]
  },
  {
    "id": "2e89e420eaa8350678cf1fb032344d3b",
    "title": "黄天谷赠诗次韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "世无仙则已，有必属斯人。",
      "丹熟将分友，云游每念亲。",
      "小窗时读易，静室夜修真。",
      "符篆皆馀事，题诗亦出尘。"
    ]
  },
  {
    "id": "2e89e420eaa835067b542ef761cf292d",
    "title": "哭赵紫芝",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "夺到斯人处，词林亦可悲。",
      "世间空有字，天下便无诗。",
      "尽出香分妓，惟留砚付儿。",
      "伤心湖上冢，谁葬复谁碑。"
    ]
  },
  {
    "id": "2e89e420eaa83506484a44f61a608f14",
    "title": "哭周晋仙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "君在诗人里，功夫用最深。",
      "古如神禹铸，清似鬼仙吟。",
      "死定无高冢，生惟有破衾。",
      "长安酒楼上，犹记昔相寻。"
    ]
  },
  {
    "id": "2e89e420eaa83506605d2ee0bab3285d",
    "title": "哭吴杞",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "七十未升舍，目深双鬓残。",
      "病中依佛寺，死处近严滩。",
      "俗薄挥金少，家贫返骨难。",
      "遗言令火葬，闻者鼻皆酸。"
    ]
  },
  {
    "id": "2e89e420eaa83506972521b48ed5e81f",
    "title": "前辈",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "前辈日以远，斯文吁可悲。",
      "古人皆尚友，近世例无师。",
      "晚节初寮集，中年务观诗。",
      "虽云南渡体，俗子未容窥。"
    ]
  },
  {
    "id": "2e89e420eaa83506dec1278cd7111bb0",
    "title": "铁塔院",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "铁塔荒凉院，年深失主名。",
      "昔游基已废，今至屋皆成。",
      "人出私钱施，僧凭愿力营。",
      "如何榆塞上，却有未包城。"
    ]
  },
  {
    "id": "2e89e420eaa83506491152034ce7e4a6",
    "title": "送孙梦宫",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "大帝开江左，无锥与远孙。",
      "自言埋战地，也胜活侯门。",
      "短褐边风紧，孤舟海浪翻。",
      "知他三尺剑，携去报谁恩。"
    ]
  },
  {
    "id": "2e89e420eaa835067d314e40b6f4f5d9",
    "title": "送饶司理端学",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "一郡夸饶掾，才名果不虚。",
      "忽闻归去勇，极恨往还疏。",
      "囚戴公平德，奴担性理书。",
      "京华逢友旧，为说闭门居。"
    ]
  },
  {
    "id": "2e89e420eaa83506b063badda48ebdfe",
    "title": "送章通判",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "半刺已官尊，常时读鲁论。",
      "身居恭叔里，心在晦翁门。",
      "贫士来遮路，诗人送出村。",
      "君能齐得丧，何必恋华轩。"
    ]
  },
  {
    "id": "2e89e420eaa835066314fe46d52bd1d6",
    "title": "夏旱",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "满望梅天雨，谁知日转骄。",
      "畦蔬新住摘，盆树久停浇。",
      "米贵粮囷尽，泉乾汲路遥。",
      "未遑忧世事，灾已到颜瓢。"
    ]
  },
  {
    "id": "2e89e420eaa835060bf99daf9f2c40e1",
    "title": "哀江帅张常二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "关破垒犹坚，伤心援不前。",
      "生居诸将下，死在众人先。",
      "愤极拳双握，创多体少全。",
      "岂无人策应，拥纛坐江边。"
    ]
  },
  {
    "id": "2e89e420eaa835060bf99daff2962e9c",
    "title": "哀江帅张常二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔我居戎幕，为侯论战勋。",
      "斋旄俄烜赫，书札尚殷勤。",
      "国难忠方见，天高事未闻。",
      "九江残部曲，暗哭故将军。"
    ]
  },
  {
    "id": "2e89e420eaa83506b33dc3b7aab0e0fe",
    "title": "瀑上值雨",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "绝顶岚烟合，危亭略见檐。",
      "不知山雨过，但觉瀑流添。",
      "悲壮张瑶瑟，迷蒙展画缣。",
      "野人双草屦，来往任泥沾。"
    ]
  },
  {
    "id": "2e89e420eaa835068b4e9d973b352fe2",
    "title": "送沈僩",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "建学多通显，何为尚布衣。",
      "不闻行聘久，始悟设科非。",
      "落日君寻店，深山我掩扉。",
      "几时残烛下，重听讲精微。"
    ]
  },
  {
    "id": "2e89e420eaa83506742edaea9e574279",
    "title": "送郑君瑞知闽清",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "兹邑犹淳古，君行作长官。",
      "假令三尺密，终有一分宽。",
      "栗里归差易，桐乡爱极难。",
      "千峰青绕郭，暇日想凭栏。"
    ]
  },
  {
    "id": "2e89e420eaa83506aaf63fa8ea746e18",
    "title": "蟾蜍砚滴",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "铸出爬沙状，儿童竞抚摩。",
      "背如千岁者，腹柰一轮何。",
      "器较瓶罂小，功于几砚多。",
      "所盛涓滴水，后世赖馀波。"
    ]
  },
  {
    "id": "2e89e420eaa83506d6b86a88071e63ec",
    "title": "答客",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "谁谓贫难忍，三年闭户居。",
      "老兵能合药，小仆会抄书。",
      "白发羞弹铗，青山去荷锄。",
      "既于吟得趣，功业合乘除。"
    ]
  },
  {
    "id": "2e89e420eaa83506ac7930136821f382",
    "title": "寄泉僧真济",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "师邃于医者，闻诸谏议然。",
      "若非禅性悟，必有脉书传。",
      "药贵逢人施，方灵克日痊。",
      "西风瓶锡冷，傥肯访沉绵。"
    ]
  },
  {
    "id": "2e89e420eaa83506a93afa0d6789cc7d",
    "title": "羊毫笔",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "拔到髯生族，多因兔颖稀。",
      "只宜茅舍用，难向玉堂挥。",
      "弄翰虚名似，吹毛本质非。",
      "儿曹贪价贱，鸦蚓扫如飞。"
    ]
  },
  {
    "id": "2e89e420eaa835060f4ba64aa8bf3422",
    "title": "空村",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "弃置在空村，浮名岂复论。",
      "因思戎服窄，方悟缊袍尊。",
      "城远鸡司晓，家贫犬守阍。",
      "常怜刘越石，辛苦戍并门。"
    ]
  },
  {
    "id": "2e89e420eaa83506cbab82dfda1bfea2",
    "title": "晚出",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "晚出别村干，夜深徒步归。",
      "饭犹悬早稼，衣尚在邻机。",
      "关塞秋防急，田园岁入微。",
      "喟然投耒叹，事事与心违。"
    ]
  },
  {
    "id": "2e89e420eaa835060bdcfc8072c011d6",
    "title": "夏夜",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "热极不可度，起行林影中。",
      "开窗需过月，移簟就来风。",
      "豪鼠喧深夜，高蝉响半空。",
      "永言时物变，露已湿莎丛。"
    ]
  },
  {
    "id": "2e89e420eaa83506a00617805d5ab824",
    "title": "郊坰",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "所住在郊坰，田园事遍经。",
      "浅沟晴后塞，高垄雨馀青。",
      "屋润邻翁富，祠新社鬼灵。",
      "南州无酒禁，十户九旗亭。"
    ]
  },
  {
    "id": "2e89e420eaa83506176251240df71a81",
    "title": "有兴",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "有兴驾柴车，无心起草庐。",
      "浅倾家酿酒，细读手抄书。",
      "门巷慵耘草，园篱课种蔬。",
      "虽非黄叔度，未易得亲疏。"
    ]
  },
  {
    "id": "2e89e420eaa8350680908614874e971d",
    "title": "宿庄家二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "初秋风露变，偶出憩庄家。",
      "原稼无全穗，陂荷有晚花。",
      "疏钟逾涧响，微月转林斜。",
      "邻媪头如雪，灯前自绩麻。"
    ]
  },
  {
    "id": "2e89e420eaa835068090861473545dce",
    "title": "宿庄家二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "茅茨迷诘曲，度谷复逾陂。",
      "世上事如许，山中人不知。",
      "牛羊晴卧野，鹅鹜晚归池。",
      "粗识为农意，秋输每及时。"
    ]
  },
  {
    "id": "2e89e420eaa8350655a90a9de2f6636d",
    "title": "郊行",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "一雨饯残热，忻然思杖藜。",
      "野田沙鹳立，古木庙鸦啼。",
      "失仆行迷路，逢樵负过溪。",
      "独游吾有趣，何必问栖栖。"
    ]
  },
  {
    "id": "2e89e420eaa8350607d3e6186dcc37af",
    "title": "牢落",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "牢落吾何恨，先贤未免穷。",
      "宁为田舍子，不作国师公。",
      "萤影穿窗隙，蛩声出壁中。",
      "残书殊有味，读到角吹终。"
    ]
  },
  {
    "id": "2e89e420eaa835061015cd4a25321d57",
    "title": "棕冠",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "羽士过门卖，新翻样愈奇。",
      "坚如龟屋制，精似鹿胎为。",
      "邛杖扶相称，唐衣戴最宜。",
      "笑他蝉冕客，忧畏白须眉。"
    ]
  },
  {
    "id": "2e89e420eaa8350665eadb64ac05e821",
    "title": "方寺丞招宿瀑上不果",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "久与瀑泉疏，劳公下檄书。",
      "极知居陋巷，不似宿精庐。",
      "奴客辞看犊，邻人畏借驴。",
      "何时儿子壮，聊为举篮舆。"
    ]
  },
  {
    "id": "2e89e420eaa83506768576274a866dd9",
    "title": "野望",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "稍有西风起，孤筇挟自随。",
      "名山多著寺，古木必为祠。",
      "鸟过投林急，樵归度嶂迟。",
      "相寻惟有月，搔首待移时。"
    ]
  },
  {
    "id": "2e89e420eaa835068d68fd8318515eb8",
    "title": "怀李敬子",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "此士今徐孺，柴扉肯妄开。",
      "空闻羔雁去，不见凤麟来。",
      "庐阜寻僧出，东湖赴讲回。",
      "何由操杖屦，林下再相陪。"
    ]
  },
  {
    "id": "2e89e420eaa835067988e8270a033ad2",
    "title": "闲居即事",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "性偶安林薮，元非慕独清。",
      "米从仁祖乞，粟是伯夷耕。",
      "废井通邻汲，深墙隔市声。",
      "却因虚澹极，亦自觉身轻。"
    ]
  },
  {
    "id": "2e89e420eaa83506693c4bdcd6b507e5",
    "title": "贫病",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "默默守柴荆，人间事颇更。",
      "病方知养性，贫始欲谋生。",
      "尚有狂奴态，元无老婢声。",
      "迩来尘虑尽，勿怪小诗清。"
    ]
  },
  {
    "id": "2e89e420eaa835060cefc3ab13055470",
    "title": "送陈寺丞守延平",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "诏免延英对，轻装见吏民。",
      "极知忙救旱，岂是急颁春。",
      "邑为搜空坏，州因献羡贫。",
      "此行休戚系，未敢贺朱轮。"
    ]
  },
  {
    "id": "2e89e420eaa835069a67d31dd3aa243b",
    "title": "送丁元晖知南海",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不用急符催，先行要看梅。",
      "岁时亲祭海，休沐必登台。",
      "鲍井聊供饮，韩碑待拭苔。",
      "遥知蛮俗喜，令尹带琴来。"
    ]
  },
  {
    "id": "2e89e420eaa83506c1e6f2591aeb0796",
    "title": "哭囊山觉初长老其一",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "岂谓茶毗速，龛前一怆情。",
      "空留尊宿貌，难问小师名。",
      "骨已迎归塔，衣多唱入城。",
      "百年如此过，何异不曾生。"
    ]
  },
  {
    "id": "2e89e420eaa83506ca4f74a86ba4609a",
    "title": "赠萧高士",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "玉笥萧高士，超然物外姿。",
      "能弹广陵操，会作豫章诗。",
      "紫府非无分，丹房未有基。",
      "西山多隐者，何必远求师。"
    ]
  },
  {
    "id": "2e89e420eaa83506f954f42106648a60",
    "title": "挽李端",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "要识君操履，全如字画真。",
      "病能妨献赋，穷不废修身。",
      "月旦推先辈，春官失此人。",
      "如闻埋玉速，里巷共酸辛。"
    ]
  },
  {
    "id": "2e89e420eaa83506d404bcfb208133d3",
    "title": "和西外赵知宗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "斤妙斫如神，源深汲愈新。",
      "岱宗疑有趾，海若忽无津。",
      "传远须公等，钻坚尽此身。",
      "平生师友意，非为雨中巾。"
    ]
  },
  {
    "id": "2e89e420eaa83506ac07b915c1344690",
    "title": "悼秦医",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "最晓阴阳证，于身独不灵。",
      "有妻持旧肆，无子学遗经。",
      "虫蚀抄方箧，莎生晒药庭。",
      "城中医绝少，堪惜尔雕零。"
    ]
  },
  {
    "id": "2e89e420eaa8350639268c1c2cc0c569",
    "title": "哭陈钥主簿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不但心孤介，生形亦怪奇。",
      "在为官长骂，没使邑人思。",
      "魂远乡犹隔，名微世未知。",
      "空存朋友谊，到此力何施。"
    ]
  },
  {
    "id": "2e89e420eaa83506d59bf71a50830405",
    "title": "嵩溪驿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "舟子初辞去，风吹薄酒醒。",
      "一茎新鬓白，数点晚山青。",
      "潦倒弹长铗，荒凉宿短亭。",
      "邻鸡空喔喔，不似昔年听。"
    ]
  },
  {
    "id": "2e89e420eaa83506d19d757d33882b84",
    "title": "胜业寺",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "寺创于何代，问僧皆不知。",
      "槎牙夏后柏，残缺柳侯碑。",
      "雪过禅堂冷，冰馀岳路危。",
      "上封犹未到，太息负心期。"
    ]
  },
  {
    "id": "2e89e420eaa8350636daf0be9119ba43",
    "title": "黄罴岭",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "黄茅迷远近，不见一人行。",
      "信步未知险，回头方可惊。",
      "路由高顶过，云在半腰生。",
      "落日无栖止，飘飘自问程。"
    ]
  },
  {
    "id": "2e89e420eaa83506e9a418194148d0a6",
    "title": "祁阳县",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "入境少人烟，寒江碧际天。",
      "小留因买石，久立待呼船。",
      "笛起渔汀上，鸥飞县郭前。",
      "若无州帖至，令尹即神仙。"
    ]
  },
  {
    "id": "2e89e420eaa83506a7b2f013200628e0",
    "title": "全州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "寂寞全州路，家家荻竹扉。",
      "异僧留塔在，过客入城稀。",
      "传舍临清泚，官亭占翠微。",
      "沙头泊船者，多自岭南归。"
    ]
  },
  {
    "id": "2e89e420eaa83506a0885e9a73d54bbc",
    "title": "游水东诸洞次同游韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "桂山前未到，今日是初游。",
      "招鹤登青巘，呼龙俯碧湫。",
      "深蹊通秉炬，小窦劣容舟。",
      "岂敢轻题咏，同官尽柳刘。"
    ]
  },
  {
    "id": "2e89e420eaa83506a0885e9a34a5623f",
    "title": "游水东诸洞次同游韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "旧闻岩洞胜，欲往自髫年。",
      "耸秀过灵隐，幽深似善权。",
      "远环州堞外，近献屋檐边。",
      "傥有登临约，甘为子执鞭。"
    ]
  },
  {
    "id": "2e89e420eaa83506a57decb0619c10bb",
    "title": "訾家洲二首其一",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "来访唐时事，荒洲暮霭青。",
      "遍生新草棘，难认旧池亭。",
      "毁记欺无主，存祠怕有灵。",
      "今人轻古迹，此地少曾经。"
    ]
  },
  {
    "id": "2e89e420eaa835065ab41deffa773dcc",
    "title": "舜庙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "粤俗安知帝，遗祠亦至今。",
      "青山人寂寂，朱户柏森森。",
      "雨打荒碑缺，苔封古洞深。",
      "曾闻张侍讲，来此想韶音。"
    ]
  },
  {
    "id": "2e89e420eaa835065345388ee7d4108b",
    "title": "得家讯一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不觉离乡久，南来驿使疏。",
      "羁臣一掬泪，慈母两行书。",
      "租税闻输毕，田园说歉馀。",
      "何时真宦达，处处奉潘舆。"
    ]
  },
  {
    "id": "2e89e420eaa835060eccd6f68960e160",
    "title": "哭孙行之二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "已了灯窗债，心知举业非。",
      "立朝多谏草，取友必深衣。",
      "齑瓮贫时共，书筒贵后稀。",
      "病身偏惜泪，一为故人挥。"
    ]
  },
  {
    "id": "2e89e420eaa835060eccd6f68bb1e6eb",
    "title": "哭孙行之二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "世上高科众，君尤自贵珍。",
      "如何一夕里，忽尽百年身。",
      "双旐齐眉友，孤灯拥髻人。",
      "伤心惟孟母，头白送归闽。"
    ]
  },
  {
    "id": "2e89e420eaa835069a2b091d9234d9ec",
    "title": "尧庙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "帝与天同大，天存帝亦存。",
      "桑麻通绝徼，箫鼓出深村。",
      "水至孤亭合，山居列岫尊。",
      "尚馀土阶意，樵牧践篱藩。"
    ]
  },
  {
    "id": "2e89e420eaa835060508bfc6f214894b",
    "title": "题许介之诗草",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "我留鸢跕外，君住雁回边。",
      "走仆行千里，敲门授一编。",
      "真妍非粉黛，至巧谢雕镌。",
      "何必周丞相，男儿要自传。"
    ]
  },
  {
    "id": "2e89e420eaa835061b8a648e49b967ff",
    "title": "翛然亭",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "每到阑干畔，徘徊暮始还。",
      "为怜临水寺，尽见隔城山。",
      "墙缭青苔里，舟藏绿树间。",
      "松扉宜步月，只是限重关。"
    ]
  },
  {
    "id": "2e89e420eaa83506a312491d9e691f51",
    "title": "挽聂孺人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "已病犹蔬素，西归不复疑。",
      "飞凫逾岭远，别鹤返乡迟。",
      "箴史传贤女，巾褠付侍姬。",
      "白头潘令在，应有悼亡诗。"
    ]
  },
  {
    "id": "2e89e420eaa835064cf9693865a275f4",
    "title": "观射",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "浪箭束如林，傍观笑不禁。",
      "蛮平无事久，卒惰可忧深。",
      "各自分牛䏑，何曾贯虱心。",
      "种侯青涧法，能费几黄金。"
    ]
  },
  {
    "id": "2e89e420eaa835063d66ce1999336182",
    "title": "清惠庙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "来访古祠宫，迢迢过水东。",
      "一条溪不断，数里竹方通。",
      "巫拜分馀胙，商行祷顺风。",
      "妆楼空百尺，半仆夕阳中。"
    ]
  },
  {
    "id": "2e89e420eaa8350613978c130d4a0ba4",
    "title": "簪带亭",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "上到青林杪，凭栏尽桂州。",
      "千峰环野立，一水抱城流。",
      "沙际分渔𦩘，烟中见寺楼。",
      "不知垂去客，更得几回游。"
    ]
  },
  {
    "id": "2e89e420eaa8350667396887341d527d",
    "title": "严关新洞",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "羽客初寻见，因于此葺庐。",
      "未能平险峻，先拟架空虚。",
      "磴路樵相引，山名尉自书。",
      "看来临驿道，未必有仙居。"
    ]
  },
  {
    "id": "2e89e420eaa83506e0792dfd0b845d8f",
    "title": "祁阳道中",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昨过知岑寂，重来况雪天。",
      "人居鸡栅里，路在鸟巢边。",
      "草市开还闭，茅山断复连。",
      "潇江清似镜，悔不问归船。"
    ]
  },
  {
    "id": "2e89e420eaa8350621b9d4c8db0d292d",
    "title": "石鼓",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "石鼓名天下，州庠画不如。",
      "古祠犹汉旧，石刻半唐馀。",
      "翠巘供凭几，寒江照读书。",
      "恨余非楚产，来借一房居。"
    ]
  },
  {
    "id": "2e89e420eaa83506677a41c945cfb1b2",
    "title": "哭裘",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "筑室西山下，孤标未易亲。",
      "长闲如野鹤，偶出似祥麟。",
      "属者陪髦士，嗟呼瘗玉人。",
      "北风吹老泪，空滴暮江滨。"
    ]
  },
  {
    "id": "2e89e420eaa83506de3c3f69665484cd",
    "title": "哭泽孺方先生二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "弟子成名众，先生独命穷。",
      "广场双鬓秃，陋巷一瓢空。",
      "鸡馔为亲设，牛衣与妇同。",
      "嗟乎犹啬寿，神理竟难通。"
    ]
  },
  {
    "id": "2e89e420eaa83506de3c3f6936f219be",
    "title": "哭泽孺方先生二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "方讶书来少，殊乡讣忽闻。",
      "素帏无祭主，破笥散遗文。",
      "已闭三间屋，谁封四尺坟。",
      "旧曾传业者，南北各离群。"
    ]
  },
  {
    "id": "2e89e420eaa83506ec2aeb1c04b7e767",
    "title": "挽水心先生二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "一梦孝皇初，悽然四纪馀。",
      "国人莫知我，天下孰宗予。",
      "散地虽无柄，名山尽有书。",
      "乌虖传万世，犹足矫玄虚。"
    ]
  },
  {
    "id": "2e89e420eaa83506ec2aeb1c696f9969",
    "title": "挽水心先生二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "所学如山海，吁嗟不一施。",
      "未闻访箕子，但见诔宣尼。",
      "空郡来陪哭，无人敢撰碑。",
      "纷纷门弟子，若个解称师。"
    ]
  },
  {
    "id": "2e89e420eaa83506f617d1b3aaaa7926",
    "title": "哭林山人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "僵卧茅檐下，怡然八十春。",
      "竟无衾覆首，惟有钟随身。",
      "赙吊稀来客，封崇托外亲。",
      "自言坟出贵，后必产奇人。"
    ]
  },
  {
    "id": "2e89e420eaa83506d57c771f5a945501",
    "title": "挽方武成二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "颇有翁标致，唐衣折角巾。",
      "虽疑头小锐，极爱腹精神。",
      "阔矣云霄志，悲哉露电身。",
      "世间无妙质，一恸惜斯人。"
    ]
  },
  {
    "id": "2e89e420eaa83506d57c771f33bf0acb",
    "title": "挽方武成二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "丱角诗名出，流传海内夸。",
      "师称起予者，翁问倩人邪。",
      "惜未参诸老，犹堪擅一家。",
      "从今崖瀑上，谁共访梅花。"
    ]
  },
  {
    "id": "2e89e420eaa835062a2e243389a8459c",
    "title": "杜丞",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忆冒重围入，孤城赖不亡。",
      "战功何日赏，檄草至今藏。",
      "旧事归诗卷，新寒入箭创。",
      "江边逢杜杲，鬓发各苍苍。"
    ]
  },
  {
    "id": "2e89e420eaa83506a6a7fff530282e1f",
    "title": "久客",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "久客长安市，人情薄似云。",
      "宁为绝交论，不著送穷文。",
      "白发长千丈，黄金尽百斤。",
      "故山春事动，深恐废耕耘。"
    ]
  },
  {
    "id": "2e89e420eaa83506d373fd98a79d89db",
    "title": "赠翁卷",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "非止擅唐风，尤于选体工。",
      "有时千载事，只在一联中。",
      "世自轻前辈，天犹活此翁。",
      "江湖不相见，才见又西东。"
    ]
  },
  {
    "id": "2e89e420eaa8350685328c7b11d99dc6",
    "title": "挽李尚书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "韩范止如此，公乎事又艰。",
      "不陪冶城庙，合殉定军山。",
      "玺出千官贺，弓藏一老闲。",
      "雕戈提十万，犹记凯歌还。"
    ]
  },
  {
    "id": "2e89e420eaa8350685328c7bdf4d8bb5",
    "title": "挽李尚书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "幕下多材隽，于今尽策勋。",
      "可怜狂处士，曾揖大将军。",
      "久戍儿郎老，新招部曲分。",
      "此生甘寂寞，有泪湿高坟。"
    ]
  },
  {
    "id": "2e89e420eaa835066a6e83403253ca5b",
    "title": "挽林夫人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "奉使年三十，声名满四夷。",
      "奇哉何物媪，生此丈夫儿。",
      "墓竟同孙窆，家犹有妇持。",
      "向来称寿地，忍听鼓箫悲。"
    ]
  },
  {
    "id": "2e89e420eaa8350668d49e176bc19120",
    "title": "挽叶夫人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "年与稿砧齐，来嫔自始笄。",
      "典刑丞相子，礼法大夫妻。",
      "怪鵩惊频集，离鸾忍只栖。",
      "伤心衾含等，犹是嫁时赍。"
    ]
  },
  {
    "id": "2e89e420eaa83506dac0152d9e7cae4f",
    "title": "哭左次魏二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "少日一编书，中年丈二殳。",
      "乃知杜预智，谁谓狄山愚。",
      "小试飞钳策，方为进筑图。",
      "到头麟阁上，终不著臞儒。"
    ]
  },
  {
    "id": "2e89e420eaa83506dac0152d72870ff9",
    "title": "哭左次魏二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "甫痛何郎夭，丘明亦复然。",
      "因思题墓上，不若斗樽前。",
      "剑马为谁得，琴书有女传。",
      "惟应千载下，配食雪堂仙。"
    ]
  },
  {
    "id": "2e89e420eaa835061d0500f4a793bcb3",
    "title": "寄永嘉王侍郎",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "珍重西清老，书来访薜萝。",
      "为邦应好在，作佛竟如何。",
      "花押常衙少，柑香静坐多。",
      "闻公须尚黑，未害小婆娑。"
    ]
  },
  {
    "id": "2e89e420eaa8350668e2de8a86dfaac7",
    "title": "哭李景温架阁",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "挟策说荆州，那知亦闇投。",
      "漫招温处士，几杀杜参谋。",
      "出幕有清议，还乡空白头。",
      "人间容不得，下与阿翁游。"
    ]
  },
  {
    "id": "2e89e420eaa83506f1c96e55841fac66",
    "title": "送郑端州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "想入漳潮境，牙旗夹路红。",
      "帝方忧瘴俗，君可惠清风。",
      "海有沉珠户，岩无斫砚工。",
      "它年循吏传，要杂古人中。"
    ]
  },
  {
    "id": "2e89e420eaa83506dcd45a75c17fed82",
    "title": "送方子约赴衢教",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "博士非如吏，巍然道自居。",
      "诸生趋避席，太守揖升车。",
      "朱笔浓批卷，青灯细勘书。",
      "汉廷重文藻，行矣召严徐。"
    ]
  },
  {
    "id": "2e89e420eaa83506f8d7b8cc7dfbccf5",
    "title": "送方阜高赴衡州法掾",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "仕不论高下，丝毫要及民。",
      "君其守三尺，古有活千人。",
      "岳树侵云杪，江蓠满水滨。",
      "楚芳饥可荐，切莫叹清贫。"
    ]
  },
  {
    "id": "2e89e420eaa83506b5d187d18554d8ab",
    "title": "答敖茂才",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "太傅品胡儿，樊川誉阿宜。",
      "既为诸父赏，焉用外人知。",
      "晓月家山梦，秋风客舍诗。",
      "桐城逢汝伯，一为说相思。"
    ]
  },
  {
    "id": "2e89e420eaa835065c1180854c9b08df",
    "title": "送黄舒文赴钦教",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "博士文中虎，垂髫已定交。",
      "雅宜对红药，胡乃涉黄茅。",
      "薄有先生饭，全无弟子嘲。",
      "犹胜迂阔者，荷锸垦荒郊。"
    ]
  },
  {
    "id": "2e89e420eaa83506dd956e46958dca48",
    "title": "挽袁侍郎二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "华发始遭逢，其如道不同。",
      "可曾留孟叟，俄已罢申公。",
      "谏草多传出，经疑尽解通。",
      "岂无南董氏，奋笔纪孤忠。"
    ]
  },
  {
    "id": "2e89e420eaa83506dd956e469250555e",
    "title": "挽袁侍郎二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "遗诰兼新讣，同时至荜门。",
      "龙髯先帝远，鲐背几公存。",
      "方恨三旌晚，俄惊一鉴昏。",
      "潸然关世道，不是哭私恩。"
    ]
  },
  {
    "id": "2e89e420eaa835063cd724530afe00de",
    "title": "答陈珍",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "寂寂少游从，斯人未易逢。",
      "清贫今仲子，疏隽小元龙。",
      "君谨提诗笔，吾当避箭锋。",
      "勉旃鸣盛世，切勿效寒蛩。"
    ]
  },
  {
    "id": "2e89e420eaa83506fe1d1e64f9103d7f",
    "title": "挽郑参议",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "同榜飞腾尽，君初拜小侯。",
      "地寒推易去，天远借难留。",
      "新垄家山畔，生祠岭海头。",
      "历官如杜老，白首止参谋。"
    ]
  },
  {
    "id": "2e89e420eaa8350626d578f69426cedd",
    "title": "敖茂才论诗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "诗道不胜玄，难于问性天。",
      "莫求邻媪诵，姑付后儒笺。",
      "至质翻如俚，尤癯始似仙。",
      "吾非肝肺异，先得子同然。"
    ]
  },
  {
    "id": "2e89e420eaa83506369c9b60d9f7a84d",
    "title": "哭李公晦二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不会苍天意，令君死五溪。",
      "少曾游洛下，晚乃相胶西。",
      "白首尊师说，丹心对御题。",
      "悲乎成底事，路远客魂迷。"
    ]
  },
  {
    "id": "2e89e420eaa83506369c9b60d420f20c",
    "title": "哭李公晦二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "洲边三亩宅，有竹有梅花。",
      "岂不堪名世，何如勿起家。",
      "身才著朱绶，州谩出丹砂。",
      "渺渺重湖外，悲风咽暮笳。"
    ]
  },
  {
    "id": "2e89e420eaa8350601bc2b5e6e878e18",
    "title": "送邹莆田",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "日日焚香出，天知令尹心。",
      "租符环境少，花判入人深。",
      "发路惟诗卷，般家亦俸金。",
      "极为乡井惜，不是怆分襟。"
    ]
  },
  {
    "id": "2e89e420eaa83506005fa07d0ec3a404",
    "title": "送邢仙游",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "彼美邢侯者，逢人满口夸。",
      "有恩沾小户，无势挠公家。",
      "拔尽民间薤，栽添境内花。",
      "吾诗采清论，一字不曾加。"
    ]
  },
  {
    "id": "2e89e420eaa83506d38e6efe48ac4da7",
    "title": "送权郡詹通判",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "镇静一如无，颁条甫月馀。",
      "来惟居传舍，去不识兵厨。",
      "健判风生笔，精祈雨洒车。",
      "丈夫何必假，行矣两轮朱。"
    ]
  },
  {
    "id": "2e89e420eaa835061b49693bbeb614f4",
    "title": "送洪使君",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虽拥朱轓贵，清臞两鬓霜。",
      "判花人竞诵，诗草士深藏。",
      "农饱因蠲赋，州贫为救荒。",
      "公归无愧面，应可见严光。"
    ]
  },
  {
    "id": "2e89e420eaa8350646c8ed30f7a36a59",
    "title": "送陈鲁叟使君赴广西漕",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "阖郡留无计，匆匆夺父师。",
      "使君三月政，遗老百年思。",
      "远宦生华发，轻装载旧碑。",
      "海山应有恨，未得谢公诗。"
    ]
  },
  {
    "id": "2e89e420eaa8350646c8ed30c37e2e02",
    "title": "送陈鲁叟使君赴广西漕",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "韩杜曾游处，君行得细寻。",
      "那知瘴烟里，忽有福星临。",
      "竭海求珠蚌，搜山采翠禽。",
      "定将冰与檗，一洗浊夫心。"
    ]
  },
  {
    "id": "2e89e420eaa83506167276e7aea0dec2",
    "title": "永嘉黄九万见访",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "避暑惟高卧，柴门闭不通。",
      "子来佩明月，予起濯清风。",
      "有墅犹当赠，无城可得攻。",
      "灵舒如见问，今作灌园翁。"
    ]
  },
  {
    "id": "2e89e420eaa83506d449076c46e2f137",
    "title": "别宋斌文叔",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "天下书无数，君专治四书。",
      "因留精舍久，遂向举场疏。",
      "山路挑包去，秋风罢讲馀。",
      "故园荒草合，似欠一番锄。"
    ]
  },
  {
    "id": "2e89e420eaa835062b6d66fedc0ba225",
    "title": "赠高九万并寄孙季蕃二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "诸人凋落尽，高叟亦中年。",
      "行世有千首，买山无一钱。",
      "紫髯长拂地，白眼冷看天。",
      "古道微如线，吾侪各勉旃。"
    ]
  },
  {
    "id": "2e89e420eaa835062b6d66fee8d38098",
    "title": "赠高九万并寄孙季蕃二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "菊涧说花翁，飘蓬向浙中。",
      "无书上皇帝，有句恼天公。",
      "世事年年异，诗人个个穷。",
      "筑台并下榻，今岂乏英雄。"
    ]
  },
  {
    "id": "2e89e420eaa83506e927c7ef8e5b5f92",
    "title": "题何秀才诗禅方丈",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "景建谈之子，诗禅丈室宽。",
      "能将铅椠事，止作葛藤看。",
      "坏衲蒙头易，玄机得髓难。",
      "何因清夜话，分我一蒲团。"
    ]
  },
  {
    "id": "2e89e420eaa83506b5948eb7091d5f1e",
    "title": "挽邵武洪倅",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不识监州面，闻名似旧知。",
      "空馀商榷恨，竟失合并时。",
      "昔作大苏客，今观小谢诗。",
      "西风丹旐过，一为士林悲。"
    ]
  },
  {
    "id": "2e89e420eaa835067b689e90feab1372",
    "title": "挽叶潜仲运干",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虽出自貂蝉，清贫雪满颠。",
      "若无槐简后，一似布衣然。",
      "读久遗编绝，藏深拱璧全。",
      "悲乎如此士，不贵又无年。"
    ]
  },
  {
    "id": "2e89e420eaa835067b689e90a98a4cce",
    "title": "挽叶潜仲运干",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "俱入平蛮幕，同登出岭舟。",
      "交情倾盖尽，世事阖棺休。",
      "客致生刍去，家惟断稿留。",
      "遥知风雨夜，愁绝老参谋。"
    ]
  },
  {
    "id": "2e89e420eaa8350647fdaa7acfd6807f",
    "title": "送熊主簿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "邑事多商榷，惟诗未暇论。",
      "母慈催扇枕，父老谩攀辕。",
      "新戍谋何地，初程宿某村。",
      "西风有来雁，书札傥相存。"
    ]
  },
  {
    "id": "2e89e420eaa835062c0b32d6c57f0cce",
    "title": "送徐夏叔",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔与长君亲，今方识少君。",
      "极知皆造理，何止并能文。",
      "读照湘中雪，吟开岳顶云。",
      "老余才思竭，搔首念离群。"
    ]
  },
  {
    "id": "2e89e420eaa8350665ab418d4358b14f",
    "title": "挽楼旸叔二首其一",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "白首临凋瘵，齑盐似旧时。",
      "仅持一麾止，安用五车为。",
      "库有留州赋，家无葬地资。",
      "空馀清俭字，长使郡人思。"
    ]
  },
  {
    "id": "2e89e420eaa83506040f39433c95f291",
    "title": "送",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "由来恬退士，史册亦稀疏。",
      "唐有杨少尹，汉惟疏大夫。",
      "翁能辞禄去，我欲杀青书。",
      "今世无名笔，谁为写作图。"
    ]
  },
  {
    "id": "2e89e420eaa8350674efd9639e972eb6",
    "title": "赠赵医立之",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "世医多孟浪，赵子独专精。",
      "术稳常无误，能高素有名。",
      "方书真烂熟，裘马极鲜明。",
      "自笑贫兼病，将何赠宋清。"
    ]
  },
  {
    "id": "2e89e420eaa8350656fb926ab847982e",
    "title": "答陈龙图",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "耆旧凋零尽，吾犹及太丘。",
      "岂云清易挹，自是广难周。",
      "尚絅烦翁教，书绅到老休。",
      "何由陪几杖，共看海山秋。"
    ]
  },
  {
    "id": "2e89e420eaa83506442a3b9f14678995",
    "title": "和赵吉州三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "学者当穷理，工诗岂美名。",
      "不能禆采访，徒自取讥评。",
      "责己希韦孟，休官慕尚平。",
      "如今成病鹤，垂首噤无声。"
    ]
  },
  {
    "id": "2e89e420eaa83506442a3b9fee9e14c4",
    "title": "和赵吉州三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "憔悴东阳令，区区谩自疲。",
      "断无问牛智，宁受放鱼欺。",
      "俭陋交游笑，低平父老知。",
      "向来子元子，仿佛是吾师。"
    ]
  },
  {
    "id": "2e89e420eaa83506442a3b9f40bf683e",
    "title": "和赵吉州三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "今代庐陵牧，苍生属意深。",
      "胸中丝补衮，肘后药成金。",
      "仆自操齐瑟，公宜和舜琴。",
      "篝灯精舍里，何日共论心。"
    ]
  },
  {
    "id": "2e89e420eaa83506f70489690268ce27",
    "title": "挽傅谏议三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔事先皇帝，堂堂立玉墀。",
      "进怀伏蒲疏，退诵考槃诗。",
      "哀郢遗言切，忧周素发垂。",
      "它年耆旧传，此笔属诸谁。"
    ]
  },
  {
    "id": "2e89e420eaa83506f70489696ed3874a",
    "title": "挽傅谏议三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "今上龙飞始，先生驿召频。",
      "颇闻曾草疏，终不就蒲轮。",
      "勘破邯郸梦，抽回洛社身。",
      "也令千载下，知世有全人。"
    ]
  },
  {
    "id": "2e89e420eaa83506f7048969a881b055",
    "title": "挽傅谏议三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忆昔南山寺，微言叩未终。",
      "晚犹温荐语，病尚寄书筒。",
      "骏厩谁收我，蟆陵合殉公。",
      "春风溪上泪，还与海潮东。"
    ]
  },
  {
    "id": "2e89e420eaa8350685f29d7e0520009e",
    "title": "送建安郑尉",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "路人能说尉，壹似建溪清。",
      "寸锦不携去，束书相伴行。",
      "无心干举将，有面见贤兄。",
      "应笑东阳令，淹留白发生。"
    ]
  },
  {
    "id": "2e89e420eaa83506572d4359de4cced6",
    "title": "答范叔范",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "阔矣别离久，飒焉颜发苍。",
      "殷勤大范子，问讯老刘郎。",
      "渴睡添新懒，清谈减昔狂。",
      "今无望气者，宝剑且深藏。"
    ]
  },
  {
    "id": "2e89e420eaa83506aa4b3492033c561f",
    "title": "答罗天骥",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "乃祖曾吞凤，郎君岂后身。",
      "颇闻精选理，何必慕唐人。",
      "玉麈王夷甫，乌绦吕洞宾。",
      "客谈溪墅胜，终拟卜比邻。"
    ]
  },
  {
    "id": "2e89e420eaa8350668924862237f4300",
    "title": "挽陈北山二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虽拜龙图号，自称盘涧翁。",
      "生难招此老，死可见文公。",
      "断简功夫久，深衣笑语终。",
      "空馀藏稿在，虹气贯山中。"
    ]
  },
  {
    "id": "2e89e420eaa835066892486250cdba4a",
    "title": "挽陈北山二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "握笔临池惯，残书映雪勤。",
      "今宁无古篆，宋复有唐文。",
      "荒草周颙宅，空山董相坟。",
      "何时携斗酒，一酹墨溪云。"
    ]
  },
  {
    "id": "2e89e420eaa835067b966616ea54961e",
    "title": "送五六弟赴四明仓官",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "子去为仓氏，人应重客卿。",
      "须怜舂簸苦，勿爱釜钟赢。",
      "羊贵脾神厄，蔘佳肺气平。",
      "亲闱最关念，频寄雁传声。"
    ]
  },
  {
    "id": "2e89e420eaa83506cd8efa1f29e468cf",
    "title": "挽龚汀州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "早日曾庐墓，中年懒建牙。",
      "的无金遗子，仅有笏传家。",
      "穷巷观时事，丛祠阅岁华。",
      "天乎清白吏，名位止斯耶。"
    ]
  },
  {
    "id": "2e89e420eaa83506cd8efa1f90b409e2",
    "title": "挽龚汀州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "所守老尤刚，清风凛不亡。",
      "洞房无粉黛，垩室屏缁黄。",
      "东阁遵遗令，南山献吉藏。",
      "百年耆旧尽，里社转凄凉。"
    ]
  },
  {
    "id": "2e89e420eaa835068a0846fc25d6808a",
    "title": "挽方岳倅",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昨解巴陵绂，将寻洛社盟。",
      "璧埋真可惜，玉立尚如生。",
      "旧辙冰天远，新茔雪濑清。",
      "惟应带来鹤，解作断肠声。"
    ]
  },
  {
    "id": "2e89e420eaa83506865cf9b95bab8fab",
    "title": "寄题邵武死事胡将祠堂",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "士各全躯命，惟侯视死轻。",
      "张巡须尽怒，先轸面如生。",
      "短刃犹枭寇，空弮尚背城。",
      "新祠箫鼓盛，人敬比神明。"
    ]
  },
  {
    "id": "2e89e420eaa835064bff08818f92366a",
    "title": "寄题沙县死事祝将祠堂",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "淮右多良将，吾犹识祝侯。",
      "虎生能肉食，豹死有皮留。",
      "铁汉为挥涕，冰翁与雪雠。",
      "标名忠义传，荣甚复何求。"
    ]
  },
  {
    "id": "2e89e420eaa83506ca8025a1722fa22d",
    "title": "挽王简卿侍郎三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "先帝初更化，公曾以谏闻。",
      "身虽迁柱史，袖尚有弹文。",
      "晚境图成佛，它山预作坟。",
      "那知非变幻，止在石桥云。"
    ]
  },
  {
    "id": "2e89e420eaa83506ca8025a1d8c55a4a",
    "title": "挽王简卿侍郎三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "末著尤奇特，杯行忽坐亡。",
      "无香分侍女，有砚遗诸郎。",
      "长乐旌旗改，平泉竹石荒。",
      "公今呼不应，浮议果何伤。"
    ]
  },
  {
    "id": "2e89e420eaa83506ca8025a1acac9e0e",
    "title": "挽王简卿侍郎三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "已矣孤知己，颜苍鬓发稀。",
      "虽曾参话柄，终未契禅机。",
      "尚欲扁舟访，俄传只履归。",
      "无因拜公墓，稽首忏前非。"
    ]
  },
  {
    "id": "2e89e420eaa83506669652e7fdf9fd6c",
    "title": "答陈珽主簿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "主簿佳公子，何曾染绮纨。",
      "果能磨铁砚，真可歃铜盘。",
      "君壮雷惊蛰，吾衰月阙团。",
      "家贫无宝贝，珍贶欲酬难。"
    ]
  },
  {
    "id": "2e89e420eaa835063b10b18843b2d87c",
    "title": "送孙明府",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "三年于赤子，摩拊极殷勤。",
      "令尹留方寸，吾民受一分。",
      "宛如小滕国，突过大冯君。",
      "四境风谣美，诸公必采闻。"
    ]
  },
  {
    "id": "2e89e420eaa83506c9ca30548a178c4c",
    "title": "答陈璘司户",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "丞相诗高妙，诸孙亦复奇。",
      "惠连康乐弟，子美审言儿。",
      "三舍犹当避，偏师未易支。",
      "老来怯酬唱，欲速反成迟。"
    ]
  },
  {
    "id": "2e89e420eaa835068b775e24f63051ed",
    "title": "挽王华甫提刑二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "丱角从诸老，麻衣客五侯。",
      "风云疑反手，江海不回头。",
      "寂寂生堪笑，皇皇死未酬。",
      "空馀老知识，闭户著穷愁。"
    ]
  },
  {
    "id": "2e89e420eaa835068b775e24f748d904",
    "title": "挽王华甫提刑二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "何必求佳传，家庭论自公。",
      "颍滨碑玉局，曲阜状南丰。",
      "辔远方追电，筝调每值风。",
      "深知有遗恨，不见捷旗红。"
    ]
  },
  {
    "id": "2e89e420eaa835067c0d6a2e6296014f",
    "title": "答陈琯修职",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "陈氏源流远，吾犹及纪群。",
      "昔惟知伯氏，今又识郎君。",
      "后学尊师友，先贤贱艺文。",
      "沧洲书册在，努力缉前闻。"
    ]
  },
  {
    "id": "2e89e420eaa83506ee78a16271096015",
    "title": "哭郑君瑞长官二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自解铜章后，终身耻折腰。",
      "偶然安旧隐，非不恋清朝。",
      "薪水才能给，弓旌未易招。",
      "坟山梅似雪，犹足配清标。"
    ]
  },
  {
    "id": "2e89e420eaa83506ee78a16219b3d15a",
    "title": "哭郑君瑞长官二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "史著陶潜卒，何妨爵秩卑。",
      "竟无乞米帖，止有采薇诗。",
      "旧友谁为诔，新阡尚欠碑。",
      "中年哭同志，孤立可胜悲。"
    ]
  },
  {
    "id": "2e89e420eaa835064a2e9b186c555f9d",
    "title": "哭章泉二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自有箪瓢乐，那须璧帛迎。",
      "后凋仁者寿，独往圣之清。",
      "古不称千驷，今犹重两生。",
      "吾衰久无泪，一恸为耆英。"
    ]
  },
  {
    "id": "2e89e420eaa835064a2e9b1801a0295a",
    "title": "哭章泉二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "小扉通水竹，幽绝少比邻。",
      "家似巢栖者，诗非火食人。",
      "于今无宿士，若昔有先民。",
      "彊作徵君诔，居然语未亲。"
    ]
  },
  {
    "id": "2e89e420eaa8350627727c21e465e4d0",
    "title": "陈夫人哀诗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "龙川天下士，女子节尤奇。",
      "孟母迁邻训，共姜誓己诗。",
      "生无封国分，殁有表阡时。",
      "曾识双珠树，聊为补些辞。"
    ]
  },
  {
    "id": "2e89e420eaa83506952b35320092ae85",
    "title": "参预陈公挽诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "人叹摛毫妙，天知补衮忠。",
      "力犹挽元气，身已御长风。",
      "家谱侔洪氏，官称似范公。",
      "独怜莼鲫奠，不得至苕中。"
    ]
  },
  {
    "id": "2e89e420eaa83506952b3532f46c5a69",
    "title": "参预陈公挽诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "圣主初调瑟，烦公数寄声。",
      "已来周大老，尚致鲁诸生。",
      "末至馀尊尽，西归只履轻。",
      "中年知己泪，销得几回倾。"
    ]
  },
  {
    "id": "2e89e420eaa83506198e0eb798a354a8",
    "title": "又二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "世道方凭藉，云胡不憗遗。",
      "重如镇乔岳，宽可纳须弥。",
      "鸱阁开无日，蟆陵窆有期。",
      "嗟余衰久矣，告第乏雄辞。"
    ]
  },
  {
    "id": "2e89e420eaa83506198e0eb74b190c95",
    "title": "又二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不谓斯人夭，堂堂在目中。",
      "曾参黄面老，肯恋黑头公。",
      "性理天渊彻，荣华露电空。",
      "独馀章奏在，圣主记遗忠。"
    ]
  },
  {
    "id": "2e89e420eaa835062d02e4d61833b2ae",
    "title": "送汤季庸监岳",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "季子真奇士，声名亚长君。",
      "尚难友裘牧，何敢吏朱云。",
      "江国无生业，沙场有异闻。",
      "临岐各珍重，世故属纷纭。"
    ]
  },
  {
    "id": "2e89e420eaa8350641a1d0333a9e95cc",
    "title": "送赵叔愚赴浔州理掾",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "未奉三雍对，聊为五筦行。",
      "乡书逾岭少，诗思入湘清。",
      "远宦身差稳，中州事日生。",
      "向来几离别，此别最关情。"
    ]
  },
  {
    "id": "2e89e420eaa83506988e48700bfa27a3",
    "title": "送范守仲冶",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "二年田里内，民不识追胥。",
      "官府绝无事，使君惟读书。",
      "俭于住家日，臞似下车初。",
      "太末方凋弊，公行不可徐。"
    ]
  },
  {
    "id": "2e89e420eaa83506988e4870c9bfada0",
    "title": "送范守仲冶",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "放逐谙时态，惟侯意味长。",
      "醴为狂客设，羹许老人尝。",
      "南国留棠舍，西郊闭草堂。",
      "临岐先作恶，未可倚刚肠。"
    ]
  },
  {
    "id": "2e89e420eaa835068344aafc5d8e440a",
    "title": "挽赵漕简叔二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虽拥轺车贵，萧然似布韦。",
      "家依僧舍住，俸买古琴归。",
      "海内胜流尽，民间廉吏稀。",
      "空馀诗卷在，展玩一沾衣。"
    ]
  },
  {
    "id": "2e89e420eaa835068344aafc724ea731",
    "title": "挽赵漕简叔二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "恰讶书题少，俄惊讣问临。",
      "死方抛笔研，贫不涴珠琛。",
      "劫火难隳节，浮云肯动心。",
      "悲哉广陵散，旧谱有谁寻。"
    ]
  },
  {
    "id": "2e89e420eaa8350616f9218198faf83e",
    "title": "用曹帅侍郎韵赠曹路分",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "曹侯书满腹，非以剑防身。",
      "马上檄尤速，橐中诗不贫。",
      "虏情工变诈，时论主和亲。",
      "旗鼓何时建，方知国有人。"
    ]
  },
  {
    "id": "2e89e420eaa8350656f7c7b7a7ca3a9d",
    "title": "挽戴丞",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "戴氏多人物，君尤月旦推。",
      "能传后仓礼，亦擅叔伦诗。",
      "故里悬车蚤，名场解褐迟。",
      "它年端有恨，椿桂不同时。"
    ]
  },
  {
    "id": "2e89e420eaa83506c450cdf89b4e9bf1",
    "title": "挽南塘赵尚书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "起掌端平制，萧萧素发新。",
      "更生宗室老，太白谪仙人。",
      "贵矣狨施马，悲哉笔绝麟。",
      "谁为篆华表，题作宋词臣。"
    ]
  },
  {
    "id": "2e89e420eaa83506c450cdf8ed630e94",
    "title": "挽南塘赵尚书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自从水心死，麈柄独归公。",
      "于易疑程氏，惟诗取晦翁。",
      "二箴家有本，孤论世无同。",
      "不复重商榷，骑鲸浩渺中。"
    ]
  },
  {
    "id": "2e89e420eaa8350656240dcb253c70b3",
    "title": "挽淮东丘升抚干",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "子美曼卿流，远携书剑游。",
      "惜攀丹桂晚，勇赴白檀秋。",
      "尚喜前筹壮，聊纾左衽忧。",
      "时危奇士夭，无泪可供愁。"
    ]
  },
  {
    "id": "2e89e420eaa835061d596d030b5fb804",
    "title": "和实之读邸报四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "祝鮀非是佞，莒仆未为凶。",
      "鬼谷从横舌，终南诡秘踪。",
      "断无麟在薮，独有鼠穿墉。",
      "千古谁俦匹，依稀似敬宗。"
    ]
  },
  {
    "id": "2e89e420eaa835061d596d03aed43c39",
    "title": "和实之读邸报四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "穿凿彊挥麈，跳梁勇执弓。",
      "矫诬天亦怒，驱逐国为空。",
      "笑里刀常有，盟边甲已衷。",
      "拾遗端可拜，诛佞笔生风。"
    ]
  },
  {
    "id": "2e89e420eaa835061d596d037b6eb227",
    "title": "和实之读邸报四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "外观殊伟岸，内禀极憸柔。",
      "欲取汉清议，尽投唐浊流。",
      "鬼车鸣甚恶，猛虎死方羞。",
      "芳臭须臾判，哀哉不善谋。"
    ]
  },
  {
    "id": "2e89e420eaa835061d596d03491afaee",
    "title": "和实之读邸报四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "一抨初骇听，双泪谩求哀。",
      "极口诬贤者，甘心誉彼哉。",
      "早知豺不食，安用鸩为媒。",
      "试问高阳里，迎车几两来。"
    ]
  },
  {
    "id": "2e89e420eaa83506a07ee79af6a9254e",
    "title": "再和四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "狐鸣工作祟，鸦噪每为凶。",
      "鲁观初尸罪，丘门永削踪。",
      "谋身真有窟，凿趾欲无墉。",
      "力击延龄去，堂堂似亢宗。"
    ]
  },
  {
    "id": "2e89e420eaa83506a07ee79a53a3148c",
    "title": "再和四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "旧知偏下石，远避亦伤弓。",
      "留落周南众，萧条冀北空。",
      "万言徒饰诈，双泪却由衷。",
      "王绩何曾醉，刘蕡本不风。"
    ]
  },
  {
    "id": "2e89e420eaa83506a07ee79ab692828d",
    "title": "再和四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "噬人侔虺毒，害物比猫柔。",
      "清议姑驱逐，宽恩未放流。",
      "剑诛张禹佞，扇障褚渊羞。",
      "谏笔非私忿，惓惓为国谋。"
    ]
  },
  {
    "id": "2e89e420eaa83506a07ee79a3bcd882f",
    "title": "再和四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "伏阁何其壮，登舟得许哀。",
      "人多称快者，上岂少恩哉。",
      "恶草毋留种，夭桃不待媒。",
      "九重方远佞，宁放郑詹来。"
    ]
  },
  {
    "id": "2e89e420eaa83506a34d0cae3a7e2680",
    "title": "挽李卿俦老二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "苦说兵财少，臣非怯塞垣。",
      "上思前语验，人叹左迁冤。",
      "老大云中守，风寒国北门。",
      "故交头白尽，空为赋招魂。"
    ]
  },
  {
    "id": "2e89e420eaa83506a34d0caed1b012cd",
    "title": "挽李卿俦老二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "人物今衰少，惟侯智勇兼。",
      "悲风起关塞，斜日薄嵫崦。",
      "老子无从涕，诸贤不及髯。",
      "知心惟蜀李，应为发幽潜。"
    ]
  },
  {
    "id": "2e89e420eaa83506801ff128374e8713",
    "title": "挽郑贡士",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "少日鸣秋赋，中年读古书。",
      "宁游鲁侯泮，不诣汉公车。",
      "郑老先生行，申公八十馀。",
      "何妨凤雏小，玉润亢门闾。"
    ]
  },
  {
    "id": "2e89e420eaa83506ed254f2059be9183",
    "title": "挽崔丞相三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "先帝谋元帅，烦公护蜀淮。",
      "军皆歌范老，民各像乖崖。",
      "北顾犹关虑，西归已卷怀。",
      "早令扶日月，宁不扫氛霾。"
    ]
  },
  {
    "id": "2e89e420eaa83506ed254f208f01b492",
    "title": "挽崔丞相三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "麻卷扬庭久，蒲轮就道迟。",
      "虚传杨绾用，不奈蔡谟辞。",
      "祝柱从渠诮，摧梁得许悲。",
      "流传千载下，犹足励清规。"
    ]
  },
  {
    "id": "2e89e420eaa83506ed254f209959537e",
    "title": "挽崔丞相三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔侍琼花宴，回头二纪馀。",
      "嵇康作书懒，魏勃扫门疏。",
      "尚意开黄阁，安知尾素车。",
      "萧然旋马第，人指相君居。"
    ]
  },
  {
    "id": "2e89e420eaa83506e6f2e154df799edb",
    "title": "白鹤故居",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "天稔中原祸，朝分党部争。",
      "当年谁宰相，此地著先生。",
      "故国难归去，新巢甫落成。",
      "如何鲸浸外，更遣打包行。"
    ]
  },
  {
    "id": "2e89e420eaa83506de96b94d21594008",
    "title": "唐博士祠",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "博士位尤卑，投名入党碑。",
      "今观名世作，多在谪官时。",
      "太史沅湘笔，仪曹永柳诗。",
      "新祠绵蕞尔，未尽复遗基。"
    ]
  },
  {
    "id": "2e89e420eaa8350615e5b63dff805265",
    "title": "送项使君季约二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "世有凝香乐，君侯总未知。",
      "清斋灯火夕，闭閤荔支时。",
      "郡小留难住，民愚去始思。",
      "两年案头笔，一字不容私。"
    ]
  },
  {
    "id": "2e89e420eaa8350615e5b63d6faa43dc",
    "title": "送项使君季约二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "但见两眉颦，何曾一馔珍。",
      "节如僧更苦，家比郡尤贫。",
      "琴鹤均为赘，莼鲈颇切身。",
      "荡山有来雁，莫惜寄声频。"
    ]
  },
  {
    "id": "2e89e420eaa83506a2b8959bdb6eca80",
    "title": "送王梅州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "州境与潮邻，徐行止浃旬。",
      "瘴乡均一气，盐子亦吾民。",
      "日晏烟岚敛，兵馀户口贫。",
      "定将田里事，闭閤细条陈。"
    ]
  },
  {
    "id": "2e89e420eaa83506a2b8959b6543234f",
    "title": "送王梅州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "祸始自三枪，菑犹被一方。",
      "帝将安渤海，君肯薄淮阳。",
      "老手何忧斫，新眉尚费妆。",
      "汉庭褒郡最，蚤晚入为郎。"
    ]
  },
  {
    "id": "2e89e420eaa8350656a1696d02845117",
    "title": "癸卯上元即席次杨使君韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "初阳收久雨，淳祐第三春。",
      "聊与众行乐，稍欣农食新。",
      "俱蒙青帝力，莫问紫姑神。",
      "座上遨头作，流传遍郡人。"
    ]
  },
  {
    "id": "2e89e420eaa8350656a1696db6e1aaee",
    "title": "癸卯上元即席次杨使君韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "纵观姑游目，殷忧欲碎心。",
      "马嘶淮祲恶，鹃叫蜀冤深。",
      "玉座方停箸，椒涂亦脱簪。",
      "好为谏臣论，莫作醉翁吟。"
    ]
  },
  {
    "id": "2e89e420eaa8350697b8e279d6dd072f",
    "title": "辛卯春日",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "甫报弓旌召，俄闻弹射攻。",
      "匹如饮甘露，又似斩春风。",
      "云梦吞伊辈，须弥纳个中。",
      "故山多芧栗，不必问狙公。"
    ]
  },
  {
    "id": "2e89e420eaa83506dd366bbcf429d8f3",
    "title": "送赵阜主簿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "罢税无兼局，萧然古廨寒。",
      "士称为善类，民说是清官。",
      "力薄难推毂，身轻易起单。",
      "竹林逢大阮，试为问平安。"
    ]
  },
  {
    "id": "2e89e420eaa8350661290bdea0b8ddd0",
    "title": "挽游勉之侍郎二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不假横金贵，居然比玉温。",
      "诸公从上雍，一老立东门。",
      "伯氏推难弟，先师有嫡孙。",
      "耆英凋落尽，旧事向谁论。"
    ]
  },
  {
    "id": "2e89e420eaa8350661290bde7e9a8855",
    "title": "挽游勉之侍郎二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔在高阳里，曾登夫子堂。",
      "武城愧言偃，畏垒化庚桑。",
      "病臂书全阙，惊心鉴忽亡。",
      "平生刍一束，道远不能将。"
    ]
  },
  {
    "id": "2e89e420eaa83506e889bafa36e536fe",
    "title": "挽唐伯玉常卿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "身自无安处，升州更广州。",
      "逐教子方去，死到了翁休。",
      "凤至虞廷喜，麟亡鲁野愁。",
      "忧时兼悼友，白却九分头。"
    ]
  },
  {
    "id": "2e89e420eaa83506e889bafab77c848f",
    "title": "挽唐伯玉常卿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "久欲携莼鲫，呻吟去未能。",
      "甫封陶母墓，俄吊董生陵。",
      "言立何曾死，骚招更不应。",
      "那须论宿草，身尽泪方冰。"
    ]
  },
  {
    "id": "2e89e420eaa83506e61d2bd71713830d",
    "title": "送居厚弟堂禀二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "俱被光华遣，同归寂寞滨。",
      "吾灾因抱椠，子咎在埋轮。",
      "记忆烦明主，招徕到远臣。",
      "要须留晚节，它日白先人。"
    ]
  },
  {
    "id": "2e89e420eaa83506e61d2bd7ccac1d16",
    "title": "送居厚弟堂禀二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "怕与亲朋别，那堪送子行。",
      "天威难俟驾，秋暑勿贪程。",
      "若见知名士，为言不慧兄。",
      "孤危托君相，耕钓毕残生。"
    ]
  },
  {
    "id": "2e89e420eaa8350677e64b7edb4a5293",
    "title": "居厚不果行次韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "物色来林下，安排起海滨。",
      "居然蒙锦阱，幸未驾蒲轮。",
      "非我瑕疵女，云谁毁誉臣。",
      "只愁从此去，未易致虞人。"
    ]
  },
  {
    "id": "2e89e420eaa8350677e64b7e378d754e",
    "title": "居厚不果行次韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "祖帐方涓吉，公车已尼行。",
      "若非露消息，未免迫期程。",
      "水菽姑娱母，茅柴且酌兄。",
      "未应天禄阁，便欠一更生。"
    ]
  },
  {
    "id": "2e89e420eaa83506eefe19cf1e7bb6a0",
    "title": "闻居厚得祠复次韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "诸贤谈稷下，孤士卧漳滨。",
      "母亦为投杼，儿宜勿斫轮。",
      "无书留逐客，有些吊累臣。",
      "一室才容榻，奚烦问疾人。"
    ]
  },
  {
    "id": "2e89e420eaa83506eefe19cf52962e02",
    "title": "闻居厚得祠复次韵二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "稍欣公议白，又报啧言行。",
      "上漫招东马，人方毁李程。",
      "迎来新观主，伴取老师兄。",
      "汉士方云合，何须鲁两生。"
    ]
  },
  {
    "id": "2e89e420eaa835068bd30d86b5f959ad",
    "title": "赠蜀士卢石受二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "蜀郡卢夫子，沉冥不偶时。",
      "幽深病梨赋，奇怪磔蟆诗。",
      "古有严并李，今无旷与夔。",
      "何当短檠下，历历叩群疑。"
    ]
  },
  {
    "id": "2e89e420eaa835068bd30d869bd8724e",
    "title": "赠蜀士卢石受二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "井络缠兵惨，瞿塘下棹轻。",
      "命宁一钱直，腹载五车行。",
      "姑览无诸迹，休听望帝声。",
      "世无韩十八，谁识玉川生。"
    ]
  },
  {
    "id": "2e89e420eaa835065fdfb5d20fff987a",
    "title": "送陈霆之官连州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "郡接湖南境，孤城若个边。",
      "茆寮愁问宿，峡石善惊船。",
      "官小无迎吏，诗工有续编。",
      "古人高妙处，不过览山川。"
    ]
  },
  {
    "id": "2e89e420eaa83506ae29b91b461ba9f2",
    "title": "挽林承奉",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "性与聃书合，平生宝俭慈。",
      "鹿门妻采药，蟾窟子攀枝。",
      "君可先贤传，吾惭幼妇碑。",
      "衰年窘才思，呵冻课哀诗。"
    ]
  },
  {
    "id": "2e89e420eaa83506f0946975031228ba",
    "title": "挽姚漕贵叔",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔建经离乱，烦公出拊循。",
      "鲁宫恢故宇，蔡卒即吾人。",
      "薏苡何伤我，甘棠尚在民。",
      "悲哉元日召，当宁记名臣。"
    ]
  },
  {
    "id": "2e89e420eaa835063a5e20a177b5c0af",
    "title": "挽开国陈寺丞二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昨御祥琴后，多传吉语通。",
      "虚令占列宿，不料奏悲风。",
      "华表孙从祖，生刍婿吊翁。",
      "九原一无憾，全璧见先公。"
    ]
  },
  {
    "id": "2e89e420eaa835063a5e20a1d728d2b4",
    "title": "挽开国陈寺丞二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "伯也不可作，叔兮犹典刑。",
      "公车玉堂荐，书室鹤山铭。",
      "久上通侯印，新营太祝厅。",
      "衰年亲旧少，吟罢涕先零。"
    ]
  },
  {
    "id": "2e89e420eaa83506e7b82ee75973d022",
    "title": "挽方𥳞贡士",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "秋赋曾宾送，春卿偶脱遗。",
      "离群嗟老境，同队记儿时。",
      "终制从家礼，高怀见墓碑。",
      "亦如陶处士，自作诔兼诗。"
    ]
  },
  {
    "id": "2e89e420eaa8350602fa14db5125b0b7",
    "title": "读竹溪诗一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不敢匆匆看，晴窗几绝编。",
      "参它少陵髓，饶得弈秋先。",
      "友愿低头拜，师曾枕膝传。",
      "已将牌印子，牒过竹溪边。"
    ]
  },
  {
    "id": "2e89e420eaa835063037f9a415d4e52e",
    "title": "送叶士龙归竹林精舍",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "侍讲开甥馆，三间不至奢。",
      "少曾居北面，老只住东家。",
      "野笋庖尤美，深衣衮未华。",
      "何时寻旧路，去谒玉川茶。"
    ]
  },
  {
    "id": "2e89e420eaa83506f5112bdecc4138d4",
    "title": "挽汤仲能二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "拔起真三秀，分飞祇二难。",
      "怕趋丞相热，宁忍后山寒。",
      "梅老徒书局，徂徕不谏官。",
      "如何令国弈，白首局傍观。"
    ]
  },
  {
    "id": "2e89e420eaa83506f5112bdec261e05f",
    "title": "挽汤仲能二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "讣至聋三日，悲来赎百身。",
      "太丘州里化，伯起子孙贫。",
      "零落欧门士，消磨濮议人。",
      "殷勤赍掬泪，一洒素车尘。"
    ]
  },
  {
    "id": "2e89e420eaa83506547707d53c405437",
    "title": "题蔡烓主簿诗卷其一",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "诗作平生祟，因而废不为。",
      "君豪频挑战，吾老怯交绥。",
      "哨骑来无定，纲船发尚迟。",
      "日长无职事，半是撚髭时。"
    ]
  },
  {
    "id": "2e89e420eaa835060021c9e67329f660",
    "title": "饯送高大著出镇严陵",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "抗疏鸣阳易，翻身出昼难。",
      "无家归蜀道，有敕管严滩。",
      "席稿臣言戆，分茅圣度宽。",
      "空令同馆士，极目认帆竿。"
    ]
  },
  {
    "id": "2e89e420eaa8350677aaf5900cd33d96",
    "title": "挽陈惠倅",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔预八仙饮，深知七子才。",
      "云何埋玉树，不复倒金罍。",
      "锦制曾三试，罗浮欠一来。",
      "吾衰惭诔笔，搔首寄馀哀。"
    ]
  },
  {
    "id": "2e89e420eaa83506f8f5227d5398ed8e",
    "title": "挽姚循州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "太息龙川守，专城美绩传。",
      "方闻歌叔度，俄有谤文渊。",
      "旧府黄茅外，新丘紫帽边。",
      "二姚俱已矣，怀昔一悽然。"
    ]
  },
  {
    "id": "2e89e420eaa8350633c6a790beaf00d0",
    "title": "题林璞经属平寇录",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "倏尔蜂窝起，俄然鼠首枭。",
      "果能歌竞病，不枉事票姚。",
      "瘴岭收氛祲，朝家赏烂焦。",
      "祝君深养勇，稍北有天骄。"
    ]
  },
  {
    "id": "2e89e420eaa83506d40d058ea5573940",
    "title": "季父习静哀诗四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "关洛源流远，乾淳辈行尊。",
      "一檠常对卷，贰簋亦开樽。",
      "缟素几空巷，玄纁不及门。",
      "异时遗逸传，谁定访丘园。"
    ]
  },
  {
    "id": "2e89e420eaa83506d40d058e9eb68467",
    "title": "季父习静哀诗四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忆在婴儿日，常依少父傍。",
      "不嗔仲容小，犹记阿宜长。",
      "诲语祛蒙吝，埋辞愧惰荒。",
      "从今有疑义，无复叩山房。"
    ]
  },
  {
    "id": "2e89e420eaa83506d40d058e2bb4502b",
    "title": "季父习静哀诗四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "习静先生子刘子，新阡即此是标题。",
      "便无华表翔双鹤，不有生刍藉只鸡。",
      "在昔陶潜书处士，从它孟德揭征西。",
      "原头一恸关伦纪，始信彭殇未易齐。"
    ]
  },
  {
    "id": "2e89e420eaa83506d40d058e4fc5d5a9",
    "title": "季父习静哀诗四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "易学纷纷各著书，独于师说着功夫。",
      "涪翁旧传七分止，邵子先天一画无。",
      "不遣耆英陪讲读，空留章句授生徒。",
      "即今黄策方施用，姑可藏山待后儒。"
    ]
  },
  {
    "id": "2e89e420eaa83506e7026e1b8af2dc9a",
    "title": "挽方德润宝学三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "龚胜乘车晚，阳城伏閤初。",
      "自云臣语戆，不是上恩疏。",
      "黄壤全名节，青编载谏书。",
      "始知年与德，造物有乘除。"
    ]
  },
  {
    "id": "2e89e420eaa83506e7026e1b3f0f611a",
    "title": "挽方德润宝学三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忆被乌台劾，聃非传偶同。",
      "瞽言拚万死，明诏赦孤忠。",
      "全活皆英主，淹留各秃翁。",
      "伤心古遗直，不返瘴云中。"
    ]
  },
  {
    "id": "2e89e420eaa83506e7026e1bc7f911b8",
    "title": "挽方德润宝学三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "晚赐延和对，言公去国深。",
      "遂良垂白发，臣甫抱丹心。",
      "驰驿无银信，移麾有玉音。",
      "遥知遗奏上，未免动宸襟。"
    ]
  },
  {
    "id": "2e89e420eaa835065331ce9d8cdbcf99",
    "title": "挽方孺人一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "壸范经亲授，笄年咏好逑。",
      "谓迎荷橐返，岂料蕣华休。",
      "断雁元方恨，离鸾小宋愁。",
      "邻翁惫无力，不及送原头。"
    ]
  },
  {
    "id": "2e89e420eaa835068795af693dda4e04",
    "title": "寄强甫二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "出户询来使，能言别后臞。",
      "病馀双鬓改，俸外一钱无。",
      "撰杖陪诸老，篝灯课二雏。",
      "梅天费调燮，善保不赀躯。"
    ]
  },
  {
    "id": "2e89e420eaa835068795af69190fe54e",
    "title": "寄强甫二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "守局喧卑地，携孥寂寞滨。",
      "鲁儒犹委吏，周礼有盐人。",
      "勿发泥涂叹，姑持玉雪身。",
      "秋风怀檄否，莆与福比邻。"
    ]
  },
  {
    "id": "2e89e420eaa835069269aabc35bbed35",
    "title": "挽漳浦陈丞璧",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "非但闻诗礼，居然识典章。",
      "探环如梦里，拥笏向亲旁。",
      "州县淹斯立，家庭惜季方。",
      "北风无赖甚，吹雁不成行。"
    ]
  },
  {
    "id": "2e89e420eaa83506a1459d0bf7b24f3d",
    "title": "与零陵周倅子镕",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "满目山河异，南冠十六期。",
      "胡羝无乳日，辽鹤有归时。",
      "诇虏几齑粉，还朝不磷缁。",
      "汉家重名节，郎秩未为卑。"
    ]
  },
  {
    "id": "2e89e420eaa83506de4acb9cb95b0132",
    "title": "题赵上舍崇𦝚诗卷",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "系出诸王后，名高胄子中。",
      "昔惟称八凯，今复有□□。",
      "疏可编遗史，诗宁论变风。",
      "所交皆胜彦，未必记衰翁。"
    ]
  },
  {
    "id": "2e89e420eaa83506bfd6295712a93097",
    "title": "竹湖李内翰哀诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "鳌顶纶言古，蝇头谏草忠。",
      "予环犹昨日，赐扇忽秋风。",
      "貌肃深衣叟，官同秃鬓翁。",
      "百年会有别，不料许匆匆。"
    ]
  },
  {
    "id": "2e89e420eaa83506bfd629575b5ad8b1",
    "title": "竹湖李内翰哀诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自古稀全传，于今独重名。",
      "羞蒙彼相力，宁伴此君清。",
      "加璧犹坚卧，支筇或散行。",
      "过江不大用，汪李两端明。"
    ]
  },
  {
    "id": "2e89e420eaa83506b279436a95cd8652",
    "title": "郑甥有大西上",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "岁晚亲朋少，何堪远别离。",
      "人谁念原父，甥勿似牢之。",
      "宗伯惊文卷，慈亲望捷旗。",
      "饯行应满袖，不欠病翁诗。"
    ]
  },
  {
    "id": "2e89e420eaa83506abe98e3de9ffaa1e",
    "title": "送方寔孙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "丹诏求贤切，西行不可徐。",
      "便乘天厩马，莫跨霸桥驴。",
      "太白清平调，相如谏猎书。",
      "定将新述作，一一寄田庐。"
    ]
  },
  {
    "id": "2e89e420eaa83506b06b043262e24536",
    "title": "送林与桂",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "曾与元方友，因知季子贤。",
      "乌衣况推笏，黄甲必还毡。",
      "华发询安问，重瞳览奏篇。",
      "此行宜努力，忠孝几人全。"
    ]
  },
  {
    "id": "2e89e420eaa83506d1b7cd8539cb3ae9",
    "title": "林贡士哀诗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "秋赋空高荐，春官辄报闻。",
      "坡公遗李廌，合辈愧刘蕡。",
      "铁砚三升墨，银袍四尺坟。",
      "自言阴骘远，鹤表会干云。"
    ]
  },
  {
    "id": "2e89e420eaa8350654a5618a92de6ace",
    "title": "故襄师陈端明挽诗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "公昔加黄钺，堂堂国势尊。",
      "边人开北户，索虏祭南门。",
      "军册甲寅报，炊烟戊己屯。",
      "吴儿勿轻议，公论在襄樊。"
    ]
  },
  {
    "id": "2e89e420eaa8350654a5618aa4465e80",
    "title": "故襄师陈端明挽诗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "部曲吞声惜，朝廷拊髀思。",
      "谁知钓璜叟，堪将渡辽师。",
      "无复湟中谷，空馀岘首碑。",
      "韩门翱湜在，行状与铭诗。"
    ]
  },
  {
    "id": "2e89e420eaa83506f601e666cf033ef0",
    "title": "挽王礼部二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "留滞身犹健，招延鬓已皤。",
      "竟无金实橐，虚有锦为窠。",
      "貂角传空响，蛾眉妒渐多。",
      "向来真率伴，回首半消磨。"
    ]
  },
  {
    "id": "2e89e420eaa83506f601e6661ed9079b",
    "title": "挽王礼部二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "曲学多希世，方穿竟忤时。",
      "麈谈巾垫角，燕处案齐眉。",
      "峙鹄非常秀，离鸾得许悲。",
      "残年有何乐，偏作故人诗。"
    ]
  },
  {
    "id": "2e89e420eaa83506de0ec91b12ab4092",
    "title": "送归善郑主簿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "境胜多遗迹，州贫异旧闻。",
      "雌堂方致士，矮屋可烦君。",
      "黄放无遐迩，朱勾有惰勤。",
      "岭民如见问，白首布襦裙。"
    ]
  },
  {
    "id": "2e89e420eaa83506f1a1ab10bc1fffbd",
    "title": "陈倩调真阳尉奉台檄摄潮阳尉小诗将别",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "相阀白眉子，吾家坦腹郎。",
      "莫贪鸢雾里，小住鳄溪傍。",
      "粤橐无卷石，韩祠有瓣香。",
      "两翁各钟念，安讯托风樯。"
    ]
  },
  {
    "id": "2e89e420eaa835068410fc915730aa75",
    "title": "题方元吉诗卷",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "古来名世者，一字费吟哦。",
      "物贵常因少，诗传不在多。",
      "词人三影句，处士五噫歌。",
      "子壮吾衰矣，无因共琢磨。"
    ]
  },
  {
    "id": "2e89e420eaa8350609b7e1a07762e293",
    "title": "送赵将崇慹一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "边地犹防哨，中原屡失机。",
      "君豪横槊去，吾老荷锄归。",
      "昔被毛锥误，今凭羽扇挥。",
      "军前需露布，陛下久宵衣。"
    ]
  },
  {
    "id": "2e89e420eaa8350616069c545643bac4",
    "title": "䂬陈贡士挽诗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "早佩廉丞训，中偕计吏行。",
      "那知身啬报，仅见子成名。",
      "表里高阳氏，铭阡辅嗣孙。",
      "他年燎黄诰，亦足慰幽明。"
    ]
  },
  {
    "id": "2e89e420eaa835069029cc09c2d86676",
    "title": "和朱主簿四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "在朝无友助，于野有人同。",
      "生愧饮牛叟，死惭招鹤翁。",
      "未应千载后，也似百年中。",
      "一掬珠林泪，凭高洒北风。"
    ]
  },
  {
    "id": "2e89e420eaa835069029cc09a0542bdd",
    "title": "和朱主簿四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "玉座怀贤远，黄扉取友端。",
      "吾方观治象，渠忍铩祥鸾。",
      "家学应难改，贤名已不刊。",
      "三年无一字，怀旧忽汍澜。"
    ]
  },
  {
    "id": "2e89e420eaa835069029cc0975cc3dd0",
    "title": "和朱主簿四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "耄矣犹耽学，天乎不背师。",
      "仅馀芭受业，曾许赐言诗。",
      "鲁兀存尊足，虞翻乏媚姿。",
      "回头谢房魏，努力辅明时。"
    ]
  },
  {
    "id": "2e89e420eaa835069029cc09a3446e98",
    "title": "和朱主簿四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "君思清如许，吾诗浅矣哉。",
      "不能具刍饭，虚辱受琼瑰。",
      "伊洛推游谢，韩欧赏孟梅。",
      "武夷老仙伯，相引上蓬莱。"
    ]
  },
  {
    "id": "2e89e420eaa83506b9306dafdbf7ed3a",
    "title": "赠郭相士俊夫",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "东郭无全履，南辕似转蓬。",
      "自惭老中垒，莫误小林宗。",
      "若见同胞子，为言秃鬓翁。",
      "衰年不堪玩，一病一龙钟。"
    ]
  },
  {
    "id": "2e89e420eaa8350683a3ded65190fae6",
    "title": "送赵知录与启",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "饯送多逢掖，俱怀倒屣恩。",
      "浮图无合颖，冤狱有平反。",
      "辇路催华毂，山城漫彩门。",
      "病翁不下榻，判袂一销魂。"
    ]
  },
  {
    "id": "2e89e420eaa83506a9ab9f4132e8d21c",
    "title": "送陈使君二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "博士曾森戟，甘棠爱尚新。",
      "漫馀受廛叟，获见拜厅人。",
      "醴酒多延士，蒲鞭不及民。",
      "一年三易守，无乃送迎频。"
    ]
  },
  {
    "id": "2e89e420eaa83506a9ab9f41354e8385",
    "title": "送陈使君二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "庞老趋城少，严公出郭多。",
      "难攀逸民传，堪举力田科。",
      "夙昔烦驺哄，从今闭雀罗。",
      "若逢两狨橐，应问一渔蓑。"
    ]
  },
  {
    "id": "2e89e420eaa835065f7e1d1fd23cd51e",
    "title": "挽王助教",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "彼此俱丁未，相逢忆少时。",
      "工书有筋骨，嗜句入肝脾。",
      "鲁泮郎君秀，唐官助教卑。",
      "直须燎黄诰，方慰蓼莪悲。"
    ]
  },
  {
    "id": "2e89e420eaa8350654944b77a8a5fd70",
    "title": "雪观顾夫人哀诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "贞烈过男子，当于简册求。",
      "剪鬟众宾款，断臂六臣羞。",
      "防墓铭旌远，泷冈宰树秋。",
      "可怜彤管废，史笔未曾收。"
    ]
  },
  {
    "id": "2e89e420eaa8350654944b776a70024f",
    "title": "雪观顾夫人哀诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "吾母尤高洁，夫人亦步趋。",
      "书窗共残烛，禅几对团蒲。",
      "不愧顾家妇，能存赵氏孤。",
      "郎君奉鸾诰，聊足报亲劬。"
    ]
  },
  {
    "id": "2e89e420eaa835067eacabb43f04eb92",
    "title": "送尉侄",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忽有先驱至，相迎看武夷。",
      "尉尤去民近，汝勿叹官卑。",
      "不必求三步，惟当戒四知。",
      "要令人刮眼，云是挺之儿。"
    ]
  },
  {
    "id": "2e89e420eaa83506e54f5ab62052e499",
    "title": "送封州方法曹",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "地远无迎吏，州城若个边。",
      "宁甘茅屋粥，勿饮石门泉。",
      "旋橐挑诗卷，家书托客船。",
      "安知二千石，不荐议曹贤。"
    ]
  },
  {
    "id": "2e89e420eaa8350616337d0bf177206c",
    "title": "赠唐谷",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "唐氏源流远，奇才每间生。",
      "勤于骚有分，举以相知名。",
      "吾子攻诗苦，先民耻艺成。",
      "常卿不可见，见汝眼犹明。"
    ]
  },
  {
    "id": "2e89e420eaa835062a720af5b5a527c8",
    "title": "贺秘书弟提举崇禧",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "句曲除书至，山灵亦喜闻。",
      "皆云新管辖，还是小茅君。",
      "无粟可舂惠，有薇堪采分。",
      "已盟猿鹤了，不怕客移文。"
    ]
  },
  {
    "id": "2e89e420eaa83506dfd4b5321831cc3a",
    "title": "次韵",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不惟慵进取，兼亦断知闻。",
      "交友赤松子，弟兄孤竹君。",
      "共寻对床约，更割半山分。",
      "新敕冰衔峻，何须刻籍文。"
    ]
  },
  {
    "id": "2e89e420eaa835060b11abbfe51f9741",
    "title": "余辛卯岁卧病郡",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "晚悟河难塞，收方入枕函。",
      "五穷衰并现，百病老皆谙。",
      "强起留奚益，全归死亦甘。",
      "癃残愧英妙，努力勿多谈。"
    ]
  },
  {
    "id": "2e89e420eaa835060b11abbfe0cfbd92",
    "title": "余辛卯岁卧病郡",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "如闻攻老拙，颇似斫虚空。",
      "众口嘲投阁，新眉妒入宫。",
      "一身槁梧上，百岁大槐中。",
      "莫叹形骸废，姑留两颊红。"
    ]
  },
  {
    "id": "2e89e420eaa8350676dd521f77185d67",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五憎",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "伺夜偏乘隙，逢人辄噬肤。",
      "不饶豫让炭，肯恕玉环酥。",
      "闇空愁逢蝠，虚檐巧避蛛。",
      "吾无红拂妓，姑命小奴驱。"
    ]
  },
  {
    "id": "2e89e420eaa8350676dd521f0ced5995",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五憎",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "绛帕妖方士，青襟小茂才。",
      "集瓜讥汝否，止棘刺谁哉。",
      "倏忽寻声去，曾无濯足来。",
      "吾衰臂力短，驱去复飞回。"
    ]
  },
  {
    "id": "2e89e420eaa8350676dd521fd842f8b2",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五憎",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "么么常情忽，潜形未易知。",
      "嗅香太尉足，起粟婕妤肌。",
      "醯瓮偏常集，纱厨巧似窥。",
      "平生长麈尾，至此竟难麾。"
    ]
  },
  {
    "id": "2e89e420eaa8350676dd521f8ab4baac",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五憎",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "物理或难诘，疑经多未通。",
      "蜚虽笔麟史，荔不产龟蒙。",
      "记异因同蜮，为灾岂减螽。",
      "恨余非博识，安敢注鱼虫。"
    ]
  },
  {
    "id": "2e89e420eaa8350676dd521f5b4c4579",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五憎",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不觉渠泥臭，偏依井干蹲。",
      "声尤粗水鸟，腹欲大河豚。",
      "焚鞠存经训，如簧避谮言。",
      "主人方戒杀，毋怪尔徒喧。"
    ]
  },
  {
    "id": "2e89e420eaa835068ecb271bf1b3f7bf",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五爱",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "天不生斯物，将如冻者何。",
      "为谁忙作茧，到底化为蛾。",
      "种至春还育，功于世最多。",
      "香闺不知织，岁岁赐香罗。"
    ]
  },
  {
    "id": "2e89e420eaa835068ecb271bda2d207b",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五爱",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "兹虫虽小物，一一抱微忠。",
      "多士从先主，群臣立悼公。",
      "献花朝贡谨，酿蜜国储丰。",
      "处仲目空露，名居畔逆中。"
    ]
  },
  {
    "id": "2e89e420eaa835068ecb271b02b651ff",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五爱",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "占断十分清，飞来一点轻。",
      "死还为腐草，生怕傍长檠。",
      "扇扑随风远，囊盛彻夜明。",
      "藜灯与莲炬，不似尔多情。"
    ]
  },
  {
    "id": "2e89e420eaa835068ecb271bf43203be",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五爱",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "未省吞腥腐，惟承晚露餐。",
      "三生齐女怨，千首孟郊寒。",
      "腹馁鸣尤激，身轻蜕不难。",
      "何须珥华冕，吾欲挂吾冠。"
    ]
  },
  {
    "id": "2e89e420eaa835068ecb271bfe711251",
    "title": "昔陈北山赵南塘二老各有观物十咏笔力高妙暮年偶效颦为之韵险不复和也五爱",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "古云龟与鹤，阅世寿尤长。",
      "试问刳肠卜，何如曳尾藏。",
      "有灵宁毁椟，无用且支床。",
      "吸视堪传否，仙家不死方。"
    ]
  },
  {
    "id": "2e89e420eaa83506f8784d274b2a811a",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "细比蝇须类，凶加豹脚名。",
      "飞扬新得势，么喝远闻声。",
      "抱怨芳筋露，惊眠玉颊赪。",
      "天公许姑息，长养更生成。"
    ]
  },
  {
    "id": "2e89e420eaa83506f8784d27b0b13b0f",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "了不分芳臭，营营浪自喧。",
      "士为女听惑，溷比帝居尊。",
      "鱼馁庖难脍，瓜香圃欠樊。",
      "冰霜不恕汝，卦义取诸坤。"
    ]
  },
  {
    "id": "2e89e420eaa83506f8784d27f361fbc1",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "绝喜有肉汉，何嫌逐臭夫。",
      "形悭一粒粟，口遍四方糊。",
      "鲁叟袗絺绤，荆卿袖匕图。",
      "朝来询酒瓮，莫已变酸无。"
    ]
  },
  {
    "id": "2e89e420eaa83506f8784d273f8bf823",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "闽人尤惜荔，鲁史首书灾。",
      "秽德非常臭，鲜装若自媒。",
      "今年暂枵腹，来世勿投胎。",
      "安得清风扫，何忧绛实隤。"
    ]
  },
  {
    "id": "2e89e420eaa83506f8784d27a023588d",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "嘈杂乘阴雨，跳梁占废池。",
      "张唇谁不厌，磔腹帝宁私。",
      "足踏银床险，身蒙锦袄痴。",
      "世方多吻士，吾有感于斯。"
    ]
  },
  {
    "id": "2e89e420eaa83506f8784d27276f19f5",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "姑妇晨妆废，其他务未遑。",
      "愁逢桑叶贵，贫共织灯光。",
      "战士支衣众，宫嫔剪彩忙。",
      "可怜功最大，不待华清汤。"
    ]
  },
  {
    "id": "2e89e420eaa83506f8784d271879cffd",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "出穴营新邑，分房定嗣君。",
      "共为绵蕝礼，各效采花勤。",
      "暮返宜修夕，晨趋每辨昕。",
      "逢人施毒虿，宁比细腰云。"
    ]
  },
  {
    "id": "2e89e420eaa83506f8784d27f9c9b901",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忽忽聚还散，荧荧暗复明。",
      "去嫌灭烛秽，来照读书清。",
      "不必烦罗扇，何妨屏铁檠。",
      "蚌珠大如月，不及尔身轻。"
    ]
  },
  {
    "id": "2e89e420eaa83506f8784d27806538a7",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "所谓善鸣者，泠然入耳清。",
      "为谁弦雅奏，举世赏繁声。",
      "露可充渠腹，泉堪濯我缨。",
      "直令抱枝槁，终不肯蝇营。"
    ]
  },
  {
    "id": "2e89e420eaa83506f8784d27aa3cbbe9",
    "title": "诘旦思之世岂有不押之韵辄和北山十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "未必灵于己，徒令厌我龟。",
      "元君虚见梦，太卜不能知。",
      "偶活因涂尾，宁饥勿朵颐。",
      "会携渠与鹤，海上访安期。"
    ]
  },
  {
    "id": "2e89e420eaa83506a97ea92ec540cc43",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "聚群雷乍喊，乘暗月初斜。",
      "至黠穿怀袖，虽微具爪牙。",
      "麈挥那肯去，扇障不能遮。",
      "近水尤喧聒，殊妨赏藕花。"
    ]
  },
  {
    "id": "2e89e420eaa83506a97ea92eb0ddd8bb",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "甚矣形骸秽，居然孕育繁。",
      "来常屯几格，去不离墙藩。",
      "□□多朋类，鸡鸣误妇言。",
      "至今宾与主，相对废盘餐。"
    ]
  },
  {
    "id": "2e89e420eaa83506a97ea92e87aa6375",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "倏来如诇伺，奇中费堤防。",
      "最善逃形影，恶知辨臭香。",
      "□□□不见，乌获臂空攘。",
      "□诧藏幽密，其如盖愈彰。"
    ]
  },
  {
    "id": "2e89e420eaa83506a97ea92ef313e037",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□□□负汝，作意欲空之。",
      "童子持竿□，□家挂纸祈。",
      "□□□已载，蔡谱偶然遗。",
      "秋至扫□□，殆非人力为。"
    ]
  },
  {
    "id": "2e89e420eaa83506a97ea92e20bd5cb1",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "雨恋池三尺，晴窥月一方。",
      "未□□□□，敢望若并洋。",
      "□怪曾惊耳，仝嗔欲刃肠。",
      "谁能□□□，老子欲追凉。"
    ]
  },
  {
    "id": "2e89e420eaa83506a97ea92e1123ed6f",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "初见微于□，徐惊巧入神。",
      "忽然缠作茧，信矣出如纶。",
      "桑绕罗敷舍，机鸣孟母邻。",
      "明当晒新□，霁月镕□□。"
    ]
  },
  {
    "id": "2e89e420eaa83506a97ea92e77786f74",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "大计当传子，齐盟共定王。",
      "不惟分户牖，亦自峙糇粮。",
      "修□疑知礼，谋迁似辨方。",
      "朱门需蜜蜡，空费一春忙。"
    ]
  },
  {
    "id": "2e89e420eaa83506a97ea92eb7d84a60",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "密疏多不定，来往少曾停。",
      "穿幌非阴燐，窥窗若曙星。",
      "微能破幽暗，高欲傍青冥。",
      "忽起江湖思，微茫隔远汀。"
    ]
  },
  {
    "id": "2e89e420eaa83506a97ea92e80668fa1",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "短歌殊不足，袅袅发长吟。",
      "□□□□□，□□□□□。",
      "渴饥资坠露，栖止□□阴。",
      "痀偻安知道，区区有巧心。"
    ]
  },
  {
    "id": "2e89e420eaa83506a97ea92e0fb4d36a",
    "title": "又和南塘十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□□渔辄获，元□□几戕。",
      "不足烦三顾，毋宁且□□。",
      "刳钻供卜筮，巾笥沐恩光。",
      "何似泥中伏，朝朝出太阳。"
    ]
  },
  {
    "id": "2e89e420eaa83506f8693e496ec0f132",
    "title": "送金仙上人罢讲",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "翻经岩电眼，竖拂海潮音。",
      "暂卓飞空锡，坚辞布地金。",
      "忉忉菩萨语，切切老婆心。",
      "明日入山去，城中何处寻。"
    ]
  },
  {
    "id": "2e89e420eaa83506e7f672cea77ec8e5",
    "title": "答仙游黄尉岩孙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "乡近尤谙俗，山深莫掩名。",
      "士皆夸尉好，民亦诵官清。",
      "入幕交游少，依僧去住轻。",
      "它年汉廷上，定不愧黄生。"
    ]
  },
  {
    "id": "2e89e420eaa83506c5d4ba46e9da4e73",
    "title": "挽毅斋郑观文二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "嘉定名尤重，端平眷最浓。",
      "子虽曾摄相，公自要明农。",
      "尚意宣麻拜，俄惊斩板封。",
      "白头西府掾，无复奉从容。"
    ]
  },
  {
    "id": "2e89e420eaa83506c5d4ba46aad03d24",
    "title": "挽毅斋郑观文二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "卷服辞三事，深衣立一儒。",
      "羞扶孔公杖，宁入洛英图。",
      "鉴已云亡矣，梁其不坏乎。",
      "纷纷扫门客，曾拜董陵无。"
    ]
  },
  {
    "id": "2e89e420eaa83506097c03c0d85b0a4f",
    "title": "挽郑宣教",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "传嫡生枢府，耽书肖肯亭。",
      "未论禽拜后，姑喜鲤趋庭。",
      "葛帔悲交态，瑶环忆妙龄。",
      "吾无施力处，遗恨托于铭。"
    ]
  },
  {
    "id": "2e89e420eaa835065e6837d4958f307a",
    "title": "挽韩母李氏",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "持家霜满鬓，誓口铁为心。",
      "兄戴万钟禄，黔娄一布衾。",
      "嘉宾怀截发，孤女感抽簪。",
      "遗庆观贤子，交游属望深。"
    ]
  },
  {
    "id": "2e89e420eaa835062cd0c7f8e6200582",
    "title": "挽徐吏部二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "仰钻无篚实，平进少梯媒。",
      "一鹤竟归去，万牛难挽回。",
      "空驰驿使召，不见省郎来。",
      "欲挂原头剑，徐君安在哉。"
    ]
  },
  {
    "id": "2e89e420eaa835062cd0c7f8d196d18b",
    "title": "挽徐吏部二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔过高阳里，宫墙许一窥。",
      "有楼藏册子，无院处歌姬。",
      "罗雀闭穷巷，杀鸡留晚炊。",
      "欲携船鲫往，道远叹吾衰。"
    ]
  },
  {
    "id": "2e89e420eaa835062f6db816edab199e",
    "title": "挽蔡遵府阁学二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "外庸为世冠，内守与时乖。",
      "鲠论传文懿，麟编法止斋。",
      "晚方颛史笔，早不面公槐。",
      "已病犹箴谏，难忘耿耿怀。"
    ]
  },
  {
    "id": "2e89e420eaa835062f6db81682dd3afa",
    "title": "挽蔡遵府阁学二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "俱侍清光迩，相看素发稠。",
      "已拚老聃去，尚意孔戣留。",
      "雌甲何其厄，同庚只么休。",
      "龙钟不出户，持此诔新丘。"
    ]
  },
  {
    "id": "2e89e420eaa835063decbe37300659a7",
    "title": "送黄□赴补",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "泽宫选新俊，鼓箧者云从。",
      "此士堪穿札，同人学避锋。",
      "朝家方教胄，天子必临雍。",
      "去去飞潜异，云山隔几重。"
    ]
  },
  {
    "id": "2e89e420eaa835060f77a65ecc122a06",
    "title": "送赵司理归永嘉",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "终岁闭柴荆，于君面尚生。",
      "客谈花判健，民道李官清。",
      "方喜片言折，忽因微罪行。",
      "吕侯今秉钺，羔雁必来迎。"
    ]
  },
  {
    "id": "2e89e420eaa835060444d00c2d14eec5",
    "title": "送林宽夫父子",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "家学有渊源，传之于艾轩。",
      "三珠生老蚌，百鸟避雏鹓。",
      "同进谁争贺，诸生定闭蕃。",
      "吾穷无可赆，握手赠君言。"
    ]
  },
  {
    "id": "2e89e420eaa8350685c9f5f02a633e07",
    "title": "挽陈判官",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□□□兵少，匹马命如丝。",
      "宝玦化为烬，锦囊存者诗。",
      "无丹驻光景，有雪上须眉。",
      "坐阅君三世，如之何勿思。"
    ]
  },
  {
    "id": "2e89e420eaa8350673538ea095b652d8",
    "title": "梅花一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "造化生尤物，居然冠众芳。",
      "东家傅粉白，西域返魂香。",
      "真可婿芍药，未妨妃海棠。",
      "平生恨欧九，极口说姚黄。"
    ]
  },
  {
    "id": "2e89e420eaa83506cbf6a5488f622789",
    "title": "答建士谢旿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "贽余一两卷，览罢恍然惊。",
      "老子犹坚壁，偏师忽劫营。",
      "今人轻雅道，造物靳诗名。",
      "自笑空空者，将何赠尔行。"
    ]
  },
  {
    "id": "2e89e420eaa83506cbf6a5486253b4ad",
    "title": "答建士谢旿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "偶有幽人访，柴门始一开。",
      "大颠留偈去，小谢袖诗来。",
      "襆被嫌三宿，挑灯读百回。",
      "惟应双屐齿，历历在莓苔。"
    ]
  },
  {
    "id": "2e89e420eaa83506d2d7200dd8a95bf3",
    "title": "挽安溪黄丞",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "未得毛锥力，空将铁砚磨。",
      "暗投主司老，私淑里人多。",
      "三韭何妨饱，双松不待哦。",
      "乡邻惜耆旧，为辍相舂歌。"
    ]
  },
  {
    "id": "2e89e420eaa835065860ba663d096ec4",
    "title": "题赵主簿省试议并以将行",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "世儒通易少，公子信人豪。",
      "几载韦编绝，三篇纸价高。",
      "素心鄙温饱，馀事及风骚。",
      "台阃招徕广，勾朱不足劳。"
    ]
  },
  {
    "id": "2e89e420eaa83506da249e1f65b019f4",
    "title": "记梦",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔梦趋旃厦，巍冠预讲论。",
      "孤忠鄙张禹，薄命类虞翻。",
      "稍觉刍言戆，徐瞻玉色温。",
      "放臣绝朝谒，无路可酬恩。"
    ]
  },
  {
    "id": "2e89e420eaa83506cfa9d31cafd36ab7",
    "title": "挽方惠倅",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "家谱推贤裔，乡评号吉人。",
      "佩银成短梦，冠玉漫长身。",
      "朱轸鸾胶断，青林鹤表新。",
      "空令柱下史，反惜幕中宾。"
    ]
  },
  {
    "id": "2e89e420eaa8350649f3cf7b66f7a386",
    "title": "挽南雄林使君",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "东路归何及，南柯梦忽醒。",
      "居然鸣挽铎，都未制斋铃。",
      "官已题华表，名空录御屏。",
      "遥知泉下意，犹待竹溪铭。"
    ]
  },
  {
    "id": "2e89e420eaa83506b8774ac4365d94d3",
    "title": "林贵州哀诗二首其一",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "四壁空留宅，双旌漫典州。",
      "无钱堆别屋，有石压归舟。",
      "纵未封孙叔，犹当庙柳侯。",
      "吾铭皆实录，亦足继前修。"
    ]
  },
  {
    "id": "2e89e420eaa83506ba2a5a37f818b922",
    "title": "题近稿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "吾年开八秩，形槁更心灰。",
      "禅缚病居士，诗殃冻秀才。",
      "无功上麟阁，有案在乌台。",
      "攻苦三千首，谁曾著价来。"
    ]
  },
  {
    "id": "2e89e420eaa83506ba2a5a3767a51a59",
    "title": "题近稿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "世间小家数，不瘦失之寒。",
      "都未饱鲸脍，徒然烹虮肝。",
      "于今无对垒，亘古有荒坛。",
      "改窜无全句，明朝更取看。"
    ]
  },
  {
    "id": "2e89e420eaa83506636ec7bb7852f19e",
    "title": "挽林韶州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "堕落红巾手，崎岖白刃间。",
      "死难令北面，囚尚著南冠。",
      "汉使无金赎，相如与璧还。",
      "都将双鬓雪，换得两轮丹。"
    ]
  },
  {
    "id": "2e89e420eaa83506636ec7bbfc8e17ec",
    "title": "挽林韶州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "东起平戎策，铃斋昼掩扉。",
      "身留峤南老，饷至洛中稀。",
      "瘴自茅花起，丧同薏苡归。",
      "不知汤介子，朝论是耶非。"
    ]
  },
  {
    "id": "2e89e420eaa83506f53592e6db943baa",
    "title": "送林知录",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "狗监知才子，雌堂惜上宾。",
      "归船载画重，清俸买书贫。",
      "已作扶犁叟，难留拄笏人。",
      "洛英如见问，为说卧漳滨。"
    ]
  },
  {
    "id": "2e89e420eaa83506da88cb39c5a49698",
    "title": "周天益辞归延平",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自说镡津上，辛勤葺数楹。",
      "一家侨寄活，只手拮据成。",
      "俗薄诗人厄，州贫太守清。",
      "闻君不由径，想见揽衣迎。"
    ]
  },
  {
    "id": "2e89e420eaa8350634c7f06c6935d265",
    "title": "送仙游黄尉",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "三载仙溪上，萧然少府厅。",
      "不曾填格日，但见纂图经。",
      "黄绶离卑冗，青衿冒典刑。",
      "泉潮相接壤，尤可奉亲庭。"
    ]
  },
  {
    "id": "2e89e420eaa835068d079bab70288023",
    "title": "虎暴二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "趫捷超山径，咆哮啖土墙。",
      "昔无当道卧，今有税人场。",
      "班特归栏早，韩卢入窦忙。",
      "四方多伏弩，未可恃雄强。"
    ]
  },
  {
    "id": "2e89e420eaa835068d079bab7f5297ab",
    "title": "虎暴二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "噬至饱而止，出为饥所驱。",
      "东邻栈失羖，西舍厩亡驹。",
      "浪说裴旻射，难施抱朴符。",
      "雌雄已堪畏，况挟小於菟。"
    ]
  },
  {
    "id": "2e89e420eaa83506dd118ce02f2c167d",
    "title": "尉侄",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "犹子知余嗜，封来半尺绡。",
      "谁将一兔颖，写作百鹪鹩。",
      "具体侔针粟，卑飞集苇苕。",
      "笑他九万里，辛苦上云霄。"
    ]
  },
  {
    "id": "2e89e420eaa8350628417ff23497ae87",
    "title": "惜笋二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "主人尤爱竹，老病鲜窥园。",
      "粟鼠竞携子，箨龙空长孙。",
      "化为玉版去，留得锦绷存。",
      "虽有监临者，贪眠昼闭门。"
    ]
  },
  {
    "id": "2e89e420eaa8350628417ff20f4223b1",
    "title": "惜笋二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "手移孤竹氏，遍地长孙枝。",
      "挺挺堪传嫡，疏疏欲咎谁。",
      "汝馋犹可忍，吾俗恐难医。",
      "虽有监临法，宽柔不忍施。"
    ]
  },
  {
    "id": "2e89e420eaa835064a768a1c5baace7f",
    "title": "挽薛潮州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "醇谨真贤胄，廉能亦吏师。",
      "潘花一手种，韩木百年思。",
      "良友招魂些，遗民堕泪碑。",
      "今无黄绢笔，书墓叹吾衰。"
    ]
  },
  {
    "id": "2e89e420eaa83506b869291a3aeaaa7c",
    "title": "挽方宜人二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "贫道我儿孝，姑云此妇贤。",
      "诸郎丹穴种，夫子玉堂仙。",
      "□□□宁忍，煎胶法不传。",
      "多情潘骑省，应赋悼亡篇。"
    ]
  },
  {
    "id": "2e89e420eaa83506b869291a48251556",
    "title": "挽方宜人二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "分断金钗股，全遮玉镜辉。",
      "竟令鸾独舞，愁见雉双飞。",
      "月照梁鸿案，尘凝孟母机。",
      "平生竺乾学，至此是真归。"
    ]
  },
  {
    "id": "2e89e420eaa8350615e8f4a2b294a93f",
    "title": "记颜二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不冻肩山耸，方暄鬓雪浓。",
      "或云寿者相，敢道德人容。",
      "补助无灵药，扶持赖瘦筇。",
      "傍观莫相笑，年事合龙钟。"
    ]
  },
  {
    "id": "2e89e420eaa8350615e8f4a2d0e8b3c8",
    "title": "记颜二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "恰才犹两髧，倏忽已双皤。",
      "昔似卫洗马，今成郭橐驼。",
      "窝中老康节，龛里活弥陀。",
      "纵使加冠剑，其如丑怪何。"
    ]
  },
  {
    "id": "2e89e420eaa83506dc71cc5a289720b5",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "闽土资生少，农家作苦多。",
      "尚能盖牛屋，未肯入鸡窠。",
      "社里戴花舞，原头拾穗歌。",
      "设令生汉代，堪冠力田科。"
    ]
  },
  {
    "id": "2e89e420eaa83506dc71cc5a30eea659",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "场圃先修筑，囷仓次补完。",
      "坐居邻叟下，身杂役夫间。",
      "荷蓧侵星出，肩禾束蕴还。",
      "小窗残卷在，未敢便偷闲。"
    ]
  },
  {
    "id": "2e89e420eaa83506dc71cc5a04cb7674",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "此日田舍汉，当年省禁臣。",
      "丝纶隔世事，蓑笠暮年身。",
      "龙弃真初祖，羊求在近邻。",
      "南朝足名士，吾独爱吾真。"
    ]
  },
  {
    "id": "2e89e420eaa83506dc71cc5ae592088a",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "事国尝陈力，明农晚乞骸。",
      "击鲜儿勿费，执酱老难偕。",
      "仅可从沮溺，安能望赐回。",
      "几曾识奇字，门外客休来。"
    ]
  },
  {
    "id": "2e89e420eaa83506dc71cc5a2891d9ed",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "小筑三家聚，新篘万户春。",
      "昔豪几腐胁，今病罕沾唇。",
      "太古华胥氏，丰年畏垒人。",
      "超然市朝外，未易葛天民。"
    ]
  },
  {
    "id": "2e89e420eaa83506dc71cc5af42a347d",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "畴昔元疏懒，如今转耄荒。",
      "都忘高士传，仅记庶人章。",
      "栖亩牛羊饱，开囷雀鼠忙。",
      "老农识惭愧，先议道官仓。"
    ]
  },
  {
    "id": "2e89e420eaa83506dc71cc5a44545d46",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "小榭无丹雘，低墙略塈茨。",
      "辛勤趋穑事，快活过花时。",
      "懒献嘉禾颂，闲赓滞穗诗。",
      "幸生太平世，不乐复何为。"
    ]
  },
  {
    "id": "2e89e420eaa83506dc71cc5a25488b27",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "浅圳须穿浚，荒畦要粪除。",
      "何尝舍耒出，亦或带经锄。",
      "古有神农学，今传泛胜书。",
      "野儒曾涉猎，未可议空疏。"
    ]
  },
  {
    "id": "2e89e420eaa83506dc71cc5a9ac1787a",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "比屋篝车满，深林鼓笛喧。",
      "簇花迎妇担，抛果浴儿盆。",
      "古礼曾求野，先民或灌园。",
      "子孙记吾语，切勿羡华轩。"
    ]
  },
  {
    "id": "2e89e420eaa83506dc71cc5aaf75eaa7",
    "title": "田舍即事十首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "凋邑租符紧，荒祠木偶新。",
      "吏谈长官健，巫托社公嗔。",
      "烹犬看承客，吹螺降送神。",
      "二豪怀肉返，去诳别村人。"
    ]
  },
  {
    "id": "2e89e420eaa8350652ea2ffba889d47c",
    "title": "挽方倅岩仲二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "上世师朱氏，慈闱祖艾轩。",
      "惓惓纂遗绪，历历识前言。",
      "柳记多先友，迁书赖外孙。",
      "悲哉此奇士，寂寞向寒原。"
    ]
  },
  {
    "id": "2e89e420eaa8350652ea2ffb302bed1b",
    "title": "挽方倅岩仲二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "身后青名在，辛勤卜此阡。",
      "书丹翰林笔，埋玉息庵钱。",
      "葛帔孤谁托，蒿簪妇亦贤。",
      "许丞无事业，千古以廉传。"
    ]
  },
  {
    "id": "2e89e420eaa8350602d038ac1d4b15f6",
    "title": "挽郑郎公卫",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "灯窗磨岁月，竹帛勒功名。",
      "晦迹溪西隐，终身谷口耕。",
      "似山犹有漏，于佛悟无生。",
      "尚喜家驹骏，何惭辅嗣甥。"
    ]
  },
  {
    "id": "2e89e420eaa8350602d038ac20bf3a2f",
    "title": "挽郑郎公卫",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "遗言传属纩，内则冠幽闺。",
      "刘尹真长妹，黔娄处士妻。",
      "鸾离暮年恨，鹤吊冻云迷。",
      "慧性无生灭，幡花导向西。"
    ]
  },
  {
    "id": "2e89e420eaa8350693e37a34f2742a30",
    "title": "夜坐二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "坐久乌薪尽，呼童扫叶忙。",
      "海风过雪冷，冬夜抵年长。",
      "故纸真糟粕，枯骴孰臭香。",
      "老无闲记性，读罢转头忘。"
    ]
  },
  {
    "id": "2e89e420eaa8350693e37a346247c6a4",
    "title": "夜坐二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "并拥三重絮，犹新二尺檠。",
      "屋高先见月，城远忽闻更。",
      "藜杖光芒歇，茅柴力量轻。",
      "若非檐铁响，淡杀老书生。"
    ]
  },
  {
    "id": "2e89e420eaa83506467920c18b90aa65",
    "title": "赠洪道人圆定",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "道人三昧力，手阅几岩砖。",
      "既用功追琢，何忧质得坚。",
      "玉因石攻美，月以斧修圆。",
      "非遇良工剖，陶泓不受镌。"
    ]
  },
  {
    "id": "2e89e420eaa83506a7fb92a30f5d67d8",
    "title": "人日",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "元日至人日，未有不晴时。",
      "剥复观周易，吟哦及杜诗。",
      "将开户北向，折到杏南枝。",
      "不得东风力，余寒岂易支。"
    ]
  },
  {
    "id": "2e89e420eaa8350680249891d511f1a5",
    "title": "送黄户曹",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "拂榻迟居久，今才问戍瓜。",
      "海乡真佛国，府主似包家。",
      "友喜吟添稿，胥惊判有花。",
      "笋柑妙天下，长铗不须嗟。"
    ]
  },
  {
    "id": "2e89e420eaa83506bbc123adfaabc7ff",
    "title": "挽朱吏部子明二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "渡江太史后，当世大儒门。",
      "诸老贤宗子，文公爱嫡孙。",
      "不来陪讲席，却去护留屯。",
      "寂寞冯唐老，无人为上言。"
    ]
  },
  {
    "id": "2e89e420eaa83506bbc123ad916e9270",
    "title": "挽朱吏部子明二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忝居言偃室，偶在郑公乡。",
      "尽识阶庭秀，多窥屋壁藏。",
      "数行杜陵泪，一瓣孔林香。",
      "吾老无行役，何由沥奠觞。"
    ]
  },
  {
    "id": "2e89e420eaa83506489c45924373599d",
    "title": "挽陈梧州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "谷目多名士，西轩与石门。",
      "族皆通一谱，君独秀诸孙。",
      "叔季斯人少，耆英几个存。",
      "可怜同社叟，反袂赋招魂。"
    ]
  },
  {
    "id": "2e89e420eaa83506489c459230593877",
    "title": "挽陈梧州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "小室夷之筑，荒州舜所藏。",
      "身过冰檗苦，面带瘴茅黄。",
      "察使临阳子，遗民笑化光。",
      "定知廉吏传，他日一名香。"
    ]
  },
  {
    "id": "2e89e420eaa83506d5a41b2d3c6294f1",
    "title": "别宋倅一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "往昔少司农，朱幡牧刺桐。",
      "见碑怀叔子，有庙祀文翁。",
      "家法惟清白，军储必腐红。",
      "遥知门户肃，不与贾胡通。"
    ]
  },
  {
    "id": "2e89e420eaa835065371e7e77bf277c3",
    "title": "送方楷之官",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "博雅今萧翼，招延小孟尝。",
      "虽操牙算子，不废□□□。",
      "秘箧珍储富，公车荐墨香。",
      "惟应猿鹤怨，三载□□房。"
    ]
  },
  {
    "id": "2e89e420eaa83506b4786435f78005aa",
    "title": "余自戊申春得疾止酒十年戊午秋开",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "久罢长鲸吸，宁逃鼹鼠嘲。",
      "不蒙药王力，误绝曲生交。",
      "扑鼻诗情动，浇胸世事抛。",
      "暮龄寻旧好，如以漆投胶。"
    ]
  },
  {
    "id": "2e89e420eaa83506b4786435ed38e301",
    "title": "余自戊申春得疾止酒十年戊午秋开",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自是病躯孱，元非饮量悭。",
      "灾星俄引去，美禄稍支还。",
      "兀兀醺酣后，蘧蘧解脱间。",
      "祖云谁缚汝，妙语颇相关。"
    ]
  },
  {
    "id": "2e89e420eaa835064e6649a2fa75bd00",
    "title": "送德甫侄省试",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "绝出雕虫辈，相期竹马年。",
      "二魁家有样，四世里兴贤。",
      "雪鬓吾还笏，霜蹄汝著鞭。",
      "微疴真换骨，骨换不难仙。"
    ]
  },
  {
    "id": "2e89e420eaa835062f971e884ec29264",
    "title": "赠王月轩用意一韵",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "江湖少菰米，京洛足风尘。",
      "生命主穷鬼，赠诗多贵人。",
      "芒鞋双堠远，斗籴一家贫。",
      "吾力轻于羽，安能举百钧。"
    ]
  },
  {
    "id": "2e89e420eaa835068b0eed3cdcc8edd7",
    "title": "挽林法曹实甫二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "老学多推谊，诸公孰荐雄。",
      "却行吾日暮，渴睡汝冬烘。",
      "宰木经春雨，园花逐晓风。",
      "寝门哀未尽，寓在薤歌中。"
    ]
  },
  {
    "id": "2e89e420eaa835068b0eed3c356ccc97",
    "title": "挽林法曹实甫二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔我叨驰驲，惟君伴聚萤。",
      "病翁尚占毕，良友忽幽冥。",
      "古有东方赞，今无贞曜铭。",
      "不知吟几些，叫得屈原醒。"
    ]
  },
  {
    "id": "2e89e420eaa83506d153f0790e16d2b7",
    "title": "挽李法曹一凤内子",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□□稿砧死，先畴自垦耕。",
      "双飞鸾影拆，独力燕巢成。",
      "教子鄹人母，持家寡妇清。",
      "今无彤史笔，犹幸有乡评。"
    ]
  },
  {
    "id": "2e89e420eaa83506c265711045d31dca",
    "title": "送方添倅",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忠惠横经地，今将五十秋。",
      "诸生迎谒庙，吾子往监州。",
      "吏散斋堂静，朋来郑校修。",
      "勿嫌员外置，风月满鸿沟。"
    ]
  },
  {
    "id": "2e89e420eaa83506d91e5920b4a7b654",
    "title": "荔厄一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "怒潦浮槎去，狂飙拔木飞。",
      "不饶后村荔，如夺首阳薇。",
      "任土包茅阙，过时硕果稀。",
      "谁言长卿渴，且咽上池肥。"
    ]
  },
  {
    "id": "2e89e420eaa835067a84dffbdb9107d1",
    "title": "挽方倅景楫二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "上世曾通好，君尊昔托孤。",
      "初闻携一束，俄见赋三都。",
      "皆谓终童隽，安知董相迂。",
      "秃翁老无力，爱助尚区区。"
    ]
  },
  {
    "id": "2e89e420eaa835067a84dffb89155ffe",
    "title": "挽方倅景楫二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "屡荐于诸老，斯人可在廷。",
      "不令客翘馆，仅使直都厅。",
      "史漫存融表，坟犹待愈铭。",
      "西风已萧瑟，哀铎更堪听。"
    ]
  },
  {
    "id": "2e89e420eaa835065485ec3d6ea7e8d2",
    "title": "别陈宗院",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "送客频张酒，迎宾久倚辕。",
      "何曾薄西邸，不忍□□□。",
      "宦拙从渠巧，甥荣觉舅尊。",
      "福唐遗父老，应看□□□。"
    ]
  },
  {
    "id": "2e89e420eaa835064351a4769daa6fa1",
    "title": "挽赵硕",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "华毂早于飞，深知梦幻非。",
      "幽闲林下气，澹素嫁时衣。",
      "客不闻轑釜，儿犹宝断机。",
      "天风环佩远，兜率是真归。"
    ]
  },
  {
    "id": "2e89e420eaa835064351a476c8401bd3",
    "title": "挽赵硕",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "苦恋莱衣乐，非贪汉绣行。",
      "上方优斡腹，儿未可陈情。",
      "风木终身恨，朝华过眼荣。",
      "谁言彤史废，阡表自峥嵘。"
    ]
  },
  {
    "id": "2e89e420eaa83506d1f56b00644673f5",
    "title": "送宇",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔以县为滩，于今倅亦难。",
      "纵令急符下，且放大弦宽。",
      "航海船粳白，游山谱荔丹。",
      "应怜铜墨吏，舒惨在毫端。"
    ]
  },
  {
    "id": "2e89e420eaa83506d1f56b00aee3d014",
    "title": "送宇",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "祖佐文忠幕，初新肃悯祠。",
      "昔曾瞻古柏，今始识孙枝。",
      "西鄙方头重，南辕若背驰。",
      "汉朝如谕蜀，草檄舍君谁。"
    ]
  },
  {
    "id": "2e89e420eaa8350613baf2cc1fe1f085",
    "title": "送叶制参",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "闻说秋防急，安危寄阃臣。",
      "无心致羔雁，有分上麒麟。",
      "毡帽环吾境，纶巾赖此人。",
      "晋朝陶庾辈，岂必靠江神。"
    ]
  },
  {
    "id": "2e89e420eaa835061be40abbdf11afb6",
    "title": "意一元枢称张君平星术相法小诗将行",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虽别号君平，谁知异姓名。",
      "严惟下帘坐，张乃挈家行。",
      "烽火连畿辅，冰霜滞客程。",
      "吾穷有诗耳，资汝谒公卿。"
    ]
  },
  {
    "id": "2e89e420eaa835069667a1d028885fb9",
    "title": "挽顾君任倅二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "有酒常相觅，无金尚欲挥。",
      "竟骑黄鹤去，谁见素骡飞。",
      "华屋俄零露，蓉城果是非。",
      "自嫌闻道浅，怀旧忽沾衣。"
    ]
  },
  {
    "id": "2e89e420eaa835069667a1d066ccba13",
    "title": "挽顾君任倅二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "占断慈恩塔，归来履道坊。",
      "耆英真率社，少尹钓游乡。",
      "子可传汾曲，甥能述渭阳。",
      "如闻无恙日，治冢建祠堂。"
    ]
  },
  {
    "id": "2e89e420eaa835062f9b6ed387a0e1e3",
    "title": "又一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "流辈多凋谢，君侯独典刑。",
      "德公耆旧传，子野老人星。",
      "宦路羞由径，家山预卜茔。",
      "何须更封树，手种万松青。"
    ]
  },
  {
    "id": "2e89e420eaa835069009ce9e6fc28fa4",
    "title": "挽参与蔡公三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "蔡公遂委笃，朝野共歔欷。",
      "子不税冕去，王将以衮归。",
      "风涛如此急，人物眇然稀。",
      "自古难全传，今无一可讥。"
    ]
  },
  {
    "id": "2e89e420eaa835069009ce9e49303050",
    "title": "挽参与蔡公三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "磊落多奇节，源流自父师。",
      "力扶举幡士，显拒卖珠儿。",
      "无复金瓯覆，空令玉钺悲。",
      "太常谁议谥，可不采吾诗。"
    ]
  },
  {
    "id": "2e89e420eaa835069009ce9e9978c514",
    "title": "挽参与蔡公三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔任高阳里，登堂执束脩。",
      "深知二郎故，曾接两翁游。",
      "面棘新班峻，然藜旧话休。",
      "空藏笥中帖，世世宝银钩。"
    ]
  },
  {
    "id": "2e89e420eaa83506622e429ef46163ee",
    "title": "赠术者施元龙",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "信上多人物，华宗谱最蕃。",
      "遥遥忘世胄，仆仆傍谁门。",
      "眼毒偏奇中，心灵每预言。",
      "秃翁无阿堵，何以赠南辕。"
    ]
  },
  {
    "id": "2e89e420eaa83506e6191ae1e8c1862b",
    "title": "题孙母陈孺人墓志",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "诲子如陶母，持身比伯姬。",
      "携扶同出峡，侨寄未还枝。",
      "阡有时而表，魂无所不之。",
      "一端差慰意，徐字与杨碑。"
    ]
  },
  {
    "id": "2e89e420eaa835064f3b05907fb6ab53",
    "title": "赠崇安刘相士",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "向来种花地，曾与五夫邻。",
      "有客我同姓，见君如故人。",
      "赤身穷至骨，碧眼妙通神。",
      "且问两元老，何时定秉钧。"
    ]
  },
  {
    "id": "2e89e420eaa83506046eda9643cc5245",
    "title": "撷阳阡二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "无论晴及雨，岁岁到寒原。",
      "下马陵如故，书麟笔不存。",
      "心灯长在世，谏笏尚传孙。",
      "毫发皆翁赐，难忘罔极恩。"
    ]
  },
  {
    "id": "2e89e420eaa83506046eda96d224651f",
    "title": "撷阳阡二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "特起虽名世，相承必象贤。",
      "亦尝紬石室，终莫续铜川。",
      "颇觉卿惭长，徒知物本元。",
      "此生甘寂寂，白首抱遗编。"
    ]
  },
  {
    "id": "2e89e420eaa8350683a8f1761c0c722d",
    "title": "久雨",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "晴旭常难保，春寒未易禁。",
      "锋交马旋泞，室毁燕巢林。",
      "民望兵如雨，人言潦属阴。",
      "何当抉云雾，放出太阳临。"
    ]
  },
  {
    "id": "2e89e420eaa83506a7fe29b4bccaba46",
    "title": "挽方揭阳内子一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "雌燕营巢切，鸣鸠爱子均。",
      "荆练孟光饰，玉雪敬姜身。",
      "女史无其匹，宗姬有若人。",
      "里中多作诔，何况忝朱陈。"
    ]
  },
  {
    "id": "2e89e420eaa835060acc8e2805aa5987",
    "title": "挽贡士方清卿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "矫俗非崖异，诛奸似刻深。",
      "世无爱才意，天有不平心。",
      "陋巷贫犹乐，孤坟死尚吟。",
      "绝怜蔚宗史，未及共研寻。"
    ]
  },
  {
    "id": "2e89e420eaa83506d5d6291b22adba5d",
    "title": "挽罗庆元",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔与先君子，同时宰建溪。",
      "晚看康乐凤，亦割武城鸡。",
      "幼嗣莱妻立，新阡乐令遗。",
      "伤心埋玉早，□□远难携。"
    ]
  },
  {
    "id": "2e89e420eaa83506a89d9e9403425bc6",
    "title": "送徐平父往水南",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "东汉高士后，晚唐先辈家。",
      "聚萤十年读，中鹄一毫差。",
      "昔有人还贽，今无佛雨花。",
      "水南士渊薮，弹铗不须嗟。"
    ]
  },
  {
    "id": "2e89e420eaa83506cae6e876cddd6ee2",
    "title": "送魏录事",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "君去民称颂，吾州录事廉。",
      "平心决蛮触，恕笔谳髡钳。",
      "守法仁人勇，持身处女严。",
      "城中旗榜盛，不欠恶诗拈。"
    ]
  },
  {
    "id": "2e89e420eaa83506777b442a625dc851",
    "title": "葵霍□□□□□□小诗还贽",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "州牧有佳客，□□□□□。",
      "爱吟老叉句，犹记照邻文。",
      "□□□□□，□□□□□。",
      "吾无恤孤力，怀旧意空勤。"
    ]
  },
  {
    "id": "2e89e420eaa835061e4c7a5bc13b39c1",
    "title": "挽柳斋陈公四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "夹辅曾调鼎，分忧屡建牙。",
      "虏犹闻范老，盗亦说宗爷。",
      "公晚参黄檗，人痴望白麻。",
      "临歧却荤茹，应怕念头差。"
    ]
  },
  {
    "id": "2e89e420eaa835061e4c7a5be7232dfb",
    "title": "挽柳斋陈公四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "已老乌衣巷，何心虎节门。",
      "予宁无可毁，公尚有流言。",
      "客散翘材馆，樵窥独乐园。",
      "空留殿后者，头白赋招魂。"
    ]
  },
  {
    "id": "2e89e420eaa835061e4c7a5b4c0d2347",
    "title": "挽柳斋陈公四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔有罴当道，今无雀可罗。",
      "憗遗公已矣，殄瘁国如何。",
      "末句拈花笑，前知曳杖歌。",
      "晚交惟赵子，曾作诔文么。"
    ]
  },
  {
    "id": "2e89e420eaa835061e4c7a5b7ffd1765",
    "title": "挽柳斋陈公四首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "受学龙图老，于今五十春。",
      "常为惊坐客，不比扫门人。",
      "荐我烦金口，酬公盍漆身。",
      "自怜双鬓秃，扶惫演恩新。"
    ]
  },
  {
    "id": "2e89e420eaa835068fc657337bfb5dc5",
    "title": "挽闽漕章吏部二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "邂逅曾倾盖，殷勤许制铃。",
      "荣枯一炊黍，聚散两浮萍。",
      "方喜占郎宿，俄惊陨使星。",
      "遥知华表路，新种短松青。"
    ]
  },
  {
    "id": "2e89e420eaa835068fc65733eeb3992b",
    "title": "挽闽漕章吏部二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔我如冰冷，惟公独岁寒。",
      "杯难洗马鬣，箧尚宝龙团。",
      "吟笔兄谁和，调琴予忍弹。",
      "蟆陵百馀里，欲往愧衰残。"
    ]
  },
  {
    "id": "2e89e420eaa8350638273ca96eb8e5b3",
    "title": "答番阳",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "老欠人书债，惟公幸恕之。",
      "不逢斫窗处，即值揽衣时。",
      "胆薄书行诏，才悭倚閤诗。",
      "自怜双鬓秃，犹忝属车随。"
    ]
  },
  {
    "id": "2e89e420eaa8350638273ca9963924fb",
    "title": "答番阳",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "久别番君国，山川远间之。",
      "惟应残梦里，壹似旧游时。",
      "方草淮南诏，难酬渭北诗。",
      "都忘今契阔，但记昔追随。"
    ]
  },
  {
    "id": "2e89e420eaa835064d8d0216e3d64fbc",
    "title": "皇女周汉国端孝公主挽诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "孝谨亲颜悦，端严妇德修。",
      "鹊桥犹纪节，鸾扇忽惊秋。",
      "鲁笔王姬卒，湘弦帝子愁。",
      "愿言宽圣抱，已返蕊宫游。"
    ]
  },
  {
    "id": "2e89e420eaa835064d8d021632f86d93",
    "title": "皇女周汉国端孝公主挽诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "甥馆恩通内，妃茔诏卜邻。",
      "来应自仙佛，去尚恋君亲。",
      "望送龙绡湿，封崇鹤表新。",
      "不能秉彤管，羞愧作词臣。"
    ]
  },
  {
    "id": "2e89e420eaa8350674d13e7e95ff4165",
    "title": "挽六二弟二首其一",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "叹惜三良尽，龙钟一老存。",
      "瓜稀悲摘蔓，豆泣惜同根。",
      "梦句空遗恨，连床不践言。",
      "奈何令杖者，要绖向寒原。"
    ]
  },
  {
    "id": "2e89e420eaa83506fd6664daf62568e4",
    "title": "送陈郎玉汝赴淮南计幕",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "台使方求助，征鞍倍道驰。",
      "君怀翁定省，吾念女伤悲。",
      "玉塞烽全少，金闺籍未迟。",
      "暮年怕离别，计日数归期。"
    ]
  },
  {
    "id": "2e89e420eaa83506f8e351edce30a70c",
    "title": "挽颜尚书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忆昨端平际，烦公尹帝京。",
      "解弦三辅理，免胄一军惊。",
      "举国言尊勇，无人议敞轻。",
      "如何开济手，寂寞向佳城。"
    ]
  },
  {
    "id": "2e89e420eaa83506f8e351ed391f5b40",
    "title": "挽颜尚书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔有颜光禄，依稀即此翁。",
      "祖传孙愈盛，官与姓皆忠。",
      "遗训言犹在，楞伽读未终。",
      "遥知空巷送，笳鼓咽城东。"
    ]
  },
  {
    "id": "2e89e420eaa83506ee09267ba151c899",
    "title": "挽李宜",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "上将驰齐币，元台助麦舟。",
      "乡评荣此母，治命买新丘。",
      "夫婿於陵子，郎君定远侯。",
      "嗟予衰甚矣，不及酹原头。"
    ]
  },
  {
    "id": "2e89e420eaa83506bdef35196c584d6b",
    "title": "教授方君孺人刘氏哀诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "古昔尊年德，今谁问孝廉。",
      "空烦推毂荐，不合相轮尖。",
      "郕叟行歌乐，台卿自志谦。",
      "嗟予老而秃，何以发幽潜。"
    ]
  },
  {
    "id": "2e89e420eaa83506bdef3519e325bbfc",
    "title": "教授方君孺人刘氏哀诗二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "伯姊真贤妇，闺门行可师。",
      "虽从合祔礼，似欠悼亡诗。",
      "壁已空遗挂，碑谁补色丝。",
      "嗟乎何及矣，托此识余悲。"
    ]
  },
  {
    "id": "2e89e420eaa8350629eba2aed88327bb",
    "title": "澜湍送葬一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "幽室朝方闭，禅房夕已虚。",
      "反虞儿草草，受吊女呱呱。",
      "石小难镌志，庵荒少送车。",
      "老夫诗与诔，泉下亦知无。"
    ]
  },
  {
    "id": "2e89e420eaa83506435bfd9d6ca6f274",
    "title": "送卓漳州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "靴裤偏裨谒，幡花父老迎。",
      "蹠徒方攫市，结辈忽专城。",
      "勤拊无捐瘠，宽征有愿耕。",
      "遥知南诏路，来往渐通行。"
    ]
  },
  {
    "id": "2e89e420eaa83506435bfd9d2a930f71",
    "title": "送卓漳州二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "调发烦三郡，跳梁满四郊。",
      "欲平绿林乱，先革白茅包。",
      "清昼狐归穴，和风燕返巢。",
      "姑行龚遂策，不必待锋交。"
    ]
  },
  {
    "id": "2e89e420eaa8350687a34a3097b902b7",
    "title": "方氏侄女哀",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "少也矜华整，俄而扫艳秾。",
      "吾常才道韫，汝竟妻南容。",
      "薄味宁蔬素，流芳欠管彤。",
      "伯兄与邱嫂，净土必相逢。"
    ]
  },
  {
    "id": "2e89e420eaa8350602fcc7bc7580462e",
    "title": "挽陈检□一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "坊表犹元老，郊恩自复斋。",
      "美材淹选部，拙宦忤铭台。",
      "尚意冰衔改，安知玉树埋。",
      "吾衰阻临穴，挽友想馀哀。"
    ]
  },
  {
    "id": "2e89e420eaa83506f03ac0a232f30137",
    "title": "送海丰薛县尉",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "境与潮阳接，传闻盗已平。",
      "丁男无转徙，弧卒有来迎。",
      "东作千村急，南官几个清。",
      "廉材遗训在，努力继家声。"
    ]
  },
  {
    "id": "2e89e420eaa83506cae1e62eb21c2477",
    "title": "真珠花",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "匝地无人管，逢春作意开。",
      "得非回合浦，又似下瑶台。",
      "点点垂鲛泪，累累夺蚌胎。",
      "主君休爱惜，曾累伏波来。"
    ]
  },
  {
    "id": "2e89e420eaa8350687fc7e9e6a1431d1",
    "title": "挽郑判官",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "族谱康成裔，先儒谷叔孙。",
      "汉廷无表荐，鲁壁有书存。",
      "莲幕翻留滞，萱堂废凊温。",
      "吾衰惭宋玉，不解赋招魂。"
    ]
  },
  {
    "id": "2e89e420eaa83506e22baae1c771e50e",
    "title": "禋霈进封一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忽得中都讯，纶言下玉墀。",
      "名为开国子，实类出家儿。",
      "不记操麻卷，犹堪谱荔枝。",
      "吾方抽手扳，谷璧欲安施。"
    ]
  },
  {
    "id": "2e89e420eaa835065d885a89c076c3f9",
    "title": "目疾一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "疾起自肝家，眵昏认物差。",
      "昔如虹贯日，今隔雾看花。",
      "暝鹊惊飞匝，凉蟾瞥露些。",
      "庙堂见章奏，应笑字攲斜。"
    ]
  },
  {
    "id": "2e89e420eaa835064dc343cc00164c09",
    "title": "陈佐藏之温陵",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "蔚郁相门望，新书在所衔。",
      "昔随翁出宰，今见子封男。",
      "大录鹜行至，遗民马首参。",
      "击鲜良不恶，何日返槐庵。"
    ]
  },
  {
    "id": "2e89e420eaa835060af02c05b45b8470",
    "title": "陈郎玉汝之官",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "择地喜将父，戴星勤坐曹。",
      "阿奴已伤锦，君子好更□。",
      "大尹徵求寡，先贤抚字劳。",
      "直须琴调古，莫倚棒头高。"
    ]
  },
  {
    "id": "2e89e420eaa83506bf8071b72bd119a9",
    "title": "大渊寄道冠汉镜各答以一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "已挂朝冠了，烦君寄道冠。",
      "头蓬不梳久，发秃欲簪难。",
      "简便乌巾赘，清羸鹤氅宽。",
      "儿童怪崖异，便作羽流看。"
    ]
  },
  {
    "id": "2e89e420eaa83506bf8071b781625a80",
    "title": "大渊寄道冠汉镜各答以一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "雁足传书至，蟾光出匣新。",
      "真从古冶子，曾照汉时人。",
      "昔作美年少，今非妙色身。",
      "明知皆梦幻，莫认假为真。"
    ]
  },
  {
    "id": "2e89e420eaa835060bf1074ab5838ab3",
    "title": "大行皇帝挽诗六首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "仁厚传嘉祐，重华继绍兴。",
      "方恢周境土，忽治汉山陵。",
      "俭匪珠襦殓，危犹玉几凭。",
      "遥知天上乐，难返白云乘。"
    ]
  },
  {
    "id": "2e89e420eaa835060bf1074a6a64219f",
    "title": "大行皇帝挽诗六首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "临照三千界，涵濡四十春。",
      "沙难量福寿，天不大尧仁。",
      "眇小坡诗案，优容濮议人。",
      "老臣偏恸绝，曾扈属车尘。"
    ]
  },
  {
    "id": "2e89e420eaa835060bf1074a80f856ca",
    "title": "大行皇帝挽诗六首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虏哨无宁处，龙颜有隐忧。",
      "未曾御戎服，已报走旃裘。",
      "地拓黄河土，天烧赤壁舟。",
      "奈何投柱斧，不待献俘囚。"
    ]
  },
  {
    "id": "2e89e420eaa835060bf1074aa281c77a",
    "title": "大行皇帝挽诗六首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "颇怪旄头异，何曾玉色怡。",
      "恶言闻佛耳，夷猾上尧眉。",
      "河岂无清日，天曾有坏时。",
      "嗣皇新缵禹，遗老喜还悲。"
    ]
  },
  {
    "id": "2e89e420eaa835060bf1074aedc7b515",
    "title": "大行皇帝挽诗六首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "自惜孤寒士，栖栖到老休。",
      "生前浩然弃，殁后所忠求。",
      "臣草金鸡赦，帝临丹凤楼。",
      "追怀稀阔遇，恨不杀身酬。"
    ]
  },
  {
    "id": "2e89e420eaa835060bf1074a5208c908",
    "title": "大行皇帝挽诗六首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "英鉴高千古，名尤不假人。",
      "周惟十夫哲，汉止一儒醇。",
      "圣笔严褒贬，臣材岂拟伦。",
      "骊珠六十九，谁谓橐中贫。"
    ]
  },
  {
    "id": "2e89e420eaa835066c20febfab9015aa",
    "title": "挽高孺人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "溯源高适谱，作媲郑虔家。",
      "贤子搴丹桂，高才补白华。",
      "病犹观冕辂，没不待笄珈。",
      "阡表堪传远，何须挽诔加。"
    ]
  },
  {
    "id": "2e89e420eaa835068fd8075618ee45cc",
    "title": "送陈监簿造朝",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "君昔闲三纪，朝今聚众贤。",
      "居然峙鸾鹄，不似袭貂蝉。",
      "训俭无钗泽，遗忠有笏传。",
      "将何告明主，事事法隆乾。"
    ]
  },
  {
    "id": "2e89e420eaa83506e450a37b1e16eb8f",
    "title": "挽林德遇主学",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "摛掞多新意，研寻最苦心。",
      "可怜策名晚，谁遣读书深。",
      "兄老悲长枕，妻贤敛短衾。",
      "近书犹未答，展玩一沾襟。"
    ]
  },
  {
    "id": "2e89e420eaa83506a5e8418fd37b4751",
    "title": "题陈复祖节推留远斋",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "曾读蔡公诗，夫君志可知。",
      "试看鸾铩翼，岂若豹留皮。",
      "寒柏无阳艳，朝花有夕披。",
      "长公真样子，何必远求师。"
    ]
  },
  {
    "id": "2e89e420eaa83506681d797db3de8426",
    "title": "左目",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "已盲犹赤痛，久不出鸡窠。",
      "丹荔曾遗毒，青灯亦一魔。",
      "抛书无味甚，节腹柰馋何。",
      "二癖依然在，徒劳问眼科。"
    ]
  },
  {
    "id": "2e89e420eaa83506ca80012554ad83c1",
    "title": "风雨凉甚一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "淅淅吹庭树，铮铮溅瓦沟。",
      "乍除秦酷吏，重见晋清流。",
      "山有月行脚，溪无风打头。",
      "不知楚台客，何以说悲秋。"
    ]
  },
  {
    "id": "2e89e420eaa8350681a6bb1fa942ab19",
    "title": "挽吴茂新侍郎三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□□乘骢马，安能作噤乌。",
      "去因攻潞国，来又荐君谟。",
      "□□延英疏，丹青洛社图。",
      "呜呼传不朽，犹足警奸谀。"
    ]
  },
  {
    "id": "2e89e420eaa8350681a6bb1fdb9cb984",
    "title": "挽吴茂新侍郎三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□先□皇志，公除法从真。",
      "玉楼要新记，铁壁夺全人。",
      "宿草俄封墓，柔蒲谩裹轮。",
      "岂无南董氏，奋笔传名臣。"
    ]
  },
  {
    "id": "2e89e420eaa8350681a6bb1f1791399e",
    "title": "挽吴茂新侍郎三首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "衰老归休矣，公曾怂恿之。",
      "门无今雨客，笥有隔年诗。",
      "友课招魂些，儿徵积善碑。",
      "白头哭同社，心折可胜悲。"
    ]
  },
  {
    "id": "2e89e420eaa83506c7ddbcacd4e2ead1",
    "title": "挽赵孺人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "婉娈宗姬性，坚贞烈士肠。",
      "簪蒿安隐约，画荻训偏傍。",
      "防墓夫同穴，泷阡子表冈。",
      "夫人真范母，那得不生滂。"
    ]
  },
  {
    "id": "2e89e420eaa83506777643273b97294e",
    "title": "挽程孺人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "七诫尤纯备，三从总吉祥。",
      "良人今绮季，美子古黄香。",
      "花引归西竺，萱疑在北堂。",
      "恨余彤管拙，哀诔不能扬。"
    ]
  },
  {
    "id": "2e89e420eaa83506b93d4d718e6f0d16",
    "title": "挽黄安人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "嫁作儒家妇，韶颜已守孀。",
      "夫穷于仲子，儿胜似元方。",
      "陶母将迎养，庞妻忽坐亡。",
      "吾衰不能诔，短些谩凄凉。"
    ]
  },
  {
    "id": "2e89e420eaa835061b632fb4f866ef98",
    "title": "挽惠安林丞",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "策名迫榆景，谢病去松厅。",
      "博取儒先说，尤深道德经。",
      "族通艾轩谱，葬得竹溪铭。",
      "愁绝蟆陵路，哀笳不忍听。"
    ]
  },
  {
    "id": "2e89e420eaa835066ec7a2c13d3365df",
    "title": "泉牧帖请囊山福上人住持承天既至有沮之者兴尽而返戏赠小诗",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "揖退新龙象，归寻旧鹤猿。",
      "空令行百里，不遣骂三门。",
      "易致实封者，难招不动尊。",
      "辟支放光处，尚有石龛存。"
    ]
  },
  {
    "id": "2e89e420eaa835063626ce0e53ab9235",
    "title": "漫兴",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "保社有幽子，户庭无杂宾。",
      "若非负苓者，即是耦耕人。",
      "筇稳慵呼马，蔬甘胜擘麟。",
      "箧中诗又满，谁谓此翁贫。"
    ]
  },
  {
    "id": "2e89e420eaa8350657658258fe029b2b",
    "title": "送曹守司直二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "莫作封君看，慈祥若父兄。",
      "化教虞芮逊，和了触蛮争。",
      "列戟犹森卫，曹装忽趣行。",
      "要知莆俗厚，冠盖送倾城。"
    ]
  },
  {
    "id": "2e89e420eaa83506576582580b62595b",
    "title": "送曹守司直二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "已满葵丘戍，民犹借一年。",
      "何曾拔薤本，亦不用蒲鞭。",
      "羡帑留修泮，公厨少起烟。",
      "今无采诗者，付与后人传。"
    ]
  },
  {
    "id": "2e89e420eaa835061e8d1e57e5a5a929",
    "title": "丙寅记颜",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "颜发今如此，光阴更几何。",
      "不堪上麟阁，只合入鸡窠。",
      "足弱追花懒，瞳昏认字讹。",
      "一般差自慰，卷里警联多。"
    ]
  },
  {
    "id": "2e89e420eaa8350648cc7307a0ccdd83",
    "title": "又五言一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "累疏皆中寝，孤忠奈众咻。",
      "人方袖瓦送，君独举幡留。",
      "不记邯郸梦，犹贪洛社游。",
      "而今都已矣，恸哭过西州。"
    ]
  },
  {
    "id": "2e89e420eaa835062015eb5d28e6937a",
    "title": "凤孙余第六孙也早慧忽夭追悼一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "竟失鹓雏种，难求扁鹊医。",
      "两行樗叟泪，一本杏殇书。",
      "抱去常回顾，呼来尚挽髭。",
      "案头庄列子，哀至掩还披。"
    ]
  },
  {
    "id": "2e89e420eaa83506a0e147e38f13ffec",
    "title": "挽吴君谋少卿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "重瞳亲简擢，华发困招麾。",
      "汶上吾行矣，胶西等弃之。",
      "翟门罗爵静，鲁地泣麟悲。",
      "意一奇风骨，如何不论思。"
    ]
  },
  {
    "id": "2e89e420eaa83506a0e147e365f16e81",
    "title": "挽吴君谋少卿二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "吴公卿尚少，刘叟耄而迂。",
      "一任群儿谤，相辉九老图。",
      "客谁哭横墓，友可托嵇孤。",
      "心折摹陵路，终当酹束刍。"
    ]
  },
  {
    "id": "2e89e420eaa835060d4c8e97b7ed9ae6",
    "title": "挽王孺人",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "贞洁如图史，纤微到米盐。",
      "辟纑穷亦乐，反鲊训尤严。",
      "封邑才纶诰，还乡尚绣帘。",
      "自惭铭笔拙，何以发幽潜。"
    ]
  },
  {
    "id": "2e89e420eaa83506013df0a71cf6473f",
    "title": "挽黄德远堂长二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虽与长君友，居常敬少君。",
      "何曾锦袄子，竟老布襦群。",
      "申白无殊礼，程朱有旧闻。",
      "谁为复斋传，应许附青云。"
    ]
  },
  {
    "id": "2e89e420eaa83506013df0a74dac4757",
    "title": "挽黄德远堂长二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "旧宅犹东里，新丘宛北邙。",
      "单鸡频哭友，老鹤悔还乡。",
      "斋记曾磋切，埋文愧耄荒。",
      "诸郎真五宝，虽死未尝亡。"
    ]
  },
  {
    "id": "2e89e420eaa835064e12727fcfd7b7bc",
    "title": "挽赵母郑氏",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "攀桂者联翩，皆由母训焉。",
      "摘髭人共羡，出腹子多贤。",
      "稚耄三从美，哀荣五福全。",
      "幽明无一憾，玉润自铭阡。"
    ]
  },
  {
    "id": "2e89e420eaa8350632628352656b5f08",
    "title": "丁采",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "文字蜚声早，功名入手迟。",
      "晚知书误我，时以酒浇之。",
      "旷野灵均些，新坟贞曜碑。",
      "两翁不在子，其必在孙枝。"
    ]
  },
  {
    "id": "2e89e420eaa835063aef9e8b6ef53d46",
    "title": "和张文学投赠",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "身如老桐树，拱把至于今。",
      "阅世已焦尾，无人知苦心。",
      "免随薪爨尽，误被斧斤寻。",
      "曾侍薰风殿，先皇独赏音。"
    ]
  },
  {
    "id": "2e89e420eaa83506b51a29fe79625d02",
    "title": "新勋侄宰松溪",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "麦垄青黄接，花封紫皂催。",
      "汝能驯雉否，吾亦割鸡来。",
      "琴调谁知者，租瘢岂忍哉。",
      "试询县斋客，莫也有澹台。"
    ]
  },
  {
    "id": "2e89e420eaa83506629b84bf4b4a7b65",
    "title": "送赵司理若钰之官潮州",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "辨幕资筹笔，圜扉待雪冤。",
      "未论公喜怒，先为母平反。",
      "君壮行其志，吾贫赠以言。",
      "自怜刘跛子，不及送前村。"
    ]
  },
  {
    "id": "2e89e420eaa8350695db8132d84a8de2",
    "title": "再和张文学",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "安知后来者，所作不如今。",
      "孰可执牛耳，君能贯虱心。",
      "孤根才一寸，老干忽千寻。",
      "未必子期死，无人听古音。"
    ]
  },
  {
    "id": "2e89e420eaa835063ce0c7777bb8e359",
    "title": "题金华王山甫吟稿",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "载贽来相觅，挑灯读失惊。",
      "尊公王逸少，外祖郑康成。",
      "子壮堪传嫡，吾衰浪得名。",
      "江湖有公论，不必问钟嵘。"
    ]
  },
  {
    "id": "2e89e420eaa835061c406dc42bde3ff9",
    "title": "送庄知录归觐",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "彼美佳公子，甘为郡督邮。",
      "鲤庭素钟爱，乌幕不能留。",
      "剡上止一鹗，挽回无万牛。",
      "李官难久旷，来莫待新秋。"
    ]
  },
  {
    "id": "2e89e420eaa83506072818a7f1972972",
    "title": "送谢眸之温陵",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "纵未肩康乐，犹堪跨惠连。",
      "生涯悬罄尽，诗句弹丸圆。",
      "古有王官采，今无海贾传。",
      "不知谁著价，携去访心泉。"
    ]
  },
  {
    "id": "2e89e420eaa835061fbeae492ff1042b",
    "title": "记医语",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "身如桐半死，天尚罚枯株。",
      "昔作红颜子，今为碧眼胡。",
      "迷蒙银海眩，攲侧玉山扶。",
      "惜尚名书画，缄縢可谓愚。"
    ]
  },
  {
    "id": "2e89e420eaa8350677dac3aff7339a40",
    "title": "送强甫赴漳倅二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "囝罢各华颠，临分倍黯然。",
      "吾惛如隔雾，汝孝可通天。",
      "郡古多文献，厅寒少事权。",
      "东冈今召父，犹在乃翁前。"
    ]
  },
  {
    "id": "2e89e420eaa8350677dac3afc95efba0",
    "title": "送强甫赴漳倅二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "平生受用语，祖道试重拈。",
      "御下慈亲恕，持身处女严。",
      "民歌齐相静，守说许丞廉。",
      "宽作期年别，吾衰勿久淹。"
    ]
  },
  {
    "id": "2e89e420eaa83506b5a22c5e49959a64",
    "title": "小雪后二日二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "吾评世间病，至惨莫如盲。",
      "亲友不觌面，子孙惟认声。",
      "根存神不死，食既魄难生。",
      "赖有鬳斋老，书来吊失明。"
    ]
  },
  {
    "id": "2e89e420eaa83506b5a22c5ee947e56d",
    "title": "小雪后二日二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "一苍头赞谒，两赤脚扶行。",
      "医柰毋吟咏，宾嗔不送迎。",
      "都忘虚室白，时梦小窗明。",
      "回首然藜地，谁怜老更生。"
    ]
  },
  {
    "id": "2e89e420eaa83506ab38673f2a519721",
    "title": "题陈主学达观堂二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "大观鹏与鴳，小智管并蠡。",
      "椿菌年修短，夔蚿足少多。",
      "交锋蜗左角，森戟蚁南柯。",
      "惟酒能齐物，醺醺合太和。"
    ]
  },
  {
    "id": "2e89e420eaa83506ab38673f869351c7",
    "title": "题陈主学达观堂二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "华堂需被记，老笔岂能工。",
      "尺鴳飞篱下，醯鸡舞瓮中。",
      "形骸均土木，利欲等苓通。",
      "独学知闻少，烦君为击蒙。"
    ]
  },
  {
    "id": "2e89e420eaa8350605fddf31ddd231e1",
    "title": "□□□□",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□□□□□，□□□□□。",
      "□□□□□，□□□□□。",
      "□□□□□，□□□□□。",
      "□□□□□，□□□□□。"
    ]
  },
  {
    "id": "2e89e420eaa8350605fddf31873bfdbc",
    "title": "□□□□",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "盛德尤怀惠，名言可砭愚。",
      "虽蒙分半席，终未□□□。",
      "承学争歌薤，倾城出奠刍。",
      "故交二大老，犹可捍□□。"
    ]
  },
  {
    "id": "2e89e420eaa8350605fddf315ddf4fe1",
    "title": "□□□□",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不但亲朋吊，乡人总涕濡。",
      "那堪公冢妇，还是我诸姑。",
      "庞嫂留封坎，嵇孤哭反虞。",
      "惟应不朽者，昭揭在龟趺。"
    ]
  },
  {
    "id": "2e89e420eaa83506e534adce753412da",
    "title": "得闲",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "准敕放还山，祈闲果得闲。",
      "直令舂庑下，也胜乞墦间。",
      "子美虽存阙，渊明且闭关。",
      "遥怜早朝者，推枕恐催班。"
    ]
  },
  {
    "id": "2e89e420eaa8350668880e71df73d93d",
    "title": "立春",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "彩胜矜时节，其如两鬓皤。",
      "所欣解馀冻，已觉扇微和。",
      "牧竖眠吹笛，渔翁起晒蓑。",
      "土牛蹄角赤，休咎果如何。"
    ]
  },
  {
    "id": "2e89e420eaa835068bde117174227d8f",
    "title": "次韵竹子彬五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "甫暮书窗黑，俄瞻贯月虹。",
      "真知今绝少，好本古来同。",
      "孤垒吾无拔，偏师汝策功。",
      "暗投可借许，留取和重瞳。"
    ]
  },
  {
    "id": "2e89e420eaa835068bde1171ae54c173",
    "title": "次韵竹子彬五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "短章足光怪，夭矫暮天虹。",
      "俗子仙凡判，诗人伎俩同。",
      "君奚惭有道，吾欲访无功。",
      "肉眼非弘景，何由见碧瞳。"
    ]
  },
  {
    "id": "2e89e420eaa83506842f23c5f9d0f1b0",
    "title": "蚊蝇五言一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "蚊集殊难散，蝇驱已复回。",
      "偏能侵枕簟，尤喜败樽罍。",
      "恰则噬脐去，何曾洗足来。",
      "化工生育尔，岂不甚仁哉。"
    ]
  },
  {
    "id": "2e89e420eaa83506e071c98be21fc2e0",
    "title": "次韵建安章南举投",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "薄有田园兴，闲挑草木情。",
      "殷勤美年少，存问老书生。",
      "晚觉论心少，谁堪歃血盟。",
      "吾衰得吟友，不惮揽衣迎。"
    ]
  },
  {
    "id": "2e89e420eaa835061b81b3411c54406d",
    "title": "送山甫赴岭口仓五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "跬步难相舍，今为薄宦驱。",
      "长年干父蛊，晚节赖家驹。",
      "乡近多安讯，时清少急符。",
      "故人问郎罢，卧起一筇扶。"
    ]
  },
  {
    "id": "2e89e420eaa835061b81b341a8d79068",
    "title": "送山甫赴岭口仓五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "三子俱匏系，将如此老何。",
      "吾方期跨灶，汝勿厌熬波。",
      "食檗心尤苦，盐梅味主和。",
      "先民羞诡遇，不在获禽多。"
    ]
  },
  {
    "id": "2e89e420eaa8350613da408bfae7d360",
    "title": "秋暑",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "□□七月热，如焚复似烹。",
      "炼成女娲石，烈甚祖龙坑。",
      "月窟难梯上，天河莫挽倾。",
      "黄昏一阵雨，高枕听韶声。"
    ]
  },
  {
    "id": "2e89e420eaa83506800c1196b8f3280a",
    "title": "蚊二首其二",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔曾蹴龙象，而况尔区区。",
      "敢以一只口，当吾七尺躯。",
      "□生形猥琐，扑杀血模糊。",
      "欲换秋衣著，渠犹恋布襦。"
    ]
  },
  {
    "id": "2e89e420eaa83506f1f37e465179c681",
    "title": "挽去华主簿侄二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "汝是家珍宝，虹光贯夜窗。",
      "友生垫巾慕，才子树旗降。",
      "颜氏应难两，黄香未易双。",
      "向来有椽笔，老去付谁扛。"
    ]
  },
  {
    "id": "2e89e420eaa83506f1f37e469b18d1e8",
    "title": "挽去华主簿侄二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "子美尤称位，昌黎若惜滂。",
      "色空融佛性，冰炭置吾肠。",
      "未审生何国，犹疑在我傍。",
      "一条胜谢傅，老不废期丧。"
    ]
  },
  {
    "id": "2e89e420eaa835060486ebdd4bd8f829",
    "title": "又五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "子去临民社，公私必小宽。",
      "皆云官似水，谁道县如滩。",
      "村绝追胥迹，溪无督赋瘢。",
      "自从陈李后，古调少人弹。"
    ]
  },
  {
    "id": "2e89e420eaa835060486ebdd913329fd",
    "title": "又五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "剖决时通夕，将迎或望尘。",
      "官为贤令尹，位下郡专人。",
      "尚欲平州欠，何曾叹县贫。",
      "能容老夫否，负耒去为民。"
    ]
  },
  {
    "id": "2e89e420eaa83506f3caddd05d92b21d",
    "title": "柬惠安同安叶陈二明府并烦安溪林明府寄似",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "吾友二三子，联翩有国都。",
      "平平虽县谱，急急奈州符。",
      "亦既吹齑矣，还能吸醋无。",
      "高年颇更事，莫哂瞽言迂。"
    ]
  },
  {
    "id": "2e89e420eaa83506787c04a8aa775b8e",
    "title": "咏史五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "西都生昴宿，东井聚奎星。",
      "仅可尊秦陛，安能肃汉廷。",
      "收图惩灭籍，起蕝欠嵇经。",
      "何况杯羹语，书之涴汗青。"
    ]
  },
  {
    "id": "2e89e420eaa83506787c04a80e17a52e",
    "title": "咏史五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "虽化家为国，其如夏变夷。",
      "可汗僭天子，萧后作阏氏。",
      "玉检无升顶，珠襦有裸尸。",
      "未应长乐老，饮酒又吟诗。"
    ]
  },
  {
    "id": "2e89e420eaa835065a7257bf39c20a84",
    "title": "挽赵倅",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "半刺官虽滞，全人世所稀。",
      "生无瑕可指，古以死为归。",
      "故笥斑衣在，新阡鹤表飞。",
      "铭幽仍相挽，老泪拭还挥。"
    ]
  },
  {
    "id": "2e89e420eaa83506b2b95078dd951e4e",
    "title": "纵笔一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "不与人争鹿，常留客脍鲸。",
      "遍参埋雪立，轻举御风行。",
      "鸣止三千岁，游观数十城。",
      "前篇方出喙，又报后篇成。"
    ]
  },
  {
    "id": "2e89e420eaa8350673ce21fc4b152bdb",
    "title": "理故书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "轴犹插高架，檠已弃低墙。",
      "可惜亡三箧，安能读一箱。",
      "自惭伯仁退，不及阿宜长。",
      "但忆初强记，谁知晚健忘。"
    ]
  },
  {
    "id": "2e89e420eaa8350673ce21fc377211d0",
    "title": "理故书二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "难窥一字脚，空皱两眉头。",
      "孤露无三乐，凄凉有四愁。",
      "诗疵撚须改，丹走出神求。",
      "元不离禅榻，当年遍九州。"
    ]
  },
  {
    "id": "2e89e420eaa8350641ee9a96e44b9b2e",
    "title": "送王南海二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔作翘材客，曾谈执友贤。",
      "虽无金屋贮，赖有归巢迁。",
      "此老飞仙去，斯文付嫡传。",
      "病翁犹未聩，要听武城弦。"
    ]
  },
  {
    "id": "2e89e420eaa8350641ee9a96c50b8bc8",
    "title": "送王南海二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "史氏循良传，儒家果艺科。",
      "土荒耕老少，海近贩人多。",
      "古有宁馨语，今无于蔿歌。",
      "县知新令尹，琴调得民和。"
    ]
  },
  {
    "id": "2e89e420eaa8350648cc73076a121f38",
    "title": "又五言一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "甫白不可作，千年有废坛。",
      "虚逢右文主，难献采诗官。",
      "与子擘麟脯，从渠切虮肝。",
      "后生多美秀，未可便粗瞒。"
    ]
  },
  {
    "id": "2e89e420eaa8350613cf063b9cd95dd1",
    "title": "挽林学录五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "节麾三世显，萤雪一生贫。",
      "愈积家馀庆，咸称里善人。",
      "幼常推李泌，老忽哭卢纶。",
      "圣恶无从涕，那堪是外亲。"
    ]
  },
  {
    "id": "2e89e420eaa8350613cf063bc23763ca",
    "title": "挽林学录五言二首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "昔报尊公讣，奔丧万里程。",
      "生居诸子下，身代二兄行。",
      "负骨叹纯孝，分财见不争。",
      "九原面先舅，应问白头甥。"
    ]
  },
  {
    "id": "2e89e420eaa83506a26be719a82283e1",
    "title": "送庄纠一首",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "忽枉高轩访，殷勤不忍离。",
      "虽书督邮考，率在过庭时。",
      "辩素推三语，清尤畏四知。",
      "归装无长物，一首后村诗。"
    ]
  },
  {
    "id": "2e89e420eaa8350686cf4830c5a65c7b",
    "title": "冬蚊",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "南州时令舛，冬月有蚊飞。",
      "岂是为饥祟，因而触祸机。",
      "照尤嫌画烛，驱尚入罗帏。",
      "吾母音容远，何妨用扇挥。"
    ]
  },
  {
    "id": "2e89e420eaa835068c30d4fdd3c33859",
    "title": "冬蝇",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "百虫已藏蛰，此物出何哉。",
      "甚矣绿衣僣，公然赤帻来。",
      "居尝污脯醢，尤喜败樽罍。",
      "刑故宁论小，无分卵与胎。"
    ]
  },
  {
    "id": "2e89e420eaa83506d1ad0a536dab01fa",
    "title": "萤蚁",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "萤微化因草，蚁聚国于槐。",
      "缪析封侯爵，僭为思子台。",
      "九泉谋蛰处，十月有霜来。",
      "穹壤大如许，尔曹小矣哉。"
    ]
  },
  {
    "id": "2e89e420eaa83506b6874dae386d2962",
    "title": "乍晴",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "天更商量雨，人都领略晴。",
      "晚山青妥贴，野水白纵横。",
      "鹭立沙头影，蜂喧树底声。",
      "笋舆扶病出，邂逅亦诗成。"
    ]
  },
  {
    "id": "2e89e420eaa83506fe4a27c0bb396098",
    "title": "昼",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "散怀轻病骨，汲古活心源。",
      "日炙桐阴晚，烟蒸豆穗繁。",
      "密红双鹭迹，深绿一鸥喧。",
      "未昼聊舒偃，茶香起小烟。"
    ]
  },
  {
    "id": "2e89e420eaa835065cb5f2befdbf4c4b",
    "title": "未开梅",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "老树天机早，潜回一点春。",
      "寒梢方蓓蕾，玉骨已精神。",
      "冷淡看前辈，芳菲总后尘。",
      "更须香共色，未是览花人。"
    ]
  },
  {
    "id": "2e89e420eaa8350630c3573db52b641e",
    "title": "桂花",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "生得粟来大，妆成蜡样黄。",
      "落金遮蚁穴，酿蜜满蜂房。",
      "月下高低影，风前远近香。",
      "夜深清到骨，幽梦绕胡床。"
    ]
  },
  {
    "id": "2e89e420eaa835062f3703e427c04b07",
    "title": "书",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "两帖走蛟虬，堂堂腕力遒。",
      "太师唐死节，大令晋风流。",
      "要续麻姑刻，那容扇媪求。",
      "教儿勤护惜，恐被六丁偷。"
    ]
  },
  {
    "id": "2e89e420eaa83506dd44e76bb55801c1",
    "title": "玉蕊花",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "竹院过僧话，山门扫地迎。",
      "英雄犹有迹，般若太无情。",
      "玉蕊春阴密，琅玕晚暑清。",
      "半生来往屡，也合送人行。"
    ]
  },
  {
    "id": "2e89e420eaa83506289eba30bcd7429d",
    "title": "扬州作",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "几多精甲没黄沙，野哭遥怜战士家。",
      "瓜渡月明空粉堞，芜城烟断只昏鸦。",
      "似闻汉使攽王醢，尚喜胡儿剖帝羓。",
      "怊怅两淮蚕织地，春风不复长桑芽。"
    ]
  },
  {
    "id": "2e89e420eaa8350613d671e91e6d0608",
    "title": "南浦亭寄所思",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "只是从前瘦病身，官卑活计大清贫。",
      "买来晋帖多成赝，吟得唐诗转逼真。",
      "生拟弃家寻剑客，死当移冢近骚人。",
      "秋风烂熳吹双鬓，目送停云欲怆神。"
    ]
  },
  {
    "id": "2e89e420eaa83506ab0614b8b39b65f5",
    "title": "蒜岭夜行",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "岭头无复一人来，渔店收灯户不开。",
      "松气满山凉似雨，海声中夜近如雷。",
      "拟披醉发横箫去，只寄乡书与剑回。",
      "他日有人传肘后，尚堪收拾作诗材。"
    ]
  },
  {
    "id": "2e89e420eaa8350669ea88e968dbc8f0",
    "title": "别敖器之",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "旧说闽人苦节稀，先生独抱岁寒姿。",
      "老年绛帐聊开讲，当日乌台要勘诗。",
      "东閤不游缘有气，草堂未架为无赀。",
      "轻烟小雪孤山路，折剩梅花寄一枝。"
    ]
  },
  {
    "id": "2e89e420eaa83506c7f6226f00294926",
    "title": "哭杨吏部通老",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "白首除郎已晚哉，民间桑柘手亲栽。",
      "盖棺只著深衣去，行李空担语录回。",
      "主祭遗孤犹未冠，著书残稿漫成堆。",
      "可怜薄命飘蓬客，虚事江西莫府来。"
    ]
  },
  {
    "id": "2e89e420eaa83506ff6c38d58b806035",
    "title": "老叹",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "肘后奇书懒更开，只今年鬓已相催。",
      "但闻方士腾空去，不见童男入海回。",
      "无药能留炎帝在，有人曾哭老聃来。",
      "醉乡一路差堪向，终拟刘伶冢畔埋。"
    ]
  },
  {
    "id": "2e89e420eaa83506bc22dea4420e87a4",
    "title": "答友生",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "读易参禅事事奇，高情已恨挂冠迟。",
      "清于楚客滋兰日，贫似唐人乞米时。",
      "家为买琴添旧债，厨因养鹤减晨炊。",
      "君看江表英雄传，何似孤山一卷诗。"
    ]
  },
  {
    "id": "2e89e420eaa83506df3a47371630ffdf",
    "title": "赵清献墓",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "南渡先贤迹已稀，萧然华表立山陂。",
      "可曾长吏修祠宇，便恐樵人落树枝。",
      "几度过坟偏下马，向来出蜀只携龟。",
      "自怜日暮天寒客，不到林间读隧碑。"
    ]
  },
  {
    "id": "2e89e420eaa835062df74d1fff7629bc",
    "title": "乌石山",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "客子家山亦此峰，可堪投宿听疏钟。",
      "旋沽村酒开霜柿，欲访禅扉隔暮松。",
      "乡信写成无便寄，寒衣著绽倩人缝。",
      "远来只为营瓜圃，不是贪渠万户封。"
    ]
  },
  {
    "id": "2e89e420eaa8350644196e4c456daab9",
    "title": "呈袁秘监",
    "authorName": "刘克庄",
    "authorId": "2e89e420eaa83506311bf744a4c71a4d",
    "dynasty": "宋",
    "content": [
      "近日频闻有峻除，人传君相重师儒。",
      "细旃坐稳方轮讲，群玉峰高未要扶。",
      "别后曾过东閤否，新来亦乞鉴湖无。",
      "几时供帐都门外，真写先生作画图。"
    ]
  }
]