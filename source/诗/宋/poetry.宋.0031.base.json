[
  {
    "id": "2e89e42025f58f67fcf1d17d02407f87",
    "title": "田家语",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁道田家乐，春税秋未足。里胥扣我门，日夕苦煎促。",
      "盛夏流潦多，白水高于屋。水既害我菽，蝗又食我粟。",
      "前月诏书来，生齿复板录。三丁籍一壮，恶使操弓韣。",
      "州符今又严，老吏持鞭朴。搜索稚与艾，唯存跛无目。",
      "田闾敢怨嗟，父子各悲哭。南亩焉可事，买箭卖牛犊。",
      "愁气变久雨，铛缶空无粥。盲跛不能耕，死亡在迟速。",
      "我闻诚所惭，徒尔叨君禄。却咏“归去来，”刈薪向深谷。"
    ]
  },
  {
    "id": "2e89e42025f58f679e5403c0043b852a",
    "title": "检覆叶县鲁山田李晋卿饯于首山寺留别",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我本山水乡，看山常不足。",
      "自从到官来，尘事便拘束。",
      "尝闻此山寺，法宇深云木。",
      "无由一来过，梦想向岩谷。",
      "按田趋邻疆，跨马涉平陆。",
      "良友送我行，偶与赏心属。",
      "禅庭鸣白鸡，祖席歌黄鹄。",
      "野气逼人寒，岚光添酒绿。",
      "言离非远离，但爱交情笃。",
      "重游应有期，君亦行车促。"
    ]
  },
  {
    "id": "2e89e42025f58f67377c999c88f6952e",
    "title": "卧羊山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乱石若群羊，缘岗卧斜日。",
      "曾非左慈化，更想初平叱。",
      "无膻穴蚁去，有乳寒泉出。",
      "谁忆灞陵原，累累冢傍质。"
    ]
  },
  {
    "id": "2e89e42025f58f675cab47c25aae33e0",
    "title": "汝坟贫女",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汝坟贫家女，行哭音悽怆。",
      "自言有老父，孤独无丁壮。",
      "郡吏来何暴，县官不敢抗。",
      "督遣勿稽留，龙钟去携仗。",
      "勤勤嘱四邻，幸愿相依傍。",
      "适闻闾里归，问讯疑犹强。",
      "果然寒雨中，僵死壤河上。",
      "弱质无以托，横尸无以葬。",
      "生女不如男，虽存何所当。",
      "拊膺呼苍天，生死将奈向。"
    ]
  },
  {
    "id": "2e89e42025f58f67ab792b60b84a3be5",
    "title": "叶公庙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "■物还见惊，从来人所悼。",
      "今看古壁画，应合当时好。"
    ]
  },
  {
    "id": "2e89e42025f58f67f1f9db33bff57016",
    "title": "己卯岁紫微谢公赴南阳过叶县陪游兴庆精舍题名壁间而去庚辰岁余来按田因访旧迹衋然于怀故作此谣以志其悲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔与南阳太守行，车骑休时访庭柏。",
      "今来重看壁间题，太守已为泉下客。",
      "独留清血是门人，怊怅便令生死隔。"
    ]
  },
  {
    "id": "2e89e42025f58f6716deb661d1f5541e",
    "title": "送崔秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晨风无定巢，远寄鹪鹩枝。",
      "天寒鼓翼健，粒食宁所窥。",
      "大泽多群羽，翱翔各有时。",
      "今子振衣去，焉能久迍羁。"
    ]
  },
  {
    "id": "2e89e42025f58f6716deb661544a4481",
    "title": "送崔秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "少年游太学，著尽箧中衣。",
      "独剑自为伴，无家何处归。",
      "秋蓬随野转，寒鹊绕林飞。",
      "霄汉有知己，行行宁久微。"
    ]
  },
  {
    "id": "2e89e42025f58f67817d159d2fa2cb32",
    "title": "思远寄师厚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "马蹄践霜雪，不畏道路寒。",
      "游子重衣裘，慈母悬心肝。",
      "悬心几千里，冉冉岁已残。",
      "大河今渐涸，远目常不干。",
      "度雁朝夕闻，尺书寄亦难。",
      "愿同车轮复，勿比弦上丸。"
    ]
  },
  {
    "id": "2e89e42025f58f6721b845710ccf8285",
    "title": "送师厚归南阳会天大风遂宿高阳山寺明日同至姜店",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "往日送子春风前，春风酣酣杏正妍。",
      "今来送归秋风后，秋风摵摵沙满川。",
      "马鬣斜倾毛瑟缩，驭吏噤吟足后先。",
      "弊裘吹裂寒入骨，枯株磨戛火欲燃。",
      "忽逢古寺出岩腹，与君下马相留连。",
      "殿堂高下就山势，松柏森耸侵云巅。",
      "长廊落叶卷若扫，丈室垂幔翻如褰。",
      "像塑神母乳九子，抱携抚玩皆可怜。",
      "却令远客自生念，欲见幼稚心烦煎。",
      "拥炉对坐日昏黑，龛灯共借僧榻眠。",
      "虽然覆衣冷如铁，不及在家贫无毡。",
      "曲肱难寐要天晓，两股冻痹仍筋挛。",
      "桹桹残夜木鱼响，起看昴毕倾西躔。",
      "怒号斗息东方白，童仆整肃吾将还。",
      "老僧扫壁持笔砚，请予强此题岁年。",
      "出门并辔至山店，茅屋揭尽馀尺椽。",
      "又据胡床一谈笑，君不解饮聊开筵。",
      "程次都无五百里，箧中可乏一囊钱。",
      "拂衣频起畏日昃，应恐慈母心悬悬。",
      "顾我便当江海去，却思此地何由缘。"
    ]
  },
  {
    "id": "2e89e42025f58f679a5cdf5a71411c03",
    "title": "疲马",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "疲马不畏鞭，暮途知几千。",
      "当须量马力，始得君马全。"
    ]
  },
  {
    "id": "2e89e42025f58f6786486c3ac131b3d2",
    "title": "依韵和永叔子履冬夕小斋联句见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "遥知夜相过，对语冷无火。",
      "险辞斗尖奇，冻地抽笋笴。",
      "吟成欲寄谁，谈极唯思我。",
      "学术穷后先，文字少许可。",
      "敢将蠡测海，有似脂出輠。",
      "必饿尝见忧，此病各又果。",
      "弊驾当还都，重门不须锁。",
      "到时春怡怡，万柳枝娜娜。",
      "定应人折赠，只恐絮已堕。",
      "行橐且不贫，明珠藏百颗。"
    ]
  },
  {
    "id": "2e89e42025f58f67437666ce7467fb1a",
    "title": "仲春同师直至垄山雪中宿穰亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "与子乘羸马，夜投山家宿。",
      "风雪满绨裘，灯火深竹屋。",
      "烹鸡赖主人，吠犬憎倦仆。",
      "明发到岩前，春荑冻云木。"
    ]
  },
  {
    "id": "2e89e42025f58f679a23e67422582440",
    "title": "和师直早春雪后五垄道中作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来寻谷口春，正值阴云结。",
      "日暮冰霰繁，宿亭孤饭设。",
      "侵晨登垄去，始见群峰列。",
      "草冻未抽心，松枯犹抱节。",
      "川傍认飞鹭，林上坠残雪。",
      "何意待芳菲，迟留未堪折。"
    ]
  },
  {
    "id": "2e89e42025f58f67a845b8ff53a8b985",
    "title": "孙主簿惠上党寺壁胡霈然书墨迹一匣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "上党佛祠何可观，开元瑞物图高阁。",
      "又有长廊古壁上，复是名辈题丹雘。",
      "当时泥用丝作筋，意欲千载无剥落。",
      "书奇画妙了不识，讹传墨土能治疟。",
      "寺僧不惜人掐取，笔画遂缺如鸟啄。",
      "后来好事恐磨灭，宝刀裁刬泥如剥。",
      "取之龛置绿板匣，便宝箱楮同美璞。",
      "拂拭还看体势生，盘屈苍虬舞鸾鷟。",
      "在昔不畏屋壁坏，今也常恐儿童扑。",
      "夫君知我心所重，南归赠以致诚悫。",
      "此时虽喜落吾手，老大腕硬无由学。",
      "但当拜贶不敢忘，莫为报言曾未数。"
    ]
  },
  {
    "id": "2e89e42025f58f6750be80bc4e93b3dc",
    "title": "寄永兴招讨夏太尉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "宝元元年西夏叛，天子命将临戎行。",
      "二年孟春果来寇，高奴城下皆氐羌。",
      "五原偏师急赴敌，昼夜不息趋战场。",
      "马烦人怠当劲虏，虽持利器安得强。",
      "二师覆败乃自取，岂是廊庙谋不臧。",
      "朝廷又选益经略，三幕贤俊务所长。",
      "或取李悝备边策，或欲五道出朔方。",
      "仲夏科民挟弓矢，季冬括驴赍道粮。",
      "官军未进复犯塞，搴旗杀将何倡狂。",
      "遂令士卒愈沮气，欲使乘障胆不张。",
      "我愿助画迹且远，侧身西望空凄凉。",
      "庶几一言可裨益，临风欲寄鸟翼翔。",
      "所宜畜锐保城壁，转馈先在通行商。",
      "守而勿追彼自困，境上未免小夺攘。",
      "譬如蚊虻噆肤体，实于肌血无大伤。",
      "此言虽小可喻远，幸公采用不我忘。",
      "诚知公虑若裴度，圣上听用同宪皇。",
      "当时岂不历岁月，犹且众镇未陆梁。",
      "况今鹰犬乏雄勇，便拟驰骋徒苍惶。",
      "且缓须时励犀卒，终期拉朽功莫当。"
    ]
  },
  {
    "id": "2e89e42025f58f67d459c09e1e998146",
    "title": "桓妒妻",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔闻桓司马，娶妾貌甚都。",
      "其妻南郡主，悍妒谁与俱。",
      "持刀拥群婢，径往将必屠。",
      "妾时在窗前，解鬟临镜梳。",
      "鬒发云垂地，莹姿冰照壶。",
      "妾初见主来，绾髻下庭隅。",
      "敛手语出处，国破家已殂。",
      "无心来至此，岂愿奉君娱。",
      "今日苟见杀，虽死生不殊。",
      "主乃掷刃前，抱持一长吁。",
      "曰我见犹怜，何况是老奴。",
      "盛怒反为喜，哀矜非始图。",
      "嫉忌尚服美，伤哉今亦无。"
    ]
  },
  {
    "id": "2e89e42025f58f67a043dc1bed4efb6f",
    "title": "寄谢师直",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忆同仲春月，冒雨过穰亭。",
      "聊酌山酒别，独吟夜灯青。",
      "明朝上岭路，群岫张云屏。",
      "忽入川谷秀，固非平生经。",
      "绿竹间红萼，紫藤垂千扃。",
      "春塘水决决，野老发星星。",
      "田父相与至，里言尚可听。",
      "始闻丹砂岑，遂识五垄形。",
      "傍瞻禹汤迹，竞信庙貌灵。",
      "邀我陟巉巉，宿雾方冥冥。",
      "暗沾衣裘湿，时袭草木馨。",
      "栋宇敞绝顶，牲酒列幽亭。",
      "竹杯占祸福，巫锦醉一咛。",
      "日晏别云外，月出至近坰。",
      "仆夫疲不进，鞭策无暂停。",
      "我马忽颠坠，君心同鹡鸰。",
      "再驾体无伤，扣关烛已荧。",
      "自兹期莫逆，未契心所铭。",
      "匆匆操行袂，泛泛如水萍。",
      "今来各一方，安得同醉醒。"
    ]
  },
  {
    "id": "2e89e42025f58f677d4e7b7b33bf29e2",
    "title": "感二鸟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雄雌双好鸟，托栖空树中。",
      "有蛇出傍穴，喷毒气如虹。",
      "半夜此惊飞，瞥目随西东。",
      "有喙不能达，啼云复啸风。",
      "回翔隔岁月，老木高童童。",
      "眼生众禽噪，虽近未由通。",
      "昨朝烟雨晦，并翼向幽丛。",
      "鹰鹯尚横集，扬扬意无穷。"
    ]
  },
  {
    "id": "2e89e42025f58f675e8b86e6d0522e17",
    "title": "古相思",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "劈竹两分张，情知无合理。",
      "织作双纹簟，依然泪花紫。",
      "泪花虽复合，疑岫几千里。",
      "欲识舜娥悲，无穷似湘水。"
    ]
  },
  {
    "id": "2e89e42025f58f679bde6ef089d5966e",
    "title": "送昙颖上人往庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "浔阳几千里，无不见炉峰。",
      "苍翠入众目，岩壑少行踪。",
      "高僧忽独往，杳杳怀远公。",
      "尝闻虎溪上，醉令或来同。",
      "而今竞邀致，几里闻松风。",
      "尘心古难洗，瀑布垂秋虹。"
    ]
  },
  {
    "id": "2e89e42025f58f676cd066962c55bd20",
    "title": "吊石曼卿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前时京师来，对马尝相揖。",
      "埃尘正满衢，笑语曾未及。",
      "虽然恨莫亲，往往闻风什。",
      "星斗交垂光，昭昭不可挹。",
      "独哦秋露中，岂顾衣裘湿。",
      "酒杯轻宇宙，天马难羁絷。",
      "今朝我还都，但见交朋泣。",
      "借问泣者谁，曼卿魂已蛰。",
      "堂堂豪杰姿，遂尔一棺戢。",
      "君生寒月明，君没寒月入。",
      "月入还复升，精魄宁未集。",
      "孤坟细草遍，翠碣嗟新立。"
    ]
  },
  {
    "id": "2e89e42025f58f678215692866ea7996",
    "title": "醉中留别永叔子履",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "新霜未落汴水浅，轻舸惟恐东下迟。",
      "绕城假得老病马，一步一跛令人疲。",
      "到君官舍欲取别，君惜我去频增嘻。",
      "便步髯奴呼子履，又令开席罗酒卮。",
      "逡巡陈子果亦至，共坐小室聊伸眉。",
      "烹鸡庖兔下箸美，盘实饤饾栗与梨。",
      "萧萧细雨作寒色，厌厌尽醉安可辞。",
      "门前有客莫许报，我方剧饮冠帻攲。",
      "文章或论到渊奥，轻重曾不遗毫厘。",
      "间以辨谑每绝倒，岂顾明日无晨炊。",
      "六街禁夜犹未去，童仆窃讶吾侪痴。",
      "谈兵究弊又何益，万口不谓儒者知。",
      "酒酣耳热试发泄，二子尚乃惊我为。",
      "露才扬己古来恶，卷舌噤口南方驰。",
      "江湖秋老鳜鲈熟，归奉甘旨诚其宜。",
      "但愿音尘寄鸟翼，慎勿却效儿女悲。"
    ]
  },
  {
    "id": "2e89e42025f58f6738d43721148da97c",
    "title": "汴水斗减舟不能进因寄彦国舍人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝落几寸水，暮长几寸沙。",
      "深滩鳌背出，浅浪龙鳞斜。",
      "秋风忽又恶，越舫嗟初阁。",
      "坐想掖垣人，犹如在寥廓。"
    ]
  },
  {
    "id": "2e89e42025f58f67cdec28a04e45ce49",
    "title": "望仙亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "公来有馀乐，所乐为郡间。",
      "讼稀聊自适，静胜以纾颜。",
      "清轩开晓幔，历历见淮山。",
      "山色洗新雨，佳期如可攀。",
      "代异鸡犬去，时平草木闲。",
      "试望天衢近，飞驾应此还。"
    ]
  },
  {
    "id": "2e89e42025f58f6737d9f90c0509348b",
    "title": "陪淮南转运魏兵部游濠上庄生台",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "周当战国时，何为守静正。",
      "干戈既日寻，仁义固不竞。",
      "天下皆蹠徒，宁知圣为圣。",
      "是将万物齐，不顾千金聘。",
      "所以忘形骸，所以保性命。",
      "安能小仲尼，岂不识世病。",
      "我从魏公来，访古停乌榜。",
      "聊识贤者心，吁嗟一长咏。"
    ]
  },
  {
    "id": "2e89e42025f58f677f5af0efe1dc9ea0",
    "title": "淮上杂诗六首其二",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "暗开淮水平，远见孤城出。",
      "出舟问舟子，遽对那能悉。",
      "始闻庄生台，还想观鱼日。",
      "果得真隐心，鱼鸟情非密。"
    ]
  },
  {
    "id": "2e89e42025f58f677f5af0ef47dfc55b",
    "title": "淮上杂诗六首其二",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "漠漠昼烟披，纵横见渔艇。",
      "轻桡上急水，或与飞鸿并。",
      "鱼大钓丝微，牵随碧潭迥。",
      "向晚得志归，浩歌山月静。"
    ]
  },
  {
    "id": "2e89e42025f58f67f64b141dbed3fab8",
    "title": "过扬州参政宋谏议遗白鹅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曾游凤池上，曾食凤池萍。",
      "乞与江湖去，将期养素翎。",
      "不同王逸少，辛苦写黄庭。"
    ]
  },
  {
    "id": "2e89e42025f58f677ff39c9ef2dd4130",
    "title": "瓜洲对雪欲再游金山寺家人以风波相止",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "腊月海风急，雪吹岩下窗。",
      "轻舟不畏浪，昨日过寒江。",
      "渡口复夕兴，区中无与双。",
      "忽牵儿女恋，空听远钟撞。"
    ]
  },
  {
    "id": "2e89e42025f58f670388e4832e5e9d39",
    "title": "金山芷芝二僧携茗见访",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一游江山上，日日吟不足。",
      "双锡忽来过，衣霜带初旭。",
      "况能持茗具，向此烹新绿。",
      "中𤃩水若饴，北焙花如粟。",
      "还将尘虑涤，自愧冠缨束。",
      "何以报勤勤，驰奴扣云谷。"
    ]
  },
  {
    "id": "2e89e42025f58f676438a1cb7e3efb44",
    "title": "淮南遇梵才吉上人因悼谢南阳畴昔之游",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "久已厌宦旅，故兹归江南。",
      "始时遽辞邑，不及事春蚕。",
      "残腊犹在道，险阻固所谙。",
      "扁舟次淮海，喜遇释子谈。",
      "契阔十五年，尚谓卧岩庵。",
      "偶见如夙期，淹留良亦甘。",
      "叹逝独泫然，怀悲情岂堪。",
      "班班云中鸟，共看投夕岚。",
      "曷不念旧隐，山水唯素耽。",
      "我从湖上去，微爵轻子男。"
    ]
  },
  {
    "id": "2e89e42025f58f670e73dd5c40d2fa34",
    "title": "送栎阳宰朱表臣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "塞上备胡羌，关中调兵食。",
      "秦民尚苦输，汉吏勤求职。",
      "君今喜怀诏，驰骑宁暇息。",
      "其邑尝雨金，于时岂能得。",
      "行当经灞上，故事犹可忆。",
      "前代多战争，鬼火弄阴黑。",
      "苍苍路傍草，憔悴希春色。",
      "县涂诚有政，威惠为令德。"
    ]
  },
  {
    "id": "2e89e42025f58f677229ecc6c9403842",
    "title": "次",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淮上一相遇，忆在京都时。",
      "虽惊岁月换，未改松桂姿。",
      "童侍两三人，瓶锡相与随。",
      "自言东越来，箧中多好诗。",
      "文字皆妥帖，业术无倾攲。",
      "前辈尝有言，清气散人脾。",
      "语妙见情性，说之聊解颐。",
      "始推杼山学，得非素所师。",
      "此固有深趣，吾心久已知。",
      "横琴乃玄悟，岂必弄鸣丝。",
      "古乐众少听，谁知彼吹篪。",
      "师旷没世后，伯牙众身悲。",
      "愿同黄鹄举，远归沧海涯。",
      "老骥虽不病，长坂安可驰。",
      "天台况奇胜，日夕劳梦思。",
      "尚忝齿缨绶，终年趋路岐。",
      "俯愧渊中鱼，游泳水之湄。",
      "仰羡云间鸷，凌厉辞絷维。",
      "居尝起斯念，未去情不怡。",
      "今朝更道旧，感怆各颦眉。",
      "同游谢公门，远想袂沾洟。",
      "惜哉胡不仁，碎彼东方琪。",
      "又出数纸书，手泽尚可披。",
      "眷眷畴昔意，于今当语谁。",
      "复遗三百言，玩味自挽髭。",
      "序事尽成故，慨吟良有资。",
      "其词何亹亹，宛若对风规。",
      "冷然耸心目，不觉整冠緌。",
      "重以超俗韵，顾予贱职司。",
      "是犹猿鸟情，并此驽枥卑。",
      "报投仍勉强，实谬匠者为。",
      "应哂不量力，短兵兹已疲。"
    ]
  },
  {
    "id": "2e89e42025f58f678fc057e1ede63d8b",
    "title": "岁日旅泊家人相与为寿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "舟中逢献岁，风雨送馀寒。",
      "推年增渐老，永怀殊鲜欢。",
      "江边无车马，鉴里对衣冠。",
      "孺人相庆拜，共坐列杯盘。",
      "盘中多橘柚，未咀齿已酸。",
      "饮酒复先醉，颇觉量不宽。",
      "岸梅欲破萼，野水微生澜。",
      "来者即为新，过者故为残。",
      "何言昨日趣，乃作去年观。",
      "时节未变易，人世良可叹。"
    ]
  },
  {
    "id": "2e89e42025f58f67a50a91789dcd4ca4",
    "title": "寄题梵才大士台州安隐堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "巢禽托静林，潜鱼恋深壑。",
      "岂不能自安，翔泳得所乐。",
      "达士远纷华，于兹守冲漠。",
      "堂前鸣松风，堂后馥花萼。",
      "好鸟时一呼，澄明望寥廓。",
      "诗兴犹不忘，禅心讵云著。",
      "所以得自然，宁必万缘缚。",
      "未能与之游，怀慕徒有作。"
    ]
  },
  {
    "id": "2e89e42025f58f67d52be7969df03058",
    "title": "农难",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "稂莠非所殖，嘉禾共一田。",
      "老农实恶之，岂共时稼捐。",
      "管蔡与盗蹠，同气讵能迁。",
      "周公不妨圣，柳惠不妨贤。",
      "贤哉彼薅矣，取舍得其然。"
    ]
  },
  {
    "id": "2e89e42025f58f679a7b47b9c11c1104",
    "title": "题刁经臣山居时已应辟西幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "向不乐郡府，遂云归田园。",
      "结庐复种蓺，草树日已繁。",
      "散帙理旧学，了然无俗喧。",
      "春雨一回过，览耕登古原。",
      "青山每自爱，霁色当衡门。",
      "故人苟来往，名宦未尝言。",
      "趣适已不浅，道心良亦存。",
      "忽闻辟书至，便令驱犊辕。",
      "岂期同瓠瓜，长系蒿莱根。",
      "始知古君子，出处惟义敦。"
    ]
  },
  {
    "id": "2e89e42025f58f67330cde52e63def5d",
    "title": "前者裴君雨中见过因以诗谢复承来章辄依韵奉和",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "主人门下客，寂寞在江涘。",
      "我昨谢铜章，解组犹脱屣。",
      "前日至朱方，正值春雨起。",
      "君时冒雨来，曾不避泥滓。",
      "林枝滴衣襟，沙岸平履齿。",
      "相欢了无间，偶论通远旨。",
      "去逢交亲问，为报心如水。"
    ]
  },
  {
    "id": "2e89e42025f58f678c902ad5fe04804d",
    "title": "发陶庄却寄刁经臣裴如晦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "方看梅柳春，共别川河上。",
      "移舟人已归，回首竹林望。",
      "水浑不照影，山远犹相向。",
      "闻道欲西游，汉家今尚壮。"
    ]
  },
  {
    "id": "2e89e42025f58f671b8dfe459693f31c",
    "title": "发丹阳后寄徐元舆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "别君忽五年，相望非一日。",
      "会合如梦寐，欣喜对形质。",
      "是时春已仲，临水柳未密。",
      "载酒相与游，轻舠劣容膝。",
      "禅扃竹下过，乳井松间出。",
      "烹茶觉暂醒，岸帻情弥逸。",
      "兴阑乘月归，及旦解行繂。",
      "离怀更宿酲，远想都如失。"
    ]
  },
  {
    "id": "2e89e42025f58f67e434542c40e9f3c4",
    "title": "胡武平遗牡丹一盘",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "畴昔居洛阳，看尽名园花。",
      "临水复荫竹，艳色照彤霞。",
      "良友相与至，竞饮欢无涯。",
      "而今犹老翁，鬓发但未华。",
      "昨日到湖上，碧水涵蒲芽。",
      "此情颇已惬，薄宦非初嗟。",
      "况乃蒙见怜，带雨摘春葩。",
      "虽无向时乐，惠好仍有加。"
    ]
  },
  {
    "id": "2e89e42025f58f6708662ebb3d6f6314",
    "title": "送刘成伯还都",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "余昔困川途，今非羡行者。",
      "离心寄南风，相送过平野。",
      "既吹莲叶舟，更逐桂条马。",
      "中州多故人，怀抱幸君写。"
    ]
  },
  {
    "id": "2e89e42025f58f67169b756706cd8470",
    "title": "送舍弟正臣赴都",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴儿能刺舟，其驶剧飞鸟。",
      "行行固莫留，望进前山小。",
      "家贫吾不忧，身计尔自了。",
      "何当还里门，拜庆期秋杪。"
    ]
  },
  {
    "id": "2e89e42025f58f67ff642aec38399178",
    "title": "访报本简长老",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "比泛苕溪来，初逢卞山雨。",
      "雨收精舍出，喜与高僧语。",
      "门临水若鉴，万象皆可睹。",
      "清净欲谁邻，野莲无处所。"
    ]
  },
  {
    "id": "2e89e42025f58f6723cf7b97a04b8e59",
    "title": "依韵答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "客有袖中书，初凭春燕寄。",
      "春燕不时来，秋鸿今始至。",
      "水落蒲藻寒，悠悠江浦意。"
    ]
  },
  {
    "id": "2e89e42025f58f67d797496c3f5c6c12",
    "title": "依韵和胡武平怀京下游好",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南国易悲愁，西风起高树。",
      "枯荷复送雨，度雁宁知数。",
      "欲问北来音，系书复若故。",
      "冥飞杳无迹，弋者徒有慕。",
      "况在白蘋洲，而怀石渠署。",
      "石渠多故人，鹓鹄方骞翥。",
      "锵鸣尚可希，綷翼何由附。",
      "主人赖知己，未变畴昔顾。",
      "乘桴岂仲尼，好勇非季路。",
      "幸依南郡帐，不学邯郸步。",
      "自守终日愚，都忘向时虑。",
      "眷恋此江湖，亲年当喜惧。",
      "既获庭闱近，又多山水趣。",
      "迩来对明月，千里犹会晤。",
      "长桥人绝声，举酒逢秋露。",
      "迥闻孤舟笛，烟水在何处。",
      "俯槛意无涯，跳波鱼夜乳。",
      "颇得真隐情，奚须慕巢许。",
      "思寄梅枝香，远隔兰溪渡。",
      "缄之付好风，精爽亦随去。"
    ]
  },
  {
    "id": "2e89e42025f58f67bafec7cbeccb5988",
    "title": "凝碧堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "始至荷芰生，田田湖上密。",
      "复当花竞时，艳色凌朝日。",
      "今来莲已枯，碧水堕秋实。",
      "更待雪中过，群峰应互出。",
      "樽有绿蚁醅，俎有赪壶橘。",
      "可以持蟹螯，逍遥此居室。"
    ]
  },
  {
    "id": "2e89e42025f58f675eff8cbae81cab6b",
    "title": "送刘成伯著作赴弋阳宰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我昨之官来，值君为郡掾。",
      "当年已知名，是日才识面。",
      "未久嗟还都，始应群公荐。",
      "遂除芸省郎，出治江上县。",
      "县剧素所闻，其俗到可见。",
      "水精制盘盂，冰莹产郊甸。",
      "鸣筝斫桐梓，雕饰杂宝绚。",
      "有药化铜铅，方士多伏鍊。",
      "君今齿尚壮，好学常不倦。",
      "二者定非惑，吾言亦狂狷。",
      "弦歌将有馀，幸可穷经传。",
      "归来期著书，箧楮盈百卷。",
      "莫学此疏慵，无能守贫贱。",
      "明朝君当行，勉勉自出饯。",
      "岂无一壶酒，岂无一鼎馔。"
    ]
  },
  {
    "id": "2e89e42025f58f67459ec8a81e8c7b94",
    "title": "冬雷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "上帝设号令，隐其南山下。",
      "震发固有时，曷常事凭怒。",
      "春以动含生，夏以奋风雨。",
      "冬其息不用，藏在黄厚土。",
      "我今来江南，岁历惟建午。",
      "如何小雪前，向晓疑鸣釜。",
      "蛟蛇龟虫厄，鳞裂口块吐。",
      "虾蟆不食月，深窟僵两股。",
      "天公岂物欺，若此汩时序。",
      "或言非天公，实乃阴怪主。",
      "尝观古祠画，牛首椎连鼓。",
      "墨云杂狂飙，相与为肺腑。",
      "是不由昊穹，安能顺寒暑。",
      "吾因考厥事，复以验莽卤。",
      "市井欺量衡，定知不活汝。",
      "元恶逆大伦，勿加霹雳斧。",
      "此岂曰无私，故予未所取。",
      "必恐窃天威，似将文法侮。",
      "焉顾五行错，讵畏万物睹。",
      "欲扣九门陈，恨身无鸟羽。"
    ]
  },
  {
    "id": "2e89e42025f58f674912386416925308",
    "title": "冬日送暹上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "霜风刮地如刀镰，鸟不远飞鱼已潜。",
      "何况削发冷入骨，草屦不畏冰雪沾。",
      "缘山涉水去几里，昼钵野饭谁来添。",
      "毗陵旧寺苦欲到，索我赠行无久淹。"
    ]
  },
  {
    "id": "2e89e42025f58f67b8a7efdef2b9c4d7",
    "title": "和寿州宋待制九题其二春晖亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "卉木日以发，中圃日以嘉。",
      "欢言乐和景，及此鬓未华。",
      "春风实无几，凌乱枝上花。",
      "山阴况暮月，俯仰诚可嗟。"
    ]
  },
  {
    "id": "2e89e42025f58f67b8a7efde2b841a5d",
    "title": "和寿州宋待制九题其二春晖亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蟋蟀在秋堂，芙蕖出深水。",
      "浩露同一色，澄澈寒鉴里。",
      "佳人耻施朱，欲与天真比。",
      "沙鸟闲且都，谁将拟公子。"
    ]
  },
  {
    "id": "2e89e42025f58f67b8a7efde4aace0ac",
    "title": "和寿州宋待制九题其二春晖亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "从事谁独贤，而来均宴喜。",
      "幽禽杂啸呼，珍木竟丛倚。",
      "兴将物色俱，闲厌箫鼓美。",
      "宁同不闻问，讼息时游此。"
    ]
  },
  {
    "id": "2e89e42025f58f67b8a7efde15efb872",
    "title": "和寿州宋待制九题其二春晖亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "群生自知机，不可欺以异。",
      "此虽鸥与驯，鸥亦鱼所避。",
      "坐熊临碧水，安得同一致。",
      "然此海客心，还应无有愧。"
    ]
  },
  {
    "id": "2e89e42025f58f67b8a7efde4c0f364b",
    "title": "和寿州宋待制九题其二春晖亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野村仍剪茅，当此茂林下。",
      "晴晖叶上明，翠影杯中泻。",
      "鲜风时飕飗，轻裾自萧洒。",
      "固殊嵇生锻，曷慕岩栖者。"
    ]
  },
  {
    "id": "2e89e42025f58f67030038947cdafdb4",
    "title": "依韵和僧说上人见访",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "客从东国来，山云犹在屦。",
      "是时正穷腊，雁落溪阴暮。",
      "投宿古城隅，雪迷松下路。",
      "衣楮足兰荃，相过宁厌屡。"
    ]
  },
  {
    "id": "2e89e42025f58f676f87b7e255e853bd",
    "title": "立春前一日雪中访乌程宰李君俞寻有诗见贶依韵和答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "粉絮先春拂面翔，临风跃马到君堂。",
      "县民将喜土膏起，令尹未惊农事忙。",
      "疾呼小吏具山酌，便欲尽醉为诗狂。",
      "我牵尘俗不得久，何意更烦投夜光。"
    ]
  },
  {
    "id": "2e89e42025f58f67b188201a78d879ca",
    "title": "冬日陪胡武平游西余精舍",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "侵晨霜气严，溪口冰已合。",
      "乌榜将进迟，寒篙旋摧拉。",
      "遥看松竹深，雪屋藏山衲。",
      "登临兴都尽，薄暮沿清霅。"
    ]
  },
  {
    "id": "2e89e42025f58f67f259f4a390cdd7b2",
    "title": "依韵和武平苕霅二水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔爱伊与洛，今逢苕与霅。",
      "南郭复西城，晓色明于甲。",
      "尘缨庶可濯，白鸟谁来狎。",
      "落日潭上归，鱼歌自相答。"
    ]
  },
  {
    "id": "2e89e42025f58f67cb613194c4f6d22d",
    "title": "依韵和武平升卞二山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "北峰压城苍，南岫缘溪绿。",
      "谁知昔人游，尚想丛桂馥。",
      "鸟兽安可群，呼鸣自为族。",
      "傥闻羡门术，一蹑尘外躅。"
    ]
  },
  {
    "id": "2e89e42025f58f6746a532150fa7732d",
    "title": "送崔主簿赴睦州清溪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "舟轻不畏险，逆上子陵滩。",
      "七里峡天翠，千里云木寒。",
      "古祠鸣野鸟，乱石激春湍。",
      "正与高怀惬，宁歌行路难。"
    ]
  },
  {
    "id": "2e89e42025f58f679311cfc749132e2a",
    "title": "送潘供奉承勋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "与君迹熟情已亲，欲将行迈聊感人。",
      "举酒不能效时俗，半醉苦语资立身。",
      "长大实好带弓剑，何不往助清边尘。",
      "门戟虽高岂自有，当思乃祖为功臣。",
      "所宜踊跃发奇策，嘉名定体庶得真。",
      "傥以斯言作狂说，乘肥食脆任青春。"
    ]
  },
  {
    "id": "2e89e42025f58f6764b2ce3750443253",
    "title": "答新长老诗编",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江东释子多能诗，窗前树下如蝉嘶。",
      "朝风暮月只自老，建安旧体谁攀跻。",
      "唯师独慕陶彭泽，奇迹仍收王会稽。",
      "此焉趣尚已不浅，更在措意摩云霓。"
    ]
  },
  {
    "id": "2e89e42025f58f670d739757a42de48e",
    "title": "题刘道士奉真亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "降真沉水生炉烟，扣齿晓漱华池泉。",
      "心存昆阆未可到，夜瞻北斗何联联。",
      "顾兹虚室如有迟，一草一石幽且妍。",
      "芝盖云軿杳无至，不知谁更似杨权。"
    ]
  },
  {
    "id": "2e89e42025f58f6730e034bc78d4b011",
    "title": "送签判张秘丞赴秀州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江燕归时君亦归，燕巢未暖君还去。",
      "去去溪边杨柳多，正值清明欲飞絮。",
      "竞折赠行何所益，时当长养伤嘉树。",
      "不如举酒对青山，酒罢移舟须薄暮。",
      "嘉禾主人余久知，迹冗不拟强攀附。",
      "傥或无忘问姓名，为言懒拙皆如故。"
    ]
  },
  {
    "id": "2e89e42025f58f674aea98eb946bc286",
    "title": "送梵才吉上人归天台",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "顷余游巩洛，值子入天台。",
      "当时群卿士，共羡出氛埃。",
      "荏苒逾一纪，却向人间来。",
      "问子何为尔，言兴般若台。",
      "虽将发愚闇，般若安在哉。",
      "此教久已炽，增海非一杯。",
      "我言亦爝火，岂使万木灰。",
      "盖欲守中道，焉能力损裁。",
      "子勿疑我言，遂以为嫌猜。",
      "忽闻携锡杖，思向石桥回。",
      "城霞与琪树，璨璨助诗才。",
      "嘉辞遍入口，幸足息岩隈。"
    ]
  },
  {
    "id": "2e89e42025f58f6716e5d860ac4c6d30",
    "title": "公度以余尝语洛中花品而此邦之人多不敢言花于余今又风雨经时花期遂过作诗以见贻故次其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年三月来吴中，欲拟看花无与从。",
      "今年二月花偏早，发作无节雨与风。",
      "前时晴明要寻赏，谓夸洛阳多不容。",
      "我心岂是限南北，美好未必须深红。",
      "姚黄魏品若尽有，春色定应天下空。",
      "因君见赠又及此，莫怪还思涧水东。"
    ]
  },
  {
    "id": "2e89e42025f58f67dfdbc257224954c6",
    "title": "留题可及明心堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秭雉已先嘷，卉木萼渐歇。",
      "俯槛弄条枚，因心悟生灭。",
      "上人本高胄，季父践清列。",
      "而能厌纷华，乐彼方外说。"
    ]
  },
  {
    "id": "2e89e42025f58f673af6eb9e1fc17137",
    "title": "陪武平游雅上人房卞峰亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晚爱池上清，群峰对檐隙。",
      "常恐云气生，坐令苍翠隔。",
      "复绕曲塘阴，映实孤花拆。",
      "谁知禅者居，来伴使君适。"
    ]
  },
  {
    "id": "2e89e42025f58f673330a918996b0a95",
    "title": "送张舍人自安吉移宰同",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "远辞湖上山，徙治海边邑。",
      "机杼吴俗饶，鱼虾越人给。",
      "操琴在更张，殊土宜顺袭。",
      "何以赠勤勤，薄言兹所及。"
    ]
  },
  {
    "id": "2e89e42025f58f673e97daaf60146b6f",
    "title": "刘彝秀才归江南",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "凤鸟不受笯，麒麟宁受靽。",
      "君思此二物，中夜忽兴叹。",
      "况值南风来，袭兰归楚岸。"
    ]
  },
  {
    "id": "2e89e42025f58f67e220be40aae2de92",
    "title": "送胡武平",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来见江南昏，使君咏汀蘋。",
      "再看蘋叶老，汀畔送归人。",
      "人归多慕恋，遗惠在兹民。",
      "始时绕郊郭，水不通蹄轮。",
      "公来作新塘，直抵吴松垠。",
      "新塘建舆梁，济越脱辀仁。",
      "言度新塘去，随迹如鱼鳞。",
      "从今新塘树，便与蔽芾均。",
      "我虽备僚属，笔舌敢妄陈。",
      "因行录所美，愿与国风振。"
    ]
  },
  {
    "id": "2e89e42025f58f6783868ce4ee56a35f",
    "title": "回陈郎中诗集",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝观陈伯玉，感遇三十篇。",
      "矫矫追古道，粲尔日星悬。",
      "今公岂其后，佳咏久已传。",
      "忆为童子日，早诵锦绣妍。",
      "兹来预官属，而许玩奇编。",
      "明珠三百琲，一一径寸圆。",
      "他人握中有，未获毫发焉。",
      "家贫敢怀宝，况近骊龙渊。",
      "又畏风雨作，神物不得全。",
      "再拜捧明月，长跪还席前。"
    ]
  },
  {
    "id": "2e89e42025f58f676825fa4d013f21b9",
    "title": "依韵和僧说夏日闲居见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "城郭非清凉，山僧抱微疾。",
      "又况三伏时，当兹一禅室。",
      "炎飙正烁烁，溪水徒瑟瑟。",
      "唯咏冰雪辞，可以销夏日。"
    ]
  },
  {
    "id": "2e89e42025f58f67a8b23f2ecf7d47e8",
    "title": "送储令赴韶州乐昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝闻韶石下，虞舜古祠深。",
      "至乐久已寂，况持陶令琴。",
      "炎方不道远，一去值秋霖。"
    ]
  },
  {
    "id": "2e89e42025f58f67281f7b48cf83712c",
    "title": "隐真亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "作尉慕吾祖，吾祖非得时。",
      "谁似芙蓉国，日见芙蓉披。",
      "凉雨随风来，清香入酒卮。",
      "自得真隐趣，不惭吴市为。"
    ]
  },
  {
    "id": "2e89e42025f58f674cbd726e4c4d2958",
    "title": "说上人游庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夙怀高世趣，固足林壑情。",
      "欲游名山遍，遂为庐岳行。",
      "又访远公迹，东林气象清。",
      "瀑布秋影落，香炉晓烟生。",
      "洗荡万古虑，薰蒸千载名。",
      "我今滞孤宦，空羡瓶锡轻。"
    ]
  },
  {
    "id": "2e89e42025f58f670b15a3b626691fac",
    "title": "和元之述梦见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高秋枕席凉，昼寝还清旷。",
      "不嘲君腹便，独梦予尔访。",
      "岂忘相规言，仍记群小谤。",
      "始知端正心，寐语尚不诳。",
      "𢠵恍何谗人，告子亦孟浪。",
      "吾闻有尸虫，伺恶多相尚。",
      "耽睡受其惑，子心恐成恙。",
      "勉子守庾曹，勿使兹物王。",
      "魂交昧聪明，寤后成清唱。",
      "诵玩自省循，徒尔增怊怅。",
      "不能检细微，遂使言屡贶。",
      "虽然甚顽鄙，内顾无过当。",
      "仲尼称天厌，季路犹行行。",
      "何当谢勤诚，为子倾嘉酿。"
    ]
  },
  {
    "id": "2e89e42025f58f675f5684f670a3f736",
    "title": "秋日卧疾恭上人来过不及见因以诗答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "溪上秋雾多，溪居晓寒入。",
      "呼吸遂生疴，呕泄不下粒。",
      "素居江南地，大率皆卑湿。",
      "久从吴土居，气候非所袭。",
      "伏枕欲经旬，冠带拈已涩。",
      "女奚特扣关，问疾提山笠。",
      "我非金粟身，寄谢何暇揖。",
      "屈性兹不能，他时冀来及。"
    ]
  },
  {
    "id": "2e89e42025f58f674207fe44132bf41f",
    "title": "依韵和守贤上人晚秋书事",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋雾郁不开，曚昽夹溪树。",
      "深枝尚宿禽，寒叶时惊露。",
      "我居溪之阴，早景诚所慕。",
      "开溪吐初阳，独吟神与晤。",
      "岂意方袍人，而怀此焉趣。",
      "忽枉琼玖章，无惭惠休句。"
    ]
  },
  {
    "id": "2e89e42025f58f67eff26ea854d29b46",
    "title": "臧子文剡县主簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "剡水无浅深，历历能见底。",
      "潜鳞莫见窥，尘绂聊堪洗。",
      "古木潭上阴，遗祠岩下启。",
      "应识道傍碑，因风奠醪醴。"
    ]
  },
  {
    "id": "2e89e42025f58f67c51ae547b837eac6",
    "title": "余令之会稽新昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "越舸将渡西陵时，腊雪欲作阴云垂。",
      "古岸潮回夜冰阁，冰上鲤鱼红尾鬐。",
      "知君奉亲聊自得，穷冬涉险仍熙熙。",
      "县民但可观此意，休羡江边孝女碑。"
    ]
  },
  {
    "id": "2e89e42025f58f67d6464417929e8e4a",
    "title": "传神悦躬上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "握中一寸毫，宝匣百炼金。",
      "鉴貌不鉴道，写形宁写心。",
      "古人固不识，今人或所钦。",
      "依然见其质，俨尔恨无音。",
      "子诚丹青妙，巧夺造化深。",
      "妍媸必尽得，幻妄恐交侵。"
    ]
  },
  {
    "id": "2e89e42025f58f67b8bc6d11beb77e2f",
    "title": "文曜师之南徐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "班班上川羽，薄暮未安巢。",
      "扰扰方外士，岁晏游远郊。",
      "正值风霜急，晚冰随处敲。",
      "何时居岩下，都把尘事抛。"
    ]
  },
  {
    "id": "2e89e42025f58f67c679a77f6e50f0a7",
    "title": "谢尉西归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曾为洛阳客，喜见洛阳人。",
      "每忆旧游处，相逢借问频。",
      "当时伊水上，醉弄岩花春。",
      "而今绝兹乐，欲语已酸辛。",
      "明朝君当去，又复与谁亲。",
      "唯应有素月，相照寒溪滨。"
    ]
  },
  {
    "id": "2e89e42025f58f6741a6cb87902c33ed",
    "title": "陈浩赴福州幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "梅残杏将坼，杨柳都未堪。",
      "欲赠无所赠，春风吹酒酣。",
      "远山犹带雪，野水已如蓝。",
      "羽檄不应有，诗书自可耽。"
    ]
  },
  {
    "id": "2e89e42025f58f675bd51eb63cf29b13",
    "title": "示沈生",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "稚子每多疾，始与药物亲。",
      "由兹沈生迹，遂历吾门频。",
      "我居无鸟鼠，乃知屋室贫。",
      "举世竞趋利，尔非闾井人。"
    ]
  },
  {
    "id": "2e89e42025f58f678a34a3f04e15bfb2",
    "title": "和潘叔治早春游何山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泛泛寒溪流，萦纡向山去。",
      "浅石长蒲茸，朝烟暖岩树。",
      "舍舟当禅扉，踏藓污野屦。",
      "谁爱鲍参军，登临多秀句。"
    ]
  },
  {
    "id": "2e89e42025f58f67dd4a3f11fcf4efc1",
    "title": "恼侬",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "期我以踏青，花间傥相遇。",
      "果然南陌头，翩若惊鸿度。",
      "不语强踌蹰，羞人映芳树。",
      "两心常自怜，两目空相注。",
      "依依不得亲，薄暮还愁去。",
      "记取似丹葩，知开向何处。"
    ]
  },
  {
    "id": "2e89e42025f58f6775d94ab7363eeeb0",
    "title": "相逢",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晚日南城归，桥边见郎去。",
      "远远逐郎回，罗衣汗微污。",
      "不惜污罗衣，要与郎相顾。",
      "留连芳苑中，肯谢花夭嫭。",
      "傍栏思晤言，羞畏情谁谕。",
      "草草各还家，幽怀是飞絮。"
    ]
  },
  {
    "id": "2e89e42025f58f67f22d1b24b960d3a6",
    "title": "樯乌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "樯头飞去乌，夜夜啼声碎。",
      "犹不如水禽，双栖向烟外。",
      "烟外少分张，渚间多翳荟。",
      "休同八九子，反哺人谁爱。"
    ]
  },
  {
    "id": "2e89e42025f58f6730ab40a87ea9c9a2",
    "title": "回自青龙呈谢师直",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "共君相别三四年，岩岩瘦骨还依然。",
      "唯髭比旧多且黑，学术久已不可肩。",
      "嗟余老大无所用，白发冉冉将侵颠。",
      "文章自是与时背，妻饿儿啼无一钱。",
      "幸得诗书销白日，岂顾富贵摩青天。",
      "而今饮酒亦复少，未及再酌肠如煎。",
      "前夕与君欢且饮，饮才数盏我已眠。",
      "鸡鸣犬吠似聒耳，举头屋室皆左旋。",
      "起来整巾不称意，挂帆直走沧海边。",
      "便欲骑鲸去万里，列缺不借霹雳鞭。",
      "气沮心衰计欲睡，梦想先到蘋渚前。",
      "与君无复更留醉，醉死谁能如谪仙。"
    ]
  },
  {
    "id": "2e89e42025f58f67dabe2c8478606192",
    "title": "青龙海上观潮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "百川倒蹙水欲立，不久却回如鼻吸。",
      "老鱼无守随上下，阁向沧洲空怨泣。",
      "推鳞伐肉走千艘，骨节专车无大及。",
      "几年养此膏血躯，一旦翻为渔者给。",
      "无情之水谁可凭，将作寻常自轻入。",
      "何时更看弄潮儿，头戴火盆来就湿。"
    ]
  },
  {
    "id": "2e89e42025f58f678b83e88908290753",
    "title": "湖州寒食陪太守南园宴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寒食二月三月交，红桃破颣柳染梢。",
      "阴晴不定野云密，黕黕鼓声湖岸坳。",
      "使君千骑出南圃，歌吹前导后鸣铙。",
      "是时辄预车马末，倾市竞观民业抛。",
      "竹亭临水美可爱，嗑咂草木皆吐苞。",
      "游人春服靓妆出，笑踏俚歌相与嘲。",
      "使君白发体尤健，自晨及暮奏酒肴。",
      "尔辈少年翻易倦，倚席欠伸谁得教。",
      "公虽不责以正礼，我意未容诚斗筲。",
      "逡巡秉烛各分散，小人争路何呶呶。"
    ]
  },
  {
    "id": "2e89e42025f58f679fb5f53ce6d54b15",
    "title": "牡丹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "洛阳牡丹名品多，自谓天下无能过。",
      "及来江南花亦好，绛紫浅红如舞娥。",
      "竹阴水照增颜色，春服帖妥裁轻罗。",
      "时结游朋去寻玩，香吹酒面生红波。",
      "粉英不忿付狂蝶，白发强插成悲歌。",
      "明年更开余已去，风雨吹残可奈何。"
    ]
  },
  {
    "id": "2e89e42025f58f67758b534f5407354e",
    "title": "花娘歌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "花娘十二能歌舞，籍甚声名居乐府。",
      "荏苒其间十四年，朝作行云暮行雨。",
      "格夫气俊能动人，人能动之无几许。",
      "前岁适从江国来，时因宴席相微语。",
      "虽有幽情未得传，暗结殷勤度寒暑。",
      "去春送客出东城，舟中接膝已心倾。",
      "自兹稍稍有期约，五月连航并钓行。",
      "曲堤别浦无人处，始笑鸳鸯浪得名。",
      "尔后频逢殊嬿婉，各恨从来相见晚。",
      "月下花前不暂离，暂离已抵银河远。",
      "青鸟传音日几回，鸡鸣归去暮还来。",
      "经秋度腊无纤失，爱极情专易得猜。",
      "前时南圃寻芳卉，小忿不胜投袂起。",
      "官私乘衅作威棱，督促仓惶去闾里。",
      "萧萧风雨满长溪，一舸翩然逐流水。",
      "忽逢小史向城来，泣泪寄言心欲死。",
      "愿郎日日致青云，妾已长甘在泥滓。",
      "更悲恩意不得终，世事难凭何若此。",
      "郎闻兹语痛莫深，天地无穷恨无已。",
      "我今为尔偶成章，便欲缄之托双鲤。"
    ]
  },
  {
    "id": "2e89e42025f58f67d90e9b579a49ef01",
    "title": "送滕监簿归宁岳阳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乃翁守西鄙，胡骑敢凭陵。",
      "抚士无馀货，吏以文结绳。",
      "向闻来三堂，今复走巴陵。",
      "溯流几千里，云梦苦炎蒸。",
      "风樯易阵马，犹使勇气增。",
      "子今远寄省，寄谢余岂能。",
      "江山可留咏，燕许昔尝曾。"
    ]
  },
  {
    "id": "2e89e42025f58f6731cfc0b6ffe5c03d",
    "title": "寄题千步院兼示諲上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "郊郭山林有美处，皆为释子所栖托。",
      "高闲不与时俗侵，寂静岂唯鱼鸟乐。",
      "朝望平田插稻苗，暮看西村收雨脚。"
    ]
  },
  {
    "id": "2e89e42025f58f67209740bd211c96d6",
    "title": "早夏陪知府学士登叠嶂楼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高陵自可眺，况复更层楼。",
      "峨峨众山翠，活活寒溪流。",
      "新篁未扫箨，缘险已修修。",
      "曲道出林杪，飞宇跨城头。",
      "春馀众芳歇，子结累蔓抽。",
      "庭空野鼠窜，日暝啼禽留。",
      "谁知郡府趣，适有林壑幽。",
      "主人易吾土，惟袭是瀛洲。",
      "伊我去闾井，尔来三十秋。",
      "昔望白云下，今从轻轩游。"
    ]
  },
  {
    "id": "2e89e42025f58f6730419fa406adf404",
    "title": "得孙仲方画美人一轴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "骏驹少驯良，美女少贤德。",
      "尝闻败君驾，亦以倾人国。",
      "因观壁间画，笔妙仍奇色。",
      "持归非夺好，来者恐为惑。"
    ]
  },
  {
    "id": "2e89e42025f58f67b879ff7f9637bb0b",
    "title": "涂次寄罗道济",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年五月君到官，红渠正开湖水宽。",
      "共酌汀洲不知暮，扣舷月露沾衣寒。",
      "今年我罢欲归去，朋酒久来无此欢。",
      "移舟不忍便为别，竞挈杯肴情未阑。",
      "城堙欲闭各分散，溪云暗澹生悲端。",
      "明日抱酲风雨急，野莲空看寄君难。"
    ]
  },
  {
    "id": "2e89e42025f58f6702ab2bdf4434b146",
    "title": "和潘叔治题刘道士房画薛稷六鹤图六首啄食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "穷年见俯啄，但有饥乏意。",
      "虽存玉山禾，不入丹青喙。",
      "因思方朔嘲，此岂优谐类。"
    ]
  },
  {
    "id": "2e89e42025f58f6702ab2bdf08ada876",
    "title": "和潘叔治题刘道士房画薛稷六鹤图六首啄食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "举足徒有势，行沙遂无踪。",
      "回颈诚已久，未知竟何从。",
      "安能见俦侣，顾望自颙颙。"
    ]
  },
  {
    "id": "2e89e42025f58f6702ab2bdfcdfeceea",
    "title": "和潘叔治题刘道士房画薛稷六鹤图六首啄食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "引吭向层霄，声闻期在耳。",
      "鼓吻意岂疏，知音何已矣。",
      "安得九皋同，流响入万里。"
    ]
  },
  {
    "id": "2e89e42025f58f6702ab2bdf6795f24a",
    "title": "和潘叔治题刘道士房画薛稷六鹤图六首啄食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "如逢仙圃风，飘飖奋双翅。",
      "拊节余欲助，和歌谁尔类。",
      "但看矫然姿，固于流雪异。"
    ]
  },
  {
    "id": "2e89e42025f58f6702ab2bdf4c8b69f4",
    "title": "和潘叔治题刘道士房画薛稷六鹤图六首啄食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孤标近仙坛，依约闻坠露。",
      "俨如举止扬，稍见神爽悟。",
      "晓月坐清轩，寒添壁间素。"
    ]
  },
  {
    "id": "2e89e42025f58f6702ab2bdf04d22afe",
    "title": "和潘叔治题刘道士房画薛稷六鹤图六首啄食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "六鹤皆不同，初生薛公笔。",
      "况兹刷羽者，奋迅如天质。",
      "墨客怀赏心，题诗仍我率。"
    ]
  },
  {
    "id": "2e89e42025f58f6718b83cc28682d09a",
    "title": "留题毗陵潘氏宅假山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "人心本好静，世事方扰扰。",
      "丘壑未去时，庭中结山小。",
      "长欲见苍翠，何须听猿鸟。",
      "有志同尚平，当期婚嫁了。"
    ]
  },
  {
    "id": "2e89e42025f58f67a24ba49d67cef415",
    "title": "观居宁画草虫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古人画虎鹄，尚类狗与鹜。",
      "今看画羽虫，形意两俱足。",
      "行者势若去，飞者翻若逐。",
      "拒者如举臂，鸣者如动腹。",
      "跃者趯其股，顾者注其目。",
      "乃知造物灵，未抵毫端速。",
      "毗陵多画工，图写空盈辐。",
      "宁公实神授，坐使群辈伏。",
      "草根有纤意，醉墨得已熟。",
      "权豪不可致，节行今仍独。"
    ]
  },
  {
    "id": "2e89e42025f58f67621ca17d2e2eaec6",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "堑江以为池，增山以为壁。",
      "铁瓮喻其坚，金城非所敌。",
      "前朝经丧乱，曾是轻锋镝。",
      "览古一徜徉，空听渔浦笛。"
    ]
  },
  {
    "id": "2e89e42025f58f67621ca17daeed3858",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山势自北来，高城倚为固。",
      "当时偶登临，迩者遂沦误。",
      "微云思作雨，古树尝沾露。",
      "今非恃险艰，草木藏狐兔。"
    ]
  },
  {
    "id": "2e89e42025f58f67621ca17d3a01fa69",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江头潮正平，日照土山口。",
      "坐见远来舟，高帆忽前后。",
      "将随入浦风，稍度遥圻柳。",
      "客无南北虞，信是承平久。"
    ]
  },
  {
    "id": "2e89e42025f58f67621ca17d8620bf51",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山与众山殊，寺非诸寺拟。",
      "无面不当江，有林皆照水。",
      "南泠隔吴会，北渡通扬子。",
      "还看上下帆，日日何常已。"
    ]
  },
  {
    "id": "2e89e42025f58f67621ca17d78acad41",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝闻观蹄涔，讵识海水大。",
      "浩浩与天同，滔滔众流会。",
      "平吞江作练，远泻河如带。",
      "终日郡楼间，欲取长鲸鲙。"
    ]
  },
  {
    "id": "2e89e42025f58f67621ca17dd2e2f51a",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "信如季子贤，自昔知能几。",
      "依约有荒祠，寂寥无奠篚。",
      "坏梁生湿菌，古木凭山鬼。",
      "英灵岂顾兹，青史辞亹亹。"
    ]
  },
  {
    "id": "2e89e42025f58f67621ca17d106f3720",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "松竹暗山门，飕飗给青吹。",
      "传闻宋高祖，旧宅为兹寺。",
      "地以黑龙升，经因白马至。",
      "何必问兴亡，山川应可记。"
    ]
  },
  {
    "id": "2e89e42025f58f67621ca17de8b446af",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "季札墓傍碑，古称尼父篆。",
      "始沿春秋义，十字固莫浅。",
      "磨敲任牧童，侵剥因野藓。",
      "嗟尔后之人，万言书不显。"
    ]
  },
  {
    "id": "2e89e42025f58f67621ca17d9a66ffb1",
    "title": "和颖上人南徐十咏铁瓮城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谓公天下才，非专一方惠。",
      "及此作舆梁，力行无钜细。",
      "既异国侨为，将同傅岩济。",
      "砻石亘长川，宁须伐山桂。"
    ]
  },
  {
    "id": "2e89e42025f58f674033283cb3c9bc22",
    "title": "书哀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天既丧我妻，又复丧我子。",
      "两眼虽未枯，片心将欲死。",
      "雨落入地中，珠沉入海底。",
      "赴海可见珠，掘地可见水。",
      "唯人归泉下，万古知已矣。",
      "拊膺当问谁，憔悴鉴中鬼。"
    ]
  },
  {
    "id": "2e89e42025f58f670c6962b59fce1e9e",
    "title": "谒双庙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "八月过宋都，泊舟双庙侧。",
      "永怀此忠良，遗烈传碑刻。",
      "五位俨朝裾，千年同血食。",
      "当时多苟生，贵爵曾谁识。",
      "纵今有丘坟，都已荒荆棘。",
      "古人非轻死，于义实罕得。",
      "英骨化埃尘，令名同鸟翼。",
      "飞翔出后世，景慕无终极。",
      "岂若目前荣，未殁声已息。",
      "西登孝王城，王气由邦国。"
    ]
  },
  {
    "id": "2e89e42025f58f679ef4394fb2506f4c",
    "title": "送弟禹臣赴官江南",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔与子同归，夜向瓜洲泊。",
      "持杯月正清，遄水平如削。",
      "尔来芦岸深，须防虎潜搏。",
      "行行无朋友，遇事自斟酌。"
    ]
  },
  {
    "id": "2e89e42025f58f67fbf27f5592d3c9bc",
    "title": "和永叔晋祠诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "并州古来称近胡，山雄气壮民足储。",
      "山根晋水发源处，平若皎鉴潜决疏。",
      "渐流渐急不可测，以至𤂆𤂆鸣清渠。",
      "岂惟俯可见毛发，况乃了了看龟鱼。",
      "下溉平田几百顷，稻苗𥝧稏曾不枯。",
      "兴亡莫问随水远，庙深草树空扶疏。",
      "伊君持节过其下，爱此佳趣聊停车。",
      "北望故城无旧物，泱漭野色连丘墟。",
      "已向风前听好鸟，只畏落日闻苍狐。",
      "晋人须识汉使美，冉冉青髯似绿蒲。"
    ]
  },
  {
    "id": "2e89e42025f58f673298d1360ad403de",
    "title": "书谢师厚至",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尔来器尔姑，清泪滴尘几。",
      "一闻在目言，不谓今则死。",
      "而犹意远行，所念当至止。",
      "秋风忽助嚎，万木欲摧毁。"
    ]
  },
  {
    "id": "2e89e42025f58f67ff6491492def4898",
    "title": "咏苏子美庭中千叶菊树子",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生与众草生，不与众草荣。",
      "彼皆春争葩，兹独秋吐英。",
      "千叶共一萼，百蒂共一茎。",
      "幽亭耸扶疏，独本非支撑。",
      "吾友苏子美，有酒对自倾。",
      "香随青陵蝶，色映黄金莺。",
      "昨日偶来过，颇兴陶令情。",
      "岂敢复言诗，君家有子卿。"
    ]
  },
  {
    "id": "2e89e42025f58f675936c55eeac1d475",
    "title": "新冬伤逝呈李殿丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "恶老今逼衰，孤寂仍足悲。",
      "寒风一夜起，曩事无不思。",
      "手泽在故物，默历非故时。",
      "梦寐犹平常，反悟恨莫追。",
      "人生苦情累，安得木石为。",
      "赖有同舍郎，相语强解颐。"
    ]
  },
  {
    "id": "2e89e42025f58f67e63395c1adac4586",
    "title": "苏子美竹轩和王胜之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "庭无十步广，有竹才百个。",
      "子时哦其间，宾友或来和。",
      "琴壶置于傍，图籍亦在左。",
      "谁怜修修影，只畏寒日过。",
      "谁怜青青枝，下有暗叶堕。",
      "我期霰雪时，来听幽声卧。",
      "应当为设榻，勿使赏心剉。",
      "持以报主人，此兴不可破。"
    ]
  },
  {
    "id": "2e89e42025f58f67df4b91ae119e9855",
    "title": "偶书寄苏子美",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君诗壮且奇，君笔工复妙。",
      "二者世共宝，一得亦难料。",
      "我今或盈轴，体逸思益峭。",
      "有如秋空鹰，气压城雀鹞。",
      "又如饮巨钟，一举不能釂。",
      "既釂心已醉，颠倒视两曜。",
      "吾交有永叔，劲正语多要。",
      "尝评吾二人，放检不同调。",
      "其于文字间，苦硬与恶少。",
      "虽然趣尚殊，握手幸相笑。"
    ]
  },
  {
    "id": "2e89e42025f58f6733dcb8aa11c05aa4",
    "title": "寄题洪州李氏涵虚阁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "耳熟滕阁美，未为豫章游。",
      "近闻东湖上，可见西山头。",
      "朝爱云气生，暮数鸟行幽。",
      "主人趣向远，登览日不休。",
      "父兄已三人，挂冠此迟留。",
      "他年傥一往，风物咏可周。"
    ]
  },
  {
    "id": "2e89e42025f58f674db3133b598046ca",
    "title": "送萧秘校",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "比从江南来，又从江南去。",
      "孤舟随雁群，晚泊定何处。",
      "霜橙可为齑，冰鲙思下箸。",
      "此兴吾不知，薄言聊所慕。"
    ]
  },
  {
    "id": "2e89e42025f58f6777148216a4b0c16c",
    "title": "送李殿丞通判处州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "拜官将近亲，不畏千里险。",
      "溯流上赣水，石乱波惊飐。",
      "舟人素已谙，曲折就回闪。",
      "岂虞失便利，倚惯忧亦掩。",
      "昔余从平流，悸梦尚成魇。",
      "今逢子方去，青䋏丝新染。",
      "沙头有堠吏，惴立板方敛。",
      "鸿雁正来翔，竞看朱服俨。"
    ]
  },
  {
    "id": "2e89e42025f58f673992df710f1e5a8a",
    "title": "古剑篇送蔡君谟自谏省出守福唐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生铜夜夜鸣，剉铁未尝缺。",
      "主人久提携，何事赠离别。",
      "借问岂酬恩，请看镡上血。",
      "休惭补履功，出处异施设。"
    ]
  },
  {
    "id": "2e89e42025f58f67410072ec14cd3f36",
    "title": "杂兴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "主人有十客，共食一鼎珍。",
      "一客不得食，覆鼎伤众宾。",
      "虽云九客沮，未足一客嗔。",
      "古有弑君者，羊羹为不均。",
      "莫以天下士，而比首阳人。"
    ]
  },
  {
    "id": "2e89e42025f58f675f128995f2ec02a3",
    "title": "送逐客王胜之不及遂至屠儿原",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "犯霜出国门，送客客已去。",
      "犹意行未远，策马过寒戍。",
      "川长不见人，沙没前岗路。",
      "始闻云木深，忽逢朱亥墓。",
      "金锤一报恩，义烈垂竹素。",
      "何须文学为，寄语长沙傅。"
    ]
  },
  {
    "id": "2e89e42025f58f6769faab09458e6ace",
    "title": "送周仲章太博之钜野",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仲月霜气严，朝来厚如雪。",
      "鸿雁各南飞，羽毛将恐折。",
      "征途履以足，侵骨寒于铁。",
      "得罪此为轻，君恩大欢悦。"
    ]
  },
  {
    "id": "2e89e42025f58f678545b0e6d158fe00",
    "title": "邺中行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "武帝初起铜雀台，丕又建阁延七子。",
      "日日台上群乌饥，峨峨七子宴且喜。",
      "是时阁严人不通，虽有层梯谁可履。",
      "公干才俊或欺事，平视美人曾不起。",
      "五官褊急犹且容，意使忿怒如有鬼。",
      "自兹不得为故人，输作左校滨于死。",
      "其馀数子安可存，纷然射去如流矢。",
      "鸟乌声乐台转高，各自毕逋夸疐尾。",
      "而今抚卷迹已陈，唯有漳河旧流水。"
    ]
  },
  {
    "id": "2e89e42025f58f6761c008c581e3714a",
    "title": "忠上人携王生古砚夸余云是定州汉祖庙上瓦为之因作诗以答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "砚取汉庙瓦，谁恤汉庙隳。",
      "重古一如此，吾今对之悲。",
      "既宝若圭璧，未知为用时。"
    ]
  },
  {
    "id": "2e89e42025f58f67ecb1d9f994c8011a",
    "title": "读后汉书列传",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汉家诛党人，谁与李杜死。",
      "死者有范滂，其母为之喜。",
      "喜死名愈彰，生荣同犬豕。"
    ]
  },
  {
    "id": "2e89e42025f58f6740555dfaa444e5be",
    "title": "异同",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾闻圣贤心，不限亲与疏。",
      "义殊目前乖，道同异代俱。",
      "尧舜及周孔，千载趋一途。",
      "盗蹠诮孔氏，弟子将党欤。",
      "蹠自驱其众，日念杀不辜。",
      "河滨捧土人，海畔逐臭夫。",
      "塞川岂量力，同趣即尔徒。",
      "尔既不自过，反以此为纡。"
    ]
  },
  {
    "id": "2e89e42025f58f671d461bafb7f385c5",
    "title": "蔡仲谋遗鲫鱼十六尾余忆在襄城时获此鱼留以遗欧阳永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔尝得圆鲫，留待故人食。",
      "今君远赠之，故人大河北。",
      "欲脍无庖人，欲寄无鸟翼。",
      "放之已不活，烹煮费薪棘。"
    ]
  },
  {
    "id": "2e89e42025f58f67c1e4c9a3e3cf6c27",
    "title": "答中上人卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吹笛皆学龙，吹笙皆学凤。",
      "又于笙笛间，高下不相中。",
      "得其精者稀，得其粗者众。",
      "况于真出音，千岁不复梦。",
      "尔为学笙欤，颇已臻妙弄。"
    ]
  },
  {
    "id": "2e89e42025f58f67cb45647946ff7404",
    "title": "送苏子美",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "勇为江海行，风波曾不惧。",
      "但欲寻名山，扁舟无定处。",
      "南有鹏若鸮，崄有石若锯。",
      "毒草见人摇，短狐逢影怒。",
      "不遐尚苦乖，更远饶瘴雾。",
      "东土乃滨海，蜃鼍仍可怖。",
      "壳物怪琐屑，蠃蚬固无数。",
      "咸腥损齿牙，日月复易饫。",
      "二方既若此，往矣无久驻。",
      "竟当西北来，醇酎炙肥羜。",
      "夏不厌浆酪，冬不厌雉兔。",
      "勿言专口腹，口腹人所务。",
      "天台信奇伟，石桥非坦步。",
      "庐岳趣最幽，饥肠看瀑布。",
      "此致虽为高，实亦难久慕。",
      "君行听我言，不听到应悟。"
    ]
  },
  {
    "id": "2e89e42025f58f67be3ee88bf2a16d52",
    "title": "晚归闻李殿丞访别言己屡来不遇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "萧条一陋巷，频日见马蹄。",
      "归来稚子告，有客云将暌。",
      "始知君其南，复叹我向西。",
      "岂不怀念慕，吾亲书新赍。",
      "曰吾五男子，爱惜无不齐。",
      "所要立门户，安用同犬鸡。",
      "龊龊守此客，驯驯恋此栖。",
      "二季留左右，足以共挈携。",
      "身许远就禄，幸又奉阿㜷。",
      "今年还都下，路丧子与妻。",
      "囊罄厌外役，进退类藩羝。",
      "终当改江邑，傥得致音题。"
    ]
  },
  {
    "id": "2e89e42025f58f6761938c84fc98d1fc",
    "title": "刁景纯将之海陵与二三子送于都门外遂宿舟中明日留馔脍",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "人言汴水驶，奈何已冬乾。",
      "蔡虽平且慢，腊月行亦难。",
      "唯听夜冰合，为君愁苦寒。",
      "暂维青丝䋏，邀脍白玉盘。",
      "行人反饫我，于理殊未安。",
      "所忻能自养，不复道加餐。"
    ]
  },
  {
    "id": "2e89e42025f58f6755c57dca79c048fa",
    "title": "同谢师厚宿胥氏书斋闻鼠甚患之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "灯青人已眠，饥鼠稍出穴。",
      "掀翻盘盂响，惊聒梦寐辍。",
      "唯愁几砚扑，又恐架书啮。",
      "痴儿效猫鸣，此计诚已拙。"
    ]
  },
  {
    "id": "2e89e42025f58f67d3a6d42d5a105edc",
    "title": "闻子美次道师厚登天清寺塔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "二三君少壮，走上浮图巅。",
      "何为苦思我，平步犹不前。",
      "苟得从而登，两股应已挛。",
      "复想下时险，喘汗头目旋。",
      "不如且安坐，休用窥云烟。"
    ]
  },
  {
    "id": "2e89e42025f58f67e73e8c0850a60438",
    "title": "谢师厚归南阳效阮步兵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一日复一朝，一暮复一旦。",
      "与子相经过，少会不言散。",
      "我心终未极，岁月忽云晏。",
      "嘶马思长道，孤鸟逐前伴。",
      "驾言慕俦侣，怀抱若冰炭。",
      "南临白水湄，风雪振高岸。",
      "意恐慈母念，疾驰节已换。",
      "解剑登北堂，幼妇笑粲粲。",
      "弊裘一以缝，征尘一以浣。",
      "而我客大梁，衣垢自悲叹。"
    ]
  },
  {
    "id": "2e89e42025f58f673e2b8063cd379375",
    "title": "师厚明日归南阳夜坐有怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "明朝子当去，我若云失龙。",
      "龙归云未归，索莫将安从。",
      "半夜出户望，参毕已正中。",
      "倏然变阴黑，烈烈鸣窗风。",
      "窗鸣不得寐，拥被一悲翁。"
    ]
  },
  {
    "id": "2e89e42025f58f677f5a5270df7aeee2",
    "title": "永叔赠酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大门多奇酝，一斗市钱千。",
      "贫食尚不足，欲饮将何缘。",
      "岂能以口腹，屈节事豪权。",
      "闭户饱于齑，作诗涌如泉。",
      "一日复一夕，醒目常不眠。",
      "穷腊忽可怪，双壶故人传。",
      "呼儿欲自酌，瓦盏无完全。",
      "其能饔甘脆，而况侑夭妍。",
      "却令情怀恶，分与富贵偏。",
      "收拾不复尝，排置屋角边。",
      "傥有嘉客至，倾倒相与颠。",
      "何暇问浓薄，但觉窗扉旋。",
      "谁识我为我，宾主各颓然。",
      "始得语且横，既醉论益坚。",
      "曾不究世务，闲气争古先。",
      "毕竟两未决，辨吻空流涎。",
      "嗟我儒者饮，聒耳无管弦。",
      "虽云暂欢适，终久还愁煎。",
      "自甘不偶死，宁慕金印悬。",
      "愿频致此物，勿恤疮檐肩。"
    ]
  },
  {
    "id": "2e89e42025f58f67bf11ee1e6965a73b",
    "title": "范殿丞通判秦州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天水出名马，多称黄金羁。",
      "正值羌已和，边草复离离。",
      "乘肥固未失，所蕴不得施。",
      "主人本燕客，宁独事书诗。",
      "志尚功名间，管乐犹一时。",
      "去去勿复道，磊落为男儿。"
    ]
  },
  {
    "id": "2e89e42025f58f67c8fab2a8136f1996",
    "title": "陈绎越州从事",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "母夫人老母兄黜，夫人从尔之会稽。",
      "恐伤尔心不敢泣，春岗细雨闻竹鸡。",
      "时亦藏泪未出脸，奈何相与头倾低。",
      "诚知就禄非获己，应欲退耕无旧畦。"
    ]
  },
  {
    "id": "2e89e42025f58f67f794e1fcaab7cd9c",
    "title": "依韵和师厚别后寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾与尔别未及旬，吾家依旧甑生尘。闭门不出将谁亲，自持介独轻货珍。",
      "盘餐岂有咸酸辛，苦吟辍寝昏继晨。夜光忽怪来何频，采拾若在沧海垠。",
      "和者弥寡唯阳春。"
    ]
  },
  {
    "id": "2e89e42025f58f67a1d4a7331dfdf1db",
    "title": "普净院佛阁上孤鹘",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我新税居见寺阁，金碧照我破屋前。",
      "目看阁上聚鸠鸽，巢栖饮哺忘穷年。",
      "雕檐画壁屎污遍，以及像塑头与肩。",
      "寺僧不敢施弹射，忽有苍鹘张毒拳。",
      "鸦鸣鹊噪鸲鹆叫，怒鹘来此窥腥膻。",
      "鹘心决裂不畏众，瞥碎一脑惊后先。",
      "死鸟堕空未及地，返翅下取如风旋。",
      "独当屋脊恣扯磔，啄肉披肝肠弃捐。",
      "老鸱无艺又狠怯，盘飞欲近饥目穿。",
      "逡巡鹘饱自飞去，争残不辨乌与鸢。",
      "群儿指点路人笑，我方吟忆秋江边。"
    ]
  },
  {
    "id": "2e89e42025f58f676d42b6267a5487e0",
    "title": "蜂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风无主撩乱时，分群养子各守脾。",
      "争掇花腴为蜡蜜，年年共割不我稽。",
      "俄逢主人若过虑，畏尔有虿成噬脐。",
      "密将恶物毒尔族，尔曾不得同醯鸡。",
      "王虽尔名尔何补，造甘为利乃自取。"
    ]
  },
  {
    "id": "2e89e42025f58f67be675c6edaca6a88",
    "title": "冬夕会饮联句",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "与君数夜饮，唯恐酒盏空。",
      "今我苦欲浅，语志难此同。",
      "陈编侑欢适，间谑何魁雄。",
      "婢子寒且倦，主人哦不穷。",
      "灯青屡结花，煎响时鸣虫。",
      "穴鼠暗出没，风雁高雍容。",
      "冰霜覆瓦屋，貂狐输贵翁。",
      "孤床乏暖质，苦语有淡工。",
      "咀嚼患䏑小，煨炮惊壳红。",
      "落蟾斜入窍，远漏微递风。",
      "醉心欺睡魄，细书刺昏瞳。",
      "吽呀闻争犬，哮吼厌啼𩦺。",
      "拨火乱赪豆，附炙双弯弓。",
      "乾果硬迸齿，寒齑酸满胸。",
      "枯蛤擘无肉，淡脯烧可饔。",
      "语必造圣贤，乐已过鼓钟。",
      "纸窗幸未曙，絮被令旋缝。",
      "冻痹两股铁，跑抓双鬓蓬。",
      "脬尿既懒溺，裈虱唯欲烘。",
      "器皿足缺齾，捧执无夭秾。",
      "儿女寒不寝，僮仆困欲瞢。",
      "岂无贵富徒，笑此饥寒踪。",
      "丈夫固有负，道义久已充。",
      "墨子不黔突，齿辈且得封。",
      "勉哉梅夫子，塞者终自通。"
    ]
  },
  {
    "id": "2e89e42025f58f67a5e910958671fe0a",
    "title": "正月十五夜出回",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不出只愁感，出游将自宽。",
      "贵贱依俦匹，心复殊不欢。",
      "渐老情易厌，欲之意先阑。",
      "却还见儿女，不语鼻辛酸。",
      "去年与母出，学母施朱丹。",
      "今母归下泉，垢面衣少完。",
      "念尔各尚幼，藏泪不忍看。",
      "推灯向壁卧，肺腑百忧攒。"
    ]
  },
  {
    "id": "2e89e42025f58f670474e1e8f590ab22",
    "title": "同次道游相国寺买得翠玉罂一枚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古寺老柏下，叟货翠玉罂。",
      "兽足面以立，瓜腹肩而平。",
      "虚能一勺容，色与蓝水并。",
      "我独何为者，忽见目以惊。",
      "家无半钟畜，不吝百金轻。",
      "都人莫识宝，白日双眼盲。"
    ]
  },
  {
    "id": "2e89e42025f58f67eba18ab630995a7b",
    "title": "送惠勤上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "遽告我行何所之，东南尔土尔自知。",
      "山水佛事不暇说，去何速兮来何为。",
      "公卿贵人见尔喜，为尔买屋丐尔资。",
      "王城幸可乐岁月，野鹤终是思陂池。",
      "去去云霞不容侣，却应来此如前时。"
    ]
  },
  {
    "id": "2e89e42025f58f6717dd3c3ba5c8f50d",
    "title": "戏寄师厚生女",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生男众所喜，生女众所丑。",
      "生男走四邻，生女各张口。",
      "男大守诗书，女大逐鸡狗。",
      "何时某氏郎，堂上拜媪叟。"
    ]
  },
  {
    "id": "2e89e42025f58f67d69d6c73ab5db28a",
    "title": "薛中舍宰闻喜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秦人宦于秦，百事顺耳目。",
      "山川我已疏，风物子所熟。",
      "维美行迈时，亲宾祖车毂。",
      "空将离别心，欲出无僮仆。"
    ]
  },
  {
    "id": "2e89e42025f58f675ebe93e91dc49a5e",
    "title": "郭之美忽过云往河北谒欧阳永叔沈子山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风无行迹，似与草木期。",
      "高低新萌芽，闭户我未知。",
      "忽闻人扣门，手把蟠桃枝。",
      "问我此蟠桃，缘何结子迟。",
      "但笑不复答，问者当自推。",
      "振衣向河朔，河朔人伟奇。",
      "以兹不答意，迟子北归时。"
    ]
  },
  {
    "id": "2e89e42025f58f670e7bead982ddb7c1",
    "title": "孙司谏知邓州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南阳汉名都，其俗尚敦朴。",
      "亡徒顷为盗，刺史安与角。",
      "田野遂焦熬，蒿莱思沃濯。",
      "兹虽得甘露，向已苦风雹。",
      "更张固所重，下令未宜数。",
      "且观道傍碑，文字今已剥。"
    ]
  },
  {
    "id": "2e89e42025f58f67ff958351c4850224",
    "title": "史尉还乌程",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "与君去年别，君来竟悲喜。",
      "乘马夜访君，备陈昔行李。",
      "五月辞吴中，六月渡扬子。",
      "七月行丧妻，是月子又死。",
      "买棺无橐金，助贷赖知己。",
      "娇儿昼夜啼，幼女饮食止。",
      "行路况炎蒸，悲哀满心耳。",
      "青铜不忍照，憔悴邻于鬼。",
      "八月至都下，少长疾未已。",
      "一婢复嗑然，老媪几不起。",
      "君门日预朝，仆乘贫可耻。",
      "十月补王畿，受代隔岁纪。",
      "闭门陋巷中，闷默阅书史。",
      "初闻君至之，如见湖山美。",
      "今闻君复还，为我谢云水。",
      "故交傥相问，怀抱今如此。",
      "岂乏南飞雁，岂无东下鲤。",
      "自同嵇康懒，作书愁把纸。"
    ]
  },
  {
    "id": "2e89e42025f58f67c131d6f18880afcc",
    "title": "薛九宅观雕狐图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜀中处士李怀衮，手画皂雕擒赤狐。",
      "猛爪入颊觜迸血，短尾㒔㑛穷蹄铺。",
      "雕争怒力狐争死，二物形意无纤殊。",
      "一禽一兽固已别，硬羽软毛非笔模。",
      "入君此室见此图，如在原野从驰驱。"
    ]
  },
  {
    "id": "2e89e42025f58f67cc4f978fc4f0cb59",
    "title": "萧著作宰丰城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "王都二月花正开，社雨作阴迎燕子。",
      "人先春色向江南，江南春色归春水。",
      "拍岸绿波生荻芽，晨羞聊可助甘旨。",
      "县涂为政子所谙，不敢赠言言日鄙。"
    ]
  },
  {
    "id": "2e89e42025f58f671ee298b0f4746f27",
    "title": "弟得臣殿丞签判越州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "再为会稽行，聊问会稽美。",
      "禹穴迁所探，秦望斯所纪。",
      "年代已浸深，书碑必亡矣。",
      "剡溪有樵风，其事恐非是。",
      "买臣千载后，得无负薪子。",
      "黄庭昔换鹅，道士傥不死。",
      "行当访其真，愿以鹅报尔。",
      "慎勿笑我痴，万事难可拟。",
      "摘笋复盈檐，缗鱼新出水。",
      "此又食之珍，因书悉条理。"
    ]
  },
  {
    "id": "2e89e42025f58f679dc9ddd1b553633c",
    "title": "李舍人淮南提刑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "啄木欲除蠹，蠹去树亦挠。",
      "何须食微虫，尔腹岂不饱。",
      "天下本无事，自为庸人扰。",
      "君实知古深，终惭用倾巧。"
    ]
  },
  {
    "id": "2e89e42025f58f67dfcbd73105f4581b",
    "title": "吴殿丞代州通判",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "举才不避势，必也知其长。",
      "王官诚济济，岂得佐边疆。",
      "代郡实雄要，昔已选帅良。",
      "功名乃欲取，叱驭登太行。"
    ]
  },
  {
    "id": "2e89e42025f58f67fafb65bb4d618d4b",
    "title": "和人喜雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仲冬至仲春，阴隔久不雨。",
      "耕农将失时，萌颖未出土。",
      "帝心实焦劳，日夜不安处。",
      "祷祠烦骏奔，肸飨杳无补。",
      "帝时降金舆，遍款灵真宇。",
      "百姓知帝勤，变愁为鼓舞。",
      "和气能致祥，是日云蔽午。",
      "夕风不鸣条，甘润忽周普。",
      "已见尧为君，安问谁为辅。"
    ]
  },
  {
    "id": "2e89e42025f58f67dcf7482d1e36c691",
    "title": "春鹘谣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春巢累累，众鸟哺儿。众鸟不出巢，群雏嗷嗷腹甚饥。",
      "不出巢，其谓何，上有苍鹘窥其窠。问鹘何仇，鹘不我顾。",
      "我巢有雏，开口待哺。一日不击，巢雏不食。尔忧尔雏，众鸟号呼又可吁。"
    ]
  },
  {
    "id": "2e89e42025f58f67028475a146aa3104",
    "title": "汴之水三",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汴之水，分于河，黄流浊浊激春波。昨日初观水东下，千人走喜兮万人歌。",
      "歌谓何，大船来兮小船过。百货将集玉都那，君则扬舲兮以纠刑科。"
    ]
  },
  {
    "id": "2e89e42025f58f67028475a1cc33aeb6",
    "title": "汴之水三",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我送行舟，于水之次。春风吹两旗，君作天王使。",
      "罟客自求鱼，清江莫相避。"
    ]
  },
  {
    "id": "2e89e42025f58f675dc4100961ff07a4",
    "title": "宋次道一百五日往郑拜墓",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去不避风雨，泣望松柏门。",
      "飒然风悲响，如感泉下魂。",
      "沃酹向坟土，空湿陈草根。",
      "人归夜月冷，石马在九原。"
    ]
  },
  {
    "id": "2e89e42025f58f67a8321d45de3c8c7c",
    "title": "孙太祝亳州签判",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "微风起船尾，雨气生日脚。",
      "不愁春路泥，正泛春波乐。",
      "顺去疾鸟飞，问程殊我度。",
      "才名留守家，更入尚书幕。"
    ]
  },
  {
    "id": "2e89e42025f58f674d22df02d50249ed",
    "title": "寄灵隐通教僧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "奇山若洗青，草木生石上。",
      "根萌不可穷，条蔓自增王。",
      "其阴有高僧，日食惟一盎。",
      "世人久已疏，猿鸟应相向。"
    ]
  },
  {
    "id": "2e89e42025f58f67f6766af7911cf4e5",
    "title": "李少傅郑圃佚老亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "庄生述天理，老固当念佚。",
      "举世用自劳，谁能以为必。",
      "我公谢鼎司，嗣子都华秩。",
      "代言辍帝右，作藩辅王室。",
      "承颜向兹地，园宇乐永日。",
      "佳树发已繁，修竹移未密。",
      "春禽时弄吭，清景付吟笔。",
      "朱金待金构，荣美安与匹。"
    ]
  },
  {
    "id": "2e89e42025f58f677ad42b5e873daa8a",
    "title": "令狐秘丞守彭州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前时草草别，渺漫二十年。",
      "从宦各所适，非为道路偏。",
      "今始一相遇，言愧少壮前。",
      "子有万里翮，尚不飞云烟。",
      "而复走陇蜀，欲以条教宣。",
      "将西过危栈，叶暗闻杜鹃。",
      "未知为郡乐，预已抱愁煎。",
      "再来与子辞，当去复留连。",
      "且念前期远，岁月实易迁。"
    ]
  },
  {
    "id": "2e89e42025f58f6721b234904225ded1",
    "title": "依韵和张应之见赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "京洛多游好，相与岁月深。",
      "虽同执一籥，吹曲各异音。",
      "自微众音响，安感万物心。",
      "我穷子来唁，慷慨发长吟。"
    ]
  },
  {
    "id": "2e89e42025f58f67158b1f29748903a7",
    "title": "次道约食后同敏叔中道平叔如晦诣景德浴以风埃遂止",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔思春服成，浴乎沂水上。",
      "仲尼亦所志，语此虽未向。",
      "子今当是时，有意同我尚。",
      "已邀二三友，欲往期毕饷。",
      "倏然风满途，尘土阻清旷。",
      "安得一振衣，徒希舞雩唱。"
    ]
  },
  {
    "id": "2e89e42025f58f6747bafb7f99888914",
    "title": "陈经秘校之信州幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东吴海物错，南楚江味多。",
      "家吴而宦彼，风土去几何。",
      "既得风土乐，可赞政治和。",
      "归来识香草，为缀楚人歌。"
    ]
  },
  {
    "id": "2e89e42025f58f672bf655d3ae08b91e",
    "title": "朱武太博通判常州兼寄胡武平",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔我阳夏公，尝兹同郡治。",
      "政馀作东园，草木尚有意。",
      "岂不务安养，斯民歌乐易。",
      "是时有贤才，乡举堪皇器。",
      "今方居冢庐，试质当时事。",
      "愿君思前人，文雅庶未坠。"
    ]
  },
  {
    "id": "2e89e42025f58f67214273876097e06b",
    "title": "师厚云虱古未有诗邀予赋之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "贫衣弊易垢，易垢少虱难。",
      "群处裳带中，旅升裘领端。",
      "藏迹讵可索，食血以自安。",
      "人世犹俯仰，尔生何足观。"
    ]
  },
  {
    "id": "2e89e42025f58f6780d32d405f5e9fc7",
    "title": "依韵和中道宝相花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "嘉卉得所托，植君之寝阳。",
      "开荣同此春，淡艳自生光。",
      "不为露益色，不为风尽香。",
      "节换叶已密，尚可见馀芳。"
    ]
  },
  {
    "id": "2e89e42025f58f67b0cd87ec07d51425",
    "title": "拟陶体三首手问足",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "共生一体中，出处常相并。",
      "所动辄有迹，何不择地行。",
      "履舄虽可蔽，步武岂无声。",
      "尝思汝为玉，请刖见直诚。"
    ]
  },
  {
    "id": "2e89e42025f58f67b0cd87ec33263061",
    "title": "拟陶体三首手问足",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "上下各有分，同质实异支。",
      "要用固尔先，当念扶我危。",
      "我刖尔独安，何以幸华夷。",
      "且愿缩袖间，操执自有时。"
    ]
  },
  {
    "id": "2e89e42025f58f67b0cd87ecfd7501a6",
    "title": "拟陶体三首手问足",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我居元首间，分并日月光。",
      "左右各照曜，盲一岂相妨。",
      "尚恐有所翳，独见不能强。",
      "嗟尔手与足，何为欲竞伤。",
      "捉驰自有职，勿使心悲凉。"
    ]
  },
  {
    "id": "2e89e42025f58f673e5c939b7d87148a",
    "title": "赠叶山人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "倾珍奉宾客，傲物去珥貂。",
      "贵来不以屈，饮酒且逍遥。",
      "黄金百镒尽，左右无纤腰。",
      "但存丹砂术，有道在一瓢。"
    ]
  },
  {
    "id": "2e89e42025f58f67a5104dcb0bc44b04",
    "title": "悼子",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "舟行次符离，我子死阿十。",
      "临之但惊迷，至伤反无泣。",
      "款定始怀念，内若汤火集。",
      "前时丧尔母，追恨尚无及。",
      "迩来朝哭妻，泪落襟袖湿。",
      "又复夜哭子，痛并肝肠入。",
      "吾将仰问天，此理岂所执。",
      "我惟两男子，夺一何太急。",
      "春鸟独蔓延，哺巢首戢戢。"
    ]
  },
  {
    "id": "2e89e42025f58f675339069be4adf1e2",
    "title": "怀悲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自尔归我家，未尝厌贫窭。",
      "夜缝每至子，朝饭辄过午。",
      "十日九食齑，一日傥有脯。",
      "东西十八年，相与同甘苦。",
      "本期百岁恩，岂料一夕去。",
      "尚念临终时，拊我不能语。",
      "此身今虽存，竟当共为土。"
    ]
  },
  {
    "id": "2e89e42025f58f6755e92138dbd51ead",
    "title": "和中道雨树",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一旬苟不雨，万木昏苍苍。",
      "朝见洗林叶，动摇生辉光。",
      "晚逢开疏阴，枝上漏微阳。",
      "翠色固以好，安得无秋霜。"
    ]
  },
  {
    "id": "2e89e42025f58f679dd16313d8834b91",
    "title": "永叔寄诗八首并祭子渐文一首因采八诗之意警",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔闻退之与东野，相与结交贱微时。",
      "孟不改贫韩渐贵，二人情契都不移。",
      "韩无骄矜孟无腼，直以道义为己知。",
      "我今与子亦似此，子亦不愧前人为。",
      "北都健儿昨日至，扣门乃是所遗诗。",
      "上言病中初有寄，下言我咏蟠桃枝。",
      "盛衰开落感残杏，暮春无事羡游丝。",
      "班班鸠鸣忽怀念，一扫十幅无闲辞。",
      "洛川花图多品目，斗新争巧始可疑。",
      "读书又忆石夫子，似蚕作茧诚有之。",
      "镇阳归梦北潭北，吟此八章谁谓痴。",
      "最后有文吊尹子，寿夭难问信所悲。",
      "共书大轴许传玩，一日百展曾忘疲。",
      "报君亦欲赍满轴，恐费纸墨令人嗤。"
    ]
  },
  {
    "id": "2e89e42025f58f67702efd1d34534ae4",
    "title": "黄敏复尉新城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "新城接桐庐，山茗久所利。",
      "江东亡命儿，贩不畏黥劓。",
      "堂上千金子，捕以操凶器。",
      "恐非吾徒为，勇少乃可避。"
    ]
  },
  {
    "id": "2e89e42025f58f67085a116822ee1fc3",
    "title": "寄永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夏日永以静，渴鸟方在枝。",
      "张口不能言，翕翕两翅披。",
      "庭中有井泉，井深无绠縻。",
      "欲汲假其邻，邻且非我知。",
      "鸿鸥矫河上，比尔得所宜。",
      "得宜岂不乐，胡然我念之。"
    ]
  },
  {
    "id": "2e89e42025f58f67ff0d3885b42f552d",
    "title": "闵谗狡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "矫有谗狡，谗以戕类。狡以媚其贵，谓不骞不坠。谓人莫尔制，而死制之。",
      "谁谓无鬼，孰制之死。"
    ]
  },
  {
    "id": "2e89e42025f58f67ff0d3885cad7328b",
    "title": "闵谗狡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "彼狡之将死，若有以见。既见既恶之，引袂蒙面。谓人莫尔辨，而自辨之。",
      "谁谓无鬼，孰俾之谴。"
    ]
  },
  {
    "id": "2e89e42025f58f672266323a2e50893e",
    "title": "薛八殿丞有遗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "未尝营货贝，货贝宁为来。",
      "俸苦月不足，贫死口肯开。",
      "好事忽我恤，十千助晨杯。",
      "薪水已过丰，不得如颜回。"
    ]
  },
  {
    "id": "2e89e42025f58f67f0ca7d51973053f4",
    "title": "师厚与胥氏妇来奠其姑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "双裾来此室，恸器拜灵床。",
      "魂衣想仿佛，薄酒湛其觞。",
      "含悽抚孤稚，拭泪问平常。",
      "我生都无如，仰看燕在梁。"
    ]
  },
  {
    "id": "2e89e42025f58f670c2ab7794e0bb540",
    "title": "谕乌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "百鸟共戴凤，惟欲凤德昌。",
      "愿凤得其辅，咨尔孰可当。",
      "百鸟告尔间，惟乌最灵长。",
      "乃呼鸟与鹊，将政庶鸟康。",
      "乌时来佐凤，署置且非良。",
      "咸用所附己，欲同助翱翔。",
      "以燕代鸿雁，传书识暄凉。",
      "鸲鸽代鹦鹉，剥舌说语详。",
      "秃鸧代老鹤，乘轩事昂藏。",
      "野鹑代雄鸡，爪觜称擅场。",
      "雀豹代雕鹗，搏击肃秋霜。",
      "蝙蝠尝入幕，捕蚊夜何忙。",
      "老鸱啄臭腐，盘飞使游扬。",
      "鸺鹠与枭鵩，待以为非常。",
      "一朝百鸟厌，谗乌出远方。",
      "乌伎亦止此，不敢恋凤傍。",
      "养子颇似父，又贪噪豺狼。",
      "为鸟鸟不伏，兽肯为尔戕。",
      "莫如且敛翮，休用苦不量。",
      "吉凶岂自了，人事亦交相。"
    ]
  },
  {
    "id": "2e89e42025f58f6728912c2061d2b26f",
    "title": "吊裴易进士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "力学未及仕，口中已含珠。",
      "赋命固所负，读书非所辜。",
      "敛送有兄弟，哭泣无妻孥。",
      "惟此靡薄厚，必竟同一途。"
    ]
  },
  {
    "id": "2e89e42025f58f6783743b3cb9eb6a8f",
    "title": "闲咏寄呈次道",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我闲日贫缚，子闲数疾缠。",
      "闲固不可常，吾观与子然。",
      "吾与子嗜学，岂独闲穷年。",
      "安安者谁欤，分亦似所偏。"
    ]
  },
  {
    "id": "2e89e42025f58f67d09d159b58f0741e",
    "title": "寄楚州吕济叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "亭午鸟不下，谁复过我庐。",
      "忽闻扣门者，偶出问何如。",
      "云是山阳吏，太守遣置书。",
      "自惟久穷困，游子安念予。",
      "淮阴况要津，宾馆无暂虚。",
      "岂意有所逮，委曲情未疏。",
      "报言愧不腼，聊以谢兴居。"
    ]
  },
  {
    "id": "2e89e42025f58f6713b0014eacf1447a",
    "title": "答中道小疾见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "嵇康性弥懒，曾不废养生。",
      "子姑当妙年，何乃劳其精。",
      "老聃有至论，身孰亲于名。",
      "诗本道情性，不须大厥声。",
      "方闻理平淡，昏晓在渊明。",
      "寝欲来于梦，食欲来于羹。",
      "渊明傥有灵，为子气不平。",
      "其人实傲佚，不喜子缠萦。",
      "吾今敢告子，幸愿少适情。",
      "时能与子饮，莫惜倒瓶罂。"
    ]
  },
  {
    "id": "2e89e42025f58f67772a6ce29be62bdb",
    "title": "送可教僧归越",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "万事厌寻常，羡慕每不足。",
      "居南多北思，在远惭近俗。",
      "既来橘变枳，但见空条绿。",
      "气味谁复论，孤根逗岩曲。"
    ]
  },
  {
    "id": "2e89e42025f58f67736bb82c94dc9a4b",
    "title": "和裴如晦雨中过其亡兄易居",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "人亡雨馆寂，车马偶来临。",
      "湿衣添新泪，故物伤夙心。",
      "凄凄庭下树，万叶起哀音。",
      "此地尝对语，在昔岂知今。"
    ]
  },
  {
    "id": "2e89e42025f58f67b29a931bee728bc7",
    "title": "雨中宿谢胥裴三君书堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "急雨射窗鸣，灯残我正寝。",
      "穴蚓声苦长，流响入孤枕。",
      "众醉如不闻，强聒亦已甚。",
      "夜短竟无寝，困瞳剧尘碜。"
    ]
  },
  {
    "id": "2e89e42025f58f671fd56e86e97ce7f2",
    "title": "和中道雨中见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雨淫上复落，云暗不少开。",
      "泥将没马胫，思子日几回。",
      "我既不可往，子亦不可来。",
      "屋漏又苦甚，巾舄生莓苔。",
      "安肯问农亩，唯忧无酒材。",
      "但能置醇酎，莫负吾樽罍。"
    ]
  },
  {
    "id": "2e89e42025f58f674a12aa34df583b85",
    "title": "和李廷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三月日几望，士游溱水阳。",
      "溱流已涣涣，有美此鷎翔。",
      "偶来适此愿，月色同满床。",
      "士曰陟少室，女曰归大梁。",
      "及晨各异役，悲喜竟回肠。",
      "芍药有遗风，赠好期不忘。",
      "固匪子能逮，是焉继新章。"
    ]
  },
  {
    "id": "2e89e42025f58f67d11d1fef5ff25623",
    "title": "苦热",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "赤日若射火，林风不动梢。",
      "羸汗尚流沛，冠服岂堪包。",
      "贵人谅有禀，惯习非强教。",
      "窃观行车马，坌荡剧煨炮。",
      "宁思山中人，石泉浸两骹。"
    ]
  },
  {
    "id": "2e89e42025f58f67e7b7889045a16073",
    "title": "刘薛二君过予遇雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "猛雨迫好鸟，止我屋室隅。",
      "是时有刘薛，亦既此焉俱。",
      "我厩秣尔马，我厨饭尔奴。",
      "二人乃可语，因观尔马图。",
      "古笔得神妙，俗工非所模。",
      "收图雨且止，鸟飞当驾驱。"
    ]
  },
  {
    "id": "2e89e42025f58f679a69ad9d00b847ee",
    "title": "答廷评宗说遗冰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仲夏遘馀闰，屋室如炊蒸。",
      "孰云穷处者，言赠太官冰。",
      "时靡有暍死，实亦赖友朋。",
      "定能凉一席，既已却青蝇。",
      "吾心久自信，饮已不以矜。"
    ]
  },
  {
    "id": "2e89e42025f58f674e7c401631c573a8",
    "title": "刘牧殿丞通判建州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平生交游少，海内寡与期。",
      "识君且恨晚，一见已将离。",
      "人言何嗟别，曾此非旧知。",
      "借曰匪我旧，亦既接音词。",
      "譬彼空林鸟，止息偶同枝。",
      "忽有振翮去，尚尔鸣声悲。",
      "我今临流送，安顾俗所为。"
    ]
  },
  {
    "id": "2e89e42025f58f679a9feb603b48607c",
    "title": "和中道伏日次韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "伏日每苦热，古来亡事侵。",
      "尝闻东方朔，割肉趋庭阴。",
      "百职当早罢，将畏赫日临。",
      "我无归遗人，怀念空沾襟。"
    ]
  },
  {
    "id": "2e89e42025f58f671df572de7cbce925",
    "title": "和蔡仲谋苦热",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大热曝万物，万物不可逃。",
      "燥者欲出火，液者欲流膏。",
      "飞鸟厌其羽，走兽厌其毛。",
      "人亦畏絺绤，况乃服冠袍。",
      "广厦虽云托，呼风不动毫。",
      "未知林泉间，何以异我曹。",
      "蝇蚊更昼夜，肤体困爬搔。",
      "四序苟迭代，会有秋气高。"
    ]
  },
  {
    "id": "2e89e42025f58f67c87db675b2ba05c8",
    "title": "俨上人粹隐堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "十年不出户，世事皆刬锄。",
      "时无车马游，焚香坐读书。",
      "有堂曰粹隐，惟见安且舒。",
      "心远迹非远，岁月速轮舆。",
      "寓目暂为实，过者即为虚。",
      "譬若开是室，终日于此居。",
      "欲问昨日事，已觉今日疏。",
      "明朝却视今，复与前何如。",
      "聊悟此中乐，犹观濠上鱼。"
    ]
  },
  {
    "id": "2e89e42025f58f67d398eab0ed014a17",
    "title": "刘八饮将散分得非休沐不得会",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君非休沐时，兹会岂能得。",
      "我无官局萦，幸尔预欢适。",
      "莫辞冲雨归，归时乌帽侧。"
    ]
  },
  {
    "id": "2e89e42025f58f67cf1a500207ac27f7",
    "title": "赠张处士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闻尔闲于琴，寝处未尝辍。",
      "抱之京师来，岂与工师列。",
      "一奏流水声，落指鸣决决。",
      "既曰林壑人，安事尘土辙。"
    ]
  },
  {
    "id": "2e89e42025f58f67272a6645c3c89fdd",
    "title": "答裴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我欲之许子有赠，为我为学勿所偏。",
      "诚知子心苦爱我，欲我文字无不全。",
      "居常见我足吟咏，乃以述作为不然。",
      "始曰子知今则否，固亦未能无谕焉。",
      "我于诗言岂徒尔，因事激风成小篇。",
      "辞虽浅陋颇克苦，未到二雅未忍捐。",
      "安取唐季二三子，区区物象磨穷年。",
      "苦苦著书岂无意，贫希禄廪尘俗牵。",
      "书辞辩说多碌碌，吾敢虚语同后先。",
      "唯当稍稍缉铭志，愿以直法书诸贤。",
      "恐子未谕我此意，把笔慨叹临长川。"
    ]
  },
  {
    "id": "2e89e42025f58f671fb1f8e47bb6860a",
    "title": "送杨浩秘丞入蜀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有才不得试，志亦无所干。",
      "有母不得养，法当之远官。",
      "虽曰在民政，孝心宁得安。",
      "志愿且未遂，而趋蜀道难。",
      "行思叱驭者，勿复苦长叹。"
    ]
  },
  {
    "id": "2e89e42025f58f67e3c39f7935a2f51d",
    "title": "乙酉六月二十一日予应辟许昌京师内外之亲则有刁氏昆弟蔡氏子予之二季友人则胥平叔宋中道裴如晦各携肴酒送我于王氏之园尽欢而去明日予作诗以寄焉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "性僻交游寡，所从天下才。",
      "今朝谁出祖，亲戚持樽罍。",
      "晚节相知人，唯有胥宋裴。",
      "所欠谢夫子，归穰尚未回。",
      "岸傍逢名园，系舟共徘徊。",
      "嘉莲如笑迎，照水呈丹腮。",
      "南庭莆萄架，万乳累将磓。",
      "群卉竞琐细，紫红相低偎。",
      "寻常固邂逅，孰辨落与开。",
      "酒阑各分散，白日将西颓。",
      "城隅遂有隔，北道望吹台。"
    ]
  },
  {
    "id": "2e89e42025f58f6736012b1b9315d82a",
    "title": "开封古城阻浅闻永叔丧女",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年我丧子与妻，君闻我悲尝俯眉。",
      "今年我闻君丧女，野岸孤坐还增思。",
      "思君平昔怜此女，戏弄膝下无不宜。",
      "昨来稍长应慧黠，想能学母粉黛施。",
      "几多恩爱付涕泪，洒作秋雨随风吹。",
      "风吹北来沾我袂，哀乐相恤唯己知。",
      "自古寿夭不可诘，天高杳杳谁主之。",
      "以道为任自可遣，目前况有宁馨儿。"
    ]
  },
  {
    "id": "2e89e42025f58f67bd10de9f723c0f5c",
    "title": "寄谢开封宰薛赞善",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "予生多不偶，事事相与背。",
      "适从平川役，乃遇河决溃。",
      "舟胶在中野，寸步使心痗。",
      "谁知赤县尹，勤恤每外内。",
      "文符饬亭长，寇盗虞鼠辈。",
      "仍能馈饼饵，童稚仰所赍。",
      "今又置酒壶，惠问亦已再。",
      "令我清夜饮，是夕值月晦。",
      "独酌效谪仙，而复无影对。",
      "如何亡情游，似亦有世态。",
      "家人诚可同，况我昨丧配。",
      "虽曰预朝裾，左右无粉黛。",
      "兀然唯书史，旧学厌琐碎。",
      "欲探文字工，下笔语多碍。",
      "却思君西斋，新治虚可爱。",
      "燕坐禽鸟寂，吟哦簿书退。",
      "此乐吾未如，区区劳覆载。"
    ]
  },
  {
    "id": "2e89e42025f58f6712a6b2f463da41bf",
    "title": "草木",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "草木无处所，动摇知风形。",
      "今日万叶黄，昨日万叶青。",
      "青既渐衰变，黄亦渐凋零。",
      "人生恃岁月，种柏满郊坰。"
    ]
  },
  {
    "id": "2e89e42025f58f674c4ac4140ce53c8d",
    "title": "梦登河汉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜梦上河汉，星辰布其傍。",
      "位次稍能辩，罗列争光芒。",
      "自箕历牛女，与斗直相当。",
      "既悟到上天，百事应可详。",
      "其中有神官，张目如电光。",
      "玄衣乘苍虬，身佩水玉珰。",
      "丘蛇与穹鳖，盘结为纪纲。",
      "我心恐且怪，再拜忽祸殃。",
      "臣实居下土，不意涉此方。",
      "既得接威灵，敢问固不量。",
      "有牛岂不力，何惮使服箱。",
      "有女岂不工，何惮缝衣裳。",
      "有斗岂不柄，何惮挹酒浆。",
      "卷舌不得言，安用施穹苍。",
      "何彼东方箕，有恶务簸扬。",
      "唯识此五者，愿言无我忘。",
      "神官呼我前，告我无不臧。",
      "上天非汝知，何苦诘其常。",
      "岂惜尽告汝，于汝恐不祥。",
      "至如人间疑，汝敢问于王。",
      "扣头谢神官，臣言大为狂。",
      "骇汗忽尔觉，残灯荧空堂。"
    ]
  },
  {
    "id": "2e89e42025f58f67cf5451140c4da1ee",
    "title": "寄宋次道中道",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "再来魏阙下，旧友无一人。",
      "或为美官去，或为泉下尘。",
      "晚节相知者，操节许松筠。",
      "目世常山公，伯仲文学均。",
      "与我数还往，以义为比邻。",
      "屡假箧中书，校证多护真。",
      "次述盈百卷，补亡如继秦。",
      "中作渊明诗，平淡可拟伦。",
      "于时多骄佚，黄卷罕所亲。",
      "昨以兴西师，往往剑射伸。",
      "短衣夸走马，睅目语常瞋。",
      "欲效西山勇，遂笑东鲁仁。",
      "舍本趋富贵，乃与市贾滨。",
      "以此较于子，素业固未泯。",
      "前日之许昌，别君已经旬。",
      "偶然值河决，穷坐如涸鳞。",
      "临风思有寄，夜咏还达晨。"
    ]
  },
  {
    "id": "2e89e42025f58f67fe45717ea3f3ba9a",
    "title": "日蚀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "赫赫初出咸池中，浴光洗迹生天东。不觉有物来晦昧，团团一片如顽铜。",
      "前时虾蟆食尔妃，天下戢戢无有忠。责骂四方谁胆大，仰头愤愤唯卢仝。",
      "欲持寸刃去其害，气力虽有天难通。是时了无毫芒益，徒有文字辩且雄。",
      "仝死于今百馀载，日月几度遭遮蒙。有人见之如不见，谁肯开口咨天公。",
      "老鸦居处已自稳，三足鼎峙何乖慵。而今有觜不能噪，而今有爪不能攻。",
      "任看怪物瞖天眼，方且省事保尔躬。日月与物固无恶，应由此鸟招祸凶。",
      "吾意仿佛料此鸟，定亦闪避离日宫。安逢后羿不乖暴，直与审悫弯强弓。",
      "射此贾怨鸟，以谢毒恶虫。二曜各安次，灾害无由逢。",
      "南不尤赤鸟，东不诮苍龙。北龟勿吐气，西虎勿啸风。",
      "五行不汩陈，虞舜生重瞳。我今作此诗，可与仝比功。"
    ]
  },
  {
    "id": "2e89e42025f58f67e5de87f373cc9f4d",
    "title": "薛九公期请赋山水字诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "薛君堂悬山水字，请我试作山水诗。",
      "呼童磨墨慰君意，强作安得有好辞。",
      "昔年曾是杜陵客，东城水上横此碑。",
      "字方数尺形势健，岂似取次笔画为。",
      "东城父老语于我，推本创自开元时。",
      "不知当时何所用，费功镵刻为瑰奇。",
      "我去长安十载后，此石谁辇来京师。",
      "苑中构殿激流水，暮春修禊浮酒卮。",
      "是时祠臣出不意，酒半使赋或气萎。",
      "日斜鸣跸不可驻，未就引去如鞭笞。",
      "脱我幸得预此列，玉阶立写从然萁。",
      "今虽下笔不称意，已书满幅令君嗤。"
    ]
  },
  {
    "id": "2e89e42025f58f67b429523a77a0c844",
    "title": "过开封古城",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "荒城临残日，鸡犬三四家。",
      "岂复古阡陌，但问新桑麻。",
      "颓垣下多穴，所窟狐与蛇。",
      "汉兵堕铜镞，青血为土花。"
    ]
  },
  {
    "id": "2e89e42025f58f678c56da03d440bea4",
    "title": "通判桃花厅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "种桃西庭下，有意延东风。",
      "东风与雨至，染出枝上红。",
      "花底有小鸟，其字曰桃虫。",
      "既于桃得名，为桃言女工。",
      "剪罗作舞衣，奉君欢莫穷。",
      "举杯无愧者，避世武陵翁。"
    ]
  },
  {
    "id": "2e89e42025f58f676d00a009193ca628",
    "title": "任廷平归京",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "言之少室西，定陟轘辕险。",
      "归心不避危，夕枕屡成魇。",
      "秋声故苑空，野气荒陵掩。",
      "独念京洛尘，曾将客衣染。"
    ]
  },
  {
    "id": "2e89e42025f58f6787708299dcda3882",
    "title": "秋夜感怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风叶相追逐，庭响如人行。",
      "独宿不成寐，起坐心屏营。",
      "哀哉齐体人，魂气今何征。",
      "曾不若陨箨，绕树犹有声。",
      "涕泪不能止，月落鸡号鸣。"
    ]
  },
  {
    "id": "2e89e42025f58f67a34b28e6185896cf",
    "title": "依韵和通判八月十五夜招玩月二章",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寻常圆魄岂不好，竞爱今宵分外明。",
      "明极只知无隔碍，谁言桂树向中生。"
    ]
  },
  {
    "id": "2e89e42025f58f67a34b28e6f2ff7bcb",
    "title": "依韵和通判八月十五夜招玩月二章",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一年一见最堪惜，百岁百夕能几多。",
      "纵有明年似今夕，明年同会复如何。"
    ]
  },
  {
    "id": "2e89e42025f58f67ee711ea7c10c7157",
    "title": "蚯蚓",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蚯蚓在泥穴，出缩常似盈。",
      "龙蟠亦以蟠，龙鸣亦以鸣。",
      "自谓与龙比，恨不头角生。",
      "蝼蝈似相助，草根无停声。",
      "聒乱我不寐，每夕但欲明。",
      "天地且容畜，憎恶唯人情。"
    ]
  },
  {
    "id": "2e89e42025f58f6780629a51a9af384e",
    "title": "秋风",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋风不饶物，斗至声已恶。",
      "青林叶尚繁，虽好将恐落。",
      "人意诚爱惜，节候肯相若。",
      "白发无再玄，盛衰兹可度。"
    ]
  },
  {
    "id": "2e89e42025f58f67ca4b4a1d3014f963",
    "title": "韩宗彦寺丞通判邓州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "往岁陪祠泰坛下，始一相见如相知。",
      "我今入幕君有待，喜得款语胜前时。",
      "便嗟陈事日侵汨，虽欲数面曾无期。",
      "忽闻兵吏已迎候，马有行色车将脂。",
      "贺君有意事清简，太守亦鄙寻常为。",
      "骐骥步骤岂局促，凤皇羽翼多威仪。",
      "汉家近亲不复有，召父旧闻于今隳。",
      "隳由狂者生利害，曾未略究民间宜。",
      "只言引水幸圭赋，矫请罢毁功何施。",
      "千载厚惠一日去，至今农亩空嗟咨。",
      "夫子才高识且远，勿畏势力重扶持。",
      "他年人作去思颂，愿以大字书长碑。"
    ]
  },
  {
    "id": "2e89e42025f58f67f5afcb7e8852ebb5",
    "title": "韩钦圣问西洛牡丹之盛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "韩君问我洛阳花，争新较旧无穷已。",
      "今年夸好方绝伦，明年更好还相比。",
      "君疑造化特着意，果乃区区可羞耻。",
      "尝闻都邑有胜意，既不钟人必钟此。",
      "由是其中立品名，红紫叶繁矜色美。",
      "萌芽始见长蒿莱，气焰旋看压桃李。",
      "乃知得地偶增异，遂出群葩号奇伟。",
      "亦如广陵多芍药，闾井荒残无可齿。",
      "淮山邃秀付草树，不产髦英产佳卉。",
      "人于天地亦一物，固与万类同生死。",
      "天意无私任自然，损益推迁宁有彼。",
      "彼盛此衰皆一时，岂关覆焘为偏委。",
      "呼儿持纸书此说，为我缄之报韩子。"
    ]
  },
  {
    "id": "2e89e42025f58f67e28a4f339d0445c0",
    "title": "梦感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生哀百十载，死苦千万春。",
      "何为千万春，厚地不复晨。",
      "我非忘情者，梦故不梦新。",
      "宛若昔之日，言语寻常亲。",
      "及寤动悲肠，痛逆如刮鳞。"
    ]
  },
  {
    "id": "2e89e42025f58f6786b21c9db5f98b22",
    "title": "秋雁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋雁多夜飞，前群后孤来。",
      "俦合鸣自得，只去音已哀。",
      "哀音能感人，肠酸非食梅。",
      "共将形影对，安得不早衰。"
    ]
  },
  {
    "id": "2e89e42025f58f67a687f25d3747488c",
    "title": "依韵和通判把菊有寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "湖边草树多，蠹叶已少色。",
      "唯菊不畏霜，淡艳如有德。",
      "自与兰并生，非因人所植。",
      "爱贵曾未厌，秋日短苦逼。",
      "朋好各相望，采持空叹息。",
      "临杯不能饮，对案不能食。",
      "借问君何忧，节物感人极。"
    ]
  },
  {
    "id": "2e89e42025f58f67efe913e1249c1215",
    "title": "曹承制知永康军",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "铁骢黄金羁，年少蜀城守。",
      "蜀城临古江，正在离岸口。",
      "离岸李凉凿，其利实不久。",
      "既避沫水害，又以溉田亩。",
      "大此百民宜，遗祠奉牲酒。",
      "行当谨厥事，无乃为政首。"
    ]
  },
  {
    "id": "2e89e42025f58f675269d21fbbc48d80",
    "title": "三鸟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "翩翩三奇鸟，各择松桂宜。",
      "二鸟同所向，并立高高枝。",
      "一鸟依别树，屈比二鸟卑。",
      "嗟嗟天下鸟，莫与三鸟期。",
      "三鸟鸣少和，蒿间多鸒斯。",
      "频频徒尔党，三鸟安可期。"
    ]
  },
  {
    "id": "2e89e42025f58f6775a51f6dbaa9ade3",
    "title": "龙箕一首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "龙箕在天，莫不孕灵，我公生之。既生既德，曾谁与京。",
      "爰弼帝右，继序其荣之。赞我太平，万事其成之。殿我辅邦，庶民其宁之。",
      "政靡薄厚，百职其扬之。宜言显光，永锡乎后王。乃祝眉寿，乃献兕觥，福禄其将之。"
    ]
  },
  {
    "id": "2e89e42025f58f679044127f7e52aba0",
    "title": "李廷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "故人夜相过，秉烛为开席。",
      "车马立在门，樽酒岂暇索。",
      "亹亹别后言，匆匆恨将适。",
      "既去暝色合，不可见行迹。"
    ]
  },
  {
    "id": "2e89e42025f58f671e8ab4fe17b2c6f8",
    "title": "墨竹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "许有卢娘能画竹，重抹细拖神且速。",
      "如将石上萧萧枝，生向笔间天意足。",
      "战叶斜尖点映间，透势虚黏断还续。",
      "粉节中心岂可知，淡墨分明在君目。"
    ]
  },
  {
    "id": "2e89e42025f58f67e74dd4b1910dcb3b",
    "title": "江宁李谏议",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "沧江石头下，沄沄泻天东。",
      "寒潮日夕至，不与废兴同。",
      "陛下始封地，气象常郁葱。",
      "六代有旧迹，物景付与公。",
      "切莫负山水，可追王谢风。"
    ]
  },
  {
    "id": "2e89e42025f58f67ed698f0571ea2c33",
    "title": "方在许昌幕内弟滁州谢判官有书邀余诗送近闻欧阳永叔移守此郡为我寄声也",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "从事滁阳去，寄音苦求诗。",
      "吾诗固少爱，唯尔太守知。",
      "不敢辄所拒，勉勉作此辞。",
      "山城本寂寞，物色同淮夷。",
      "淮俗旧轻僄，未识远博宜。",
      "无将麟在郊，便欲等文狸。",
      "尔去事太守，当矫庸庸为。",
      "伊人道义富，尝立天子墀。",
      "我辈在蚁垤，难谓太华卑。",
      "又若游蹄涔，安见沧海涯。",
      "况于尔实亲，告尔尔勿疑。"
    ]
  },
  {
    "id": "2e89e42025f58f6788f3b5ba9e7fd726",
    "title": "送胥裴二子回马上作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "阴阴雪云低，游子去将懒。",
      "岂惟游子倦，疲马行亦款。",
      "送罢我独还，回看雁为伴。",
      "念此日暮时，寂寞闭竹馆。"
    ]
  },
  {
    "id": "2e89e42025f58f67aec3355ad0d086b7",
    "title": "初冬夜坐忆桐城山行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我昔吏桐乡，穷山使屡蹑。",
      "路险独后来，心危常自怯。",
      "下顾云容容，前溪未可涉。",
      "半崖风飒然，惊鸟争堕叶。",
      "修蔓不知名，丹实坼在荚。",
      "林端野鼠飞，缘挽一何捷。",
      "马行闻虎气，竖耳鼻息嗋。",
      "遂投山家宿，骇汗衣尚浃。",
      "归来抚童仆，前事语妻妾。",
      "吾妻常有言，艰勤壮时业。",
      "安慕终日间，笑媚看妇靥。",
      "自是甘努力，于今无所慑。",
      "老大官虽暇，失偶泪满睫。",
      "书之空自知，城上鼓三叠。"
    ]
  },
  {
    "id": "2e89e42025f58f67a63ca9194838bdf2",
    "title": "和平叔道傍竹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野田有修竹，丛疏饱于霜。",
      "下上乏佳禽，左右杂枯桑。",
      "岂无行路子，行路厌榛荒。",
      "忽见此翠色，徘徊未能忘。",
      "车马去何疾，回顾隔山冈。"
    ]
  },
  {
    "id": "2e89e42025f58f67fd4eb7a14bf84e14",
    "title": "答裴如晦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "怀我歌我辞，乃知行子倦。",
      "音虽彼妙发，想若此可见。",
      "歌竟夜灯青，野窗鸣湿霰。",
      "仿佛闻孤鸿，飞急应有羡。"
    ]
  },
  {
    "id": "2e89e42025f58f67a64b54737474ee34",
    "title": "夜酌赵侯家闻合流曹光道诣府遂访之一夕纵谈明日光道赴本任邀余诗送因叙其言以赠焉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "方与旧将饮，谈兵灯烛前。",
      "闻有故交至，心喜辄轮边。",
      "跨马踏明月，往见竞留连。",
      "且共语出处，子怀予久然。",
      "男儿太平时，功业未可先。",
      "故当守诗书，道义跻古贤。",
      "苟复不得用，卷以放林泉。",
      "吾蕴诚若此，奈何贫所缠。",
      "仕宦偶同郡，文字可以传。",
      "行行志兹语，聊用乐永年。"
    ]
  },
  {
    "id": "2e89e42025f58f671f1b6f95c35ab14d",
    "title": "暮雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "暮雪止复落，暗积如避人。",
      "平明视庭中，物物各已新。",
      "草木一变妍，枯槁忘其真。",
      "随风来无迹，高下得以均。",
      "采薇歌卒章，霏霏沾车轮。",
      "今岂无是作，劳苦不足陈。"
    ]
  },
  {
    "id": "2e89e42025f58f677448af38ee3de224",
    "title": "雪中通判家饮回",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朔风声满枯桑枝，阴云不定蛟龙归。",
      "冻禽聚立高树时，密云万里增寒威。",
      "访君留连举酒卮，胡琴奏罢欢已微。",
      "小驹跨去没四蹄，飘花凌乱沾人衣。",
      "醉目远望天地迷，何暇更问孤鸿飞。",
      "茅屋岂无单且饥，平明共贺麦陇肥。"
    ]
  },
  {
    "id": "2e89e42025f58f679139298ab35d82a0",
    "title": "近有谢师厚寄襄阳柑子乃吴人所谓绿橘耳今王德言遗姑苏者十枚此真物也因以诗答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "荆州持大橘，亦自名黄柑。",
      "忽得洞庭美，气味何可参。",
      "遂生吴洲思，恨不羽翼南。"
    ]
  },
  {
    "id": "2e89e42025f58f67651b8b987de55bb4",
    "title": "运使刘察院因按历归西京拜省",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "在昔志四海，所遇非一途。",
      "朝以言悟主，夕即被金朱。",
      "于兹亦未几，用直升云衢。",
      "台分东西属，御史从子除。",
      "天马日千里，岂并局促驹。",
      "朔北遏乱萌，褒嘉赐玺书。",
      "乃衣汉使绣，威誉倾国都。",
      "借问世上荣，万国与此殊。",
      "明朝归洛阳，聊且饯高车。",
      "亭堠况非远，春郊无疾驱。"
    ]
  },
  {
    "id": "2e89e42025f58f678a23d82f3781e7d4",
    "title": "余之亲家有女子能点酥为诗并花果麟凤等物一皆妙绝其家持以为岁日辛盘之助余丧偶儿女服未除不作岁因转赠通判通判有诗见答故走笔酬之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "剪竹缠金大于掌，红缕龟纹挑作网。",
      "琼酥点出探春诗，玉刻小书题在榜。",
      "名花杂果能眩真，祥兽珍禽得非广。",
      "礧落男儿不足为，女工馀思聊可赏。"
    ]
  },
  {
    "id": "2e89e42025f58f6727be7b7092fa0524",
    "title": "元日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔遇风雪时，孤舟泊吴埭。",
      "江潮未应浦，尽室坐相对。",
      "行庖得海物，咸酸何琐碎。",
      "久作北州人，食此欣已再。",
      "是时值新岁，庆拜乃唯内。",
      "草率具盘餐，约略施粉黛。",
      "举杯更献酬，各尔祝鲐背。",
      "咀橘齿病酸，目已惊老态。",
      "岂意未几年，中路苦失配。",
      "嘉辰众所喜，悲泪我何耐。",
      "曩欢今已哀，日月不可赖。",
      "前视四十春，空期此身在。",
      "世事都厌闻，读书未忍退。",
      "过目虽已忘，宁舍心久爱。",
      "何当往京口，竹里剪荒秽。",
      "行歌乐暮节，薪菽甘自刈。"
    ]
  },
  {
    "id": "2e89e42025f58f67d3e939e13bb5e66b",
    "title": "通判遗新柳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "园柳发新荑，官居雪尚壅。",
      "君喜持报春，衰意非旧勇。",
      "芳菲即可插，余发惭种种。"
    ]
  },
  {
    "id": "2e89e42025f58f67ea8fdcd1bfcc99a9",
    "title": "送孙曼卿锁厅赴举",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "旧果岂非好，截树接新枝。",
      "欲变明年花，曾不根本移。",
      "屈彼自然性，曰兹山木卑。",
      "子才实艳富，久为人所推。",
      "固当升高科，我送作此诗。"
    ]
  },
  {
    "id": "2e89e42025f58f67d1f6b8c976456bce",
    "title": "依韵和刘察院送客回过潩水马上有作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "车骑踏春堤，翛然思如濯。",
      "望骢人自避，解冻鱼方乐。",
      "拿流古树根，跨岸枯薪彴。",
      "烟云淡淡天，嫩绿生丛薄。"
    ]
  },
  {
    "id": "2e89e42025f58f67c59145b8c6db8013",
    "title": "不知梦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "梦中不知梦，但谓平常时。",
      "相与共笑言，焉问久别离。",
      "有赠若有得，及觉已失之。",
      "人生在世间，何异梦寐为。"
    ]
  },
  {
    "id": "2e89e42025f58f67472f3ab59e156fff",
    "title": "郏城道中",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "行行溪水边，镜碧不可唾。",
      "安知有沫流，草木多偃卧。",
      "潭鸟瞥复没，滩沙净如簸。",
      "不独荆州民，居险颈瘿大。"
    ]
  },
  {
    "id": "2e89e42025f58f67ca352c04e5ddba2f",
    "title": "春鸠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鸣鸠识阴晦，聒聒雌逐雄。",
      "鹊巢汝得共，可蔽雨与风。",
      "春物况不晚，杏萼已半红。",
      "试看池馆间，燕雀随西东。"
    ]
  },
  {
    "id": "2e89e42025f58f679eca904fd8428ae3",
    "title": "留别汝守王待制仲仪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来时柳未芽，去见杏吐萼。",
      "相欢无几日，节候已非昨。",
      "邂逅二十年，三遇三暌索。",
      "会合信难常，焉用计疏数。"
    ]
  },
  {
    "id": "2e89e42025f58f67868b5b64315673ee",
    "title": "梦觉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夕梦多梦之，觉来遂成忆。",
      "忆子生平时，事往无一得。",
      "信若此梦寐，岂不见颜色。",
      "复存来告言，言虚音匪默。",
      "是觉曷为真，觉梦可以惑。"
    ]
  },
  {
    "id": "2e89e42025f58f67a2fc6cc453b0de63",
    "title": "汝州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "主人少听我，为言风土殊。",
      "美哉面有颡，生此颈若壶。",
      "噫号无冬夏，岁祷无嗟吁。",
      "只怜郡池上，不异山林居。"
    ]
  },
  {
    "id": "2e89e42025f58f67c658f1b77083393b",
    "title": "逢牧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "国马一何多，来牧郊甸初。",
      "大群几百杂，小群数十驱。",
      "或聚如斗蚁，或散如惊乌。",
      "或践麦无根，或啮树无肤。",
      "牧卒殊不顾，抱鞭入民墟。",
      "欲酒与之饮，欲食与之餔。",
      "日暮卒醉饱，枕鞭当路隅。",
      "茫茫非其土，谁念有官租。"
    ]
  },
  {
    "id": "2e89e42025f58f67ef14036f865b51c0",
    "title": "寄滁州欧阳永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔读韦公集，固多滁州词。",
      "烂熳写风土，下上穷幽奇。",
      "君今得此郡，名与前人驰。",
      "君才比江海，浩浩观无涯。",
      "下笔犹高帆，十幅美满吹。",
      "一举一千里，只在顷刻时。",
      "寻常行舟舻，傍岸撑牵疲。",
      "有才苟如此，但恨不勇为。",
      "仲尼著春秋，贬骨常苦笞。",
      "后世各有史，善恶亦不遗。",
      "君能切体类，镜照嫫与施。",
      "直辞鬼胆惧，微文奸魄悲。",
      "不书儿女书，不作风月诗。",
      "唯存先王法，好丑无使疑。",
      "安求一时誉，当期千载知。",
      "此外有甘脆，可以奉亲慈。",
      "山蔬采笋蕨，野膳猎麇麋。",
      "鲈脍古来美，枭䏑今且推。",
      "夏果亦琐细，一一旧颇窥。",
      "圆尖剥水实，青红摘林枝。",
      "又足供宴乐，聊与子所宜。",
      "慎勿思北来，我言非狂痴。",
      "洗虑当以净，洗垢当以脂。",
      "此语同饮食，远寄入君脾。"
    ]
  },
  {
    "id": "2e89e42025f58f676fac3f4d40d5d412",
    "title": "卫州通判赵中舍",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我久在河内，颇知卫风俗。",
      "沙田多种稻，野饭殊脱粟。",
      "况闻别乘至，伫望大河曲。",
      "饮罢何以赠，柔条路傍绿。"
    ]
  },
  {
    "id": "2e89e42025f58f6726b872c9d991e447",
    "title": "资政王侍郎命赋梅花用芳字",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "许都二月杏初盛，公府后园梅亦芳。",
      "因思江南花最早，开时不避雪与霜。",
      "主人惜春春未晚，遂命官属携壶觞。",
      "酒行守吏摘花至，素艳紫萼繁于装。",
      "夭桃秾李不可比，又况无此清淡香。",
      "岂辞尽醉对颜色，频嗅竞黏须蕊黄。",
      "何时结子助调鼎，我心旧职不敢忘。"
    ]
  },
  {
    "id": "2e89e42025f58f67ef40213efeb53d41",
    "title": "欧阳永叔寄琅琊山李阳冰篆十八字并永叔诗一首欲予继作因成十四韵奉答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我坐许昌尘土中，山翠泉声违眼耳。",
      "公虽被谪守滁阳，日少郡事穷山水。",
      "东南有风西北来，忽得书诗连数纸。",
      "并寄阳冰古篆字，字形矫矫龙蛇起。",
      "其文乃只题姓名，大历六年春气尾。",
      "报云此篆无人知，野僧好事为公指。",
      "公留岩下久徘徊，公剔莓苔汲泉洗。",
      "点画虽然未苦讹，霜侵风剥多皴理。",
      "公疑鸟迹踏苍崖，山祇爱惜将有以。",
      "云藏至今不近俗，月伴古源清且泚。",
      "此石公知石不知，公与前人定知己。",
      "墨模几幅许传玩，譬于玦玉终可喜。",
      "况复为诗刻其下，句奇字峻惊山鬼。",
      "何当少得从公游，为公挥笔宁非美。"
    ]
  },
  {
    "id": "2e89e42025f58f67af35e1adaadf7608",
    "title": "樊推官劝予止酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "少年好饮酒，饮酒人少过。",
      "今既齿发衰，好饮饮不多。",
      "每饮辄呕泄，安得六府和。",
      "朝酲头不举，屋室如盘涡。",
      "取乐反得病，卫生理则那。",
      "予欲从此止，但畏人讥诃。",
      "樊子亦能劝，苦口无所阿。",
      "乃知止为是，不止将如何。"
    ]
  },
  {
    "id": "2e89e42025f58f674a19cb1a927bee96",
    "title": "答宋学士次道寄澄心堂纸百幅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寒溪浸楮舂夜月，敲冰举帘匀割脂。",
      "焙乾坚滑若铺玉，一幅百钱曾不疑。",
      "江南老人有在者，为予尝说江南时。",
      "李主用以藏秘府，外人取次不得窥。",
      "城破犹存数千幅，致入本朝谁谓奇。",
      "漫堆闲屋任尘土，七十年来人不知。",
      "而今制作已轻薄，比于古纸诚堪嗤。",
      "古纸精光肉理厚，迩岁好事亦稍推。",
      "五六年前吾永叔，赠予两轴令宝之。",
      "是时颇叙此本末，遂号澄心堂纸诗。",
      "我不善书心每愧，君又何此百幅遗。",
      "重增吾赧不敢拒，且置缣箱何所为。"
    ]
  },
  {
    "id": "2e89e42025f58f67df14e231ee728262",
    "title": "答韩三子华韩五持国韩六玉汝见赠述诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "圣人于诗言，曾不专其中。",
      "因事有所激，因物兴以通。",
      "自下而磨上，是之谓国风。",
      "雅章及颂篇，刺美亦道同。",
      "不独识鸟兽，而为文字工。",
      "屈原作离骚，自哀其志穷。",
      "愤世嫉邪意，寄在草木虫。",
      "迩来道颇丧，有作皆言空。",
      "烟云写形象，葩卉咏青红。",
      "人事极谀谄，引古称辨雄。",
      "经营唯切偶，荣利因被蒙。",
      "遂使世上人，只曰一艺充。",
      "以巧比戏弈，以声喻鸣桐。",
      "嗟嗟一何陋，甘用无言终。",
      "然古有登歌，缘辞合徵宫。",
      "辞由士大夫，不出于瞽蒙。",
      "予言与时辈，难用犹笃癃。",
      "虽唱谁能听，所遇辄喑聋。",
      "诸君前有赠，爱我言过丰。",
      "君家好兄弟，响合如笙丛。",
      "虽欲一一报，强说恐非衷。",
      "聊书类顽石，不敢事磨砻。"
    ]
  },
  {
    "id": "2e89e42025f58f67a75b10dc35042839",
    "title": "前以诗答韩三子华后得其简因叙下情",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前者报君诗，妄说良有以。",
      "昔予在京师，多为人所诋。",
      "短章然无工，实未甘艺比。",
      "因君有过褒，聊且发愤悱。",
      "何言敢为师，乃是贵不韪。",
      "平常遭口语，攒集犹毒矢。",
      "此论苟一出，是非必蜂起。",
      "偶尔道喑聋，多疑已窃指。",
      "虽恃不欺衷，恨未致速死。",
      "安得二顷田，归耕曷为耻。",
      "谁能事州郡，鸡狗徒聒耳。"
    ]
  },
  {
    "id": "2e89e42025f58f67f473352e435d2ea8",
    "title": "椹涧昼梦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁谓死无知，每出辄来梦。",
      "岂其忧在途，似亦会相送。",
      "初看不异昔，及寤始悲痛。",
      "人间转面非，清魂殁犹共。"
    ]
  },
  {
    "id": "2e89e42025f58f671832aa71e2a24394",
    "title": "灵树铺夕梦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昼梦同坐偶，夕梦立我左。",
      "自置五色丝，色透缣囊过。",
      "意在留补缀，恐衣或绽破。",
      "殁仍忧我身，使存心得堕。"
    ]
  },
  {
    "id": "2e89e42025f58f67ecc68249c01212c1",
    "title": "汝州王待制以长篇劝予复饮酒因谢之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前因饮酒多，乃苦伤营卫。",
      "呕血逾数升，几不成病肺。",
      "上念父母老，下念妻儿稚。",
      "不死常抱疴，于身宁自贵。",
      "樊子来劝我，止饮良有谓。",
      "公复遗我诗，责我词甚毅。",
      "指以年齿衰，非酒何养气。",
      "春饮景可乐，夏饮暑可避。",
      "秋饮心忘愁，冬饮暖胜被。",
      "醉歌人不怪，醉言人不忌。",
      "在酒功实多，止酒酒何罪。",
      "假如寿九十，今子已半世。",
      "不饮徒自苦，未必止为利。",
      "胡汨妄与真，恐乖达者意。",
      "屈原吟泽畔，方悟独醒累。",
      "子居今之时，安免人病议。",
      "是以告子勤，子守亦谬计。",
      "我读才一过，不觉颜起愧。",
      "自兹愿少饮，但不使疾炽。",
      "书此以谢公，公言诚有味。"
    ]
  },
  {
    "id": "2e89e42025f58f67d3daf215458eff3f",
    "title": "和王待制牡丹咏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁移洛川花，一日来汝海。",
      "浓淡百般开，风露几番改。",
      "傍栏人自醉，惜剪春有待。",
      "使君方少年，共赏喜我在。"
    ]
  },
  {
    "id": "2e89e42025f58f67501a3dac0061f207",
    "title": "汝州等慈寺阁望嵩岳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "峥嵘古寺阁，苍山插晴檐。",
      "少室出天外，巍巍何尊严。",
      "王都在其下，风露国所沾。",
      "日暮飞云归，已失中顶尖。"
    ]
  },
  {
    "id": "2e89e42025f58f67851e3c03dedb1c99",
    "title": "睡意",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "少时好睡常不足，上事亲尊日拘束。",
      "夜吟朝诵无暂休，目胔生疮臂消肉。",
      "今逾四十无所闻，又况丧妻仍独宿。",
      "虚堂净扫焚清香，安寝都忘世间欲。",
      "花时啼鸟不妨喧，清暑北窗聊避燠。",
      "叶落夜雨声满阶，雪下晓寒低压屋。",
      "四时自得兴味佳，岂必锵金与鸣玉。",
      "万事易厌此不厌，真可养恬无夭促。",
      "且梦庄周化蝴蝶，焉顾仲尼讥朽木。",
      "人事几不如梦中，休用区区走荣禄。"
    ]
  },
  {
    "id": "2e89e42025f58f67fa0b10a855c3020f",
    "title": "三月十四日汝州梦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我归十九年，饮不负升斗。",
      "昨夕梦见之，谓须多置酒。",
      "虽慰魂来言，定不复入口。",
      "俟当返吾庐，且为贮罂缶。",
      "梦寐何敢欺，从笑愚所守。"
    ]
  },
  {
    "id": "2e89e42025f58f67cc7e5f208377e2c8",
    "title": "再别仲仪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前别岁月远，道同情相亲。",
      "三旬忽相见，愈厚不厌频。",
      "昔云思数面，今无愧古人。",
      "眷然东去怀，纷若陌上尘。"
    ]
  },
  {
    "id": "2e89e42025f58f6768d0a26ffdca284e",
    "title": "夕发阳翟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我行阳翟道，暮雨原上急。",
      "麒麟冢相望，霹雳碑下立。",
      "农耕傍山去，鬼火迸林入。",
      "莫问泉下人，马隤衣更湿。"
    ]
  },
  {
    "id": "2e89e42025f58f67d87547bd041fccf0",
    "title": "道次灵井",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "井面水不动，傍分龙鳞激。",
      "泉气时生沤，上涌光的皪。",
      "深苔翠堪染，石底清可觌。",
      "旱岁或来祠，弹弦属灵觋。"
    ]
  },
  {
    "id": "2e89e42025f58f671f1ea7f481d1028a",
    "title": "答江十邻几",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蔡州虽非遐，作书素所懒。",
      "春风领燕来，得君词款款。",
      "燕回须在秋，此报莫言缓。",
      "何日见嵇康，重弹广陵散。"
    ]
  },
  {
    "id": "2e89e42025f58f67ffb36794cdcb42cd",
    "title": "喜谢师厚及第",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "宿雨洗新绿，朝日初闻莺。",
      "风从天门来，吹下玉简名。",
      "列星二十八，经纬何纵横。",
      "南方朱鸟目，光焰令人惊。",
      "其馀撒沙众，龟鳖瓜瓠明。",
      "吾欣安石后，世世有令声。"
    ]
  },
  {
    "id": "2e89e42025f58f67c1f58a5ab92366c1",
    "title": "孟夏二日通判太博惠庭花二十枝云是手植因以为答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前日已春尽，夏卉抽嫩青。",
      "唯君所植花，馀红犹满庭。",
      "常惜畏景逼，赠未及飘零。",
      "欲插为之醉，但惭发星星。"
    ]
  },
  {
    "id": "2e89e42025f58f67de616aea5f2a52ae",
    "title": "水丘于西湖得活鲫鱼三尾见遗余顷在襄城获数尾时欧阳永叔方自乾德移滑台留待其至且有诗后居京师蔡仲谋者亦有以赠乃思襄时所留复有诗于今三得三咏之矣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "襄城得圆鲫，留以待吾友。",
      "大梁又得之，始忆终按酒。",
      "今君复持赠，重念滁阳守。",
      "滁阳石濑中，此物岂无有。",
      "三得实嘉遗，我敢自私口。",
      "口且不争甘，事亦难利诱。"
    ]
  },
  {
    "id": "2e89e42025f58f679b2e015f01d233db",
    "title": "和江邻几见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "清风当昼起，吹我庭下槐。",
      "轩轩枝上叶，碎影乱绿苔。",
      "左右无人声，时有啼禽来。",
      "啼禽感所怀，其音一何哀。",
      "思归无晓夕，血滴山榴开。",
      "曰予当是时，为之肠九回。",
      "江子方谪官，复有拟古才。",
      "远寄平淡辞，曷报琼与瑰。"
    ]
  },
  {
    "id": "2e89e42025f58f674943d83ab31fc6ab",
    "title": "雀夺燕巢生四雏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年燕营巢，衔泥入我庐。",
      "秋归春复来，横被雀所居。",
      "翩然去不较，义者欲与除。",
      "毁覆必伤卵，爱彼此何疏。",
      "乃俟长黄口，逐之宁曰纾。",
      "果得生四雏，卉色头戢如。",
      "后当还燕巢，穿屋不害余。"
    ]
  },
  {
    "id": "2e89e42025f58f67af60ea67f616c3d7",
    "title": "和欧阳永叔啼鸟十八韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南方穷山多野鸟，百种巧口乘春鸣。",
      "深林参天不见日，满壑呼啸难识名。",
      "但依音响得其字，因与尔雅殊形声。",
      "我昔曾有禽言诗，粗究一二啼嚎情。",
      "苦竹冈头泥滑滑，君时最赏趣向精。",
      "馀篇亦各有思致，恨未与尽众鸟评。",
      "君今山郡日无事，静听鸟语如交争。",
      "提壶相与来劝饮，戴胜亦助能劝耕。",
      "我念此鸟颇有益，如欲使君勤以行。",
      "劝耕幸且强职事，劝饮亦冀无独醒。",
      "杜鹃蜀魄哭归去，小人怀土慎勿听。",
      "城头春鸠自谓拙，鹊巢辄处安得平。",
      "高窠乔木美毛羽，哢吭叶底无如莺。",
      "口中调簧定何益，下啄蚯蚓孰曰清。",
      "自馀多类不足数，一一推本烦神灵。",
      "我居中土别无鸟，老鸦鸲鹆方纵横。",
      "教雏叫噪日群集，岂有劝酒花下倾。",
      "愿君切莫厌啼鸟，啼鸟于君无所营。"
    ]
  },
  {
    "id": "2e89e42025f58f67fdffa7900dc8af6c",
    "title": "和永叔桐花十四韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "湛湛碧井水，其上有梧桐。",
      "春随井气生，白花飞蒙蒙。",
      "晓枝滴甘露，味落寒泉中。",
      "结实待瑞羽，岁晚半枯空。",
      "桐既无凤皇，井岂潜蛟龙。",
      "乃知至神物，未易令人逢。",
      "当时集颍川，偶值黄次公。",
      "次公入为相，此鸟曷不从。",
      "遂使神鹖雀，竟用奇怪穷。",
      "我言非毁古，欲遵平直踪。",
      "我愿二千石，但使德化隆。",
      "有桐凤不来，于桐无愧容。",
      "有凤政不举，于凤何为崇。",
      "答君桐花篇，聊以发我衷。"
    ]
  },
  {
    "id": "2e89e42025f58f67d9dd8e9dc4132370",
    "title": "和王仲仪咏瘿二十韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汝水出山险，汝民多病瘿。",
      "或如鸡精满，或若猿嗛并。",
      "女惭高掩襟，男大阔裁领。",
      "饮水拟注壶，吐词侔有鲠。",
      "樗里既已闻，杜预亦不幸。",
      "秦人号智囊，吴瓠系狗颈。",
      "𦢏𦞙常柱颐，伶仃安及胫。",
      "只欲仰问天，无由俯窥井。",
      "挟带岁月深，冒犯风霜冷。",
      "厌恶虽自知，剖割且谁肯。",
      "不唯羞把镜，仍亦愁吊影。",
      "内疗烦羊厣，外砭费针颖。",
      "在木曰楠榴，刳之可为皿。",
      "此诚无所用，既有何能辟。",
      "膨脝厕无首，臃肿异胪顶。",
      "难将面目施，可与胎胞逞。",
      "贤哉临汝守，世德调金鼎。",
      "氓俗虽丑乖，教令日修整。",
      "风土恐随迁，晨昏忧屡省。",
      "傥欲便慈颜，名城不难请。"
    ]
  },
  {
    "id": "2e89e42025f58f6703d7e1f9566fbc81",
    "title": "忆吴松江晚泊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "念昔西归时，晚泊吴江口。",
      "回堤溯清风，淡月生古柳。",
      "夕鸟独远来，渔舟犹在后。",
      "当时谁与同，涕忆泉下妇。"
    ]
  },
  {
    "id": "2e89e42025f58f67da47344b23586254",
    "title": "使者自随州来知尹师鲁寓止僧舍语其处物景甚详因作诗以寄焉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "驿使话汉东，故人迁谪处。",
      "所居虽非居，有树即嘉树。",
      "日膳或鸡肫，时蔬多笋芋。",
      "夜堂蛇结蟠，昼户鹊噪聚。",
      "著书今未成，爱静已得趣。",
      "予欲访其人，炎蒸未能去。"
    ]
  },
  {
    "id": "2e89e42025f58f67495a998ec2365b31",
    "title": "忆将渡扬子江",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "月晕知天风，舟人夜相语。",
      "平明好挂帆，白浪须出浦。",
      "此身犹在吴，归梦预到楚。",
      "今日念同来，吾妻已为土。"
    ]
  },
  {
    "id": "2e89e42025f58f67a53b2ef2dc9e5bd9",
    "title": "秀叔头虱",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾儿久失恃，发括仍少栉。",
      "曾谁具汤沐，正尔多虮虱。",
      "变黑居其元，怀絮宅非吉。",
      "蒸如蚁乱缘，聚若蚕初出。",
      "鬓搔剧蓬葆，何暇嗜梨栗。",
      "剪除诚未难，所恶累形质。"
    ]
  },
  {
    "id": "2e89e42025f58f677b6e328faee27349",
    "title": "稚子获雀雏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "屋头小雀雏，气力苦未长。",
      "乘暄学调羽，忽挂蜘蛛网。",
      "其母不能救，啁啾空下上。",
      "乃为人所探，不是虫丝枉。"
    ]
  },
  {
    "id": "2e89e42025f58f67703bb21dd874f896",
    "title": "丙戌五月二十二日昼寝梦亡妻谢氏同在江上早行忽逢岸次大山遂往游陟予赋百馀言述所睹物状及寤尚记句有共登云母山不得同宫处仿像梦中意续以成篇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昼梦与予行，早发江上渚。",
      "共登云母山，不得同宫处。",
      "何嗟不同宫，似所厌途旅。",
      "树杪俯乌巢，坼鷇方仰乳。",
      "雄雌更守林，号噪见飞鼠。",
      "鼠惊竖毛怒，袅枝如发弩。",
      "逡巡吼风云，远望射岩雨。",
      "东南横虹霓，万壑水喷吐。",
      "下寻归路迷，欲暮各愁语。",
      "忽觉皆已非，空庭日方午。"
    ]
  },
  {
    "id": "2e89e42025f58f67e0a3d49fb9f87865",
    "title": "蜜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "燕衔芹根泥，蜂掇花上蕊。",
      "带雨两股飞，所取日能几。",
      "调和露与英，凝甘滑于髓。",
      "天寒百虫蛰，割房霜在匕。",
      "燕已成雏归，蜂忧冻馁死。",
      "乃见万物心，多为造化使。"
    ]
  },
  {
    "id": "2e89e42025f58f6751106b3d11fe1887",
    "title": "王德言自后圃来问疾且曰圃甚芜何不治因答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "几日不行圃，野草过人头。",
      "客怪若荒秽，谁与持锄钩。",
      "虽然自薅薙，抱疴方告休。",
      "即当秋风高，扫箨将迟游。"
    ]
  },
  {
    "id": "2e89e42025f58f67abafe5f07220c59b",
    "title": "梦睹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闭目光不扬，梦睹良亦审。",
      "既非由目光，所见定何禀。",
      "白日杳无朕，冥遇尝在寝。",
      "此恨不可穷，悲泪空流枕。"
    ]
  },
  {
    "id": "2e89e42025f58f67908908acd8b3da22",
    "title": "悲书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "悲愁快于刀，内割肝肠痛。",
      "有在皆旧物，唯尔与此共。",
      "衣裳昔所制，箧笥忍更弄。",
      "朝夕拜空位，绘写恨少动。",
      "虽死情难迁，合姓义已重。",
      "吾身行将衰，同穴诗可诵。"
    ]
  },
  {
    "id": "2e89e42025f58f67d5e9635d6776e7d0",
    "title": "合流曹光道惠钜李知其炎酷中有此味",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "颖傍成蹊李，其实小于拳。",
      "谁知皴枝瘦，生此绀玉鲜。",
      "摘以筠梢笼，沉以石根泉。",
      "蒙蒙粉未落，粲粲叶犹连。",
      "荫树咀甘液，安知有苦煎。",
      "报君惜兹乐，时咏逍遥篇。"
    ]
  },
  {
    "id": "2e89e42025f58f67a1f0fcc9050c1074",
    "title": "深夏忽见柰树上犹存一颗实",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "累累后堂柰，落尽风雨枝。",
      "行乐偶散步，倚杖聊纵窥。",
      "林叶隐孤实，山鸟曾未知。",
      "物亦以晦存，悟兹身世为。"
    ]
  },
  {
    "id": "2e89e42025f58f670d3ad20ad84729d0",
    "title": "病痈在告韩仲文赠乌贼觜生醅酱蛤蜊酱因笔戏答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我尝为吴客，家亦有吴婢。",
      "忽惊韩夫子，来遗越乡味。",
      "与官官不识，问侬侬不记。",
      "虽然苦病痈，馋吻未能忌。"
    ]
  },
  {
    "id": "2e89e42025f58f675efa722583cf6fea",
    "title": "寄光化退居李晋卿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "久无归田人，今喜子去禄。",
      "移家汉水滨，日见汉水绿。",
      "川鳞可为饔，山毛可为蔌。",
      "竟岁厌往还，行堤乐风俗。",
      "青巾艑上郎，漆鬓颜如玉。",
      "倚樯临落照，独唱江南曲。",
      "听若在江南，欢然自为足。",
      "我心虽有羡，未遂平生欲。",
      "更期毕婚嫁，方可事岩麓。",
      "买山须买泉，种树须种竹。",
      "泉以濯吾缨，竹以慕贤躅。",
      "此志应不忘，他时同隐录。"
    ]
  },
  {
    "id": "2e89e42025f58f67b161bd5a9ab6fda7",
    "title": "汝南江邻几云鄎南并淮浮光山有张隐居种松桧于其上养母甚孝时有猛兽驯庭中又郡西麻田山土沃泉美久不垦有刘叟者辟而居之近董氏黄氏欲买土为邻故江有慕之之作予辄次其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "峨峨淮山上，中有隐者栖。",
      "不知松桧下，但见虎豹蹊。",
      "人群固已远，樵客入犹迷。",
      "且奉采兰养，应无抱玉啼。",
      "麻田异麻源，石路春无泥。",
      "高士不近俗，更在西岭西。",
      "石泉饮自足，深壑无人跻。",
      "不学淮南王，安问犬与鸡。",
      "二人逍遥性，所乐唯杖藜。",
      "复有来慕邻，他年宁答嵇。",
      "愿君且勉职，圣世未易暌。"
    ]
  },
  {
    "id": "2e89e42025f58f67fde6e800c9d61c66",
    "title": "魏文以予病渴赠薏苡二丛值庭下走笔戏谢",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "愧无相如才，偶病相如渴。",
      "潩水有丈人，薏苡分丛茇。",
      "为饮可扶衰，馀生幸且活。",
      "安知恶己者，不愿变野葛。"
    ]
  },
  {
    "id": "2e89e42025f58f676556bcbbdf78920c",
    "title": "新沼竹轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "作轩仍见竹，潇洒排青幢。",
      "斜乌与落月，静影昼寒窗。",
      "光没影亦没，激水自淙淙。",
      "夜深犹读易，谁更忆清江。"
    ]
  },
  {
    "id": "2e89e42025f58f67c0112095419fa2d5",
    "title": "麦门冬内子吴中手植甚繁郁罢官移之而归不幸内子道且亡而兹草亦屡枯今所存三之一耳遂感而赋云",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "香草叶常碧，本生岩涧边。",
      "佳人昔所爱，移植堂阶前。",
      "自吴北归梁，复以盆盎迁。",
      "佳人路中死，此草未忍捐。",
      "与我日憔悴，根不通下泉。",
      "勤勤为浇沃，稍见萌颖鲜。",
      "终当置坟侧，长茂松柏埏。"
    ]
  },
  {
    "id": "2e89e42025f58f675b401c728404ae70",
    "title": "野鸽",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孤来有野鸽，觜眼肖春鸠。",
      "饥肠欲得食，立我南屋头。",
      "我见如不见，夜去向何求。",
      "一日偶出群，盘空恣嬉游。",
      "谁借风铃响，朝夕声不休。",
      "饥色犹未改，翻翅如我仇。",
      "炳哉有灵凤，天抑为尔俦。",
      "翕翼处其间，顾我独迟留。",
      "凤至吾道行，凤去吾道休。",
      "鸽乎何所为，勿污吾铛瓯。"
    ]
  },
  {
    "id": "2e89e42025f58f67281970ac7b853395",
    "title": "孙曼叔暮行汴上见鹘击蝙蝠以去语于予",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野鹘性决裂，所食唯狞飞。",
      "小鸟不入眼，拳发强弩机。",
      "日暮未有获，岂择大与肥。",
      "瞥下攫蝙蝠，去以填肠饥。",
      "休笑老鸱饱，衔得腐鼠归。"
    ]
  },
  {
    "id": "2e89e42025f58f6771eb7f1ac32928c1",
    "title": "寄宋中道",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尔书我不答，尔怒从尔骂。",
      "天马新羁时，气横未可驾。",
      "傥我一日死，尔岂无悲咤。",
      "唯知道义深，小失不足谢。"
    ]
  },
  {
    "id": "2e89e42025f58f674718f157bada016f",
    "title": "画竹枝扇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "石上老瘦竹，忽在纨扇中。",
      "执之意已凉，不待摇清风。",
      "小节未见粉，泪痕应合红。",
      "日将炎暑退，畏蠹生秋虫。"
    ]
  },
  {
    "id": "2e89e42025f58f67ff29b26062cdd50a",
    "title": "两日苦风思江南",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "摆磨万木声，朝吼暮不止。",
      "吹沙作云飞，物状颜色死。",
      "还念江上山，落瀑鸣几里。",
      "茅茨松竹间，翠的门前水。",
      "下窥石穴鱼，出入数十尾。",
      "是时残照微，古路谁家子。",
      "羸马入烟林，区区何若此。",
      "昔笑今已迷，薄官正如彼。",
      "何当归去来，临流重洗耳。"
    ]
  },
  {
    "id": "2e89e42025f58f6708a14d5514500bb7",
    "title": "送谢师厚归南阳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "竹馆荫以风，洒水坐犹热。",
      "念子远归时，焦烟起车辙。",
      "落日原上微，鸟栖人欲别。",
      "我心明月在，相照异盈缺。"
    ]
  },
  {
    "id": "2e89e42025f58f67a5bf62ffddc3525c",
    "title": "送通判太博",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "相见不在久，见久未必亲。",
      "无为岁月浅，岂不胶漆均。",
      "犹嗟欲别日，事叠如排鳞。",
      "安得独携酒，远送秋水滨。"
    ]
  },
  {
    "id": "2e89e42025f58f67a166adade2a72965",
    "title": "和韩子华桂花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "莫以天下桂，皆为月中物。",
      "犹言月有兔，野岂无狡窟。",
      "空山桂花多，艳色粲然发。",
      "樵客不知贵，奈何薪爨屈。"
    ]
  },
  {
    "id": "2e89e42025f58f67819eb227b75fd0f5",
    "title": "宿安上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "胥裴喜我至，冒雨夜出城。",
      "灯前相对语，怪我面骨生。",
      "为言憔悴志，因意多不平。",
      "亦见子颔须，长黑已可惊。",
      "知子有所立，毛发随世情。",
      "子心且如旧，后辈苦前轻。"
    ]
  },
  {
    "id": "2e89e42025f58f67eab92032bd5610d9",
    "title": "宋中道失小女戏宽之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "宋子失汝婴，苦将造物怪。",
      "造物本无恶，尔责亦已隘。",
      "且如工作器，宁复保存坏。",
      "收泪切勿悲，他时多婿拜。"
    ]
  },
  {
    "id": "2e89e42025f58f67402bf0971285ce28",
    "title": "刁经臣将归南徐许予寻隐居之所及亡室坟地因走笔奉呈",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "欲居江上山，试与问京岘。",
      "尝观鲍家诗，心慕已不浅。",
      "行当卜结庐，依农事清亩。",
      "傍葬吾先妻，同穴晚未免。",
      "买谷勿险深，求冈要平显。",
      "松竹应所宜，蒿莱预教剪。",
      "我志决不移，君言幸须践。"
    ]
  },
  {
    "id": "2e89e42025f58f67c3fe802d88ceae51",
    "title": "尉氏县阮籍啸堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古城多瘦棘，莽莽连荒台。",
      "不见长啸人，黄土空崔嵬。",
      "北顾蓬池上，枯废生蒿莱。",
      "当时思大梁，还望已徘徊。",
      "今我复怀昔，岂不伤且哀。",
      "鸟呼有遗响，英灵同土灰。"
    ]
  },
  {
    "id": "2e89e42025f58f67ab13ae7d692c8857",
    "title": "送赵仲宝永兴乾耀提举捉贼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "知君少以勇，曾向萧关战。",
      "横刀突虏围，夺马伤胡箭。",
      "当时独免归，猛毅边人羡。",
      "今来提汉卒，寇盗清秦县。",
      "未足贺功名，功名它日见。"
    ]
  },
  {
    "id": "2e89e42025f58f6737cb24476c4c541b",
    "title": "合流河堤上亭子",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "隔河桑榆晚，蔼蔼明远川。",
      "寒渔下滩时，翠鸟飞我前。",
      "山药植琐细，野性仍所便。",
      "令人思濠上，独咏庄叟篇。"
    ]
  },
  {
    "id": "2e89e42025f58f6793811de1a0ca8481",
    "title": "欲阴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鸲鹆知天风，鹁鸪知天雨。",
      "途路厌尘昏，车马烦泥沮。",
      "阴仍老易觉，体质预辛楚。",
      "安坐与壮年，慎勿忘酒脯。"
    ]
  },
  {
    "id": "2e89e42025f58f6764dba6b7312a0bfa",
    "title": "正阳驿舍梦郑并州寄书开之即三山图也",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我来清淮侧，梦得郑公书。",
      "开书一把玩，乃是三山图。",
      "山形雄且邃，笔画简而疏。",
      "纸幅不盈尺，万仞势有馀。",
      "卷置怀袖中，意获寤已无。"
    ]
  },
  {
    "id": "2e89e42025f58f676723ba59cb87cd2d",
    "title": "新婚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前日为新婚，喜今复悲昔。",
      "阃中事有托，月下影免只。",
      "惯呼犹口误，似往颇心积。",
      "幸皆柔淑姿，禀赋诚所获。"
    ]
  },
  {
    "id": "2e89e42025f58f6776afef58231c7817",
    "title": "登舟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "向起风沙地，暂假乌榜还。",
      "浩然起远思，欲与鱼鸟闲。",
      "景目洗已清，咏句称且悭。",
      "时看秋空云，雨意浓淡间。"
    ]
  },
  {
    "id": "2e89e42025f58f674b12c9496533a483",
    "title": "钓蟹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老蟹饱经霜，紫螯青石壳。",
      "肥大窟深渊，曷虞遭食沫。",
      "香饵与长丝，下沉宁自觉。",
      "未免利者求，潜潭不为邈。"
    ]
  },
  {
    "id": "2e89e42025f58f676eb44ac3184e7afc",
    "title": "取𧍧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东湾暖无沙，有𧍧渊泥下。",
      "轻舠复翠竿，预致曾谁舍。",
      "刳肉不知数，持为楚乡鲊。",
      "嗜味固足珍，况亦椒橙假。"
    ]
  },
  {
    "id": "2e89e42025f58f67c4ae48ff4f1f81e5",
    "title": "颍水费公渡观饮牛人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "渡口饮牛归，村墟夕阳里。",
      "黄犊未及群，抱带过寒水。",
      "利心乃如仁，耕领破不止。",
      "当时彼何高，独能讥洗耳。"
    ]
  },
  {
    "id": "2e89e42025f58f673a4f5a5d322ed3fa",
    "title": "打鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "插苇截湾流，寒鱼未能越。",
      "安知罟师意，设网遮其阙。",
      "不须芳饵悬，何待清歌发。",
      "所获胜纶竿，宁闻忧泽竭。"
    ]
  },
  {
    "id": "2e89e42025f58f677149f45f6c21faeb",
    "title": "八日就湖上会饮呈晏相公",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "明当是重九，黄菊还开不。",
      "先将掇其英，秋径未能有。",
      "颓龄无以制，但不负此酒。",
      "红颊谁使歌，公怜牛马走。"
    ]
  },
  {
    "id": "2e89e42025f58f676cfba517b665567e",
    "title": "九日撷芳园会呈晏相公",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "今日始见菊，虽见未全开。",
      "犹胜昔无酒，持望白衣来。",
      "破颣浮金英，杂蚁已盈杯。",
      "何必探丹萸，结佩上高台。",
      "自不愧佳节，安听飞鸿哀。"
    ]
  },
  {
    "id": "2e89e42025f58f67ce487b4b658091ff",
    "title": "新雁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寒雁与寒来，夜落汀洲宿。",
      "泊船人不寐，月下声相续。"
    ]
  },
  {
    "id": "2e89e42025f58f67adf2999ca55f74f3",
    "title": "依韵和晏相公",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "微生守贱贫，文字出肝胆。",
      "一为清颍行，物象颇所览。",
      "泊舟寒潭阴，野兴入秋菼。",
      "因吟适情性，稍欲到平淡。",
      "苦辞未圆熟，刺口剧菱芡。",
      "方将挹溟海，器小已潋滟。",
      "广流不拒细，愧抱独慊慊。",
      "疲马去轩时，恋嘶刍秣减。",
      "兹继周南篇，短桡宁及舰。",
      "试知不自量，感涕屡挥掺。"
    ]
  },
  {
    "id": "2e89e42025f58f67831b0d4cc7755945",
    "title": "途中寄上尚书晏相公二十韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "惊飙入林鸦乱飞，舞空落叶相追随。",
      "秋权摧物不见迹，但使万古生愁悲。",
      "登山临水昔感别，身作旅人安得宜。",
      "单舟匹妇更无婢，朝餐每愧妇亲炊。",
      "平生独以文字乐，曾未敢耻贫贱为。",
      "官虽寸进实过分，名姓已被贤者知。",
      "疏愚生不谒豪贵，守此退缩行将衰。",
      "颍州相公秉道德，一见不以论高卑。",
      "久调元化费精力，犹且未倦删书诗。",
      "唐之文章剔芜秽，纤悉宁有差毫厘。",
      "谓其耽学可与语，便语渊奥袪佹疑。",
      "浮言近意不历口，直欲海窟拿蛟螭。",
      "再拜膝前荷勤诲，垂橐稛载归忘饥。",
      "解艇水驿无几舍，新诗又遣牙兵持。",
      "上言行李览物景，聊可与妇陈酒卮。",
      "下言狂斐颇及古，陶韦比格吾不私。",
      "相公贵且事翰墨，我辈岂得专游嬉。",
      "今将蒿芹荐俎豆，定亦不以微薄遗。",
      "尝令有咏无巨细，当因川陆舟车贻。",
      "日对顺流思疾置，老鱼奸怯潜鳞鬐。"
    ]
  },
  {
    "id": "2e89e42025f58f67ab58eaec7412de05",
    "title": "舟中夜与家人饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "月出断岸口，影照别舸背。",
      "且独与妇饮，颇胜俗客对。",
      "月渐上我席，暝色亦稍退。",
      "岂必在秉烛，此景已可爱。"
    ]
  },
  {
    "id": "2e89e42025f58f67a201cfd36a2f27db",
    "title": "舟中行自采枸杞子",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野岸竟多杞，小实霜且丹。",
      "系舟聊以掇，粲粲忽盈盘。",
      "助吾苦羸苶，岂必采琅玕。",
      "自异骄华人，百金求秘丸。",
      "昔闻王子乔，上帝降玉棺。",
      "此焉即不免，但愿在世安。"
    ]
  },
  {
    "id": "2e89e42025f58f673b11c73a4c598dd5",
    "title": "蔡河阻浅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "陆乏百钧驼，水假孤艇进。",
      "颍苦湾滩长，曲折剧篆印。",
      "蔡方阻浅涸，寸步出悭吝。",
      "胶舟看在前，暗碛疑难慎。",
      "谁能使奡荡，空自思禹浚。",
      "丈夫少壮时，必在驰驵骏。"
    ]
  },
  {
    "id": "2e89e42025f58f67d4de315797d32bb5",
    "title": "黄驳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "维舟饭孤村，隔岸见黄驳。",
      "瘦牧正苦饥，疮鸟复下啄。",
      "闵心无柘弹，投块徒自数。",
      "力小不能中，汗颜惭且渥。"
    ]
  },
  {
    "id": "2e89e42025f58f67eda38fbfc5108746",
    "title": "入泽王河口",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "远水路已别，古汊未穷源。",
      "定知前山雨，瀑泳至且浑。",
      "暗生秋草下，稍复夏潦痕。",
      "更去待月上，犹应可到门。"
    ]
  },
  {
    "id": "2e89e42025f58f67742f88c2bc0387f3",
    "title": "西华逢李令子翼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "适从颍水归，道逢西华长。",
      "不见二十年，颜须我非曩。",
      "君问洛阳日，旧友多泉壤。",
      "更别如前时，应复少吾党。"
    ]
  },
  {
    "id": "2e89e42025f58f67852619315f2cfc66",
    "title": "合流值雨与曹光道饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋风嚎衰林，秋雨阻归客。",
      "赖有故时交，举杯聊岸帻。",
      "谈兵与论文，曾不涉陈迹。",
      "必竟无所施，醉去思泉石。"
    ]
  },
  {
    "id": "2e89e42025f58f67643645bc2d629a7d",
    "title": "寄送谢师厚馀姚宰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我从淮上归，君向海澨去。",
      "安知无几舍，邂逅不相遇。",
      "颇知飞空云，到月不得附。",
      "月行既不留，云亦值风故。",
      "诚知会合难，岂是忘所赴。",
      "我虽蹑新屩，心不舍旧屦。",
      "谁谓若世人，食瓜思弃瓠。",
      "君南我赴北，日见阳雁度。",
      "兹欲远寄音，雁行高且鹜。",
      "但诵金石言，于时傥无忤。"
    ]
  },
  {
    "id": "2e89e42025f58f670b9f7c15ff1b1734",
    "title": "阳翟县城凝嵩亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西北望嵩色，忆上大室时。",
      "陟彼已不浅，坐此安能知。",
      "今谁绝壁下，但见前峰危。",
      "正与曩未异，目存迹焉追。"
    ]
  },
  {
    "id": "2e89e42025f58f67676a59293bd5f44b",
    "title": "王仲仪寄斗茶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "白乳叶家春，铢两直钱万。",
      "资之石泉味，特以阳芽嫩。",
      "宜言难购多，串片大可寸。",
      "谬为识别人，予生固无恨。"
    ]
  },
  {
    "id": "2e89e42025f58f672b1855a39c02b830",
    "title": "斗鹌鹑孙曼叔邀作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "脱命秋隼下，鸣斗自为勇。",
      "争雄在数粒，一败势莫拥。",
      "惭将缩袖间，怀负默而拱。",
      "胜且勿苦欣，犹惊辱与宠。"
    ]
  },
  {
    "id": "2e89e42025f58f675fae93fcac503198",
    "title": "和道损欲雪与家人小儿辈饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "阴云浓压野，风猎树高鸣。",
      "寒禽并枝立，颇以见物情。",
      "目前两稚子，为慰岂异卿。",
      "欲置一壶酒，且独对妇倾。"
    ]
  },
  {
    "id": "2e89e42025f58f6798ca33656ac52d2a",
    "title": "韩持国邀赋斗山鹊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "俗有巧斗心，畜此巧斗禽。",
      "搏击无迅节，爪觜自相侵。",
      "胡能知远人，角胜合百金。",
      "凤皇安在哉，徒此望丹岑。"
    ]
  },
  {
    "id": "2e89e42025f58f6763d31b1697b36a41",
    "title": "依韵和酬韩仲文昆季联句见谢",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冬日晴且暖，林塘思净居。",
      "往兴都未尽，遂经韩氏庐。",
      "韩氏兄弟贤，各各趋义涂。",
      "吾侪与之游，何异田苏俱。",
      "经疑反此质，学陋惭无馀。",
      "况兹诸少年，高论倾国都。",
      "以及治民术，纵横无所拘。",
      "又涉方外说，于道曾不殊。",
      "诗评杜兼李，字法褚与虞。",
      "啜茗岂非好，啖栗强为娱。",
      "久厌官局检，聊休体质舒。",
      "次第极言笑，左右排图书。",
      "终日欣博约，贬异正则扶。",
      "所赖存泛爱，未以我为愚。",
      "持归接士论，颇亦类贩沽。",
      "复联长诗来，味若餐琼腴。",
      "其辞多自损，似欲大厥誉。",
      "颜子乃庶几，仲尼称弗如。",
      "不厌会遇频，云龙实相须。",
      "最和蹑麟趾，举步未敢渝。"
    ]
  },
  {
    "id": "2e89e42025f58f67bcb9517c219923ac",
    "title": "种药",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "云外阳翟山，实与嵩少接。",
      "山中采药人，能自辨苗叶。",
      "当须斸其根，以遂素所惬。",
      "野箨包旧土，远置风雨捷。",
      "故本含新芽，枯莛带空荚。",
      "植虽乖地势，培壅得专辄。",
      "冬谁论臭香，春定引蜂蝶。",
      "岂惟识草木，庶用补羸苶。"
    ]
  },
  {
    "id": "2e89e42025f58f67a57358c9f12b4015",
    "title": "答韩六玉汝戏题西轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾轩今于水，吾居易为足。",
      "谁与哦其间，风窗数竿竹。",
      "虽无泉石清，尚不愧茅屋。",
      "所乐违俗暄，此趣大已熟。"
    ]
  },
  {
    "id": "2e89e42025f58f67676a847a6f826167",
    "title": "和韩五持国乞分道损山药之什",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不种东陵瓜，不利千畦韭。",
      "山药数十本，带土移野叟。",
      "故叶萎未醒，伤根亦何咎。",
      "既为君子好，岂与骚人负。",
      "骚人比画工，丹青出其口。",
      "欲分栏下苗，驰奴仍置篓。",
      "主人可无吝，所尚非独有。",
      "从兹各勤灌，肯在园蔬后。",
      "今虽胜曝蓄，毕意资玉臼。",
      "人事固已然，秘方看系肘。"
    ]
  },
  {
    "id": "2e89e42025f58f6725fe0282f1d53096",
    "title": "依韵和韩子华陪王舅道损宴集",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "云低未成雪，寒气已侵席。",
      "冻醪倾白浊，乾果列紫赤。",
      "风微时破面，亭敞宜张帟。",
      "来望野兴通，古城何额额。",
      "邀射弓钧开，破的剪羽白。",
      "助中声喧呼，不觉屡倾帻。",
      "醉惊一发功，谁许百金易。",
      "非等将帅能，聊将宾友适。",
      "中酒作暴谑，心亲语多剧。",
      "吾侪固不羁，安可限常格。",
      "去忌无俗流，起酌惊臧获。",
      "八龙观诸韩，头角相戢迫。",
      "参差玉峰前，爱慕不知夕。",
      "谁嗟短景移，能使吝情释。",
      "为贺主人翁，贤甥无久隔。",
      "此会举世稀，频频奚所惜。"
    ]
  },
  {
    "id": "2e89e42025f58f6700e1451ec0f359e5",
    "title": "饮韩仲文家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "饮酒众所嗜，未若朋会乐。",
      "终日不为荒，于时岂多怍。",
      "坐客十馀人，七子实棣萼。",
      "杯行发严令，孰不资善谑。",
      "巧词剧猱捷，辨机如弩彍。",
      "醉舌强且迟，罚觥奚屡酌。",
      "正言讦诡谀，简礼去酬酢。",
      "迭嘲果与蔬，相呼花间药。",
      "是非不亲亲，笑语何落落。",
      "夜归欢有馀，孩稚扶仍噱。"
    ]
  },
  {
    "id": "2e89e42025f58f6777ee0ec7a1b81a42",
    "title": "玉汝赠永兴冰蜜梨十颗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "梨传真定间，其甘曰如蜜。",
      "君得咸阳中，味兼冰作质。",
      "遗之析朝酲，亦以蠲烦疾。",
      "吾儿勿多嗜，不比盘中栗。"
    ]
  },
  {
    "id": "2e89e42025f58f67a89bfd2e488c67da",
    "title": "寄题滁州丰乐亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泠泠幽谷泉，近在青峰下。",
      "使君去穷源，林外留车马。",
      "一径穿筱深，蔽日复潇洒。",
      "行尽逢泓澄，翠影如可泻。",
      "云树阴其旁，造物将有假。",
      "引水开石池，结宇覆碧瓦。",
      "乃知爱玩心，朝夕未忍舍。",
      "近移溪上石，怪古苍藓惹。",
      "芍药广陵来，山卉杂夭冶。",
      "春禽时相鸣，宾从不应寡。",
      "欲问淮南趣，还思洛阳社。",
      "胜事已不辜，吟觞无倦把。"
    ]
  },
  {
    "id": "2e89e42025f58f674e0746882ca52c45",
    "title": "和韩仲文西斋闲夜有怀道损舅及予",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冬日每苦短，方爱夜漏永。",
      "积云寒拥斋，徘徊延月影。",
      "独能怀亲友，出门见参井。",
      "是时发清咏，笔若天骥骋。"
    ]
  },
  {
    "id": "2e89e42025f58f67762cc3a935167ddd",
    "title": "奉和子华持国玉汝来饮西轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我诚官局冷，终日事靡括。",
      "每耽古人书，似与世俗阔。",
      "同道三四人，来过慰饥渴。",
      "迭相陈语言，曾未厌刀呾。",
      "自中将过晡，留饭具粗粝。",
      "薄酒继以斟，不觉寒日没。",
      "愚妻方罢沐，供饭愧仓卒。",
      "冻婢昧煎和，亲调首忘髴。",
      "每食各惊顾，谁谓不黔突。",
      "倦仆暖吾薪，饥马饱吾秣。",
      "马无归嘶声，仆有颜色活。",
      "安稳不知疲，明釭仍为拨。",
      "醉言实无次，曾未穷本末。",
      "诸君竞相先，出口论莫夺。",
      "复云天地间，此能有几达。",
      "我闻颜汗下，恐后谤难遏。",
      "其间常有言，但未见疵齾。",
      "终当轻有若，悔目已屡䀣。",
      "信哉群玉林，岂得依朽蘖。",
      "吾心为之然，收舌如断割。",
      "寄音谢豪俊，兹蕴只圭撮。"
    ]
  },
  {
    "id": "2e89e42025f58f6779f9ca44dde7106c",
    "title": "答持国遗鲨鱼皮脍",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "海鱼沙玉皮，剪脍金齑酽。",
      "远持享佳宾，岂用饰宝剑。",
      "予贫食几稀，君爱则已泛。",
      "终当饭葵藿，此味不为欠。"
    ]
  },
  {
    "id": "2e89e42025f58f675b61b0b3d33633e9",
    "title": "和持国石藓",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "石根云常蒸，老藓密于毯。",
      "湿翠连涧阴，净绿绕岩坎。",
      "不异泉上芹，丰茸犹可揽。",
      "安知山中客，远寄趣已淡。"
    ]
  },
  {
    "id": "2e89e42025f58f67733833c3d96c369c",
    "title": "同诸韩饮曼叔家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "富贵丰盘餐，日可侑清角。",
      "不与贤者俱，饱食何所学。",
      "吾友虽日贫，邀赏不辞数。",
      "质衣为酒肴，出论轻管乐。",
      "其馔精且甘，刀几孰亲握。",
      "是时予苦眩，引去意颇确。",
      "羸马雪中归，醉醒谁复较。"
    ]
  },
  {
    "id": "2e89e42025f58f6783709a4e5a3fce2f",
    "title": "和仲文西湖野步至新堰二首其二",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "潭上水容暖，野中寒吹横。",
      "行塘人已晚，吟步日难更。",
      "冻地坼枯龟，断冰流破镜。",
      "王都且不远，乐此林泉性。"
    ]
  },
  {
    "id": "2e89e42025f58f67786f1b1709595dec",
    "title": "送仲文",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三年不出户，考行闾井闻。",
      "近俗遂知化，岂非由所薰。",
      "御琴趋国门，何必长守坟。",
      "美哉若君子，忠可移于君。"
    ]
  },
  {
    "id": "2e89e42025f58f6738acdbe24ef9e35b",
    "title": "送子华",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "识君虽恨晚，说诗屡解颐。",
      "吾徒固难合，所合终不移。",
      "冒寒跃马来，且言行有期。",
      "河上冰始坼，轻棹去未迟。"
    ]
  },
  {
    "id": "2e89e42025f58f67e294d1aaaf6fdd61",
    "title": "送仲连",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "别绪如乱丝，欲理还不可。",
      "却悲娇女诗，宁恋更效左。",
      "是时远道怀，纷纷上归舸。",
      "怜君正如此，岂任风雨俀。"
    ]
  },
  {
    "id": "2e89e42025f58f67684c73727c9a5191",
    "title": "送玉汝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谈笑去拘忌，乃见相与深。",
      "风骚得往返，但见非知音。",
      "明日车马北，岂不动离襟。",
      "春风蘼芜绿，别恨生遥岑。"
    ]
  },
  {
    "id": "2e89e42025f58f67ab23ff57ccbfa570",
    "title": "玉汝遗橄榄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南国青青果，涉冬知始摘。",
      "虽咀涩难任，竟当甘莫敌。",
      "来从万里外，或以苦口掷。",
      "所投同木瓜，欲报无琼璧。"
    ]
  },
  {
    "id": "2e89e42025f58f679d02db55ff8c9529",
    "title": "寄题苏子美沧浪亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闻买沧浪水，遂作沧浪人。",
      "置亭沧浪上，日与沧浪亲。",
      "宜曰沧浪叟，老向沧浪滨。",
      "沧浪何处是，洞庭相与邻。",
      "竹树种已合，鱼蟹时可缗。",
      "春羹芼白菘，夏鼎烹紫莼。",
      "黄柑摘霜晚，香稻炊玉新。",
      "行吟招隐诗，懒戴醉中巾。",
      "忧患两都忘，还往谁与频。",
      "昨得滁阳书，语彼事颇真。",
      "曩子初去国，我勉勿迷津。",
      "四方不可之，中土百物淳。",
      "今子居所乐，岂不远埃尘。",
      "被发异泰伯，结客非春申。",
      "莫与吴俗尚，吴俗多文身。",
      "蛟龙刺两股，未变此遗民。",
      "读书本为道，不计贱与贫。",
      "当须化闾里，庶使礼义臻。"
    ]
  },
  {
    "id": "2e89e42025f58f67e975cd0bade45939",
    "title": "依韵和玉汝舟中见怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "遥闻出舟望，始爱川原广。",
      "春冰未破时，旋拉寒篙响。",
      "鸣雁似相随，远日聊一仰。",
      "能知状物工，把笔独见想。"
    ]
  },
  {
    "id": "2e89e42025f58f671dcd9e33f2134bce",
    "title": "同道损持国访孔旼处士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高庐当大道，节士不肯过。",
      "穷巷独秉德，车马一何多。",
      "势力走谀谄，礼义服委佗。",
      "是以被褐人，长甘北山阿。",
      "曰今岂有愧，渔上有行歌。"
    ]
  },
  {
    "id": "2e89e42025f58f6737efbc25580191f4",
    "title": "二月十四夜霜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "欣欣东园杏，忽值春飞霜。",
      "粲然彼繁英，萎若出沸汤。",
      "既能与之荣，而复使之伤。",
      "向来肃杀时，已共百卉黄。",
      "今同草吐心，不似草心长。",
      "天理固难测，谁要必其常。"
    ]
  },
  {
    "id": "2e89e42025f58f67484c66220b61a8d5",
    "title": "送谢师直南阳上坟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "跃马清明前，行将拜孤垄。",
      "松吹送悲声，缘缨泪如涌。",
      "三岁宰南方，奠斝阻亲捧。",
      "山下独徘徊，雨来云蓊蓊。"
    ]
  },
  {
    "id": "2e89e42025f58f67152b739f9f384019",
    "title": "奉和持国曼叔方叔送师直归马上同赋之什",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "郊外桃李花，赤赤复白白。",
      "为君歌古曲，行子在南陌。",
      "众人各已归，春风送无迹。",
      "安知春风送，到处花当客。",
      "我病出独难，并请春风谪。",
      "此情无远近，千里不能隔。"
    ]
  },
  {
    "id": "2e89e42025f58f6799d517b2bd1c5437",
    "title": "和韩子华寄东华市玉版鲊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "客从都下来，远遗东华鲊。",
      "荷香开新包，玉脔识旧把。",
      "色絜已可珍，味佳宁独舍。",
      "莫问鱼与龙，予非博物者。"
    ]
  },
  {
    "id": "2e89e42025f58f67d2f59e812bc12b9b",
    "title": "送王判官之江阴军幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "往时初渡江，颇爱江南美。",
      "谁知坐卧间，思及烟波里。",
      "絮逐𩶆鱼繁，豉添莼线紫。",
      "君行语风物，到日应相似。"
    ]
  },
  {
    "id": "2e89e42025f58f67d2aaa7ff26d2a43d",
    "title": "送王龙图源",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忽惊车骑临，乃是荆州长。",
      "登堂语出处，陈事犹梦想。",
      "别逾二十年，相遇今始两。",
      "爵位异礼数，齿发可下上。",
      "但问我何有，而独不爱曩。",
      "敢告守拙愚，此道未尝枉。",
      "行当至岘山，羊公存庙像。",
      "箫鼓有时奠，道德其可仰。"
    ]
  },
  {
    "id": "2e89e42025f58f676ab86e16c25d91df",
    "title": "依韵和持国新植西轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "开地临广衢，崇崇十馀亩。",
      "新轩稍偏北，治圃亦西酉。",
      "盎中植菡萏，水不过升斗。",
      "小桂未得地，验活徒掐朽。",
      "上乏幽禽啼，下多穴蚁走。",
      "药苗虽无补，欲比山中有。",
      "浇灌同一时，萌芽或先后。",
      "松株不满尺，廊庙色已厚。",
      "禀性久且坚，物理岂无偶。",
      "棕榈仍未大，散叶才八九。",
      "夏绿与冬青，各各自为友。",
      "吾轩还处西，修竹尔后取。",
      "两莫论是非，但可吟对酒。"
    ]
  },
  {
    "id": "2e89e42025f58f67f2b40ae1f1d23a34",
    "title": "送师直之会稽宰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天下风物佳，莫出吴与越。",
      "新罢吴官来，又随越舸发。",
      "连宰吴越间，皆迩蛟鼍窟。",
      "伯氏复同郡，邑境接民垡。",
      "宁将内隔外，正似肉附骨。",
      "姚江遗鱼蟹，稽山奉笋蕨。",
      "足得相交欢，高堂未华发。",
      "送子意不尽，念逐有明月。"
    ]
  },
  {
    "id": "2e89e42025f58f67828001b93a81eff8",
    "title": "送樊秀才归安州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "开元有谪仙，酒隐向安陆。",
      "子尝慕其人，文字不拘束。",
      "月下每醉吟，落纸辄数幅。",
      "今当安陆归，白酒村中熟。",
      "一名犹未成，双亲泪盈目。",
      "切莫苦衔杯，无心不择禄。",
      "去去烟水间，野禽嘷古木。",
      "闻声不得名，将投山舍宿。",
      "此趣自可嘉，非如走尘毂。"
    ]
  },
  {
    "id": "2e89e42025f58f67f1ff77cd3396c2cf",
    "title": "观理蔬",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "野荠不堪食，芜菁今正肥。",
      "夏畦人所病，老圃方可窥。",
      "乳雀争衔蝶，鸣鸦各护儿。",
      "於陵岂复有，空学桔槔为。"
    ]
  },
  {
    "id": "2e89e42025f58f67c0f6a059b3bc77c1",
    "title": "欲晚访韩持国忽道损见过不克往持国示诗因答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西云沉日脚，命仆驾我车。",
      "我车已在庭，有客方诣庐。",
      "谈笑不觉夕，鸡黍且烦渠。",
      "重约勿以怪，但当摘园蔬。"
    ]
  },
  {
    "id": "2e89e42025f58f676878393205292bd9",
    "title": "送京西转运李刑部移京东转运",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "列藩环王都，遂分东西道。",
      "统制连别京，守臣多硕老。",
      "外台持权纲，才具必美好。",
      "公今且更践，入用颇不早。",
      "乃令山东粟，饷馈岁可保。",
      "古路趋汶阳，长风吹绿草。"
    ]
  },
  {
    "id": "2e89e42025f58f67ac60474e7ac9cbbe",
    "title": "送李庭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "五月驰乘车，归心岂畏暑。",
      "道上多清阴，日中不遑处。",
      "函谷自控带，大河无险阻。",
      "时平独往还，拜寿觞屡举。"
    ]
  },
  {
    "id": "2e89e42025f58f67cc156e09cd25165d",
    "title": "和王仲仪楸花十二韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春阳发草木，美好一同时。",
      "桃李杂山樱，红白开繁枝。",
      "楸英独步媚，淡紫相参差。",
      "大叶与劲干，簇萼密自宜。",
      "图出帝宫树，耸向白玉墀。",
      "高绝不近俗，直许天人窥。",
      "今植郡庭中，根远未可移。",
      "但欣东风来，不恨和煦迟。",
      "山禽勿蹙踏，蜂蝶休掇之。",
      "昔闻韩吏部，为尔作好诗。",
      "爱阴无纤穿，就阴东西随。",
      "公今亦牵此，端坐曾莫疑。"
    ]
  },
  {
    "id": "2e89e42025f58f678015bcb76468e644",
    "title": "目昏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我目忽病昏，白昼若逢雾。",
      "窥惊只物双，书辄下笔误。",
      "来人仿佛是，飞鸟朦胧度。",
      "纭纭孰辨别，此已忘好恶。"
    ]
  },
  {
    "id": "2e89e42025f58f671ace546442355e40",
    "title": "送韩八太祝归京师求医",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "少年絜而腴，茸茸颔有须。",
      "冒热跨马去，去去天王都。",
      "借问去何谓，就医将疾驱。",
      "客曰实诳我，健壮其非夫。",
      "敢告固不绐，但怪所见愚。",
      "瘠者未必病，病者未必癯。",
      "天马不著肉，日走万里途。",
      "山熊岂无膏，养体唯恐痡。",
      "滞结在于内，安得形肌肤。",
      "厥貌虽美好，厥疢勿须臾。",
      "疗之欲其渐，炽之非爱躯。",
      "此行不饮别，安得持酒壶。"
    ]
  },
  {
    "id": "2e89e42025f58f6751c2c4aa086aae95",
    "title": "记春水多红雀传云自新罗而至道损得之请余赋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "赤羽异蒿鴳，来自东夷国。",
      "群集成皋间，翩翩皆一色。",
      "举臆发朱砂，为瑞应火德。",
      "穿屋彼非类，啄粟惭与食。",
      "清声殊啁啾，所蓄每陋逼。",
      "应当放之去，重展万里翼。"
    ]
  },
  {
    "id": "2e89e42025f58f6792004de8c78bf797",
    "title": "持国遗食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乞食非为贫，妻病妾且死。",
      "晨爨不暖釜，朝饭亦辍匕。",
      "遗我我所恤，食我我所耻。",
      "我耻曾我求，我恤宁我止。",
      "应乏岂在丰，赴义实未鄙。",
      "漂母殊下乡，为惠得终始。"
    ]
  },
  {
    "id": "2e89e42025f58f67fb235f78386c3842",
    "title": "扪虱得蚤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "兹日颇所惬，扪虱反得蚤。",
      "去恶虽未殊，快意乃为好。",
      "物败谁可必，钝老而狡夭。",
      "穴蚁不啮人，其命常自保。"
    ]
  },
  {
    "id": "2e89e42025f58f6712934c87425b02c1",
    "title": "同道损世则元辅游西湖于卞氏借双鹤以观",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "塘蒲荫绿水，菡萏艳修渚。",
      "想像华亭野，但欠鸣鹤侣。",
      "同来三四人，趣向颇相与。",
      "思见此清禽，无能觌翔羽。",
      "城隅有大第，世本官吴楚。",
      "尝同太湖石，不惜持金取。",
      "欲作园林胜，园林宁暇睹。",
      "今当问其家，借赏无吾拒。",
      "果亦致之来，奋毛如喜舞。",
      "虽生沧海心，翅重不得举。",
      "还尔稻粱贪，崇丘在何所。"
    ]
  },
  {
    "id": "2e89e42025f58f676660dac348bb1751",
    "title": "送上虞孙主簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "稽山参云深，剡水与天碧。",
      "行将啼鸟亲，玩不游鳞隔。",
      "况世住新安，又尝为粤客。",
      "风物知所谙，穷幽梯翠壁。"
    ]
  },
  {
    "id": "2e89e42025f58f67ccd382ac25aa92bb",
    "title": "寄题金州孙御史处阴亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有形则有影，畏影当念形。",
      "日月难久晦，处阴乃暂停。",
      "光照不复离，疾走何所宁。",
      "当是诮尼父，我辈乌忍听。",
      "结庐虽可托，夜烛亦荧荧。",
      "直躬观罔两，将此同醉醒。"
    ]
  },
  {
    "id": "2e89e42025f58f67485bddb4bcc2f62f",
    "title": "石榴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "榴枝苦多雨，过熟坼已半。",
      "秋雷石罂破，晓日丹砂烂。",
      "任从雕俎荐，岂待霜刀判。",
      "张骞西使时，蒟酱同归汉。"
    ]
  },
  {
    "id": "2e89e42025f58f6737017807082071f5",
    "title": "和王仲仪二首麝香",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "游伏柏林下，食柏遂生香。",
      "空知噬脐患，岂有周身防。",
      "赤豹以尾死，猛虎以睛丧。",
      "傥或益于用，捐躯死其常。"
    ]
  },
  {
    "id": "2e89e42025f58f6737017807670e2772",
    "title": "和王仲仪二首麝香",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "草木不解行，随生自有理。",
      "观此引蔓柔，必凭高树起。",
      "气类固未合，萦缠岂由己。",
      "仰见苍虬枝，上发彤霞蕊。",
      "层霄不易凌，樵斧谁家子。",
      "一日摧作薪，此物当共委。"
    ]
  },
  {
    "id": "2e89e42025f58f67591e3e7286c52eb5",
    "title": "咏扇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "剪纨成薄质，谁将拟月轮。",
      "闵竭夏后德，同我天王仁。",
      "及至为时用，岂必画美人。",
      "何忧秋风来，退保藏其真。"
    ]
  },
  {
    "id": "2e89e42025f58f672c97e9427d184364",
    "title": "送曼叔襄城尉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔君乘紫骝，来猎荒城下。",
      "复乘紫骝去，不逢亭长骂。",
      "溪风欲涉时，山雪独归夜。",
      "此趣信所谙，羁官莫悲叱。"
    ]
  },
  {
    "id": "2e89e42025f58f672ca53857d7c912f8",
    "title": "亳州李密学寄御枣一箧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "沛谯有钜枣，味甘蜜相差。",
      "其赤如君心，其大如王瓜。",
      "尝贡趋国门，岂及贫儒家。",
      "今见待士意，下异卢仝茶。",
      "食之无厌饫，咏德曾未涯。"
    ]
  },
  {
    "id": "2e89e42025f58f67938e957119e46350",
    "title": "九月五日梦欧阳永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝镜恶白发，夕梦对故人。",
      "常恨道路隔，忽喜颜色亲。",
      "相笑勿问年，青铜早伤神。",
      "鸡嚎天欲白，向者犹疑真。"
    ]
  },
  {
    "id": "2e89e42025f58f677df742e9c0c884ad",
    "title": "自尉氏南至京皆水及人胫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "陆行畏水深，舟行畏水浅。",
      "河流去时閤，涂潦归时践。",
      "事与时相违，我惭行处蹇。",
      "人生莫为客，为客此安免。"
    ]
  },
  {
    "id": "2e89e42025f58f676af606d3804d452f",
    "title": "九月十六日自许昌回至京师胥平叔宋中道迓于郊外",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "今日至国门，二子来迎我。",
      "适遇信陵冢，冢棘秋叶堕。",
      "翩翻随人飞，拂马右或左。",
      "谓此独无情，亦与吾意可。"
    ]
  },
  {
    "id": "2e89e42025f58f679cf5800c0f533516",
    "title": "裴如晦赴河阳幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "嚎风一夜动，作雪欲愁客。",
      "客莫苦嗟行，农望明年麦。",
      "方来笑语同，又是关河隔。",
      "主人贤且智，不待子所画。"
    ]
  },
  {
    "id": "2e89e42025f58f673e540c5db3199f83",
    "title": "送韩子华十月拜扫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "白露已变霜，孝心竟悲恻。",
      "荐衣如念存，拜垄不遑息。",
      "带剑蓬池外，兼程困马力。",
      "礼毕便当还，于诚乃为得。"
    ]
  },
  {
    "id": "2e89e42025f58f67767869d4a692457a",
    "title": "送韩六玉汝宰钱塘",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "顷寻高士庐，正值浸湖雪。",
      "雪中千万峰，参差县前列。",
      "僧居或隐见，岸树随曲折。",
      "惊凫如避人，远向寒烟灭。",
      "潜希为子男，傥得遂疏拙。",
      "今逾二十年，志愿徒切切。",
      "方闻落君手，与我曾未别。",
      "景多诗莫穷，归载压车辙。"
    ]
  },
  {
    "id": "2e89e42025f58f670a4c31145f237fcd",
    "title": "得曾巩秀才所附滁州欧阳永叔书答意",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "客从淮上来，往问故人信。",
      "袖衔藤纸书，题字远已认。",
      "既喜开其封，固觉减吾吝。",
      "新诗不作寄，乃见子所慎。",
      "向来能如今，岂有得观衅。",
      "南方岁苦热，生蝗复饥馑。",
      "忧心日自劳，霜发应满鬓。",
      "知予欲东归，晓夕目不瞬。",
      "贫难久待乏，薄禄藉沾润。",
      "虽为委吏冗，亦自甘以进。",
      "相望未得亲，终朝如抱疹。"
    ]
  },
  {
    "id": "2e89e42025f58f6721f808da54f73559",
    "title": "追咏崔奉礼小园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前此访君时，已观堂宇邃。",
      "安知中屏开，自有幽林致。",
      "花搴岩桂红，石擘云根翠。",
      "正当秋风来，不见摇落意。",
      "日得吟其间，何须去为吏。"
    ]
  },
  {
    "id": "2e89e42025f58f67e810cd51b6ea2607",
    "title": "宋中道快我生女",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尔尝喜诅予，生女竟勿怪。",
      "今遂如尔口，是宜为尔快。",
      "亦既以言酬，固且殊眦睚。",
      "慰情何必男，兹语当自戒。"
    ]
  },
  {
    "id": "2e89e42025f58f673bf18d13af2ae4a3",
    "title": "咏宋中道宅棕榈",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青青棕榈树，散叶如车轮。",
      "拥萚交紫髯，岁剥岂非仁。",
      "用以覆雕舆，何惮克厥身。",
      "今植公侯第，爱惜知几春。",
      "完之固不长，只与荠本均。",
      "幸当敕园吏，披割见日新。",
      "是能去窘束，始得物理亲。"
    ]
  },
  {
    "id": "2e89e42025f58f6793362016631489e5",
    "title": "咏秤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "圣人防争心，权衡为之设。",
      "后世失其平，有星徒尔列。",
      "物物尚可欺，铢铢不须别。",
      "将淳天下民，安得必毁折。"
    ]
  },
  {
    "id": "2e89e42025f58f679dd21a33da283420",
    "title": "咏象韩子华邀赋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "躯大力无用，远物赏驯柔。",
      "食刍与饮水，百倍于马牛。",
      "犹能络金羁，不可伏车辀。",
      "苍舒曾智秤，千钧空压舟。"
    ]
  },
  {
    "id": "2e89e42025f58f67d8af970232e67d76",
    "title": "依韵答惠勤上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "释子本乐静，宜不事物牵。",
      "我惭姑苏守，复赏杼山然。",
      "三岁与之别，其学已增前。",
      "忽此有来赠，老拙谬耽研。"
    ]
  },
  {
    "id": "2e89e42025f58f67d9a120f5ca3f0074",
    "title": "答显忠上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "驱马傍驰道，归自许西偏。",
      "高车非旧贵，立避槐树边。",
      "心虽欲往谒，仆馁行不前。",
      "是甘处穷巷，晨笑微生烟。",
      "傥有好事者，扣门与留连。",
      "或有袖中诗，语熟气颇全。",
      "曾不类缁褐，始可令勉旃。",
      "京师百许寺，知几相差肩。"
    ]
  },
  {
    "id": "2e89e42025f58f67971f8a3b286590ef",
    "title": "送韩仲文奉使",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "往使匈奴国，持节岂辞遥。",
      "朔北正苦寒，风汝与雪飘。",
      "燕山何处是，汉铭应已销。",
      "前车渡冰河，后骑鸣金镳。",
      "行行至穹庐，尊我不敢嚣。",
      "玉爵亲献酬，名裘进狐貂。",
      "礼成复命日，菀抑舒杨条。"
    ]
  },
  {
    "id": "2e89e42025f58f67a06f573153bb48ef",
    "title": "送刘司勋奉使",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "授命出绝域，北至单于庭。",
      "驼鸣沙碛遥，马倦朔雪零。",
      "幽州古道上，胡笳应夜听。",
      "尝闻昔时语，南看北辰星。",
      "使回傥可记，乃得验天形。"
    ]
  },
  {
    "id": "2e89e42025f58f674ee9fa4981d1aa0c",
    "title": "依韵和欧阳永叔秋怀拟孟郊体见寄二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我居西北地，秋无东南风。",
      "木脱不塞望，高台空九重。",
      "音尘安可得，鸿雁鸣霜中。",
      "日看紫苔生，乃见三经穷。",
      "一闻离骚篇，写尽楚客胸。",
      "胸怀如宝匣，夜夜吼生铜。"
    ]
  },
  {
    "id": "2e89e42025f58f674ee9fa49a0a6ea35",
    "title": "依韵和欧阳永叔秋怀拟孟郊体见寄二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋思公何高，堆积自嵱嵷。",
      "出为悲秋辞，万仞见孤耸。",
      "念我老于诗，我发实种种。",
      "而后伤故人，故人多作冢。",
      "阴风夜木嘷，窸窣闻鬼悚。",
      "独我忘形骸，百事乃纤冗。",
      "不眠霜月上，霜月如可捧。"
    ]
  },
  {
    "id": "2e89e42025f58f67d017797f5bb1b54b",
    "title": "裴如晦自河阳至同韩玉汝谒之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝闻单骑归，径走至其第。",
      "扣门童仆顽，拒我色甚戾。",
      "不顾遂登堂，有马堂下系。",
      "辨诈大呼卿，稍应西屋际。",
      "逡巡冠带出，青绶何曳曳。",
      "有似缩壳龟，藏头非得计。",
      "况与二三子，交分久已缔。",
      "恕尔避客尤，新婚复新婿。"
    ]
  },
  {
    "id": "2e89e42025f58f676ff92044cc28d8b5",
    "title": "二马",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "旧马十年跨，老劣多缓行。",
      "新驹三万钱，颇爱举蹄轻。",
      "不使异刍秣，均养存其情。",
      "君门趋早朝，风劲力已生。"
    ]
  },
  {
    "id": "2e89e42025f58f67f401d2b1774ddcf6",
    "title": "寄题周源员外衢州萃贤亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昨朝江南客，语子川上亭。",
      "有时飞雨来，不见前山青。",
      "卉萼人未识，鸟响日可听。",
      "既将迟贤者，无使童仆扃。"
    ]
  },
  {
    "id": "2e89e42025f58f67f1909d17ef06cc4f",
    "title": "答楚僧智普始与吴僧显忠来过今见二人诗进于旧矣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我初见子时，子作楚人语。",
      "复与吴客来，音俱变齐鲁。",
      "乃知久处益，薰莸可同举。",
      "更当富于学，兹言聊以补。"
    ]
  },
  {
    "id": "2e89e42025f58f67baf7a862ffefe511",
    "title": "鸭雏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春鸭日浮波，羽冷难伏卵。",
      "尝因鸡抱时，托以鸡窠暖。",
      "三旬壳既坼，乳毛寒胫短。",
      "鸡宁辨其雏，翅拥情款款。",
      "一日向水涯，所禀殊未断。",
      "泛然去中流，鸡呼心悹悹。",
      "人之苟异怀，负义不足算。",
      "有志在养毓，勿论报德限。"
    ]
  },
  {
    "id": "2e89e42025f58f67f0ad14861b137eed",
    "title": "有睹十一月七日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来恨我马迟，去恨我马疾。",
      "马蹄尘作云，已隔粲然质。",
      "时时顾且遥，乱绪如有失。"
    ]
  },
  {
    "id": "2e89e42025f58f67976faaa85a2d2d3f",
    "title": "杜挺之赠端溪圆砚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雪压古寺深，中有卧病客。",
      "访之语久清，饥马啮庭柏。",
      "案头蛮溪砚，其状若圆璧。",
      "指此欲为赠，而将助吟席。",
      "非意予敢贪，既拒颇不怿。",
      "大出楮中有，素许当自择。",
      "强持慰勤心，归以示朋戚。",
      "哂曰岂其然，为汲寒泉涤。",
      "涤彼伪饰物，纸乾见顽石。",
      "清晨走髯奴，无厌愿求易。",
      "拜赐遂如初，明月怀吞蚀。",
      "微分鸲目莹，尚渍墨花碧。",
      "词答谓我愚，悔复料已逆。",
      "明日未央朝，执手笑哑哑。"
    ]
  },
  {
    "id": "2e89e42025f58f67ae90487a074ee99c",
    "title": "吴冲卿示和韩持国诗一卷辄以为谢",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "叶公所好者，熟已识头角。",
      "一日真物来，骇汗沛且渥。",
      "我初见韩子，蜿蜒喷雷雹。",
      "子复蛟龙文，气象不可捉。",
      "畏怀但惊顾，得与前事较。"
    ]
  },
  {
    "id": "2e89e42025f58f6755f95d3ed10b8e0f",
    "title": "范景仁席中赋莆萄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朱盘何累累，紫乳封霜厚。",
      "今为马谷繁，昔酿梁州酒。",
      "乃知西土珍，汉使传应久。"
    ]
  },
  {
    "id": "2e89e42025f58f67f6c5becbc9942044",
    "title": "夜听邻家唱",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜中未成寐，邻歌闻所稀。",
      "想像朱唇动，仿佛梁尘飞。",
      "误节应偷笑，窃听起披衣。",
      "披衣曲已终，窗月存馀晖。"
    ]
  },
  {
    "id": "2e89e42025f58f67022522da7f79d53d",
    "title": "宋次道得广南金橘为饷且有诗因和酬",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "越橘如金丸，烂然已盈箧。",
      "谁传岭外信，尚带霜前叶。",
      "莫嫌道路远，得与樽俎接。",
      "主人无吝心，怀归予敢辄。"
    ]
  },
  {
    "id": "2e89e42025f58f679044127f9b063de8",
    "title": "李廷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "马蹄践霜华，游国归何早。",
      "重裘不畏寒，况复非远道。",
      "谁言未顾期，登第鬓如葆。",
      "解装喜可知，月下金壶倒。"
    ]
  },
  {
    "id": "2e89e42025f58f6713f81ffccd82f6c2",
    "title": "送韩持国",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曰予非才敏，乃与世寡游。",
      "三四洛阳友，过半已成丘。",
      "晚节五六人，文行皆洁修。",
      "韩氏棣萼盛，于我为薰莸。",
      "君比众最笃，我唱君非酬。",
      "昔我竹轩下，破窗风飕飗。",
      "君时不厌过，逍遥谈未休。",
      "颇为俗士憎，恬不防吝尤。",
      "迩来我还都，君亦辞旧州。",
      "旧州君所隐，安得此久留。",
      "雪晴命驾归，使我生悲愁。",
      "谁见潩水上，定更不惊鸥。"
    ]
  },
  {
    "id": "2e89e42025f58f67551aad09fbfcea4b",
    "title": "鸣琴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "虽传古人声，不识古人意。",
      "古人今已远，悲哉广陵思。"
    ]
  },
  {
    "id": "2e89e42025f58f67513998ba2eab97b7",
    "title": "晚归闻韩子华见访",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "门外多车骑，后迹乱前踪。",
      "谁识此来过，尘蹄重复重。",
      "归有野仆言，恨不故人逢。",
      "岂无肴酒设，所向乖所从。",
      "未能一往见，懒拙其必容。"
    ]
  },
  {
    "id": "2e89e42025f58f67896d5fbbb46765dd",
    "title": "送丹阳新守李国博归洪州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蔡水冬不枯，唯愁夜冰结。",
      "归船及暖下，穷腊未飞雪。",
      "淮颍地渐偏，川上云常泄。",
      "几日接春波，南风楚江彻。",
      "拜亲怀郡章，予慕嗟才劣。"
    ]
  },
  {
    "id": "2e89e42025f58f672da480117710af73",
    "title": "食荠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "世羞食荠贫，食荠我所甘。",
      "适见采荠人，自出国门南。",
      "土蠹瘦铁刀，霜乱青竹篮。",
      "携持入冻池，挑以根叶参。",
      "手龟不自饱，食此尚可惭。",
      "肥羔朱尾鱼，腥膻徒尔贪。"
    ]
  },
  {
    "id": "2e89e42025f58f6763d1ff456ffb0f3d",
    "title": "甘陵乱",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "甘陵兵乱百物灰，火光属天声如雷。",
      "雷声三日屋瓦摧，杀人不问婴与孩。",
      "守官迸走藏浮埃，后日稍稍官军来。",
      "围城几匝如重鋂，万甲雪色停皑皑。",
      "孰敢专辄但取裁，黄土始坚难速颓。"
    ]
  },
  {
    "id": "2e89e42025f58f670c7015e333e4530e",
    "title": "夜饮席上赋松子",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风松有霜子，吹落幽人庭。",
      "幽人畏狼藉，日扫出岩扃。",
      "谁将称远物，乃信涉沧溟。"
    ]
  },
  {
    "id": "2e89e42025f58f67dd415161255913c2",
    "title": "送李审言殿丞归河阳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大河冬合时，上可驰车马。",
      "子归从桥安，黄流在冰下。",
      "况命使于家，其美世为寡。",
      "是宜饬以行，慰此怀慕者。"
    ]
  },
  {
    "id": "2e89e42025f58f6712b4d7b6790dd850",
    "title": "送鄞宰王殿丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君行问埼鲒，殊物可讲解。",
      "一寸明月腹，中有小碧蟹。",
      "生意各臑臑，黔角容夬夬。",
      "愿言宽赋刑，越俗久疲惫。"
    ]
  },
  {
    "id": "2e89e42025f58f671a9269f4979e24d1",
    "title": "答祖择之遗新罗墨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "海上老松苑，霹雳烧瘦龙。",
      "胡人犀皮胶，团煤烟膏浓。",
      "色夺阳乌翅，来涉溟渤重。",
      "君获乃为赠，我谬虫鸟踪。",
      "且作异土玩，不愧西域筇。"
    ]
  },
  {
    "id": "2e89e42025f58f6778496979f4419737",
    "title": "寄题时上人碧云堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "望望佳人来，未来云已暮。",
      "当时千里恨，不独看云故。",
      "何此启虚堂，定知吟秀句。",
      "还会古人心，古人非特赋。"
    ]
  },
  {
    "id": "2e89e42025f58f67da1a614b63be8161",
    "title": "和宋中道元夕二首其一",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "结山当衢面九门，华灯满国月半昏。",
      "春泥踏尽游人繁，鸣跸下天歌吹喧。",
      "深坊静曲走车辕，争前斗盛亡卑尊。",
      "靓妆丽服何柔温，交观互视各吐吞。",
      "磨肩一过难久存，眼尾获笑迷精魂。",
      "貂裘比比王侯孙，夜阑鞍马相驰奔。"
    ]
  },
  {
    "id": "2e89e42025f58f678e30fe5faf37f3de",
    "title": "李国博遗浙姜建茗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴姜渍吴糟，越茗苞越箨。",
      "咀辛聊案杯，啜味可奴酪。",
      "但拜故人贶，何言为物薄。",
      "我心易厌足，不比填沟壑。"
    ]
  },
  {
    "id": "2e89e42025f58f6762de6582de889736",
    "title": "送临江胥令",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "初从桃源还，却向竟陵去。",
      "今作中州官，山水不曾饫。",
      "且当传竹枝，莫学乘篮舆。",
      "云木杜鹃时，千岩响行处。"
    ]
  },
  {
    "id": "2e89e42025f58f674fd1569ecde8f537",
    "title": "寄题滁州醉翁亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "琅琊谷口泉，分流漾山翠。",
      "使君爱泉清，每来泉上醉。",
      "醉缨濯潺湲，醉吟异憔悴。",
      "日暮使君归，野老纷纷至。",
      "但留山鸟啼，与伴松间吹。",
      "借问结庐何，使君游息地。",
      "借问醉者何，使君闲适意。",
      "借问镌者何，使君自为记。",
      "使君能若此，吾诗不言刺。"
    ]
  },
  {
    "id": "2e89e42025f58f67e648cedcfd0028de",
    "title": "戊子正月二十六日夜梦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自我再婚来，二年不入梦。",
      "昨宵见颜色，中夕生悲痛。",
      "暗灯露微明，寂寂照梁栋。",
      "无端打窗雪，更被狂风送。"
    ]
  },
  {
    "id": "2e89e42025f58f67774285a6770a1693",
    "title": "赐绯鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蹉跎四十七，腰间始悬鱼。",
      "茜袍虽可贵，发短齿已疏。",
      "儿女眼未识，竞来牵人裾。",
      "不知外朝众，君恩惭有馀。"
    ]
  },
  {
    "id": "2e89e42025f58f6723e09eb0bf88a2e5",
    "title": "和答韩子华饷子鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南方海物难具名，子鱼珍美无与并。",
      "完鳞全乙异臭腥，素盐渍曝生花轻。",
      "其头戢戢筠箧盈，出自通印时所评。",
      "远涉川陆来都城，亲宾交遗已见情。",
      "食指尝动吾窃惊，果获异味亦足明。"
    ]
  },
  {
    "id": "2e89e42025f58f670c2dd9c310dfe536",
    "title": "和答韩奉礼饷荔枝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "韩盛人所希，四海馈名物。",
      "韩复未疏予，分珍曾不一。",
      "莆阳荔子乾，皱壳红钉密。",
      "存甘尚可嘉，本味固已失。",
      "遥思海树繁，带露摘初日。",
      "安得穆王骏，能置万里疾。"
    ]
  },
  {
    "id": "2e89e42025f58f678346deed905e3364",
    "title": "酌别谢通微判官兼怀欧阳永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "识君童稚时，而今君齿壮。",
      "不见二十年，颜貌已非向。",
      "亲戚多零落，欲语还悲怆。",
      "更问平生交，久从滁水上。",
      "君又滁水归，寄音倾桂酿。",
      "傥复二十年，吾焉保无恙。"
    ]
  },
  {
    "id": "2e89e42025f58f67ed7c6de86f2590f0",
    "title": "答王太祝卷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝回泥涂不可出，饥马倦仆驱之顽。",
      "闭门独与古人语，黄卷未终闻扣关。",
      "贤哉公族肯来顾，诗袖大篇令我删。",
      "珠光玉莹绝瑕颣，强欲指擿徒羞颜。",
      "自同培塿最浅狭，安得与子论丘山。"
    ]
  },
  {
    "id": "2e89e42025f58f67f0e669449d93156c",
    "title": "送张太博通判袁州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君非身尤谪南州，南方尚鬼其俗媮。蛇为邻，虎为陬，丹茅苦竹深幽幽。",
      "邑人祠鬼拜古树，竹杯一仰来烹牛。牛死啮戄常不幸，谁得禁止专锄钩。",
      "借曰未信君且往，民将语怪君听不。仰山头，有行舟。"
    ]
  },
  {
    "id": "2e89e42025f58f679d526530b57e6d95",
    "title": "依韵和宋中道雨夜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "暗惊料峭寒，春雪兼春雨。",
      "知胜早朝人，闲眠不开户。",
      "丘壑岂无容，泥涂还自取。",
      "谁吟何逊诗，不觉逢逢鼓。"
    ]
  },
  {
    "id": "2e89e42025f58f67615c67775253f9a7",
    "title": "读裴如晦万里集书其后",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君自万里回，遂成万里集。",
      "其诗二百篇，文字必已立。",
      "定应侔前人，未尝有蹈袭。",
      "古溪蛮铁刀，出冢土花涩。",
      "谁将饰以玉，镡上光熠熠。",
      "宋子序其端，精悍孰钳挚。",
      "搜新造空蒙，俗眼不得入。",
      "示予要赋之，短戈惭后执。"
    ]
  },
  {
    "id": "2e89e42025f58f67c7f87605946e5a2e",
    "title": "送范景仁学士归蜀焚黄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "苍山过秦梁，山尽见川陆。",
      "下马古成都，访垄得乔木。",
      "扫箨开奠席，陨泪湿俎肉。",
      "当时相如归，徒自盛车毂。",
      "不问有是为，事乃今古独。",
      "还因问耆旧，亦莫遗隐卜。",
      "荒祠古柏下，残月杜鹃哭。",
      "凭君约史笔，书作西来目。"
    ]
  },
  {
    "id": "2e89e42025f58f67736e7e638b771e72",
    "title": "送宋中道郑州拜扫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "酣酣道旁杏，戢戢垄上柏。",
      "不知烟火禁，但感风露易。",
      "开关扫墓隧，向树系车轭。",
      "洒泪有馀悲，麒麟高几尺。"
    ]
  },
  {
    "id": "2e89e42025f58f677bf8fcd3614ef9a1",
    "title": "送韩子华归许昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不值风雨暴，杏过梨已开。",
      "社后清明前，燕与人归来。",
      "湖中水方漫，谁共泛其隈。",
      "傥有问憔悴，憔悴未忘杯。"
    ]
  },
  {
    "id": "2e89e42025f58f67223f5a29bebc1f1a",
    "title": "送周衍长官知辽州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "二月辽阳去，辽阳草未生。",
      "春风吹胡沙，卷起黄云平。",
      "土人耕耨晚，种黍何时成。",
      "塞地寒且薄，百役子宜轻。"
    ]
  },
  {
    "id": "2e89e42025f58f673046fcc149424fd8",
    "title": "寒食",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "坟冢遍青山，高低占原谷。",
      "向来路已荒，今迷问樵牧。",
      "涉水到云林，隔岗闻近哭。",
      "沃酒白杨下，悲风何飋飋。",
      "雨止梨园残，鸠声在茅屋。"
    ]
  },
  {
    "id": "2e89e42025f58f6746ad421dbbd6ecd1",
    "title": "大风",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜风昼不止，天理何可常。",
      "正当春木荣，摆磨枝叶伤。",
      "东皇务长养，乃值此物狂。",
      "曷不诉于帝，斥之出远方。",
      "风伯有罪五，孰肯进皂囊。",
      "往时岁苦旱，救热雨欲滂。",
      "吹之不使下，云雷遂深藏。",
      "复摇江海波，白日沈舟航。",
      "又卷关塞沙，千里填河隍。",
      "拔木与退鹢，书传言已详。",
      "今者天柔和，煦煦皆敷芳。",
      "独尔何不仁，嚎怒事雄强。",
      "既其背天时，诛殛固所当。",
      "鸢鸣兼虎啸，助恶党亦昌。"
    ]
  },
  {
    "id": "2e89e42025f58f67165d8e8a86bb8b70",
    "title": "春风",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "常愁春云低，谁料春风恶。",
      "摇扇无定响，折干时闻落。",
      "吹花拥细草，送雨来高阁。",
      "江燕倚身轻，逆飞前复却。"
    ]
  },
  {
    "id": "2e89e42025f58f6778ccbdec612ecc45",
    "title": "送侯寺丞知巩县",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "伊洛合河流，正临归巩路。",
      "崖壁人畏崩，芹泥岸长固。",
      "山回邑郭见，马入云烟暮。",
      "宰兹虽所淹，况与乡党附。"
    ]
  },
  {
    "id": "2e89e42025f58f677af61b022c974fee",
    "title": "宋次道家摘宝相花归清平里",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "往岁见此花开迟，手撷群芳因醉嗅。",
      "今来须约烂漫看，及过风雨又已后。",
      "主人为我特殷勤，架底深深掇孤秀。",
      "密枝阴蔓不争开，薄红细叶尖相斗。",
      "先时已落已扫除，最晚堪怜子所厚。",
      "呼童归遗不可缓，金盘付与急奔骤。",
      "暮还已见映雪髻，初拈尚觉香在袖。",
      "官桥夜市正沽酒，沽酒共赏莫待昼。"
    ]
  },
  {
    "id": "2e89e42025f58f679cbfdca723777e6f",
    "title": "送南京签判寇中舍",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东风莫迎船，船下黄流急。",
      "送车犹未动，顾棹已不及。",
      "离宫佳气盘，宾幕平时入。",
      "因君报亲旧，将去江南邑。"
    ]
  },
  {
    "id": "2e89e42025f58f67173a771037dddcec",
    "title": "送韩奉礼随侍之许昌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岸之侧，多菖蒲。岸之下，多乳鱼。乳鱼可以馔，菖蒲可以菹。",
      "羡君调膳去且乐，因使无忘寄我书。"
    ]
  },
  {
    "id": "2e89e42025f58f670ff1b8d52ac31be9",
    "title": "和应之还邑道中见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "向老思旧交，欲见恨无翅。",
      "前时君来都，欣喜乃一至。",
      "亦既勤我怀，酌酒去拘忌。",
      "自从离洛阳，此会无三四。",
      "谢尹最贤豪，已嗟存没异。",
      "因酬马上篇，遂写相逢意。"
    ]
  },
  {
    "id": "2e89e42025f58f6753946947cac38022",
    "title": "送韩仲文知许州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孰不为太守，所荣归故乡。",
      "僚官诧旧识，邸吏窥新章。",
      "前去别马上，今仰立道傍。",
      "野老拜车尘，里人持壶浆。",
      "至家埙篪美，谒垄云日光。",
      "盛事难尽书，且举国门觞。"
    ]
  },
  {
    "id": "2e89e42025f58f6797510abce649b6a1",
    "title": "送薛殿丞知达州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "远郡古通川，云烟秀重叠。",
      "江从巴蜀来，山与岷峨接。",
      "啼鸟异方音，青林四时叶。",
      "使君当问俗，市贾皆红颊。"
    ]
  },
  {
    "id": "2e89e42025f58f67f173ca79d378323c",
    "title": "送陈太祝归河阳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "羸马度关去，夜向河桥归。",
      "水风来何急，吹裂游子衣。",
      "到家莫久留，速书赴礼闱。",
      "大对必有蕴，时哉无阔稀。"
    ]
  },
  {
    "id": "2e89e42025f58f6730a0be5e2c775bdd",
    "title": "送祖择之秘丞知海州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "骥有千里足，不使千里驰。",
      "人有抱长才，亦复不得施。",
      "去去作守长，政化尚可为。",
      "勿云海滨陋，岂无彼黔黎。",
      "事举讼必简，安能忘酒卮。",
      "水物错在俎，咸腥应自宜。",
      "朐山日相对，亦莫厌其卑。",
      "苍翠入画戟，浓淡若秀眉。",
      "但向此中乐，用舍乃系时。"
    ]
  },
  {
    "id": "2e89e42025f58f6796df24d3a4ed17bf",
    "title": "戊子三月二十一日殇小女称称三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生汝父母喜，死汝父母伤。",
      "我行岂有亏，汝命何不长。",
      "鸦雏春满窠，蜂子夏满房。",
      "毒螫与恶噪，所生遂飞扬。",
      "理固不可诘，泣泪向苍苍。"
    ]
  },
  {
    "id": "2e89e42025f58f6796df24d3cab5c3d5",
    "title": "戊子三月二十一日殇小女称称三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蓓蕾树上花，莹絜昔婴女。",
      "春风不长久，吹落便归土。",
      "娇爱命亦然，苍天不知苦。",
      "慈母眼中血，未干同两乳。"
    ]
  },
  {
    "id": "2e89e42025f58f6796df24d33c25c1dd",
    "title": "戊子三月二十一日殇小女称称三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高广五寸棺，埋此千岁恨。",
      "至爱割难断，刚性挫以钝。",
      "泪伤染衣班，花惜落蒂嫩。",
      "天地既许生，生之何遽困。"
    ]
  },
  {
    "id": "2e89e42025f58f67e70a230a6e70fc22",
    "title": "与用文师",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "师名学佛者，何乃爱吾诗。",
      "吾方嗟世人，各各事奔驰。",
      "苍鹰绝海至，不异攫鼠鸱。",
      "所趋有远近，所向皆馁饥。",
      "漱水对无语，风动庭树枝。"
    ]
  },
  {
    "id": "2e89e42025f58f67b1b58d4175765b6a",
    "title": "送吴冲卿学士归蔡州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孟夏日南归，马耳竖迎风。",
      "急雨不及避，断霓明向东。",
      "古城汝水傍，化俗寄我公。",
      "君今去拜庆，酥酪美将同。"
    ]
  },
  {
    "id": "2e89e42025f58f6791df2146f2dcaee6",
    "title": "下土桥送刁景纯忽大风韩子华先归遗其小方巾明日持还副以此诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昨日汴水头，共饯东去人。",
      "暴风吹黄沙，对面不相亲。",
      "归来乘大马，误掷小方巾。",
      "平明驰奴还，偷样古逼真。"
    ]
  },
  {
    "id": "2e89e42025f58f671d0d1834db04074d",
    "title": "逢王公慥太博",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "驽马不惜蹄，出门莫畏泥。",
      "泥中逢故友，十载相乖睽。",
      "但怪苍鬓色，斑斑俯铁骊。",
      "少立不及语，交策或东西。",
      "向晚我还舟，君来访长堤。",
      "对论出处迹，存没生悲啼。",
      "勿言少壮日，志意吐虹霓。",
      "而今七不堪，懒又甚于嵇。"
    ]
  },
  {
    "id": "2e89e42025f58f67c50462ef4a5818ca",
    "title": "寄题洪州慈济师西轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西轩无落晖，所赖西庭竹。",
      "竹间有古叶，竹上有繁绿。",
      "夜雨一洗梢，朝阳似晞沐。",
      "焚香爱此心，自不同诸俗。"
    ]
  },
  {
    "id": "2e89e42025f58f67059d792e81af23ca",
    "title": "送谢著作归陈州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "骐骥泥中行，偶蹶未千里。",
      "终当至高衢，尚苦泥行耻。",
      "今归雨蒙蒙，嘶鸣欲何止。",
      "乃念彼名驹，近在清川涘。",
      "他日见腾骧，驽枥此垂耳。"
    ]
  },
  {
    "id": "2e89e42025f58f6798a05d3341b962b8",
    "title": "勉致仕李秘监",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "渊明归柴桑，家贫食不足。",
      "当其勇去时，不待秫稻熟。",
      "借问何以然，实耻暂屈辱。",
      "公常为近臣，曾不辄媚曲。",
      "一缘府舍灾，遂使还秩禄。",
      "禄仕四十年，内乏釜钟粟。",
      "归来托四邻，恓恓无片屋。",
      "去就异前人，其义已介独。",
      "譬之食嗟来，应自甘退缩。",
      "当营负郭田，渐可事水竹。"
    ]
  },
  {
    "id": "2e89e42025f58f67c3cccddd2d942072",
    "title": "送施景仁太博提点江南坑冶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚山岂无铜，楚匠岂不工。",
      "大炉常乏铸，碧丱那得充。",
      "积弊在乡县，孰肯以利笼。",
      "君今承诏行，谕民当得中。",
      "苟能使之发，亦莫取之穷。",
      "此乃事可久，山深山自通。"
    ]
  },
  {
    "id": "2e89e42025f58f672087c1a2f9eb307b",
    "title": "夜泊虹县同施景仁太博河上纳凉书事",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "与君爱清风，移榻就明月。",
      "月落见星繁，星繁如昼热。",
      "沾衣轻露坠，响岸崩湍啮。",
      "坐思都城时，谁许脚不袜。"
    ]
  },
  {
    "id": "2e89e42025f58f6763a098eef11bdad6",
    "title": "送王判官同提点坑冶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "地虽不爱宝，利在与民共。",
      "务国不务民，傥有安得用。",
      "孟氏美王囿，其说久已诵。",
      "聊此陈薄言，忉怛不能重。"
    ]
  },
  {
    "id": "2e89e42025f58f671a2b65570201db80",
    "title": "舟次山阳呈王宗说寺丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "远客虽有乐，莫如逢故人。",
      "夜怀夷门时，月照楚水滨。",
      "自居扁舟上，随处与船邻。",
      "宜将到此日，因使报朋亲。"
    ]
  },
  {
    "id": "2e89e42025f58f678c19176f930d7765",
    "title": "送崔黄臣寺丞宰临海",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "补官桐庐时，已饱严陵钓。",
      "进吏六百石，又得临海峤。",
      "因之论出处，足以见风调。",
      "洪潮可登观，万里涨川窍。",
      "收缩向何归，由来人莫料。",
      "凭君能赋才，庶或穷其妙。"
    ]
  },
  {
    "id": "2e89e42025f58f676b1f294dd439d59d",
    "title": "楚童",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚童能捕鱼，乃在水边居。",
      "手取眼不顾，情知獭未如。",
      "鬓上浮萍草，点点绿有馀。",
      "既挈不暇理，归来莫取渠。"
    ]
  },
  {
    "id": "2e89e42025f58f677f36767d5467a073",
    "title": "五月二十夜梦尹师鲁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昨夕梦师鲁，相对如平生。",
      "及觉语未终，恨恨伤我情。",
      "去年闻子丧，旅寄谁能迎。",
      "家贫儿女幼，迢递洛阳城。",
      "何当置之归，西望泪缘缨。"
    ]
  },
  {
    "id": "2e89e42025f58f67d133453024dbcfd2",
    "title": "五月二十四日过高邮三沟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "甲申七月七，未明至三沟。",
      "先妻南阳君，奄化向行舟。",
      "魂去寂无迹，追之固无由。",
      "此苦极天地，心瞀肠如抽。",
      "泣尽泪不续，岸草风飕飕。",
      "柎僵尚疑生，大呼声裂喉。",
      "柁师为我叹，挽卒为我愁。",
      "戊子夏再过，感昔涕交流。",
      "恐伤新人心，强制揩双眸。",
      "未及归旅榇，悲恨何时休。"
    ]
  },
  {
    "id": "2e89e42025f58f671382b7406d5c1a41",
    "title": "过茱萸堰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "茱萸堰在吴牛死，茱萸堰废吴牛闲。吴牛闲，东南百货来如山。"
    ]
  },
  {
    "id": "2e89e42025f58f673c26c53a5a39a0b6",
    "title": "咏欧阳永叔文石砚屏二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "虢州紫石如紫泥，中有莹白象明月。",
      "黑文天画不可穷，桂树婆娑生意发。",
      "其形方广盈尺间，造化施工常不没。",
      "虢州得之自山窟，持作名卿砚傍物。"
    ]
  },
  {
    "id": "2e89e42025f58f673c26c53abe6735ac",
    "title": "咏欧阳永叔文石砚屏二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "凿山侵古云，破石见寒树。",
      "分明秋月影，向此石上布。",
      "中又隐孤壁，紫锦藉圆素。",
      "山祇与地灵，暗巧不欲露。",
      "乃值人所获，裁为文室具。",
      "独立笔砚间，莫使浮埃度。"
    ]
  },
  {
    "id": "2e89e42025f58f67d17eb389f6d631fb",
    "title": "永叔进道堂夜话",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "海风驱云来，池雨打荷急。",
      "虚堂开西窗，晚坐凉气入。",
      "与公语平生，事不一毫及。",
      "初探易之奥，大衍遗五十。",
      "乾坤露根源，君臣排角立。",
      "言史书星瑞，乱止由不戢。",
      "巨恶参大美，微显岂相袭。",
      "陈疏见公忠，曾无与朋执。",
      "文章包元气，天地得嘘吸。",
      "明吞日月光，峭古崖壁涩。",
      "渊论发贤圣，暗溜闻鬼泣。",
      "夜阑索酒卮，快意频举挹。",
      "未竟天已白，左右如启蛰。"
    ]
  },
  {
    "id": "2e89e42025f58f67bc80d18d0485fa31",
    "title": "金陵怀古",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秦莫恃栈阁，吴莫恃堑江。",
      "不能恃以德，二国竟亦降。",
      "迩来屡兴废，由险轻万邦。",
      "谁知荒凉城，空存如刳腔。",
      "我今经其下，吊古语愧哤。",
      "嗟哉石头潮，助怒常舂撞。"
    ]
  },
  {
    "id": "2e89e42025f58f674a60c9171225f75f",
    "title": "慈姥山石崖上",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江水浸石壁，峭直无鸟踪。",
      "穴垂青竹根，瘦蛇愁作龙。",
      "霹雳雨脚入，湿点莓苔封。",
      "世人不得用，八马今乖慵。"
    ]
  },
  {
    "id": "2e89e42025f58f676fb75f94775b57c4",
    "title": "慈姥矶下",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "芦汀泱漭外，露敛见孤嶂。",
      "行舟每出观，渐近已殊状。",
      "傍来认饮牛，正去忽侧盎。",
      "水壑阴若舂，野鸟时与相。",
      "且待风色回，出口始浩荡。"
    ]
  },
  {
    "id": "2e89e42025f58f6778efc2e9774d13eb",
    "title": "早发",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴鸡鸣隔山，江月半在水。",
      "啮啮出岸潮，霅霅入蒲苇。",
      "解䋏泛明镜，接天知几里。",
      "我家今不遥，正住句溪尾。"
    ]
  },
  {
    "id": "2e89e42025f58f67e2f23ede5a1a3cbc",
    "title": "望夫石",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "征骨化为尘，柔肌化为石。",
      "高山共苍苍，临水望脉脉。",
      "青云卷为发，缺月低照额。",
      "千古遗恨深，终不见车軏。"
    ]
  },
  {
    "id": "2e89e42025f58f67c17048848598c086",
    "title": "宿矶上港",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜深风浪息，月正在南斗。",
      "远水生白烟，疏萤出荒莽。",
      "照蟹屡爇薪，张鱼未发笱。",
      "独能怜野客，游宦意何有。"
    ]
  },
  {
    "id": "2e89e42025f58f67e2d7fd7fc4122e03",
    "title": "谒昭亭庙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "连峰到溪止，澄溜向潭泻。",
      "庙道走山腰，雀雏鸣屋瓦。",
      "古壁画云雷，空庭俨舆马。",
      "眷予来故乡，絜斋陈奠斝。",
      "尚想昔丱童，维愚托民社。",
      "每从诸父赛，朅至此祠下。",
      "今齿逾不惑，双亲世似寡。",
      "过此无所祷，曷慕逢时者。"
    ]
  },
  {
    "id": "2e89e42025f58f678a2e8b1a34382da8",
    "title": "昭亭山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曰山何必高，要在出云雨。",
      "昭亭非峻峰，雄雄若蹲虎。",
      "旱岁一来祠，霈然随沥酤。",
      "有草牧尔牛，有薪资尔斧。",
      "有溪出其阴，有潭在其坞。",
      "兽则獾与貉，鱼则鲂与鱮。",
      "山雏水羽声，下上相杂伍。",
      "呼名如谦恭，号叫若怒侮。",
      "崖竹或节疏，岭松或复腐。",
      "巨蜂结层房，养子窟深土。",
      "何事山中人，采以为市贾。",
      "其容固已多，其忍吾未取。"
    ]
  },
  {
    "id": "2e89e42025f58f678e6f5dc8c776f6eb",
    "title": "泊姑熟江口邀刁景纯相见",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尾生信女子，抱柱死不疑。",
      "吾与丞相约，安得不顾期。",
      "徘徊大江侧，念此亲相知。",
      "欲留时已晚，欲去情难持。",
      "引领望轩车，岂能慰我思。",
      "愿闻下士礼，无曰屈非宜。"
    ]
  },
  {
    "id": "2e89e42025f58f67945cdaeebcd8bf8b",
    "title": "见牧牛人隔江吹笛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝与牛出牧，昼与牛在野。",
      "日暮穿林归，长笛初在胯。",
      "面尾骑且吹，音响未成雅。",
      "随风散远近，举调任高下。",
      "我方江上来，平溜若镜泻。",
      "悠悠经醉耳，亦足发潇洒。",
      "苟能和人心，岂必奏韶夏。",
      "郑声实美好，蠹情如剔剐。",
      "况其荒败迹，又亦甚裂瓦。",
      "南箕成簸扬，寺孟咏侈哆。",
      "我今留此诗，谁谓马喻马。"
    ]
  },
  {
    "id": "2e89e42025f58f6706e1f8162edd9a9f",
    "title": "寄麦门冬于符公院",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "佳人种碧草，所爱凌风霜。",
      "佳人昔已殁，草色尚苍苍。",
      "陆行载以车，水行载以航。",
      "于今五六年，与我道路长。",
      "思人不忍弃，期植寒冢傍。",
      "我嗟复北去，安得毕此丧。",
      "留植精舍中，远挈防根伤。",
      "他时京岘下，不比野蒿黄。"
    ]
  },
  {
    "id": "2e89e42025f58f67d955556b1c93197f",
    "title": "送张唐民",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚甸有行客，西风一孤舟。",
      "远随淮月上，若与星磋浮。",
      "野岸袭幽芳，气清露已秋。",
      "得意美鱼蟹，白酒问沙头。"
    ]
  },
  {
    "id": "2e89e42025f58f673c99016555778b5f",
    "title": "秋夜同永叔看月",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青天有右目，昏明不常开。",
      "常时翳云气，古鉴生莓苔。",
      "秋夜特清彻，乃顾渐西回。",
      "灵兔不捣药，是夜无纤埃。",
      "与君玩流景，置酒临层台。",
      "单衣湿白露，鸣雁方南来。",
      "以言欢未终，雁声一何哀。"
    ]
  },
  {
    "id": "2e89e42025f58f676887d852d8785b1a",
    "title": "留别永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "旧友竞留连，我征时已晚。",
      "但言会合难，岂道行路远。",
      "行路到有期，别离未即返。",
      "明当各相思，念此去且懒。"
    ]
  },
  {
    "id": "2e89e42025f58f67cdb8d5c6aca46d75",
    "title": "画真来嵩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "广陵太守欧阳公，令尔画我憔悴容。",
      "便传仿佛在缣素，只欠劲直藏心胸。",
      "与我货布不肯受，此之医卜曾非庸。",
      "公今许尔此一节，尔只丹青其亦逢。"
    ]
  },
  {
    "id": "2e89e42025f58f674a2f35197981934b",
    "title": "别后寄永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前日辞亲泪，又为别友出。",
      "愁极反无言，欲言词已窒。",
      "荷公知我诗，数数形美述。",
      "兹道日未堙，可与古为匹。",
      "孟卢张贾流，其言不相昵。",
      "或多穷苦语，或特事豪逸。",
      "而于韩公门，取之不一律。",
      "乃欲存此心，欲使名誉溢。",
      "窃比于老郊，深愧言过实。",
      "然于世道中，固且异谤嫉。",
      "交情有若此，始可论胶漆。"
    ]
  },
  {
    "id": "2e89e42025f58f6798522ce1acf88ecf",
    "title": "因目痛有作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "已为贫孟郊，拚作瞎张籍。",
      "诗句但口吟，世事不眼历。",
      "既能分好恶，难用变青白。",
      "读书听吾儿，且未废朝夕。"
    ]
  },
  {
    "id": "2e89e42025f58f67140ad46bd5eff90f",
    "title": "晚云",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "黕黕日脚云，断续如破滩。",
      "忽舒金翠尾，始识秦女鸾。",
      "又改为连牛，缀燧怀齐单。",
      "伺黑密不嚣，额额城未剜。",
      "风吹了无物，犹立船头看。"
    ]
  },
  {
    "id": "2e89e42025f58f670058b2da597160fc",
    "title": "前日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前日扬州去，酒熟美蟹蜊。",
      "秋风淮阴来，沙暖拾蚌蛳。",
      "不言尔贫富，只系其鄙夷。",
      "汉重二千石，后世何忽之。"
    ]
  },
  {
    "id": "2e89e42025f58f6751a43ec52e13e440",
    "title": "哀王孙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泗水赤龙将欲飞，瘦蛟在泥云未归。",
      "冰茧煮灰寒水击，长大王孙抱饥色。",
      "谁知适自下乡来，日昃可哀犹未食。",
      "菰饭白浆持与君，王孙王孙何复云。"
    ]
  },
  {
    "id": "2e89e42025f58f6782076c2c081eb7b3",
    "title": "沛公歌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "赤帝醉提龙剑行，径草没人壮士惊。",
      "白蛇断裂不可续，神妪哀哀夜深哭。",
      "酒醒自负气生虹，从者日畏天下雄。",
      "秦皇玉舆来向东，安知隐在芒砀中。",
      "妇人自识云气从，王命艰哉丰沛公。"
    ]
  },
  {
    "id": "2e89e42025f58f679a54ea5e104e3d4f",
    "title": "使风",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "胯下桥南逆水风，十幅蒲帆弯若弓。",
      "淮波带日鱼鳞红，岌岌飞上北斗中。",
      "龟山始撞人定钟，岸草涩涩鸣秋虫。"
    ]
  },
  {
    "id": "2e89e42025f58f67b63f006dae46b195",
    "title": "田家屋上壶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "修蔓屋头缀，大壶檐外垂。",
      "霜干叶犹苦，风断根未移。",
      "收挂烟突近，开充酒具迟。",
      "贱生无所用，会有千金时。"
    ]
  },
  {
    "id": "2e89e42025f58f67491c34e7b7f04714",
    "title": "九山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我经九山问野叟，崔嵬一无安曰九。且恐断岸积琼玖，复意陂原多产韭。",
      "又疑堆垄若柱灸。四者未悟叟不言，使我临流独搔首。"
    ]
  },
  {
    "id": "2e89e42025f58f67fcf36e219fbb349d",
    "title": "淮岸",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋水刷土骨，峭瘦如老石。",
      "虚沙归岛屿，寒浪漱窍隙。",
      "下过白鱼尾，上有苍獭迹。",
      "平岗自相连，野箨鸣风栎。"
    ]
  },
  {
    "id": "2e89e42025f58f6772b8e316b0d5d304",
    "title": "原有禽倏鸣升遽默下",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "小禽不盈握，羽翮自轻捷。",
      "袅袅上云鸣，声穷如陨叶。",
      "雀怀啄粟娱，鴳有栖蒿惬。",
      "嗟嗟力甚微，枉与鹰鹯接。"
    ]
  },
  {
    "id": "2e89e42025f58f67797b32ecc3941268",
    "title": "浮来山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秦鬼驱卯沙，聚结无苍翠。",
      "谁云海上移，能与潮浮至。",
      "洞嘘蛟鼍腥，庙画风雷异。",
      "云母今有无，庶为仙药饵。"
    ]
  },
  {
    "id": "2e89e42025f58f67a0eeef64ed6229f7",
    "title": "濠梁感怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天子昔封禅，吾叔从金舆。",
      "回首泰山下，出建双隼旟。",
      "来寻观鱼台，遂远承明庐。",
      "当时十五咏，萤照墨石书。"
    ]
  },
  {
    "id": "2e89e42025f58f6776f290f5511cd768",
    "title": "过涂荆二山遇暗石",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淮流两山间，势束秋涨急。",
      "聚石如伏兵，敛敛波下立。",
      "轻舟不可防，而况昧所习。",
      "暗值柂已毁，后者戒前及。",
      "同发去渐遥，更愁寒滩涩。"
    ]
  },
  {
    "id": "2e89e42025f58f6796cf3c6b66d7b420",
    "title": "舟上采菊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泯泯平慢流，行当季秋月。",
      "演漾过汀洲，汀洲芳杜歇。",
      "白露夜正霏，黄菊寒更发。",
      "采以泛酒卮，不独映华发。"
    ]
  },
  {
    "id": "2e89e42025f58f67b532ca5187be3b41",
    "title": "朝暮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "气候辄未定，寒暄朝暮间。",
      "挟纩水风生，衣绤川阳还。",
      "绿草藏邃岸，枯栎植高山。",
      "且非天时异，顺理心自闲。"
    ]
  },
  {
    "id": "2e89e42025f58f673d7f3668145428d3",
    "title": "荆山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "和楚人，兹楚地。泣玉山，无所记。但见楚人夸产玉，古庙幽幽无鬼哭。",
      "傥有鬼，定无足。"
    ]
  },
  {
    "id": "2e89e42025f58f67c1cad7dc487f96fa",
    "title": "晓日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "出舟晓日升曈眬，波上烂烂黄金镕。",
      "幂历紫烟生镜中，钓船似画分横纵。",
      "风莫从虎云从龙，变作霏霞重复重。"
    ]
  },
  {
    "id": "2e89e42025f58f67f3f57edf4bcdac99",
    "title": "鸡声",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鸡声踏晓呼，呼起扶桑乌。",
      "含光如车轮，碾云踪迹无。",
      "谁教夸父逐，远向邓林趋。",
      "复从海底转，循环似辘轳。"
    ]
  },
  {
    "id": "2e89e42025f58f672edb9ebdcffb3a98",
    "title": "采杞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁谓岸无杞，条其长矣。谁谓杞无实，烂其皇矣。掇彼征矣，檐既盈矣。",
      "舍棘与蠹，造此宜酒。维此宜酒，我挹我注。我饮我助，以养我吁。"
    ]
  },
  {
    "id": "2e89e42025f58f67f15bb57b6705e788",
    "title": "看山寄宋中道",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前山不碍远，断处吐尖碧。",
      "研青点无光，淡墨近有迹。",
      "前林横白云，复与后岭隔。",
      "孤舟川上人，引望不知夕。",
      "安得老画师，写寄幽怀客。"
    ]
  },
  {
    "id": "2e89e42025f58f67f793c08e9adfdd52",
    "title": "暮雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "水上鱼，吹白露。山头云，与龙附。潭中水作潭中雨，朱鳖飞过吴洲去。",
      "鲤鱼相随不知数，老蛤衔泥在深处。"
    ]
  },
  {
    "id": "2e89e42025f58f670281540d732e99ed",
    "title": "细雨樵行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蛟人困卧寒潭底，怗波蒙蒙垂白绡。",
      "波上女儿飞轻桡，逆流自与郎去樵。",
      "风吹鬓发不及撩，鸦翅卷起虿尾翘。",
      "浓缬罗带长绕腰，日暮下来吹短箫。"
    ]
  },
  {
    "id": "2e89e42025f58f67a01c231cd581da72",
    "title": "晨鸦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "云昏月黑鸦不知，鼓声鼕鼕鸡报啼。睥睨未辨天东西，痴雏噪舞群翅低。",
      "野桑叶卷风凄凄，浓雾不起寒雨迷，晨鸦却归巢上栖。"
    ]
  },
  {
    "id": "2e89e42025f58f670f3eb46de90c94b3",
    "title": "会稽妇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "食藕莫问浊水泥，嫁婿莫问寒家儿。",
      "寒儿黧黑面无脂，骥子纵瘦骨骼奇。",
      "买臣贫贱妻生离，行歌负薪何愧之。",
      "高车来驾建朱旗，铜牙文弩擐犀皮。",
      "官迎吏走马万蹄，江潮昼起横白霓。",
      "旧妻呼载后乘归，悔泪夜落无声啼。",
      "吴酒虽美吴鱼肥，侬今豢养惭猪鸡。",
      "园中高树多曲枝，一日挂与桑虫齐。"
    ]
  },
  {
    "id": "2e89e42025f58f67f58bc8e2d3c3fa96",
    "title": "九日次寿州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔人把菊望青榼，今我持酒无黄花。",
      "自催屋里红鳞脍，不弹墙头白项鸦。",
      "寿春城高枕淮水，绿蒲疏疏暮帆起。",
      "登临不学孟参军，帽坠山风费嘲纸。"
    ]
  },
  {
    "id": "2e89e42025f58f67fa098fb23e77c197",
    "title": "泊寿春龙潭上夜半黑风破一舟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "盲风吼空来，不识前山遮。",
      "回激入湾口，暗浪腾水涯。",
      "喧闻破我船，沉没惊一家。",
      "晦昧若涂漆，心绪如乱麻。",
      "灯光不出户，鬼火空照沙。",
      "百物任漂荡，薄命谁怨嗟。",
      "但存此空舟，坐类鸟寄槎。",
      "妻孥皆失色，一夕鬓欲华。",
      "詹惶俟天明，顷刻抵岁遐。",
      "雨寒鸡唱迟，况乃城上鸦。"
    ]
  },
  {
    "id": "2e89e42025f58f679f8dce36a8c6ce75",
    "title": "丘家渡早发",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曲颍若秋蛇，屈盘鳞甲活。",
      "问戍得耕人，拾鱼逢祭獭。",
      "草窠残野烧，树挂经流沫。",
      "百里相对看，频行愧迂阔。"
    ]
  },
  {
    "id": "2e89e42025f58f6794b998ef6a40e492",
    "title": "水次藓花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋雨日霏霏，碧花生叠叠。",
      "水边有神女，妆去遗翠靥。",
      "岸侧小家妇，不知所宜惬。",
      "未得未还人，自将浑面帖。"
    ]
  },
  {
    "id": "2e89e42025f58f6721f71be0581407a0",
    "title": "夜行忆山中",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青荧鬼火动，不悟前山雨。",
      "昏径枭鸟鸣，独行毛发聚。",
      "桷叶枯缀林，风动疑有虎。",
      "低迷薄云开，心喜淡月吐。"
    ]
  },
  {
    "id": "2e89e42025f58f67c8ae11e71c98f7f3",
    "title": "川上田家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "斜光隔河明，入照桑柘下。",
      "皋垄生麦苗，青青尚堪把。",
      "远见牛羊归，相亲童稚野。",
      "醉歌秋草间，颇与世家寡。"
    ]
  },
  {
    "id": "2e89e42025f58f67ef1cef0d11e1f564",
    "title": "晚鸥",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晴川带微阳，鸥鸟双飞去。",
      "双飞如有归，并宿向何处。",
      "汀寒雾幂历，永落沙沮洳。",
      "不避近行舟，应知心寡虑。"
    ]
  },
  {
    "id": "2e89e42025f58f673664b5c7826ec1cb",
    "title": "新晴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "阴云忽扫尽，朝日吐清光。",
      "万里不碍日，众鸟欣哢吭。",
      "草树已摇落，山川尚郁苍。",
      "百事择佳日，佳日唯晴阳。"
    ]
  },
  {
    "id": "2e89e42025f58f673ed99b0112d96e8f",
    "title": "斫脍怀永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高河古穴深，下有苍鳞鲫。",
      "出水狞将飞，落刀细可织。",
      "香粳炊正滑，白酒美少力。",
      "但欠平生欢，共此中路食。"
    ]
  },
  {
    "id": "2e89e42025f58f6759dcf26861416d21",
    "title": "惊凫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "惊凫虽避人，终恋旧所泊。",
      "尽背船头去，却从船尾落。",
      "须知取势高，不是初飞错。"
    ]
  },
  {
    "id": "2e89e42025f58f67ee37ec6d55f93a50",
    "title": "谨和相国屋上菊丛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "屋上有丛菊，结根深瓦缝。",
      "既无地势美，又乏土力拥。",
      "乃因涂明生，不由人所种。",
      "亦能应节开，焉取入公用。",
      "公来步广庭，闻雁目始纵。",
      "忽见粲然英，降植合常从。",
      "宾僚席其傍，咏玩意已重。",
      "物莫厌僻远，会遇良可颂。"
    ]
  },
  {
    "id": "2e89e42025f58f672b2960081c3578c6",
    "title": "送江学士睦州通判",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "涉淮淮水浅，溯溪溪水迟。",
      "君到桐庐日，正值采茶时。",
      "试问严陵迹，今复有谁知。"
    ]
  },
  {
    "id": "2e89e42025f58f677366a3ffc6e0afd0",
    "title": "和民乐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岁晚场功毕，野老相经过。",
      "有酒自斟酌，适意同笑歌。",
      "大儿缉牛衣，小儿护鸡窠。",
      "囷廪见馀积，息戍靡负戈。",
      "林间落熟果，屋里鸣寒梭。",
      "会待朔雪时，狐兔生罝罗。",
      "饫鲜持作腊，赠乏不言他。",
      "是非了莫问，此理当如何。"
    ]
  },
  {
    "id": "2e89e42025f58f670505e37004b5d6d6",
    "title": "和晚花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春花莫厌早，秋草莫厌迟。",
      "各不相羡慕，荣枯乃系时。",
      "芙蓉东篱英，虽晚亦自宜。",
      "霜前给给开，霜后差差萎。",
      "深处有孤萼，寒月尚见披。",
      "野蜂徒爱香，冻翼不能支。",
      "抱枝无力去，悯然见恩私。"
    ]
  },
  {
    "id": "2e89e42025f58f675e57ee7df2506465",
    "title": "和人雪意",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冻云低垂野，远树昏未分。",
      "朝来庭竹上，摵摵霰已闻。",
      "扣门有兵吏，嘉命传相君。",
      "趋閤展熊席，卷幔飘炉熏。",
      "桂浆贮榼美，马乳荐实蕡。",
      "宾属两三人，从容奉评文。",
      "远稽先儒言，风赋可以群。",
      "密置笔与砚，唯待雪雰雰。",
      "雪既不可待，日暮人半醺。",
      "明朝获方楮，健思欲凌云。"
    ]
  },
  {
    "id": "2e89e42025f58f674a749b1fa4bcdd19",
    "title": "拟陶潜止酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "多病愿止酒，不止病不已。",
      "止之惧无欢，虽病未宜止。",
      "且欲止人事，事止不经耳。",
      "次诵止足言，行当止田里。",
      "田里止谁亲，止乐山水美。",
      "既止何所助，唯酒与止喜。",
      "以言止不止，未必止为是。",
      "止酒傥不瘳，枉止徒可耻。",
      "止亦随化迁，不止等亦死。",
      "慎勿道止酒，止酒乃君子。"
    ]
  },
  {
    "id": "2e89e42025f58f677ad5cf58026ecc5c",
    "title": "拟杜甫玉华宫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "松深溪色古，中有鼯鼠鸣。",
      "废殿不知年，但与苍崖平。",
      "鬼火出空屋，未继华烛明。",
      "暗泉发虚窦，似作哀弦鸣。",
      "黄金不变土，玉质空令名。",
      "当时从舆辇，石马埋棘荆。",
      "独来感旧物，煎怀如沸羹。",
      "区区人世间，谁免此亏盈。"
    ]
  },
  {
    "id": "2e89e42025f58f67e4be0284a0317a20",
    "title": "拟韩吏部射训狐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "黄昏月暗妖鸟鸣，尨然钝质粗豪声。",
      "凭凶自异立屋角，潜事觜吻欲我惊。",
      "岂知惯闻此丑狡，呼集鬼物夸阴狞。",
      "夕盗鸡雏无畏避，曾遭弹射沉泥坑。",
      "汝今病翼未甚愈，还作旧态侵平明。",
      "阳乌曈曈出东海，照汝宜丧胆与精。",
      "何为世人苦憎汝，汝常盗物资已荣。",
      "傥有弓矢勿污辱，杀此非得去恶名。",
      "养雏四三已相似，眼脑实异鸾皇生。",
      "一朝车轮翅堕地，狐鼠入穴枭党烹。"
    ]
  },
  {
    "id": "2e89e42025f58f67fb4288f7b4040167",
    "title": "得韩持国书报新作茅庐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闻君作茅庐，正在西轩西。",
      "定移旧蔬圃，稍改新药畦。",
      "其高如伯鸾，况亦有隐妻。",
      "今方汉德盛，不必之会稽。"
    ]
  },
  {
    "id": "2e89e42025f58f67abf40a825b089299",
    "title": "责",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "所禀介且拙，尝耻朋比为。",
      "皎皎三十年，半语曾未欺。",
      "身微德不著，尚使人见疑。",
      "省己当自责，实负圣相知。",
      "圣相虽明察，不假束蕴辞。",
      "扣言已可罪，引去岂非宜。"
    ]
  },
  {
    "id": "2e89e42025f58f67a088fc1617db849f",
    "title": "尝惠山泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴楚千万山，山泉莫知数。",
      "其以甘味传，几何若饴露。",
      "大禹书不载，陆生品尝著。",
      "昔唯庐谷亚，久与茶经附。",
      "相袭好事人，砂瓶和月注。",
      "持参万钱鼎，岂足调羹助。",
      "彼哉一勺微，唐突为霖澍。",
      "疏浓既不同，物用诚有处。",
      "空林癯面僧，安比侯王趣。"
    ]
  },
  {
    "id": "2e89e42025f58f676b69d25c6b20da21",
    "title": "糟淮鲌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寒潭缩浅濑，空潭多鲌鱼。",
      "网登肥且美，糟渍奉庖厨。",
      "昔闻渔父贤，尝勉楚人餔。",
      "楚人怀沙死，葬腹千岁馀。",
      "今兹有遗意，敢共杯盘疏。"
    ]
  },
  {
    "id": "2e89e42025f58f67bbed5d73fabd3bdc",
    "title": "和挑菜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "中圃本膏壤，始觉气候偏。",
      "出土蓼甲红，近水芹芽鲜。",
      "挑以宝环刀，登之馔玉筵。",
      "僻远尚含冻，安占春阳前。",
      "造物非有意，地势使之然。"
    ]
  },
  {
    "id": "2e89e42025f58f6707f07d2a8f69ee30",
    "title": "啄木二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "城头啄枯杨，城下啄枯桑。",
      "朝啄不停咮，暮啄不充肠。",
      "寒风正洌洌，蠹穴虫且僵。",
      "况兹园林迥，剥剥响何长。"
    ]
  },
  {
    "id": "2e89e42025f58f6707f07d2ab8978327",
    "title": "啄木二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "食蠹非嫌蠹，声来古木高。",
      "谁将琵琶弄，写入相思槽。"
    ]
  },
  {
    "id": "2e89e42025f58f675c8578db95032d00",
    "title": "语鸩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "客语南方鸩，啄蛇掀巨石。",
      "遂令山中人，多窃禹步迹。",
      "谁云不可转，鸟啄犹能掷。"
    ]
  },
  {
    "id": "2e89e42025f58f6743071d6ca829ee93",
    "title": "和淮阳燕秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我官忝博士，曾昧通经术。",
      "前因辟书来，亦不习文律。",
      "循旧临学宫，虎革被羊质。",
      "倚席未能讲，占牍聊置日。",
      "朴钝既若兹，愧彼啖枣栗。",
      "今者登俊贤，充诏冠庭实。",
      "邦伯乃宗公，惟帝旧良弼。",
      "置醴饯以行，行行季冬月。",
      "骐骥入羁驾，千里终不蹶。",
      "惭予延荫人，安得结子袜。",
      "心虽羡名场，才命甘汨没。",
      "禄仕二十年，屡遘龙榜揭。",
      "在昔见麻衣，于今尽超越。",
      "是以对杯觞，谨严微敢忽。",
      "宁唯畏后生，自恨疏节骨。",
      "肴羞罗食案，包核备时物。",
      "里妇或窥观，户下红裙出。",
      "归应愿生男，生男付纸笔。",
      "乃信读书荣，况即服缊韠。",
      "长歌食苹诗，声淡异鸣瑟。"
    ]
  },
  {
    "id": "2e89e42025f58f678634fb8dee259c32",
    "title": "送詹彦迪秘校之越",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夙怀山水心，梦寐向东越。",
      "闻为会稽行，独此羡明发。",
      "渡江信春潮，泊馆食野蕨。",
      "平时异梁鸿，但泛镜湖月。"
    ]
  },
  {
    "id": "2e89e42025f58f67db4efb673f3a9da7",
    "title": "和立春",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "兹日何所喜，所喜物向荣。",
      "㡜缕作翠柳，意先新阳生。",
      "涂金镂为胜，义不首时轻。",
      "增年已叹老，斗酒聊自倾。"
    ]
  },
  {
    "id": "2e89e42025f58f67b1152786c3c8aef2",
    "title": "和谢仲弓廷评新理北园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "园吏乘冬和，荷锄去宿莽。",
      "主人因其勤，筑土截荒壤。",
      "移枯复窊缺，刬径就平广。",
      "东北倚高城，巇险不可上。",
      "爱彼林木深，便为丘壑想。",
      "更待春风归，日探花卉长。",
      "但愿多置酒，应得时一往。"
    ]
  },
  {
    "id": "2e89e42025f58f67b29f161e0cf8e15c",
    "title": "明井",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "显晦有难必，孰云幽不明。",
      "深井发寒泉，光若月色盈。",
      "阴阳信奇变，曷用究厥情。",
      "譬彼出炎火，投薪丹焰成。",
      "吾人勿惊异，但自汲瓶罂。"
    ]
  },
  {
    "id": "2e89e42025f58f677cdd3ea40d8759f1",
    "title": "杨公懿得颍人惠糟鲌分饷并遗杨叔恬",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "头尾接清淮，淮鱼日登网。",
      "吴莼芼羹美，楚糟增味爽。",
      "云谁得嘉贶，曾靡独为享。",
      "乃知不忘义，分遗及吾党。"
    ]
  },
  {
    "id": "2e89e42025f58f67379039b1e0c2c2b6",
    "title": "春雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "腊前望盈尺，奸缩不应乞。",
      "万物及向荣，而反事凝凓。",
      "与雨暗争能，不念伤彼茁。",
      "虽然便消释，终是乖气律。",
      "新阳岂惮沮，暴柳未为屈。",
      "随风势更巧，著树媚且密。",
      "谁将背时弃，乃欲逞果必。",
      "摧花自作花，旋积旋已失。",
      "上天施命令，冬春不相匹。",
      "生物与死物，其道安可壹。",
      "呜呼此飞雪，何为在今日。"
    ]
  },
  {
    "id": "2e89e42025f58f670315ee4789c6f983",
    "title": "梦登天坛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜梦登天坛，坛上两仙人。",
      "来时乘白凤，去时乘白麟。",
      "我问不我语，飒飒山中雨。"
    ]
  },
  {
    "id": "2e89e42025f58f67edb6ed8800999267",
    "title": "濄口得双鳜鱼怀永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风午桥上，始迎欧阳公。",
      "我仆跪双鳜，言得石濑中。",
      "持归奉慈媪，欣咏殊未工。",
      "是时四三友，推尚以为雄。",
      "于兹十九载，存没复西东。",
      "我今淮上去，沙屿逢钓翁。",
      "因之获二尾，其色与昔同。",
      "钱将青丝绳，羹芼春畦菘。",
      "公乎广陵来，值我号苍穹。",
      "何为号苍穹，失怙哀无穷。",
      "烹煎不暇饷，泣血语孤衷。",
      "生平四海内，有始鲜能终。",
      "唯公一荣悴，不愧古人风。"
    ]
  },
  {
    "id": "2e89e42025f58f6786cb22cab60c62ad",
    "title": "舟次泗上逢黄令因以诗送",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "向晓入汴尾，隔河闻人声。",
      "得声不得貌，问识旧时名。",
      "泊舟忽来及，袖诗多贤英。",
      "言除丹徒宰，暂作七闽行。",
      "东南几千里，日夕挂帆轻。",
      "渡江莼已老，未足助杯羹。",
      "最知便道出，先见县人迎。"
    ]
  },
  {
    "id": "2e89e42025f58f67bf807de29e1fdade",
    "title": "题姑苏豹隐堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青山崔巍藏古基，文豹不见空断碑。",
      "华堂重构犹隐雾，地今易主还好奇。",
      "欲邀明月一去饮，常娥将悔出海迟。",
      "溪边少年意气在，来往只借白鹿骑。",
      "自称山人具肴酒，酒酣请我留此辞。",
      "谪仙坟近何可问，当日无咏亦所疑。"
    ]
  },
  {
    "id": "2e89e42025f58f67a5b480c2d1bd1484",
    "title": "哭笑鸟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日月转入地，星辰蔽重云。",
      "夜色晦若漆，怪禽巢未焚。",
      "其音哭且笑，哀乐讵能分。",
      "方哭且笑时，曾莫有以群。",
      "哭为何所悲，笑为何所闻。",
      "了不预人事，吉凶谁复云。"
    ]
  },
  {
    "id": "2e89e42025f58f6745c8834e5bad1139",
    "title": "八月九日晨兴如厕有鸦啄蛆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "飞乌先日出，谁知彼雌雄。",
      "岂无腐鼠食，来啄秽厕虫。",
      "饱腹上高树，跋觜噪西风。",
      "吉凶非予闻，臭恶在尔躬。",
      "物灵必自絜，可以推始终。"
    ]
  },
  {
    "id": "2e89e42025f58f67dd628e8fc59aa3c1",
    "title": "夜坐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夜久方虑寂，空堂灯烛明。",
      "落叶有暂响，暗虫无停声。",
      "力学不为己，甘贫且徇名。",
      "聊为咏怀篇，还想阮步兵。"
    ]
  },
  {
    "id": "2e89e42025f58f67fc63e3c9fe44f5de",
    "title": "八月十五夜有怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天为水苍玉，月拖潭面冰。",
      "万里绝瑕玷，百文已澄凝。",
      "山河了然在，星斗光莫增。",
      "借问九州内，岂无阴云兴。",
      "缅怀去年秋，是夜客广陵。",
      "太守欧阳公，预邀三四朋。",
      "乃值连连雨，共饮陈华灯。",
      "既醉公有咏，属和予未能。",
      "强赋石屏物，固惭无所称。",
      "今来宛溪上，聊以故岁徵。",
      "晶明正若此，霢霂且何曾。",
      "美景信难并，康乐语足凭。"
    ]
  },
  {
    "id": "2e89e42025f58f673efb784de03fdafb",
    "title": "题吏隐堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "新堂生虚明，未悟追隐吏。",
      "无乃隐非时，唯应喧可避。",
      "移花莫伤根，种竹不改翠。",
      "床中置素琴，亦见陶潜意。"
    ]
  },
  {
    "id": "2e89e42025f58f675f0e32cb52899349",
    "title": "咏严子陵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不顾万乘主，不屈千户侯。",
      "手澄百金鱼，身被一羊裘。",
      "借问此何耳，心远忘九州。",
      "青山束寒滩，溅浪惊素鸥。",
      "以之为朋亲，安慕乘华辀。",
      "老氏轻璧马，庄生恶牺牛。",
      "终为蕴石玉，夐古辉岩陬。"
    ]
  },
  {
    "id": "2e89e42025f58f6734367883bf9b69b2",
    "title": "九月十八日山中见杜鹃花复开",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山中泉壑暖，幽木寒更华。",
      "春鸟各噤口，游子未还家。",
      "云谁未及还，对此重兴嗟。",
      "何必因啼血，颜色胜曙霞。"
    ]
  },
  {
    "id": "2e89e42025f58f67c8f34fefa0f5767c",
    "title": "记岁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "买臣四十八，犹苦行负薪。",
      "我免以樵给，贫居年与均。",
      "道上不讴歌，妻亦无恚嗔。",
      "三者固异彼，异同双朱轮。"
    ]
  },
  {
    "id": "2e89e42025f58f6795f014617c9eaddf",
    "title": "种胡麻",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "悲哀易衰老，鬓忽见二毛。",
      "苟生亦何乐，慈母年且高。",
      "勉力向药物，曲畦聊自薅。",
      "胡麻养气血，种以督儿曹。",
      "傍枝延扶疏，修筴繁橐韬。",
      "霜前未坚好，霜后可炮熬。",
      "诚非腾云术，顾此实以劳。"
    ]
  },
  {
    "id": "2e89e42025f58f6784b436223ebef389",
    "title": "送达观禅师归隐静寺古律二首其一",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "初逢洛阳陌，再见南徐州。",
      "所历几何时，倏去二十秋。",
      "今复振霜屦，还山远莫留。",
      "我咏阮公诗，物靡必沈浮。",
      "谁云西海鱼，夜飞东海头。",
      "世人嗟识昧，岂是滞林丘。"
    ]
  },
  {
    "id": "2e89e42025f58f6754ced032fcdc9a5a",
    "title": "冬至感怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "衔泣想慈颜，感物哀不平。",
      "自古九泉死，靡随新阳生。",
      "禀命异草木，彼将羡勾萌。",
      "人实嗣其世，一衰复一荣。"
    ]
  },
  {
    "id": "2e89e42025f58f67d32187d673d0675d",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "涧深连石壁，石上生长藤。",
      "孤猿来自熟，缘饮下复登。",
      "赖无樵人迹，且免束薪蒸。"
    ]
  },
  {
    "id": "2e89e42025f58f67d32187d660c71905",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我来东峰下，远见西岭头。",
      "白云忽已合，向此偶迟留。",
      "人谁问何有，自可忘殷忧。"
    ]
  },
  {
    "id": "2e89e42025f58f67d32187d666eb37ff",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "万木总柔翠，况复新晴时。",
      "日色照欲动，山气敛还迟。",
      "望之如何揽，举袂随风吹。"
    ]
  },
  {
    "id": "2e89e42025f58f67d32187d6796fa05a",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "斑斑远林鸟，极目波烟中。",
      "各识时早暮，不忘巢西东。",
      "推物得真意，吾将效陶公。"
    ]
  },
  {
    "id": "2e89e42025f58f67d32187d623bd763b",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "阴壁流暗泉，古苔长自好。",
      "不改春与秋，何如路傍草。",
      "空山正幽蔼，净绿无人扫。"
    ]
  },
  {
    "id": "2e89e42025f58f67d32187d643f129bf",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "缘溪去欲远，磊砢忽碍行。",
      "旁临侧身险，下忽寒流声。",
      "幽客惯来往，同此猿鸟情。"
    ]
  },
  {
    "id": "2e89e42025f58f67d32187d6972f0b2d",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青青色堪染，欲辨不知名。",
      "根阴托乳鱼，水底抽新萌。",
      "康乐池上咏，独与春梦成。"
    ]
  },
  {
    "id": "2e89e42025f58f67d32187d60cb30a56",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "背岭断崖下，老竹生扶疏。",
      "孤根石上引，劲节松不如。",
      "莫言霜雪多，终见绿有馀。"
    ]
  },
  {
    "id": "2e89e42025f58f67d32187d61c74e404",
    "title": "拟水西寺东峰亭九咏垂涧藤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山楹无恶木，但有绿桂丛。",
      "幽芳尚未歇，飞鸟衔残红。",
      "不见离骚人，憔悴吟秋风。"
    ]
  },
  {
    "id": "2e89e42025f58f67ebf817ec7d2baeba",
    "title": "古柳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岸侧古大柳，谁种临长江。",
      "中自出蠹蝎，百岁成枯腔。",
      "忽值涨流没，槎牙缀旌幢。",
      "腹肤藏蛟龙，半夜雷砰韸。",
      "飞霆痕尚白，如斩马陵庞。",
      "倏尔巨电至，万弩声裂缸。",
      "又为狂风摧，所残惟朽桩。",
      "卧干越大鼎，绝膑不可扛。",
      "就爇以照渔，骇鳞一何厖。",
      "始知网罟细，未足禁突撞。",
      "隆准以脱去，城下徒焚降。",
      "我从洲上泊，昏晓睨船窗。",
      "始终睹变毁，欲赋挑残釭。",
      "吾交评韩诗，险韵古莫双。",
      "安得共咏此，但嗟各他邦。"
    ]
  },
  {
    "id": "2e89e42025f58f670f62c494205b2873",
    "title": "放鹊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鹊为禽之灵智兮，胡蹈机而不知。为庸皂以困束兮，固性命之将危。",
      "喜远人之至止兮，始屡验以如期。向何预觉兮，此何自昏。",
      "岂专心以谋食兮，昧目前之祸根。苟所履必虑患兮，莫若去人远以图存。",
      "屑馀秣以致死兮，诚咎尔而无耻。维群鸣之苦伤兮，使吾心之测尔。",
      "予测孔孟兮尔自解则艰，皂听予言兮释尔而还。",
      "抚尔咒尔兮尔无甚顽，后谁恤尔兮拓弹方弯。"
    ]
  },
  {
    "id": "2e89e42025f58f67b27ca63e58aade9c",
    "title": "闻西山虎",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "猛虎畏白日，孤客莫夜行。",
      "彼以不暴众，此何独忘生。",
      "饥必见人食，不食且无名。",
      "麋鹿能远遁，安得逢怒狞。",
      "由人不由常，役役官有程。"
    ]
  },
  {
    "id": "2e89e42025f58f670f572028bd599301",
    "title": "冻禽",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高树绕吾庐，薄暮烟气重。",
      "将栖立傍巢，已振窥落氄。",
      "有来同蘖枝，亦各不偎拥。",
      "飕飕阴风寒，夜雪岂无恐。"
    ]
  },
  {
    "id": "2e89e42025f58f677deb52e05723947a",
    "title": "登乾明院碧藓亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "馀喘不苟尽，顺俗来饭僧。",
      "东岭有上方，修竹蔽觚棱。",
      "下有苍石案，旁挂孤蔓藤。",
      "系累向尘世，更住殊未能。"
    ]
  },
  {
    "id": "2e89e42025f58f67df21ef5d88a8f92b",
    "title": "与二弟过溪至广教兰若",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "溪水今尚浅，涉马不及鞯。",
      "岸口出近郭，野径通平田。",
      "行行渡小桥，决决响细泉。",
      "万木荫古殿，一灯明象筵。",
      "长廊颜頵碑，字体家法传。",
      "空堂裴相真，白髯垂过咽。",
      "名迹两不灭，岂独画与镌。",
      "高僧凿崖腹，建阁将云连。",
      "秘此龙鸾迹，足使臣仆虔。",
      "修竹间长松，森卫若被坚。",
      "是必神物护，禹穴空岁年。",
      "饭讫过山后，井傍携茗煎。",
      "探幽偶转谷，忽视昭亭巅。",
      "蔓草不识名，步侧时得牵。",
      "幽禽声各异，可辨唯杜鹃。",
      "似惊俗客来，聒聒两耳边。",
      "弊庐隔城堞，畏暮遽言还。",
      "道逢张罗归，鸟媒兼死悬。",
      "遂同山梁雉，令我复喟然。",
      "聊追一日事，书以为短篇。"
    ]
  },
  {
    "id": "2e89e42025f58f67955fe2fa44cfdfe5",
    "title": "晚坐北轩望昭亭山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "少客两京间，熟游嵩与华。",
      "归来宛溪上，厌往昭亭下。",
      "何以厌昭亭，衰迟倦驱驾。",
      "况复惭咏歌，嘉辞前有谢。",
      "咀嚼在人口，甘美如食蔗。",
      "方同陶渊明，苦语近田舍。",
      "节行固不变，出处亦多怕。",
      "常防恶少年，豪横使出胯。",
      "譬如故将军，尚被亭长骂。",
      "不若守弊庐，读书至中夜。"
    ]
  },
  {
    "id": "2e89e42025f58f677ac80262631a7a27",
    "title": "伤何皆秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "高高空山木，枯死不中材。",
      "宁答厚地力，岁久为朽灰。",
      "昂藏儒家子，五十殒蒿莱。",
      "空负执卷勤，明月不颔腮。",
      "一芥禄未及，九泉无复开。",
      "人世有若此，愚智曷论哉。"
    ]
  },
  {
    "id": "2e89e42025f58f67491ee57010d7c1ce",
    "title": "观王介夫蒙亭记因记",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾年将五十，尚未暇读易。",
      "一闻蒙亭说，乃见适所适。",
      "维时明进退，岂不在泉石。",
      "野服制升越，山庖盛鸡蹠。",
      "床头龙唇琴，案上科斗籍。",
      "风物稍佳时，把酒会三益。",
      "况以兄为郎，仕也人岂迫。",
      "垂之爱之深，自匪逢时客。"
    ]
  },
  {
    "id": "2e89e42025f58f674a870f39d0ec490d",
    "title": "亢阳和欲行舟者",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春秋书闵雨，乃见先王制。",
      "有意在黎民，山川无不祭。",
      "今者望云霓，青天绝纤翳。",
      "为坛割舒雁，盘血陈水汭。",
      "于时颇精虔，奠爵必亲涚。",
      "向夕有微阴，扫然还复霁。",
      "吾闻先儒言，阳骄不能闭。",
      "此时系穹旻，己力安所诣。",
      "宣王云汉诗，曾不鉴上帝。",
      "恨无奡荡舟，空自思跃蜧。"
    ]
  },
  {
    "id": "2e89e42025f58f67c013a25c33ccc1cd",
    "title": "送怀贤上人归隐静兼寄达观禅师",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "适从山中来，复向山中去。",
      "为报山中人，莫厌山中住。",
      "近城尘土多，乱尔烟霞趣。",
      "野蜂衔漆汁，尚欲为蒂固。",
      "息此可以安，其能忘我谕。"
    ]
  },
  {
    "id": "2e89e42025f58f67744222510e92ee24",
    "title": "李仲求寄建溪洪井茶七品云愈少愈佳未知尝何如耳因条而答之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "忽有西山使，始遗七品茶。",
      "末品无水晕，六品无沉柤。",
      "五品散云脚，四品浮粟花。",
      "三品若琼乳，二品罕所加。",
      "绝品不可议，甘香焉等差。",
      "一日尝一瓯，六腑无昏邪。",
      "夜枕不得寐，月树闻啼鸦。",
      "忧来唯觉衰，可验唯齿牙。",
      "动摇有三四，妨咀连左车。",
      "发亦足惊疏，疏疏点霜华。",
      "乃思平生游，但恨江路赊。",
      "安得一见之，煮泉相与夸。"
    ]
  },
  {
    "id": "2e89e42025f58f677cde39053d2799ea",
    "title": "送阚令之潭州宁乡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋风逆水急，挂席飞鸟轻。",
      "三江去虽远，一日行几程。",
      "朝辞洞庭岸，暮抵巴陵城。",
      "长沙古建国，地狭赋薄征。",
      "邑宰爱民者，选荐岂非精。",
      "既曰处民上，固当知民情。",
      "民居篁竹间，山獠相杂并。",
      "教道苟未至，毫发心起争。",
      "太刚易断折，太柔难支撑。",
      "贵在得中道，于焉无近名。",
      "闻多不祥鸟，似鸮何足惊。",
      "远方此为常，慎勿心屏营。",
      "贾谊度湘水，为文吊屈平。",
      "因君寄杯酒，为我酹贾生。"
    ]
  },
  {
    "id": "2e89e42025f58f67bec5c8eb9f98634a",
    "title": "乾明院碧鲜亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "坏衣削发远尘垢，蛇祖龙孙生屋后。",
      "不等渭川千户侯，尺椽片瓦何尝有。",
      "方丈东头一亩馀，中轩四面无窗牖。",
      "青琼作枝钿为叶，丹凤未食苍鼠走。",
      "细藤织榻白昼眠，寝浓鼻息如雷吼。",
      "世间百事不历心，门外寒流彻溪口。"
    ]
  },
  {
    "id": "2e89e42025f58f677af4cea5eb580477",
    "title": "得馀干李尉书录示唐人于越亭诗因以寄题",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "馀水之于越之鄙，筑基相对琵琶尾。",
      "琵琶日日有秋声，雁过洞庭风入苇。",
      "南斗戛湖波不起，长刀剡锋碧耳耳。",
      "姱娥夜出在寒溪，青铜莹磨光几里。",
      "朝因吴客幅蒲轻，满纸如蚕书可喜。"
    ]
  },
  {
    "id": "2e89e42025f58f67ed9ce9fdd4726139",
    "title": "南轩盆植重台莲移种池",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "彤云赤雾生绀房，朝霞变蕊朱粉光。",
      "白玉入泥不满盎，羽盖裛露明月珰。",
      "浊水一石乱蛙黾，凿池五丈如斗方。",
      "萍根科斗得自在，荷芰明年出水央。"
    ]
  },
  {
    "id": "2e89e42025f58f6770ad56d001380984",
    "title": "朝天行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大车高盖徐方来，天子双日延英开。",
      "犀靴踏玉升东陛，从臣赐对论宫市。",
      "谏官御史如指排，捧土未能障浊水。",
      "大夫言斡天关回，黄门白望颜色死。",
      "始时暴夺何纵横，有货昼日不敢行。",
      "他时五方蛇当酒，谁道张郎临井口。"
    ]
  },
  {
    "id": "2e89e42025f58f6771ec1cbe8ed3d5d3",
    "title": "会胜院沃洲亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前溪夹洲后溪阔，风吹细浪龙鳞活。",
      "孤亭一入野气深，松上藤萝篱上葛。",
      "葛花葛蔓无断时，女萝莫剪连古枝。",
      "当年吾叔读书处，夜夜湿萤来复去。"
    ]
  },
  {
    "id": "2e89e42025f58f676eaa129e10758210",
    "title": "江南杂感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "树头巧妇栖，树下秋虫织。",
      "坏衣游子心，千里尝相忆。",
      "荡子脚出门，便作浮萍根。",
      "忧来凭五兆，拜树赛黄豚。"
    ]
  },
  {
    "id": "2e89e42025f58f67770fae080fa154df",
    "title": "依韵和达观禅师山中见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "豮豕在涂龙在泽，豺狼食肉麝食柏。",
      "蹄毛与角不对齿，啄觜两足副以翮。",
      "既能闲闲住深谷，岂使于于佩鸣玉。",
      "水边看虹山雨霁，夜与明月归独宿。",
      "门前重岭后群峰，石楼朱殿藏林中。",
      "铜丝紧转辘轳响，络纬秋老嚎西风。",
      "荣利淡薄无易此，彼饮甘醲兹饮水。",
      "暂将分别向喉舌，何异声色乱眼耳。",
      "孔孟久殁言可师，千古布散叶与枝。",
      "今来闭户自有趣，世上沄沄非我为。"
    ]
  },
  {
    "id": "2e89e42025f58f67f0d7f4f97d8b517d",
    "title": "送万谔昌秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "志士不恋家，安能坐㕮咀。",
      "儒冠难徒行，马骨瘦可数。",
      "后仆隔山陂，前林遇风雨。",
      "寒村夜宿时，寂默谁对语。"
    ]
  },
  {
    "id": "2e89e42025f58f6717b9c13b78f96b4c",
    "title": "访石子涧外兄林亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前日秋水涨，昨日秋水落。",
      "偶来寻隐居，曾未乖宿诺。",
      "竹底除旧径，藤蔓系新彴。",
      "马留岸傍树，风扫林下箨。",
      "既能置鲁酒，又复饷楚飵。",
      "谁知北南涧，照影似清洛。",
      "平生爱幽旷，敛迹诚非错。"
    ]
  },
  {
    "id": "2e89e42025f58f672715f08bdd570c57",
    "title": "八月二十七日梦与宋侍读同赋泛伊水诗觉而录之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "遨游非昔时，轻舸偶同泛。",
      "山水心有慕，屡往如有欠。",
      "平生共好尚，饮食未尝厌。",
      "兹日不言多，醉如春酒酽。"
    ]
  },
  {
    "id": "2e89e42025f58f677ab98d61b58e181c",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "幽谷有飞泉，入溪知几里。",
      "跳珠溅木叶，激雨霏岩趾。",
      "但无箕颍人，曾不吝洗耳。"
    ]
  },
  {
    "id": "2e89e42025f58f677ab98d612a7c5452",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古木少直枝，其下多曲影。",
      "岂不爱高阴，奈此性所秉。",
      "千重叶荟翳，谁愿憩日永。"
    ]
  },
  {
    "id": "2e89e42025f58f677ab98d61e53bcaad",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "翠耸寒溪上，半隐寒松下。",
      "水鸟立棱角，渊鱼游穴罅。",
      "寻常置庭槛，琐细不知价。"
    ]
  },
  {
    "id": "2e89e42025f58f677ab98d61ee710583",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "潇湘归去人，正值江南春。",
      "始愿逢拾羽，今乃见采蘋。",
      "寄语柳使君，莫恨日已曛。"
    ]
  },
  {
    "id": "2e89e42025f58f677ab98d615fa844b1",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "烟昏青栎道，风急隔溪钟。",
      "征马未及息，猛虎前有踪。",
      "寻声欲投宿，僮仆畏所逢。"
    ]
  },
  {
    "id": "2e89e42025f58f677ab98d6184ee782d",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "崖竹出石壁，根瘦悬青蛇。",
      "磔髯露老节，斫骨点寒花。",
      "少年莫剪去，骑杀白鼻騧。"
    ]
  },
  {
    "id": "2e89e42025f58f677ab98d61660ef912",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天外一尺峰，国中千仞岳。",
      "重云不掩蔽，万里见头角。",
      "世人看远碧，谁识产美璞。"
    ]
  },
  {
    "id": "2e89e42025f58f677ab98d61ff2c6bf3",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不为潭上英，不助篱边醉。",
      "独占兰杞邻，原头自荣悴。",
      "陶令与太凿，逢人岂无意。"
    ]
  },
  {
    "id": "2e89e42025f58f677ab98d612d3a6303",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "芦洲一点明，知有渔人泊。",
      "江溟杳不分，谁方在高阁。",
      "是时孤雁去，应认光中落。"
    ]
  },
  {
    "id": "2e89e42025f58f677ab98d6133e54050",
    "title": "和端式上人十咏幽谷泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春水冰欲开，傍岸已微释。",
      "鱼寒未动鳞，兽渡时有迹。",
      "篙师畏割舟，敲拉碎圭璧。"
    ]
  },
  {
    "id": "2e89e42025f58f67f67978cbc7d73e3c",
    "title": "十月二十一日得许昌晏相公书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "哀忧向二年，朋戚谁与书。",
      "敢意大丞相，尺题传义庐。",
      "从来凤凰鸣，不厌寒竹疏。",
      "茂林多翔鸟，要路盛高车。",
      "穷巷一如此，江深无鲤鱼。"
    ]
  },
  {
    "id": "2e89e42025f58f6743504bc4d3490d24",
    "title": "赠陈无逸秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "良犬不取鼠，其人苦尤之。",
      "近识固未辨，善相又能知。",
      "在鹿忘守穴，挃足乃焉而。",
      "士有志功名，局缩秉书诗。",
      "憔悴未得展，磬折忽言卑。",
      "举酒一以赠，愿无羞尔为。"
    ]
  },
  {
    "id": "2e89e42025f58f679f13627b3510865f",
    "title": "送田遵古秀才",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蹊。既见游子发，登舟傍寒溪。沿江抵海澨，行陆至胶西。",
      "入门喜在颜，上堂拜阿㜷。四邻持壶酒，鸡蹠间豚蹄。",
      "亲戚庆问毕，诗书速整齐。即有求贤诏，与子不久睽。"
    ]
  },
  {
    "id": "2e89e42025f58f675757314a68f53fba",
    "title": "寄题刁景纯环翠亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古台数亩平岗连，莽苍瘦竹生寒烟。",
      "虾蟆不食海月在，夜久帖角回婵娟。",
      "今人莫论曾费筑，昔人已往谁知年。",
      "三茅京岘必可望，终欲相与吟云泉。"
    ]
  },
  {
    "id": "2e89e42025f58f679dcbfb3b0734b985",
    "title": "题陈宰戏彩亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仕宦固已美，及亲此其难。",
      "况慕五彩戏，而奉兴居安。",
      "翁喜君亦喜，翁餐君亦餐。",
      "嗷嗷园中禽，口哺心违丸。",
      "邑大岁幸稔，众赖仁政宽。",
      "还思彼赤子，如恐君不欢。"
    ]
  },
  {
    "id": "2e89e42025f58f6792a798d11101d6e9",
    "title": "永庆僧舍松风亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁按黄金徽，满指清风度。",
      "但听松上声，不知松间趣。",
      "野僧何所乐，乐此数株树。",
      "宁邀俗客来，草绿涧西路。"
    ]
  },
  {
    "id": "2e89e42025f58f6775c5ae1785ebca74",
    "title": "寄松林长老",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大松五丈百岁馀，小松五尺前时种。",
      "俱有坚完不朽心，莫以今轻古为重。",
      "东溪一片寒玉光，夜挂高枝何所用。"
    ]
  },
  {
    "id": "2e89e42025f58f6775a9c814291751be",
    "title": "永州守王公慥寄九岩亭记云此地疑是柳子厚所说万石亭也因为二百言以答愿当留咏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天地磨今古，贤愚为埃尘。",
      "草树易变改，山川无故新。",
      "眷言零陵守，白发驾朱轮。",
      "间来问遗老，俯迹哀昔人。",
      "昔人者谁欤，元和前放臣。",
      "下上穷幽荒，憔悴楚水滨。",
      "试观当时记，图写未必真。",
      "最苦来黄溪，坐石数游鳞。",
      "有鸟大如鹄，东向立不踆。",
      "始买钴鉧潭，鄠杜难计缗。",
      "冉溪袁家洞，乱石多磷磷。",
      "深里与沸白，若尽无穷津。",
      "石渠连岩泓，菖蒲被其垠。",
      "穷胜得其诡，众美谁齐均。",
      "西涧石为底，岂无芹与蘋。",
      "涧崖如堂席，涧响如龙唇。",
      "折竹扫陈叶，罗榻同众宾。",
      "其言粲星斗，百岁犹比晨。",
      "万石乃浅近，尚可资覆巾。",
      "而况前所说，但恐烦镌珉。"
    ]
  },
  {
    "id": "2e89e42025f58f671d288726b290c1c0",
    "title": "答王君石遗包虎二轴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老包曰岳岳生鼎，二人画虎通神明。",
      "凡为一虎不知价，钜公贵士珍其名。",
      "死来年深搜索尽，何意好事识尤精。",
      "丹枫映坡茅叶白，雌者将乳雄坡行。",
      "细毛出肉不见迹，相顾猛气都如生。",
      "忽闻持遗非素望，穷民展玩忘愁婴。",
      "奇哉真是老包笔，世间空有黄金籯。",
      "因思前岁韩公子，亦赠尺纸图生狞。",
      "傍题小子乃包鼎，此时偶得已可惊。",
      "借问吾乡与天下，二包之美谁能并。"
    ]
  },
  {
    "id": "2e89e42025f58f67b2d7c468313b00b9",
    "title": "雪中廖宣城寄酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "轻舟泛泛昭亭湾，春雪漫漫昭亭山。",
      "寒沙曲渚杳不辨，素鸥翔鹭空中还。",
      "宣城太守闵穷旅，双壶贮酝兵吏颁。",
      "任从六花壅船户，满酌春色生衰颜。",
      "醒时但爱云水好，醉后等与天地闲。",
      "世间取乐各有分，何必舞娥高髻鬟。"
    ]
  },
  {
    "id": "2e89e42025f58f678e905bbdf677cc30",
    "title": "留别乐和之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雪消潭水绿，轻舸下滩时。",
      "渐转青山去，还将故国辞。",
      "野林看欲动，江燕欲逢迟。",
      "君语随州体，余惭晚始知。"
    ]
  },
  {
    "id": "2e89e42025f58f671666b88a2e745667",
    "title": "留别乾明山主",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自余衔哀归，不与人事接。",
      "两至此饭僧，华宇何晔晔。",
      "大士邀我铭，吾学愧涉猎。",
      "强述殊不高，下笔曾未惬。",
      "岂意烦镌刊，有似虫镂叶。",
      "徒将珉石蠹，枉坏亦已辄。",
      "又不虞后人，讥诮喙嗫嗫。",
      "今我将还朝，方丈一登蹑。",
      "岭竹与岩花，所植皆妥帖。",
      "罗列森翠戈，次第笑朱颊。",
      "乃知化平等，此意异蜂蝶。",
      "世人莫复问，江上鼓轻楫。"
    ]
  },
  {
    "id": "2e89e42025f58f6731b488bb4130818c",
    "title": "春日拜垄经田家",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "田家春作日日近，丹杏破颣场圃头。",
      "南岭禽过北岭叫，高田水入低田流。",
      "桑牙将绽雾露裛，蚕子未浴箱篚收。",
      "今我还朝固不远，紫宸已梦瞻珠旒。"
    ]
  },
  {
    "id": "2e89e42025f58f6733584617ae0c6004",
    "title": "将行赛昭亭祠喜雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "未生潭上云，空望山中雨。",
      "湛湛陈桂樽，坎坎奏鼍鼓。",
      "萧萧灵风来，蹲蹲祝郎舞。",
      "莫言春作迟，但念寒滩阻。",
      "何当发泉源，绿水浸沙渚。",
      "不与农者期，自将舟人语。",
      "定作榜歌行，暮投丹湖浦。",
      "瞻祠草树失，认岭烟霞吐。",
      "平吞东南吴，远带西北楚。",
      "川泽见坡陁，龙蛇蹙鳞膂。",
      "人经兴寤叹，事往成前古。",
      "考碑何验今，涂马立空庑。",
      "余知骨相贫，岂敢望冥许。",
      "愿乘溪流深，滂沛随彻俎。"
    ]
  },
  {
    "id": "2e89e42025f58f672c6623931f07d4aa",
    "title": "若讷上人弹琴",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "祥哀已逾月，遇子弹鸣琴。",
      "安得不成声，子心异吾心。",
      "十日成笙歌，尼父非好音。",
      "先王礼有节，不可过于今。",
      "莫作风入松，怀垄情未任。",
      "一闻流水曲，归思在溪阴。",
      "此焉吾所乐，目极送归禽。"
    ]
  },
  {
    "id": "2e89e42025f58f6786fc0d08f721a902",
    "title": "发昭亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春泥深一尺，车马重重迹。",
      "亲旧各还城，山川空向夕。",
      "今朝水平岸，不畏舟碍碛。",
      "始随湍涨发，已入青苍壁。",
      "落日未逢人，孤村望来客。",
      "泱泱漫田流，青青被垄麦。",
      "欲霁鸠乱鸣，将耕杏先白。",
      "我无农亩勤，千里事行役。",
      "寄谢昭亭神，果不吝深泽。"
    ]
  },
  {
    "id": "2e89e42025f58f6735b844fea450dc3c",
    "title": "乘小舟访松山法聪上人",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我从溪口来，正值山前雨。",
      "湿衣逢梵宫，有僧善吴语。",
      "天寒蜜已空，轩静竹可数。",
      "归楫难久留，汀鸥自飞舞。"
    ]
  },
  {
    "id": "2e89e42025f58f67bb06b89ba623a08b",
    "title": "赠袁大监",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "人以禄为荣，当知身所重。",
      "禄荣身且劳，岂要权衡用。",
      "达人唯止足，曷顾百钟俸。",
      "今朝西山归，芝术不须种。",
      "庄生逸老言，此必久已诵。",
      "矩法况自持，推年心可纵。"
    ]
  },
  {
    "id": "2e89e42025f58f673c9ddd3f3939b954",
    "title": "依韵和达观禅师赠别",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平生少壮日，百事牵于情。",
      "今年辄五十，所向唯直诚。",
      "既不慕富贵，亦不防巧倾。",
      "宁为目前利，宁爱身后名。",
      "文史玩朝夕，操行蹈群英。",
      "下不以傲接，上不以意迎。",
      "众人欣立异，此心常自平。",
      "譬如先后花，结实秋共成。",
      "赵壹虽空囊，郑子岂其卿。",
      "二人贫且隐，高誉动天京。",
      "我迹固尚贱，我道未尝轻。",
      "力遵仁义涂，曷畏万里程。",
      "安能苟荣禄，扰扰复营营。",
      "近因丧已除，偶得存馀生。",
      "强欲活妻子，勉焉事徂征。",
      "徂征江浦上，鸥鸟莫相惊。"
    ]
  },
  {
    "id": "2e89e42025f58f67cdf8f287c170aacf",
    "title": "依",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "出浦候波平，石尤风未止。",
      "密雨长蒲牙，轻泥随燕子。",
      "寒侵远客衣，岸起新痕水。",
      "各各欲还山，还山能几里。"
    ]
  },
  {
    "id": "2e89e42025f58f6722abddd63d5cb719",
    "title": "金陵与张十二传师赏心亭饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "但嗟识君迟，不恨春风恶。",
      "风恶舟未前，置酒共谈谑。",
      "渔歌还浦头，斜日下洲角。",
      "明朝渡江去，相望便成昨。"
    ]
  },
  {
    "id": "2e89e42025f58f67e175bbdfac593b42",
    "title": "阻风秦淮令狐度支寄酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风不独开春木，能蹙浪花高似屋。",
      "江船百尾泊深湾，铁缆千环系长轴。",
      "远客今朝愁未平，主人赠榼饮还足。",
      "前时共论酒可禁，急世救弊且勿速。",
      "我今正得杯中趣，效陶种秫置心曲。"
    ]
  },
  {
    "id": "2e89e42025f58f67c3af12b119e41fb1",
    "title": "江上遇雷雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雷从燕尾来，雨到江心急。",
      "挂帆中路时，望浦前舟入。",
      "声喧釜豆裂，点疾盎茧立。",
      "荡遥鱼鳖腥，恐惧儿女泣。",
      "稍闻人好语，出顾岸已及。",
      "芦洲有同行，言唁气吸吸。"
    ]
  },
  {
    "id": "2e89e42025f58f676950346c154fb7cf",
    "title": "汴堤莺",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古堤多长榆，落荚鹅眼小。",
      "其下迅黄流，其上鸣黄鸟。",
      "安知舟中人，黑鬓日已少。",
      "千里归大梁，玉笙闻䆗窕。",
      "终朝不成曲，幽响在林表。",
      "莫羡沙路行，金鞭驰袅袅。"
    ]
  },
  {
    "id": "2e89e42025f58f67a924256a3ec6c537",
    "title": "四月二十七日与王正仲饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我来自楚君自吴，相遇泛波衔舳舻。",
      "时时举酒共笑乐，莫问罂盎有与无。",
      "醉忆曩同吾永叔，倒冠落佩来西都。",
      "是时豪快不顾俗，留守赠榼少尹俱。",
      "高吟持去拥鼻学，雅阕付唱纤腰姝。",
      "山东腐儒漫侧目，洛下才子争归趋。",
      "自兹离散二十载，不复更有一日娱。",
      "如今旧友已无几，岁晚得子欣为徒。"
    ]
  },
  {
    "id": "2e89e42025f58f676af1b12692feeed7",
    "title": "四月二十八日记与王正仲及舍弟饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孟夏景苦长，与子舟中饮。",
      "酒行三四巡，病呕聊就寝。",
      "仲氏又发霍，洞下忽焉甚。",
      "汤剂不能胜，闷绝口已噤。",
      "我呕虽未平，惊走岂遑枕。",
      "叫号使呼医，子怪亦莫谂。",
      "遽白何至斯，葛巾推小品。",
      "且尤食物间，膻腥失调饪。",
      "所饷惟猪鸡，况此乏箘蕈。",
      "以子独无恙，未必因滑沈。",
      "稍觉阳脉回，慄肤犹瘆瘆。",
      "傥其遂不起，孰肯谓素禀。",
      "吾乡千里遥，幸免成贝锦。"
    ]
  },
  {
    "id": "2e89e42025f58f67acde39c3f5b370c3",
    "title": "读月石屏诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "余观二人作诗论月石，月在天上，石在山下，安得石上有月迹。",
      "至矣欧阳公，知不可诘不竟述，欲使来者默自释。",
      "苏子苦豪迈，何用强引犀角蚌蛤巧擘析。犀蛤动活有情想，石无情想已非的。",
      "吾谓此石之迹虽似月，不能行天成纪历。曾无纤毫光，不若灯照夕。",
      "徒为顽璞一片圆，温润又不似圭璧。乃有桂树独扶疏，常娥玉兔了莫觅。",
      "无此等物岂可灵，只以为屏安足惜。吾嗟才薄不复咏，略评二诗庶有益。"
    ]
  },
  {
    "id": "2e89e42025f58f67569d866e309981ae",
    "title": "暴雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "云薄风回雨点粗，日腥土气随吸呼。",
      "蒸然袭汗犹挥珠，屋瓦裂响波生渠。",
      "森森斗觉凉侵肤，毛根凛瘆粟匝躯。",
      "已知燠寒变须臾，雷电不止投笑壶。",
      "槐端漏影日向晡，马蹄莫惜行泥涂。"
    ]
  },
  {
    "id": "2e89e42025f58f67311fb1fba00bf99e",
    "title": "和宋中道喜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "予从江南来，见子东浦榛。",
      "问子何不治，子兄游洛濒。",
      "子素乐文字，而复养慈亲。",
      "去年始升朝，差差陪缙绅。",
      "今也与吾肩，行立笑语频。",
      "未经鬓发改，喜预班缀新。",
      "思如曩时会，浩饮不计巡。",
      "往谒持约史，文辞愧彬彬。",
      "谓将一乘粟，欲敌千箱囷。",
      "然而泽中蛇，时得龙一鳞。",
      "况复周孔教，幸逢舜禹辰。",
      "又究志所之，兹学岂不臻。",
      "谁其起予者，视子为席珍。",
      "趋韩亦已工，比孟犹欠淳。",
      "慎勿惊怪奇，怪奇世多摈。",
      "吾惭辽东豕，未见西狩麟。",
      "汩汩尘泥间，曷辨玉与珉。",
      "昨来忽有知，所索非所循。",
      "使焉转磨衡，安得目不眴。",
      "诚闻苑囿美，难遣麋鹿驯。",
      "自惟体衰苶，宁堪事艰辛。",
      "宜收蹭蹬迹，却返江湖滨。",
      "浸胫水活活，漫滩石磷磷。",
      "垂钓红鬐登，举袂白羽振。",
      "以此全吾性，胡能往问津。",
      "非同子少年，柯叶正蓁蓁。"
    ]
  },
  {
    "id": "2e89e42025f58f67449665e2da26deba",
    "title": "招隐堂寄题乐郎中",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日哦招隐诗，日诵归田赋。",
      "未尝见芸人，勇抛冠冕去。",
      "今闻缑山阴，身退效疏傅。",
      "一旦从犊车，欢言友田父。",
      "复来钓涧边，谁问袁公路。"
    ]
  },
  {
    "id": "2e89e42025f58f67273729cf20271417",
    "title": "贷米于如晦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "举家鸣鹅雁，突冷无晨炊。",
      "大贫丐小贫，安能不相嗤。",
      "幸存颜氏帖，况有陶公诗。",
      "乞米与乞食，皆是前人为。"
    ]
  },
  {
    "id": "2e89e42025f58f674732dc1f9a1c4f90",
    "title": "送渭州刘太保",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "月黑见旄头，芒角渐西向。",
      "八月边草黄，胡人马初壮。",
      "无奈我兵雄，方为汉偏将。",
      "尝闻登坛人，亦未免得丧。",
      "得为凯歌还，铙鼓喧亭障。",
      "千蹄使椎牛，百瓮令设醠。",
      "丧乃军之羞，节制由处上。",
      "进退从其呼，何能求必当。",
      "二事非己专，愿思古挟纩。"
    ]
  },
  {
    "id": "2e89e42025f58f6714e9ec7db0e61eb7",
    "title": "送张推官洞赴晏相公辟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "送子居大梁，关中乃关外。",
      "往者边事繁，秦民被灾害。",
      "今闻独丰穰，逮堠无动旝。",
      "相公欲勤劳，请以临都会。",
      "多选天下才，佐佑如何赖。",
      "决疑有全策，何必用蓍蔡。",
      "虽病君强行，宝刀仍喜带。",
      "岂是为俗儒，空言事夸大。"
    ]
  },
  {
    "id": "2e89e42025f58f67514e60220be2895c",
    "title": "送张著作器宰蕲水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "予闻楚山竹，肉好发亦匀。",
      "陇上风雪饱，石根莓苔皴。",
      "搜林剪横吹，龙子愁水滨。",
      "作邑尚简易，岂必蹈昔人。",
      "愿为季长赋，安用瑶与珉。"
    ]
  },
  {
    "id": "2e89e42025f58f6792172233a33d48a2",
    "title": "和瘿杯",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "物以美好称，或以丑恶用。",
      "美恶固无然，逢时乃亦共。",
      "弃则为所轻，用则为所重。",
      "道闻瘿木器，爱赏互歌颂。",
      "定应初得之，买不论官俸。",
      "靧面生光辉，贮饮发狂纵。",
      "坐欲置于傍，行欲挈以从。",
      "其形何险怪，曾不因蓺种。",
      "凹凸本自然，出缩非斗缝。",
      "薄才难究穷，诋诃兹实恐。"
    ]
  },
  {
    "id": "2e89e42025f58f679ab94d079d4f1887",
    "title": "送张著作孟侯宰上元",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天衢车马迹，急若机上梭。",
      "义虽平生笃，不越一再过。",
      "夫子累顾我，言归泛长河。",
      "得邑美建业，风流犹可歌。",
      "依稀江令宅，秋草应更多。",
      "五题谁复咏，钟蒋与嵯峨。"
    ]
  },
  {
    "id": "2e89e42025f58f673d588ec27a466dc6",
    "title": "刘原甫观相国寺净土",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾侪来都下，将逾三十春。",
      "不闻此画塑，想子得亦新。",
      "兹寺临大道，常多车马尘。",
      "设如前日手，晦昧已惑人。",
      "曷分今与古，曷辩伪与真。",
      "闽缁图凤姿，越释弹龙唇。",
      "但知五彩烂，徒谓五音淳。",
      "熟识商声高，孰惊眸子神。",
      "不能评谱品，索玉翻得珉。",
      "二君才调高，言若羽翮振。",
      "将令寻常工，千岁传不泯。"
    ]
  },
  {
    "id": "2e89e42025f58f67029487391cddf3b7",
    "title": "依韵解中道如晦调",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "二君嗜学者，不啻食饮贪。",
      "所得才半语，已实犹双南。",
      "推予当独步，幸勿辞再三。",
      "可因愤悱发，莫为顽鄙谈。",
      "大雅固自到，建安殊未甘。",
      "哀哉彼屈宋，徒尔死湘潭。",
      "险句孰敢抗，似入虎穴探。",
      "辛勤不盈襜，况又剧采蓝。",
      "诽诃猬毛起，度量牛鼎函。",
      "人情何多嫉，机巧久已谙。",
      "莫问冠冕贵，自将诗书耽。",
      "兴来聊咏怀，字密如排蚕。",
      "曹刘为我驾，颜鲍为我骖。",
      "爰视二子才，并驱应亦堪。"
    ]
  },
  {
    "id": "2e89e42025f58f6797d58e4dd0482315",
    "title": "依韵和裴如晦秋怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老叶已足蠹，风振犹在柯。",
      "高高低低声，切切感我多。",
      "不念四散飞，尖圆竞相磨。",
      "当兹思再春，宛然同俟河。",
      "莫惊衡山雁，莫问洞庭波。",
      "徒闻汉武帝，独有横汾歌。"
    ]
  },
  {
    "id": "2e89e42025f58f67bc0a2053bcf01b7e",
    "title": "送张讽寺丞赴青州幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝廷久清明，贤相出贤牧。",
      "贤牧又选贤，森森备官属。",
      "是以邦政修，良农播嘉谷。",
      "上无租赋逋，下有囷廪蓄。",
      "往者河朔饥，奔送剧凫鹜。",
      "富公镇青社，有来咸鞠育。",
      "病者调药剂，起者饲饘粥。",
      "老稚四十万，瘦骨生壮肉。",
      "乡县将遣归，田园皆可复。",
      "为之置长犁，为之置黄犊。",
      "既完身上衣，又付橐中粟。",
      "庭下再拜辞，望城皆感哭。",
      "他人守一方，境内犹不足。",
      "至今赵魏间，食饮常酹祝。",
      "富公离山东，寇盗颇任触。",
      "堂堂高平公，德业人所伏。",
      "幕府得才谋，蝼蚁不劳扑。",
      "上体忧勤心，扫灭得神速。",
      "张侯三十馀，莹若无玷玉。",
      "八字分浓眉，纯漆点双目。",
      "昨日奉辟书，气貌宁近俗。",
      "言从必磊落，事果无出缩。",
      "他时为书功，谁惜千毫秃。"
    ]
  },
  {
    "id": "2e89e42025f58f67ea3cb111e3c77b96",
    "title": "送徐秘校庐州监酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淮南秋物盛，稻熟蟹正肥。",
      "况身为酒官，醇酎饮不非。",
      "傥观众人醉，徒自使世讥。",
      "与君伯氏好，试以此言归。"
    ]
  },
  {
    "id": "2e89e42025f58f67eff0e31fc07f5605",
    "title": "韩子华江南安抚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "韩侯出持节，志在抚黔黎。",
      "县官负弩迎，刺史跃马随。",
      "千里宣德泽，煦如春风驰。",
      "寒潮不起浪，怗怗威冯夷。",
      "借问何致耳，试听将所为。",
      "立车呼父老，劳以哀矜词。",
      "我从大明宫，天子亲谕之。",
      "忧汝岁屡凶，吏不恤汝疲。",
      "已输又索籴，囷橐无孑遗。",
      "此非陛下意，恐使汝辈疑。",
      "疾苦汝告我，不惮为汝治。",
      "父老必喜拜，如馁得饲麋。",
      "我称此大是，一一无不宜。",
      "南方二十州，欢声无幼耆。",
      "壶浆拥大道，妇女闯短篱。",
      "行闻江汉间，复有宣王诗。"
    ]
  },
  {
    "id": "2e89e42025f58f6708bfd200bd017ebe",
    "title": "周仲章通判润州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔过京口山，断崖如巩洛。",
      "抱谷黄芹泥，百丈耸垠堮。",
      "山岭与江面，地脉水可度。",
      "欲凿无浅泉，孰云南土薄。",
      "君为别乘去，便比北州乐。",
      "已免卑湿忧，仍离鸮鵩恶。",
      "况逢休明时，秋堞罢严柝。",
      "夜爱寒江潮，月临甘露阁。",
      "置酒发浩歌，万里波欲却。",
      "霜蟹肥可钓，水鳞活堪斫。",
      "纵饮不须休，未应沧海涸。",
      "终当笑杨雄，穷壁常寂寞。",
      "更知首阳人，薇蕨事亦错。",
      "不若阮步兵，醉鞍伸两脚。",
      "太守必吾徒，傥能时就酌。"
    ]
  },
  {
    "id": "2e89e42025f58f67aed75d7572ef56fb",
    "title": "和江邻几有菊无酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "种菊将饮酒，菊开酒无有。",
      "虽不负尔目，且已负尔口。",
      "昨日三四人，淡坐饥腹吼。",
      "徒与哦其傍，谁能置升斗。",
      "当时陶渊明，篱下望亦久。",
      "幸赖白衣人，不愧采盈手。",
      "悠然事颇同，必竟醉则否。"
    ]
  },
  {
    "id": "2e89e42025f58f679d9e433e77a8f3d6",
    "title": "赠陈孝子庸",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "康州水边龙母坟，草树蒙蒙起风雨。",
      "五色五蛇时往来，野鼠不穴坟上土。",
      "嗟哉异类犹厚亲，岂彼人兮忘恃怙。",
      "果生陈子孝且仁，终日劬劬在民伍。",
      "天清天顺感其和，嘉禾骈枝立如股。",
      "遐乡叹慕为尔邻，太守欣言出吾部。",
      "中州士人传以夸，照顽烁孽良有补。",
      "唯时火德君道明，粤南祝融孝所生。",
      "若然宁独一陈生，筑堠表庐从此数。"
    ]
  },
  {
    "id": "2e89e42025f58f67ed2397868b9c3f2a",
    "title": "和原甫同邻几过相国寺净土院因观杨惠之塑吴道子画听越僧琴闽僧写宋贾二公真",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "青槐夹驰道，方辔下麒麟。",
      "朅来游绀宇，历玩同逡巡。",
      "吴画与杨塑，在昔称绝伦。",
      "深殿留旧迹，鲜逢真赏人。",
      "一见如宿遇，举袂自拂尘。",
      "金碧发光彩，物象生精神。",
      "岁月虽已深，奇妙不愧新。",
      "惊嗟岂无意，振播还有因。",
      "乃知至精手，安得久晦堙。",
      "二僧感识别，请以己艺陈。",
      "或弹中散曲，或出丞相真。",
      "览古仍获今，未枉停车轮。"
    ]
  },
  {
    "id": "2e89e42025f58f67d5982808a112a0db",
    "title": "送王正仲长",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汴渠溯复沿，自可见迟速。",
      "来时迟有粮，去恨速无谷。",
      "有粮安计程，无谷不遑宿。",
      "霜高万物枯，源水缩溪谷。",
      "黄流半泥沙，势浅见蹙澳。",
      "千里东归船，何日下清渎。",
      "澹澹风雨寒，长汀嚎雁鹜。",
      "将投孤戍远，四顾危樯独。",
      "强语慰妻孥，多虞赖僮仆。",
      "到家秫已收，缀树橘始熟。",
      "折腰无惭陶，怀遗焉愧陆。",
      "我方羡子行，送望不移目。"
    ]
  },
  {
    "id": "2e89e42025f58f676858596ebe87efe8",
    "title": "廨后木芙蓉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "托根地虽卑，凌霜花亦茂。",
      "物禀固不迁，人情自为陋。",
      "幸与时菊开，谁嗟发孤秀。",
      "楚人搴木末，已见离骚就。"
    ]
  },
  {
    "id": "2e89e42025f58f67e5c752ce3e0b4248",
    "title": "伤骥",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "驽骥同一辀，迟速能几里。",
      "当其被问时，举策数耳耳。",
      "驰骋心独存，压抑头不起。",
      "空传八骏名，未遇穆天子。"
    ]
  },
  {
    "id": "2e89e42025f58f674210e1940ccb0eff",
    "title": "陈丞相燕息园",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "少仕既勤劳，暮节念君息。",
      "小车辞汉庭，缁衣赋卫国。",
      "广园树佳木，鸣鸟来野色。",
      "京水鱼可缗，东陂雁可弋。",
      "岂不有秦声，酒酣歌在侧。",
      "宁同扶风人，自去北山北。"
    ]
  },
  {
    "id": "2e89e42025f58f67323718824124d252",
    "title": "依韵和普上人古琴见赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "独茧丝为弦，九窍珥为轸。",
      "弹风松飕飕，听水流泯泯。",
      "欣者举袖舞，悲者欲涕陨。",
      "若此辄动人，干时固能准。",
      "虞舜今在上，南薰思无尽。"
    ]
  },
  {
    "id": "2e89e42025f58f67dcf9d921801fed2f",
    "title": "题三教圆通堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "处中最灵智，人与天地参。",
      "其间有佛老，曷又推为三。",
      "共以圆通出，诚明自包含。",
      "排楹压文础，焕采涂朱蓝。",
      "而将罝吾儒，复欲笼彼聃。",
      "二徒不自晓，恬若均笑谈。",
      "越鸟不巢北，代马不嘶南。",
      "固亦辨殊土，麟鷟唯时堪。"
    ]
  },
  {
    "id": "2e89e42025f58f67032122983d25cb80",
    "title": "设脍示坐客",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "汴河西引黄河枝，黄流未冻鲤鱼肥。",
      "随钩出水卖都市，不惜百金持与归。",
      "我家少妇磨宝刀，破鳞奋鬐如欲飞。",
      "萧萧云叶落盘面，粟粟霜卜为缕衣。",
      "楚橙作齑香出屋，宾朋竞至排入扉。",
      "呼儿便索沃腥酒，倒肠饫腹无相讥。",
      "逡巡瓶竭上马去，意气不说西山薇。"
    ]
  },
  {
    "id": "2e89e42025f58f679e5e8ab567f8eeff",
    "title": "杜挺之新得和州将出京遗予薪刍豆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鲁公马病不可出，陶令言拙徒扣门。",
      "举家食粥焉用怪，但愿漉酒巾常存。",
      "长安侏儒胜方朔，水边漂母哀王孙。",
      "王孙功名立四极，方朔诙谈干至尊。",
      "我才不及三二子，摧藏自愧趋权阍。",
      "前时永叔寄秉粟，一秋已免忧朝昏。",
      "今君益之薪与菽，老马病骨生精魂。",
      "昨闻新拜历阳守，王国久客虱处裈。",
      "都水借船轻复浅，急趁寒汴流浑浑。",
      "耳清眼明见野色，一听江鹤醒若喷。",
      "馀粮滞钝不暇惜，均于朋契惟义惇。",
      "设如河涸胶在步，县邑亦足供鸡豚。",
      "却嗟我甑有时匮，莫与太仓黄鼠论。"
    ]
  },
  {
    "id": "2e89e42025f58f677b27a6a091872e6b",
    "title": "江邻几邀食馄饨学书谩成",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老肌瘦腹喜食热，况乃十月霜侵肤。",
      "与君共贫君饷我，吹齑不学屈大夫。",
      "前时我脍斫赪鲤，满坐惊睨卒笑呼。",
      "诚知举箸意浅狭，一餐岂计有与无。"
    ]
  },
  {
    "id": "2e89e42025f58f672ee57f2538bdb23e",
    "title": "幽庙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老狐依丛祠，妖横起百怪。",
      "巢枭助鸣声，穴兔资狡脍。",
      "巫绐神灵言，俗奏饮食拜。",
      "三年空祷祈，万疾无愈差。",
      "膻臊日已炽，疑畏谁敢懈。",
      "近者勇丈夫，发揭窟乃坏。",
      "始时惊其狂，今尽喜其快。",
      "尨茸毛尚存，独使尾徒大。",
      "庙貌更一新，愿以邪为戒。"
    ]
  },
  {
    "id": "2e89e42025f58f6731936b3c8d368669",
    "title": "十月十八日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "霜梧叶尽枝影疏，井上青丝转辘轳。",
      "西厢舞娥艳如玉，东楯贵郎才且都。",
      "缠头谁惜万钱锦，映耳自有明月珠。",
      "一为辘轳情不已，一为梧桐心不枯。",
      "此心此情日相近，卷起飞泉注玉壶。"
    ]
  },
  {
    "id": "2e89e42025f58f677a23d61f97a4cdba",
    "title": "书窜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "皇祐辛卯冬，十月十九日。",
      "御史唐子方，危言初造膝。",
      "曰朝有巨奸，臣介所愤嫉。",
      "愿条一二事，臣职非妄率。",
      "巨奸丞相博，邪行世莫匹。",
      "曩时守成都，委曲媚贵昵。",
      "银珰插左貂，穷腊使驰驲。",
      "邦媛将侈夸，中金赉十镒。",
      "为言寄使君，奇纹织纤密。",
      "遂倾西蜀巧，日夜急鞭抶。",
      "红经纬金缕，排枓斗八七。",
      "比比双莲花，篝灯戴心出。",
      "几日成几端，持行如鬼疾。",
      "明年观上元，被服稳贤质。",
      "灿然惊上目，遽尔有薄诘。",
      "既闻所从来，佞对似未失。",
      "且云虔至尊，于妾岂能必。",
      "遂回天子颜，百事容丐乞。",
      "臣今得粗陈，狡狯彼非一。",
      "偷威与卖利，次第推甲乙。",
      "是惟阴猾雄，仁断宜勇黜。",
      "必欲致太平，在列无如弼。",
      "弼亦昧平生，况臣不阿屈。",
      "臣言天下言，臣身宁自恤。",
      "君傍有侧目，喑哑横诋叱。",
      "指言为罔上，废汝还蓬荜。",
      "是时白此心，尚不避斧锧。",
      "虽令御魑魅，甘且同饴蜜。",
      "既其弗可惧，复以强辞窒。",
      "帝声亦大厉，论奏不及毕。",
      "介也容甚闲，猛士胆为慄。",
      "立贬岭外春，速欲为异物。",
      "外内官恟恟，陛下何未悉。",
      "即敢救者谁，襄执左史笔。",
      "谓此傥不容，盛美有所咈。",
      "平明中执法，怀疏又坚述。",
      "介言或似狂，百岂无一实。",
      "恐伤四海和，幸勿苦苍卒。",
      "亟许迁英山，衢路犹嗟咄。",
      "翌日宣白麻，称快颇盈溢。",
      "阿附连谏官，去若坏絮虱。",
      "其间因获利，窃笑等蚌鹬。",
      "英州五千里，瘦马行䭿䭿。",
      "毒蛇喷晓雾，昼与岚气没。",
      "妻孥不同途，风浪过蛟窟。",
      "存亡未可知，雨馆愁伤骨。",
      "饥仆时后先，随猿拾橡栗。",
      "越林多蔽天，黄甘杂丹橘。",
      "万室通酿酤，抚远亡禁律。",
      "醉去不须钱，醒来弄琴瑟。",
      "山水仍怪奇，已可销忧郁。",
      "莫作楚大夫，怀沙自沈汨。",
      "西汉梅子真，去为吴市卒。",
      "为卒且不惭，况兹别乘佚。"
    ]
  },
  {
    "id": "2e89e42025f58f675a034a15917ab165",
    "title": "送许州知录王殿丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "霜花如鹄毛，万里点枯槁。",
      "晓入蓬池道，寒侵苏合袍。",
      "重来社栎长，旧寄里门高。",
      "去事黄丞相，无辞执板劳。"
    ]
  },
  {
    "id": "2e89e42025f58f67aab02420fd870666",
    "title": "夜与邻几持国归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "红尘夜不息，横衢若烟雾。",
      "朝见车马来，暮见车马去。",
      "车中目炯炯，马上情遽遽。",
      "交相知是谁，飞先无觅处。"
    ]
  },
  {
    "id": "2e89e42025f58f670713c8f5c41d81a0",
    "title": "送周寺丞宰新郑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仲冬言徂征，晓月在环玦。",
      "京水生层冰，梅山见残雪。",
      "县庭槐已古，堂壁碑未缺。",
      "惟吾故交意，赠子以为别。"
    ]
  },
  {
    "id": "2e89e42025f58f673ee30112833af61b",
    "title": "送胡都官知潮州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自昔揭阳郡，刺史惟韩侯。",
      "韩侯初来时，问吏泷水头。",
      "到官谕鳄鱼，夜失风雨湫。",
      "乃知抱正直，异类尚听谋。",
      "潮虽处南粤，礼义无遐陬。",
      "勿言古殊今，唯在政教修。",
      "适闻豫章士，勇往登犀舟。",
      "不畏恶溪恶，叠鼓齐歌讴。",
      "远持天子命，水物当自囚。",
      "更寻贤侯迹，书上揭阳楼。"
    ]
  },
  {
    "id": "2e89e42025f58f67d1dc33d7e4e34627",
    "title": "送张正臣赴泰州幕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "敲冰冰未泮，塞河流玉段。",
      "轻舸莫言迟，古城沧海畔。",
      "春皋兰蕙茁，晚井鱼虾乱。",
      "时平无羽书，此乐异王粲。"
    ]
  },
  {
    "id": "2e89e42025f58f67174502026dc9b88c",
    "title": "月下怀裴如晦宋中道",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "九陌无人行，寒月净如水。",
      "洗然天宇空，玉井东南起。",
      "我马卧我庭，帖帖垂颈耳。",
      "霜花满黑鬣，安欲致千里。",
      "我仆寝我厩，相背肖两已。",
      "夜深忽惊魇，呼若中流矢。",
      "是时兴我怀，顾影行月底。",
      "唯影与月光，举止无猜毁。",
      "吾交有裴宋，心意月影比。",
      "寻常同语默，肯问世俗子。"
    ]
  },
  {
    "id": "2e89e42025f58f67ea7db894225d34f2",
    "title": "愿嚏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "猛虎不独宿，鸳鸯不只栖。虞舜游苍梧，帝子夜向潇湘啼。",
      "时既禅禹妃亦老，老泪洒竹无高低。流根及笋驳红藓，此情乃与天地齐。",
      "我今斋寝泰坛下，侘傺愿嚏朱颜妻。"
    ]
  },
  {
    "id": "2e89e42025f58f675c77a95899ac0b19",
    "title": "同蔡君谟江邻几观宋中道书画",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君谟善书能别书，宣献家藏天下无。",
      "宣献既殁二子立，漆匣甲乙收盈厨。",
      "钟王真迹尚可睹，欧褚遗墨非因模。",
      "开元大历名流夥，一一手泽存有馀。",
      "行草楷正大小异，点画劲宛精神殊。",
      "坐中邻几素近视，最辨纤悉时惊吁。",
      "逡巡蔡侯得所得，索研铺纸才须臾。",
      "一扫一幅太快健，檀溪跃过瘦的颅。",
      "观书已毕复观画，数轴江吴种稻图。",
      "稻苗秧秧水拍拍，群鹭矫翼人荷锄。",
      "陂塍高下石笼密，竹树参倚荆篱疏。",
      "大车立轮转流急，小犊欺顾稚子驱。",
      "令人频有故乡念，春事况及蚕桑初。",
      "虎头将军画列女，二十馀子拖裙裾。",
      "许穆夫人尤窈窕，因诵载驰诚起予。",
      "余无书性无田区，美人虽见身老癯。",
      "举头事事不称意，不如倒尽君酒壶。"
    ]
  },
  {
    "id": "2e89e42025f58f67dd73b563aeac7340",
    "title": "上元夜雪有感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年昭亭阳，今夜苦风雪。",
      "及雪在京城，宵灯亦将灭。",
      "石花广袖轻，梅蕊新妆絜。",
      "匆匆竞还家，陌上乱车辙。"
    ]
  },
  {
    "id": "2e89e42025f58f6767c7b450e1d22898",
    "title": "上元雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春雪如蝴蝶，春灯如百花。",
      "漫漫飞不已，愁杀千万家。",
      "我今无复梦，拥被读南华。"
    ]
  },
  {
    "id": "2e89e42025f58f67fac481363d405578",
    "title": "和宋中道元夕十一韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鼓声阗阗众戏屯，百仞太华临端门。",
      "端门两廊多结彩，公卿士女争来奔。",
      "接板连帘坐珠翠，帘疏不隔夭妍存。",
      "车驾适从驰道入，灯如撒星天向昏。",
      "赭衣已御凤楼上，露台宣看簇钿辕。",
      "山前绛绡垂雾薄，火龙矫矫红波翻。",
      "金吾不饬六街禁，少年追逐乘大宛。",
      "呼庖索醑斗丰美，东市憧憧西市喧。",
      "持钱下数买歌笑，玉杓注饮琉璃盆。",
      "落然遗俗监主簿，夜对经史多讨论。",
      "比诸豪侠乃自苦，明日苜蓿盈盘餐。"
    ]
  },
  {
    "id": "2e89e42025f58f67df08078f17496784",
    "title": "和原甫会",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "凤皇非鴳匹，骐骥非驽攀。",
      "自乏镕质资，不数炉冶间。",
      "合于众君子，百事无相关。",
      "岂期叨称誉，藉已出瀛寰。",
      "昨闻竞方驾，下直从道山。",
      "酒壶缀肴其，马衔锵玉环。",
      "上唾屈及贾，下吞崔与班。",
      "肯比豪华子，黄金邀舞鬟。",
      "遂来集灵宫，乃等逸士闲。",
      "养生曾昧术，四体幸无瘝。",
      "池籞虽可乐，鱼鸟闹于阛。",
      "绕坛安石榴，何时拆朱殷。",
      "水疑蛟龙潜，云想鸾鹤还。",
      "蕙圃秘且深，苔径历已艰。",
      "越樵得射镝，秦洞迷童颜。",
      "杳杳颇起羡，区区空服纶。",
      "尘心傥一浣，石溜春潺潺。"
    ]
  },
  {
    "id": "2e89e42025f58f675ddcb9e2c0b6e241",
    "title": "正月二十二日江淮发运马察院督河事于国门之外予访之蔡君谟亦来蔡为真草数幅马以所用歙砚赠予",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江南砚工巧无比，深洞镌斫黑蛟尾。",
      "当心隐隐骨节圆，暗淡又若帖寒朏。",
      "样传孔子留庙堂，用称右军书棐几。",
      "皇皇御史从东来，役徒四万如屯蚁。",
      "春风摆撼桃杏醉，野亭置酒话亹亹。",
      "是时复有蔡中郎，笔法纵横字瑰玮。",
      "入门下马索纸书，虬腾虎攫惊神鬼。",
      "主人得书不惜砚，赠予觅句题花卉。",
      "醉携惟恐失手坠，包以弋绨藏以篚。",
      "明朝聊记一时事，驰骋文章诚不韪。"
    ]
  },
  {
    "id": "2e89e42025f58f679fdd7238a561c57b",
    "title": "正月二十四日同江邻几韩持国过师商庙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大梁城西隅，竞传师商庙。",
      "二坟在其傍，枯棘谁往吊。",
      "予尝发梦寐，事已验曩少。",
      "时逾二十春，偶过非素料。",
      "江韩寔并驾，寂默苦同调。",
      "下马共罗拜，惊愚真可笑。",
      "致恭古贤人，且异媚近要。",
      "在昔魏公子，夷门尊隐耀。",
      "终知养松筠，曾不类蒿藋。",
      "我辈颇识公，虚名何所钓。"
    ]
  },
  {
    "id": "2e89e42025f58f674a12aa348c35314d",
    "title": "和李廷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "四序岂常停，寒革春寖和。",
      "始爱衣裘轻，相与车马过。",
      "车马不畏远，风埃不畏多。",
      "到门门有槐，槐上时鸟歌。",
      "时鸟歌犹涩，主人当谓何。",
      "南开石榴轩，中置饮酒蠃。",
      "食桉施黄金，馔炙厌白鹅。",
      "汉糟槎头美，吴羹成咄呵。",
      "既醉或放言，抉庄引骀它。",
      "纵论或好辨，排墨同孟轲。",
      "日将薄虞渊，执策交相摩。",
      "欲去举大白，酌我苦大苛。"
    ]
  },
  {
    "id": "2e89e42025f58f670f42cf10755dcb86",
    "title": "正月二十七日江邻几杜挺之刘原甫贡甫韩持国邀饮于定力院",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昨日会饮我后至，谁欲比我为王戎。",
      "笑知卿辈意易败，起诮便与俗物同。",
      "似过黄公酒垆下，嵇阮不见修竹中。",
      "杳尔山河隔千里，此心正有古人风。"
    ]
  },
  {
    "id": "2e89e42025f58f67ecf001224712734a",
    "title": "送宋中道朝陵仍于西都省亲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西出虎牢关，南瞻园庙戟。",
      "汉殿拜衣冠，魏台严帐帟。",
      "春风石阙冷，晓气田涂白。",
      "早晚下朱陵，先过洛阳陌。"
    ]
  },
  {
    "id": "2e89e42025f58f67133877150eaf8e09",
    "title": "依韵和永叔见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风约柳一片西，欲托鸟翼传音稽。",
      "昨朝偶向东城去，草草又逢骢马蹄。",
      "长髯御史威正峭，沙堤来坐气吐霓。",
      "我乘小驷虽甚瘦，喜见骖驭犹解嘶。",
      "适闻南都接大尹，笑我出处今何迷。",
      "耻趋捷径身已老，惩羹何用频吹齑。",
      "蛟龙失水等蚯蚓，鳞角虽有辱在泥。",
      "困居废井谁引手，岂得更望青云梯。",
      "笔锋劲发若强弩，馀力曾彻七重犀。",
      "倦禽雄雌不饱腹，日暮徒念还巢栖。",
      "大椿朝菌各有尽，此物何怪庄叟齐。",
      "诚知豪侠自快乐，东郊南陌竞斗鸡。",
      "胸中有道无广狭，包括宇宙在一稊。",
      "何时与公去颖尾，湖水漫漫如玻瓈。",
      "世间会合固不易，况乃仕宦多相睽。",
      "正似邮亭恋行者，未到止息空歌骊。",
      "我贫尚不给朝夕，焉得负郭置稻畦。",
      "筋骸幸且稍轻健，山水纵好无路跻。",
      "傥公他时买田宅，愿以藜杖从招携。",
      "吾儿诗书不足教，亦以助力于耕犁。"
    ]
  },
  {
    "id": "2e89e42025f58f67ac412c353dff259a",
    "title": "东城送运判马察院",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风骋巧如剪刀，先裁杨柳后杏桃。",
      "圆尖作瓣得疏密，颜色又染燕脂牢。",
      "黄鹂未鸣鸠欲雨，深园静墅声嗷嗷。",
      "役徒开汴前日放，亦将决水归河槽。",
      "都人倾望若焦渴，寒食已近沟已淘。",
      "何当黄流与雨至，雨深一尺水一篙。",
      "都水御史亦即喜，日夜顺疾回轻舠。",
      "频年吴楚岁苦旱，一稔未足生脂膏。",
      "吾愿取之勿求羡，穷鸟困兽易遁逃。",
      "我今出城勤送子，沽酒不惜典弊袍。",
      "数途必向睢阳去，太傅大尹皆英豪。",
      "试乞二公评我说，万分岂不益一毛。",
      "国给民苏自有暇，东园乃可资游遨。"
    ]
  },
  {
    "id": "2e89e42025f58f67117b3c13a3ff1b5b",
    "title": "送知和州杜驾部",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "桐花欲开时，群噣争哺儿。",
      "但求黄口饫，焉问丹穴饥。",
      "常山有四鸟，将飞昔已悲。",
      "中间忽殒逝，岂得安其枝。",
      "一饮必屡顾，每啄必迟迟。",
      "今朝竟矫翼，去向江之湄。",
      "衔芹不自食，欲遗孤与雌。",
      "此义实已重，莫为枭所嗤。",
      "世俗多嫌忌，我胡为此诗。",
      "此诗美孝悌，持赠杜挺之。"
    ]
  },
  {
    "id": "2e89e42025f58f674a5ac74886be7f0c",
    "title": "送刘郎中知广德军",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔在少年时，辛勤事诸父。",
      "诸父为桃州，物宜皆可数。",
      "事君勤职贡，采茗先谷雨。",
      "劭农井田桑，科薅重锄斧。",
      "城西大灵祠，措意初似禹。",
      "将通吴境河，身自同豕伍。",
      "期妇来饷时，坛上必鸣鼓。",
      "一为乌所误，愧恨去不睹。",
      "至今存遗堤，五丈立坚土。",
      "正如开轘辕，黄熊惭启姥。",
      "功利欲及民，血食宜簋簠。",
      "祠后有高山，山头多栋宇。",
      "此实诸父为，禾麻可就俯。",
      "岁登有乐事，或亦作歌舞。",
      "赋诗当清明，解禊思洛浦。",
      "其言在黑石，往往被乐府。",
      "于今三十年，追想渐成古。",
      "公将乘朱轮，去问民疾苦。",
      "治术自有具，薄言无所补。",
      "缺将陈迹书，又且剧莽卤。"
    ]
  },
  {
    "id": "2e89e42025f58f67c460fd2d72860fd8",
    "title": "赋石昌言家五题括苍石屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "括苍黄石屏，树如浓墨写。",
      "根深称条叶，生意绝萧洒。",
      "或闻造物手，立异先真假。",
      "指是龟溲摹，能同自然者。",
      "天下莫复言，物亦逢知寡。"
    ]
  },
  {
    "id": "2e89e42025f58f67c460fd2d1bd7dba4",
    "title": "赋石昌言家五题括苍石屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "名画不复生，古魂埋地底。",
      "技能无所发，骋巧崭岩里。",
      "纤纤扫苍林，坡岸分迤逦。",
      "近可笔发窥，远若风霾起。",
      "遂令众画师，一点不可毁。",
      "我今会石家，饮酒酒复美。",
      "虽不见绿珠，见此差可喜。",
      "愁逢暴谑人，渍墨书不已。"
    ]
  },
  {
    "id": "2e89e42025f58f67c460fd2d1d0db2e9",
    "title": "赋石昌言家五题括苍石屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "双睛射空眼角耸，筋爪入节韝绦垂。",
      "翅排霜刀毛缀甲，雪色愁突秋云披。",
      "当时始得不知价，朝发海东夕九嶷。",
      "世为奇俊玩不足，夺质移神归画师。",
      "而今推尚深堂上，燕雀屏绝宁来窥。",
      "画师黄荃出西蜀，成都范君能具知。",
      "范云荃笔不取次，自养鹰鹯观所宜。",
      "毰毛植立各有态，剜奇剔怪乃肯为。",
      "寻常饲鹰多捕鼠，捕鼠往往驱其儿。",
      "其儿长大好飞走，其孙卖鼠迭又衰。",
      "范君语此亦有味，欲戒近习无他移。"
    ]
  },
  {
    "id": "2e89e42025f58f67c460fd2d9d573909",
    "title": "赋石昌言家五题括苍石屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "往在河南佐王宰，王收书画盈数车。",
      "我于是时多所阅，如今过目无遁差。",
      "石君屏上怀素笔，盘屈瘦梗相交加。",
      "苍虬入云不收尾，卷起海水秋鱼虾。",
      "毫乾绢竭力未尽，山鬼突须垂髿髿。",
      "牵缠回环断不断，秋风枯蔓连蒂瓜。",
      "纵横得意自奔放，体法岂计直与斜。",
      "客有临书在屏侧，豪强夺骑白鼻騧。",
      "超尘绝迹莫见影，竞爱此家忘彼家。",
      "赏新匿旧世情好，射杀逢蒙亦可嗟。"
    ]
  },
  {
    "id": "2e89e42025f58f67c460fd2d9589c39b",
    "title": "赋石昌言家五题括苍石屏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁谓虎可缚，缚之自有术。孙生画此系在石，拿绳人立尾垂屈。",
      "坠身怒力欲脱时，顾眄生狞神气出。江南包氏为最精，毛质虽真猛难匹。",
      "蜀人不敢道知微，知微名重非今日。"
    ]
  },
  {
    "id": "2e89e42025f58f67e45c0195c3f1b871",
    "title": "读贤愚录",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "为妹不傍贵，为妇不慢贫。",
      "为母不纵情，三德今播人。",
      "胡翁与著录，苏倩为书珉。",
      "比诸孟氏贤，义已同择邻。"
    ]
  },
  {
    "id": "2e89e42025f58f673e442a5dff824448",
    "title": "送河内令孙偕兼怀太守晁子长",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年同渡江，江上风雷恶。与君相后先，夜向芦洲泊。",
      "君今作邑太行阳，八月黄河雁初落。汉家借寇吏正闲，到喜秋城罢严柝。"
    ]
  },
  {
    "id": "2e89e42025f58f67b80d411148d01c70",
    "title": "送湖州太守章伯镇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一夜北山云，吹作南湖雨。",
      "南湖迎使君，荷声竞笳鼓。",
      "频年吴境旱，吴侬相聚语。",
      "今日见贤侯，鱼虾亦跳舞。"
    ]
  },
  {
    "id": "2e89e42025f58f67d8488d8bb203ea3a",
    "title": "送王伯初通判婺州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "隐侯没来久，八咏无继作。",
      "星宿少光芒，虹霓挂楼角。",
      "迩来数百年，才彦森台阁。",
      "君平请是行，有意在岩壑。",
      "手持能赋笔，势似强弩彍。",
      "会待东南风，芬然传蕙若。"
    ]
  },
  {
    "id": "2e89e42025f58f677d36adc427cda927",
    "title": "送徐州签判李廷评",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曩者初见君，同来许昌幕。",
      "今虽俱服除，独得王粲乐。",
      "山东寇盗息，沛上风物博。",
      "主人况豪英，樽俎不落莫。",
      "行行无久留，归向骐驎阁。"
    ]
  },
  {
    "id": "2e89e42025f58f675724a2b43670c973",
    "title": "观史氏画马图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁缝冰纨十二幅，画出胡马一百蹄。",
      "胡人纵猎走且射，野牛骇怒头角低。",
      "黄骢铁骝白的颡，散作五花毛不齐。",
      "弯弓未发箭在手，二十五匹俱争西。",
      "往闻胡瑰能画马，阴山七骑皆戎奚。",
      "或牵或立或仰视，闲暇意思如鸣嘶。",
      "风吹裘带旗脚展，沙草一向寒凄迷。",
      "凤瓶挈酒鞍挂获，毡庐毳帐半隐堤。",
      "君之二图诚亦好，若比瑰笔犹云泥。"
    ]
  },
  {
    "id": "2e89e42025f58f67b8f62e8498646a49",
    "title": "送顾中舍赴德顺军",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闻从垄坻去，垄坻多羌兵。",
      "明月共临峡，风泉如哀筝。",
      "志士莫忆家，将军亦儒生。"
    ]
  },
  {
    "id": "2e89e42025f58f672b22724dd96b905d",
    "title": "三月二十五日喜雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "初为委吏承命书，是夜旱雨深一尺。",
      "乃知穷困同草莱，隔岁焦枯有时涤。",
      "向闻乖龙池底藏，驱逐肯行须霹雳。",
      "今无雷电已滂然，好在三公莫忧责。"
    ]
  },
  {
    "id": "2e89e42025f58f6717d09324eeeb7d69",
    "title": "送王安之太博归西京",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闻君梦慈亲，手把青玉佩。",
      "循环念归期，月已九弦晦。",
      "既寤心悁悁，面垢不暇颒。",
      "屈指必春还，忽焉朱火代。",
      "梦兆且差池，决去河可能。",
      "昨来理恩典，佐州令近塞。",
      "雁门适有乏，求往苦言碍。",
      "曰惟都督雄，岂付小邦倅。",
      "乃知仕宦难，分寸肯少贷。",
      "遂乞回洛阳，拜省慰忧爱。",
      "除补不应欺，圣时公道在。",
      "幸存旧郭园，重种满畦菜。",
      "上为北堂欢，间与良士对。",
      "此实贤者为，赠行因以载。"
    ]
  },
  {
    "id": "2e89e42025f58f67927620012bb65ef5",
    "title": "文惠师赠新笋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "刘累死，龙不驯。世间士，不识真。有真物，实去人。或在山，亦隐鳞。",
      "或多孙，出水滨。奋雷轰轰万里春，厚土坼裂穷蛰振。",
      "牙甲戢戢不可数，刬掘谁怕天公嗔。煮之桉酒美如玉，甘脆入齿馋流津。",
      "荆吴易得梁宋少，二年不食思无因。岂意今朝忽有遗，不忍独飨呼吾邻。"
    ]
  },
  {
    "id": "2e89e42025f58f67f6fac01da1098917",
    "title": "观何君宝画",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "燕马易画，吴牛难图。马骨隐细牛骨粗，马毛厚密牛毛疏。",
      "粗疏必辨别，细密多模胡。乃知戴嵩笔，能出韩干徒。",
      "干马精神在缰勒，嵩牛怒斗无牵拘。昨日何家观小轴，绢虽破烂色不渝。",
      "二头相觞角竞掎，前脚如跪后脚舒。尾株榻直脊膂蹙，筋力写尽蹄腕殊。",
      "一胜一败又苦似，胜者很逐败者趋。卷穷赤印置小字，置字乃是陶尚书。",
      "尚书国初人，爱画收几厨。买时不惜金与帛，帛载牛车钱载驴。",
      "后世儿孙不能保，卖人穷市无须臾。凡目矜新不重故，千钱酬直皆笑愚。",
      "四牛遂为何氏有，装背入眼天下无。坐中吾侪趣已异，又喜玄女传兵符。",
      "此本实称阎令画，下笔简细容颜姝。三人鬼状一牛首，八女二十美丈夫。",
      "黄帝中间荫葩盖，霞扇错玳旌拥朱。冠服难知岁月远，但见仪卫森清都。",
      "复观鹿台独夫受，妲己不笑何由娱。酒池肉林骑行炙，剖心斮胫堪悲吁。",
      "数幅吴王宴西子，彩舟张乐当姑苏。宫娥数百簇高下，鬒髻一一红芙蕖。",
      "黛峰细浪得平远，前对洞庭傍太湖。商纣夫差可垂诫，历世传玩参盘盂。",
      "雕鹰草木不足记，特咏此事心何如。"
    ]
  },
  {
    "id": "2e89e42025f58f676e33f75e5596b360",
    "title": "观杨之美画",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天官乘车建朱旗，赤幡前亚风卷披。",
      "二龙缓驾苍髯垂，印箱傍挈文籍随。",
      "双骖推轭如畏迟，行从冠服多威仪。",
      "水官自有真龙骑，两佐并跨鲸尾螭。",
      "步趋群吏怪眼眉，云生海面无端涯。",
      "雷部处上相与期，人身兽爪负鼓驰。",
      "后有同类挟且捶，次执电镜风囊吹。",
      "青蛇有角鱼足鬐，上下引导神所施。",
      "地官既失不可知，此画传是阎令为。",
      "设色鲜润笔法奇，绢理腻滑鸡子皮。",
      "吴生龙王多裂隳，八轴展玩忘晨炊。",
      "李成山水晓景移，黄荃花竹雀拥枝。",
      "韩干马本模搭时，神骏都失存毫氂。",
      "日高腹枵眼眦眵，邂逅获见何言疲。",
      "厚谢主翁意不衰，他日饱目看无遗。"
    ]
  },
  {
    "id": "2e89e42025f58f67b8ff828a23e0f6cf",
    "title": "李审言遗酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大梁美酒斗千钱，欲饮常被饥窘煎。",
      "经时一滴不入口，漱齿费尽华池泉。",
      "昨日灵昌兵吏至，跪壶曾不候报笺。",
      "赤泥坼封倾瓦盎，母妻共尝婢流涎。",
      "邻家莆萄未结子，引蔓垂过高墙巅。",
      "当街卖杏已黄熟，独堆百颗充盘筵。",
      "老年牙疏不喜肉，况乃下箸无腥膻。",
      "空肠易醉忽酩酊，倒头梦到上帝前。",
      "赐臣苍龙跨入月，不意正值姮娥眠。",
      "无人采顾傍玉兔，便取作腊下九天。",
      "拔毛为笔笔如椽，狂吟一扫一百篇。",
      "其间长句寄东郡，东郡太守终始贤。",
      "切莫汲竭滑公井，留酿此醑时我传。"
    ]
  },
  {
    "id": "2e89e42025f58f676c723045c5cc2d0d",
    "title": "送杨叔恬应北京辟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔时见子宛丘下，丞相待子知子贤。子于文字实赡博，海客谩估珠盈船。",
      "欲卖明月一寸魄，虽豪未肯售以钱。",
      "通都大邑忽辨宝，直取不犯骊龙涎。遂作照乘物，矜夸魏人前。",
      "从兹十二车，光彩生从先。"
    ]
  },
  {
    "id": "2e89e42025f58f67496b6ca070cf6be1",
    "title": "五月七日见卖瓠者",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老圃夺天时，马通为煦妪。",
      "四月彼种瓜，五月此卖瓠。",
      "阳陂与粪壤，功力且异趣。",
      "瓜迟瓠何早，岂不同雨露。",
      "速利乃在人，争先无晚暮。"
    ]
  },
  {
    "id": "2e89e42025f58f67fe59032f0ec43c18",
    "title": "和江邻几景德寺避暑",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "垤蚁不应雨，鸣鸢不生风。郁气若甑炊，初阳如火红。",
      "裸肤汗交流，腯体膏将镕。龙头费挹酌，犊鼻强遮蒙。",
      "常畏俗物来，去避青莲宫。广堂铺琉璃，高檐荫梧桐。",
      "廊壁画地狱，狱具镬锯舂。铁城何焰焰，铁床亦彤彤。",
      "谁知炮烙死活间，传自西域黄面翁。正类人世苦此热，声利役使亡西东。",
      "京师贵赁几椽舍，穷煎相似聒欲聋。屋头朝爨作饮食，枕底夕艾驱蚊虫。",
      "宜尔近巷江夫子，赋诗特压尘土中。"
    ]
  },
  {
    "id": "2e89e42025f58f67ffa39547bc8ffd4c",
    "title": "闻高平公殂谢述哀感旧以助挽歌三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "文章与功业，有志不能成。",
      "尝以隮高位，终然屈大名。",
      "遗风犹可见，逝水更无情。",
      "归卜青乌垄，韩城苦雾平。"
    ]
  },
  {
    "id": "2e89e42025f58f67ffa39547f4aebb63",
    "title": "闻高平公殂谢述哀感旧以助挽歌三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "京洛同逃酒，单袍跨马归。",
      "明朝各相笑，此分不为稀。",
      "公既参炉冶，予将事蕨薇。",
      "悲哀无以报，有涕向风挥。"
    ]
  },
  {
    "id": "2e89e42025f58f67ffa39547bb52ed93",
    "title": "闻高平公殂谢述哀感旧以助挽歌三首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一出屡更郡，人皆望酒壶。",
      "俗情难可学，奏记向来无。",
      "贫贱常甘分，崇高不解谀。",
      "虽然门馆隔，泣与众人俱。"
    ]
  },
  {
    "id": "2e89e42025f58f67937fae551ecc0932",
    "title": "欧阳郡太君挽歌二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "夫人有贤子，往岁谪夷陵。",
      "欲使无愁郁，怡然见寝兴。",
      "外词阳磊磊，内畏实兢兢。",
      "隮寿复终贵，共为时所称。"
    ]
  },
  {
    "id": "2e89e42025f58f67937fae556bb863c6",
    "title": "欧阳郡太君挽歌二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "当时丈人殁，虽少守孤儿。",
      "以及成名誉，何尝厌藿藜。",
      "暮年终飨福，阴骘不应欺。",
      "莫使碧江上，独传陶母碑。"
    ]
  },
  {
    "id": "2e89e42025f58f67f5b1535406d2937a",
    "title": "依韵和石昌言学士求鼠须笔之什鼠须鼠尾者前遗君谟今以松管代赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江南飞鼠拔长尾，劲健颇胜中山毫。",
      "其间又有苍鼠须，入用不数南鸡毛。",
      "二物缓急岂常获，捕刺徒尔操蛮刀。",
      "旧藏已赠蔡夫子，报君松管何萧骚。"
    ]
  },
  {
    "id": "2e89e42025f58f67090bdcc6116e1e8f",
    "title": "邃隐堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大梁车马地，尘土飞百尺。",
      "贤愚走其间，朝暮不见迹。",
      "北望天波门，垣垣宗室宅。",
      "宗室令王孙，爱书轻玉帛。",
      "华宇何深沈，但闻列图籍。",
      "曲房有窈窕，空自事眉额。",
      "体胖生粹和，安在处岩石。",
      "古来为善乐，岂以歌钟适。"
    ]
  },
  {
    "id": "2e89e42025f58f67b21939720db9b229",
    "title": "读永叔所撰薛云卫碣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "文章如涂金，光彩发美器。",
      "所宜玉石间，模写传千祀。",
      "坚坚孝子心，森森柏庭閟。",
      "岂与石麒麟，原傍斗苍翠。"
    ]
  },
  {
    "id": "2e89e42025f58f67fee557f6a1138e77",
    "title": "赤蚁辞送杨叔武广南招安",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南方赤蚁大若象，潜荒穴洞人莫逢。",
      "天公合雨不决雨，从横乱出将自封。",
      "侵疆凌壤坏城市，战斗亿倍南柯雄。",
      "尝闻穿山食此物，此物既大非常凶。",
      "张舌流涎莫可饵，枉啄不怕长戈舂。",
      "今令智者以智取，即见蚳醢传太宫。",
      "因而使知祸福理，天子下令云从龙。"
    ]
  },
  {
    "id": "2e89e42025f58f67956b9696e1de4745",
    "title": "戏酬高员外鲫鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天池鲫鱼长一尺，鳞光鬣动杨枝磔。",
      "西城隐吏江东客，昼日驰来夺炎赫。",
      "冷气射屋汗收额，便教斫脍倾大白。",
      "我所共乐仲与伯，羡君赴约笑哑哑。",
      "持扇已见飞鸾翮，欲往从之云雾隔。"
    ]
  },
  {
    "id": "2e89e42025f58f670dc8cfecc0e32d74",
    "title": "送何济川学士知汉州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "丞相初得君，有志重儒术。",
      "乃言天下士，徒此占清秩。",
      "遂惩炫鬻人，忝冒十八七。",
      "进君天禄阁，比众为第一。",
      "又荐王张韩，恬可与君匹。",
      "吾侪宜惭羞，空自预朝韠。",
      "欲归无田园，强住枉岁日。",
      "值君乘高轩，西望函谷出。",
      "当时迎长卿，书史传未悉。",
      "车驰及襁负，千万今可诘。",
      "老农喜君来，田租不妄率。",
      "织妇喜君来，缣机当俟毕。",
      "府胥喜君来，督责去暴抶。",
      "疾苦无不求，前人唯法律。",
      "昼锦荣既浮，康民美方溢。",
      "真为丈夫志，岂是名过实。"
    ]
  },
  {
    "id": "2e89e42025f58f6794ef5d9a1b0fe4b2",
    "title": "西水门晚遇雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "急雨射瓦瓦欲裂，猛吹驱热热斗歇。",
      "西北日脚云犹遮，东南树头虹未灭。",
      "燕子健翅翩翩时，蜻蜓困立塘蒲折。"
    ]
  },
  {
    "id": "2e89e42025f58f67eea28179dde63c38",
    "title": "书南事",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大梁国南门，驲骑方腾趋。",
      "波波一何急，蛮寇围番禺。",
      "番禺本无备，前赖魏大夫。",
      "大夫筑子城，今得守以须。",
      "兵虽不满万，闭壁堪指呼。",
      "老幼转木石，壮健操矛弧。",
      "廪库得以完，日月不易图。",
      "城中旧无井，魏凿安辘轳。",
      "魏由飞语去，不使立外郛。",
      "古称时有待，浅薄皆谓纡。",
      "曲突与烂额，看取报功殊。"
    ]
  },
  {
    "id": "2e89e42025f58f67a49b730908b311c9",
    "title": "送吴照邻都官还江南",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "霜前江水磨碧铜，岸背菱叶翘赤虫。",
      "吴郎鬓丝生几缕，不羞月上扶桑东。",
      "羞见清波照人影，去时黑发吹春风。",
      "五年归来妇应喜，从此不问西飞鸿。"
    ]
  },
  {
    "id": "2e89e42025f58f6760ddbbf40da0e40d",
    "title": "冯子都诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "黄金画车屋，韦絮缘车轮。",
      "牵以五采丝，藉以刺绣茵。",
      "出入长信宫，昼夜将谁亲。",
      "所亲美且少，玉颊丹砂唇。",
      "殷罗缝轻襦，明珠攒缁巾。",
      "半醉卧车中，侍婢蹑行尘。",
      "忆昔广明亭，将军爱怜频。",
      "便房不使殉，易宠在兹辰。",
      "嗣侯喜驱逐，平乐多从宾。",
      "青丝穿五铢，累室贮百珍。",
      "欢与子都异，矫与子都均。",
      "用财粪土掷，吐气日月踆。",
      "天地可齐久，祸患岂有因。",
      "秋风茂陵下，苍藓上骐驎。"
    ]
  },
  {
    "id": "2e89e42025f58f67d2b877028b56a87d",
    "title": "七月十六日赴庾直有怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "白日落我前，明月随我后。",
      "流光如有情，徘徊上高柳。",
      "高柳对寝亭，风影乱疏牖。",
      "我马卧其傍，我仆倦支肘。",
      "寂寂重门扃，独念家中妇。",
      "乳下两小儿，夜夜啼向母。",
      "问爷若个边，天性已见厚。",
      "不嗟羁枕孤，不愧栖禽偶。",
      "内有子相忆，外有月相守。",
      "何似长征人，沙尘听刁斗。"
    ]
  },
  {
    "id": "2e89e42025f58f6727210aeffff525cf",
    "title": "采芡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "猬毛苍苍磔不死，铜盘矗矗钉头生。",
      "吴鸡斗败绛帻碎，海蚌抉出真珠明。",
      "磨沙漉水莩壳滑，斫桂煮釜风波声。",
      "齿如编贝嚼明月，曼倩不复饥肠鸣。",
      "莫论一斛贵与贱，堂上狼藉无由行。"
    ]
  },
  {
    "id": "2e89e42025f58f67036619c4b8e06fff",
    "title": "史氏南轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "庭中碧石盎，上结三重山。",
      "飞光入酒杯，舞翠生髻鬟。",
      "竹林眠黄獐，莎径欠白鹇。",
      "主人无倦情，窗户不须关。"
    ]
  },
  {
    "id": "2e89e42025f58f677552a793878bf29b",
    "title": "送河北转运使陈修撰学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "河隍多宿兵，兵食固所须。幸时不战斗，畜养安可无。",
      "古兴十万师，七十万家辍耕锄。今来岁调饷，且与往昔殊。",
      "不使民转挽，但使民归租。急缓实塞下，商贾以利趋。",
      "关西河东亦如此，军食虽足民实虚。",
      "公乎抱长才，当有所画谟。应不贷内府，重锦象牙明月珠。",
      "边城预自足，宁待临事谕。莫令汉庭臣，独言桑大夫。"
    ]
  },
  {
    "id": "2e89e42025f58f67808910adb731d20f",
    "title": "奉和寄宣州广教文鉴师",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋池对门莲子枯，野壁剥月蜗涎涂。",
      "庭中两株石楠树，上有山鸟长相呼。",
      "当时联巢接飞者，一落梁宋一海隅。",
      "扶桑日枝几千尺，光彩不独生阳乌。"
    ]
  },
  {
    "id": "2e89e42025f58f67ec812b49d3ca127e",
    "title": "送令狐宪周度支知秀州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "鬓丝不是吴蚕吐，未到吴中已成缕。",
      "清肠无茧自能生，穷愁便织连今古。",
      "论兵说剑三十秋，乃知功名难强取。",
      "往往横遭年少轻，好在驱车海边去。",
      "海边郡民迎太守，黍作壶浆牛作脯。",
      "剩持盐豉煮紫莼，卵色碗宽光欲舞。",
      "试寻陆机旧时迹，画舟乌榜穿平浦。",
      "秋草宅荒闻杜鹃，应暂徘徊解腰组。"
    ]
  },
  {
    "id": "2e89e42025f58f67e5c185a890911e1c",
    "title": "寤寐谣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日月昼夜明，中匿暗霭物。前世有奇疾，五日瞑未殁。",
      "大夫家臣惧，鹊来视之脉不汨。尝闻秦缪公，奄奄往帝所，甚乐岂苍卒。",
      "及乎七日寤，事与此无咈。果然逾二日，觉语汝忽忽。",
      "从帝游钧天，天乐声扬动心骨。有熊欲援我，我时不敢咄。",
      "帝命我射之，熊死罴来突。又射又死罴，帝喜笑嗢嗢。",
      "二笥皆有副，拜赐未及发。见儿在帝侧，帝属翟犬一。",
      "曰俟子壮与，虽得都未悉。复思古虞舜，勋德如白日。",
      "将以其胄女，而为七世匹。是时董安于，受言藏既密。",
      "遂陈鹊所云，锡田嘉彼术。他日驾四牡，桓桓兵卫出。",
      "矫立道上人，不避从者叱。愿言谒主君，见子光隘溢。",
      "请君去左右，且闻君始疾。臣实在帝傍，颇有良可诘。",
      "诘见我何为，见君射熊罴，命中皆不失。是且曷谓然，晋难其可述。",
      "赐笥与属犬，解讲见终必。问姓欲以官，欻恍不见质。",
      "姑布子卿能相人，翟婢贱儿真将帅。驰上常山得宝符，主君自此知无恤。",
      "北登夏屋邀大王，铜枓厨人击王卒。夫子姊呼天，摩笄自杀向山窟。",
      "今传所死山，摩笄名不没。其后竹书留两节，丹砂写素智氏灭。",
      "呜呼人事非偶然，满饮琉璃耳方热。"
    ]
  },
  {
    "id": "2e89e42025f58f67a15cf47e012d5493",
    "title": "和曹光道风拔三桧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "飘风西北至，树苦万繂牵。",
      "君家三古桧，繁根龙蛇缠。",
      "其固谓不拔，朱栏拥青塼。",
      "今同秀林木，摧倒谁复怜。",
      "安得百力士，扶持尚可全。",
      "慎勿伐作薪，岂无庭燎然。"
    ]
  },
  {
    "id": "2e89e42025f58f679683a66b6b95573a",
    "title": "饮刘原甫家原甫怀二古钱劝酒其一齐之大刀长五寸半其一王莽时金错刀长二寸半",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "主人劝客饮，劝客无夭妍。",
      "欲出古时物，先请射以年。",
      "我料孔子履，久化武库烟。",
      "固知陶氏梭，飞朱风雨天。",
      "世无轩辕镜，百怪争后先。",
      "复闻丰城剑，已入平津渊。",
      "聊雠二百载，傥有书画传。",
      "嗢呼才十一，便可倾觥船。",
      "探怀发二宝，太公新室钱。",
      "独行齐大刀，镰形末环连。",
      "文存半辨齐，背有模法圆。",
      "次观金错刀，一刀平五千。",
      "精铜不蠹蚀，肉好钩婉全。",
      "为君举酒尽，跨马月娟娟。"
    ]
  },
  {
    "id": "2e89e42025f58f67a40d9b1d91d9967c",
    "title": "送嘉州监押曹供奉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "旧友尹师鲁，尝作送子文。",
      "文存人已殁，行复我何云。",
      "平时为郡尉，遐方宜抚军。",
      "定过杨雄宅，野鹤自成群。"
    ]
  },
  {
    "id": "2e89e42025f58f67c10201ce75fe31b5",
    "title": "答仲源太傅八日遗酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "陶潜九月九，无酒望白衣。",
      "何言先一日，双榼忽我归。",
      "借问遗酒谁，天宗分日晖。",
      "明当酌大斗，黄菊羔醅肥。",
      "李贺诸王孙，作诗字欲飞。",
      "闻多锦囊句，将报惭才微。"
    ]
  },
  {
    "id": "2e89e42025f58f67e89146ef0c161a74",
    "title": "蔡君谟示古大弩牙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "黄铜弩牙金错花，银阑线齿如排沙。",
      "上立准度可省括，箭沟三道前直窊。",
      "其度四寸寸五刻，鋈光历历无纤差。",
      "蔡侯出此问谁得，往年客遗来琅琊。",
      "琅琊筑城穿厚壤，既获磨洗争传夸。",
      "莫知岁月孰制作，精妙近世应难加。",
      "发机高下在分刻，今人妄射功仍赊。",
      "愿侯拟之起新法，勿使边兵死似麻。"
    ]
  },
  {
    "id": "2e89e42025f58f67e8a305261513d7eb",
    "title": "和刘原甫省中新菊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "华省切星斗，沉沉严燕房。",
      "秋风茂陵孙，种菊烂生光。",
      "天晴蝴蝶飞，上下舞双黄。",
      "刘郎才笔豪，移榻吟在傍。",
      "日晚吏已散，残景上粉墙。",
      "有酒无饮伴，掇英襟裾香。",
      "还思陶渊明，弃官归柴桑。",
      "东篱独此物，盈把恨无觞。",
      "赖有白衣来，好事遗壶浆。",
      "适意各一时，岂乏同舍郎。"
    ]
  },
  {
    "id": "2e89e42025f58f676d7bb0ed9adb44e4",
    "title": "寄题周敦美琨瑶洞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "仙人采玉驱雄龙，列山剖璞青腔空。",
      "因邃为堂曲为室，石乳溜壁光玲珑。",
      "仙归龙去草树长，蔽翳不复人踪通。",
      "指疆买墅下峰下，洗斸务欲险怪穷。",
      "蛇鳞鹿迹尚莫到，安问樵老诸牛童。",
      "古今未得君独得，万景付与由天公。",
      "何当归来敛头角，任从宝气生白虹。",
      "阴溪浅水菖蒲绿，下有虾蟆双眼红。",
      "及时佐酒斫两股，勿使更入明月中。"
    ]
  },
  {
    "id": "2e89e42025f58f67989f106e53aee489",
    "title": "许生南归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大盘小盘堆明珠，海估眩目迷精粗。",
      "斗量入贡由掇拾，未必一一疵颣无。",
      "不贡亦自有光价，此等固知鱼目殊。",
      "许生怀文颇所似，暂抑安用频增吁。",
      "倚门老母应日望，霜前稻熟舂红稃。",
      "归来烂炊多酿酒，洗荡幽愤倾盆盂。",
      "九卿有命不愁晚，朱邑当年是啬夫。"
    ]
  },
  {
    "id": "2e89e42025f58f67970e5f665b190d80",
    "title": "得沙苑榅桲戏酬",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蒺藜已枯天马归，嫩蜡笼黄霜冒干。",
      "不比江南楂柚酸，橐驼载与吴人看。"
    ]
  },
  {
    "id": "2e89e42025f58f67830f58b07a4e7e05",
    "title": "寄题杭州广公法喜堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淘青研朱画屋梁，黄漆柏障连曲房。",
      "日晖月色不须照，了了自可窥毫芒。",
      "夕阴花敛似欲病，飞鸟不惊乌帽郎。",
      "深山穷谷谩幽僻，喜得吴侬是药囊。"
    ]
  },
  {
    "id": "2e89e42025f58f672a5bbfc9fc3713ab",
    "title": "题满公僧录西明轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "赤萍才落邓林外，青铜半磨傍露明。",
      "飞光斜入了不隔，坐卧一榻琉璃平。",
      "西方古胡黄金质，贝叶传写乌行横。",
      "谓晓此教居此轩，满壁图画遥峰生。"
    ]
  },
  {
    "id": "2e89e42025f58f67c6acebe6c1e37c6f",
    "title": "寄题抚州戴秀才息心亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "苍苍开幽林，峰岭日相对。",
      "云归垂衣缨，泉落响环佩。",
      "仕宦虽有负，耳目得以贷。",
      "俯仰宇宙中，晏然维进退。"
    ]
  },
  {
    "id": "2e89e42025f58f674076146d8ab4684c",
    "title": "道损司门前日过访别且云计程二月到郡正看暗恶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蜀州海棠胜两川，使君欲赏意已猛。",
      "春露洗开千万株，燕脂点素攒细梗。",
      "朝看不足暮秉烛，何暇更寻桃与杏。",
      "青泥剑栈将度时，跨马莫辞霜气冷。"
    ]
  },
  {
    "id": "2e89e42025f58f67f5ec00214ac1d946",
    "title": "送雪窦长老昙颖",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝从雪窦请，暮卷云衲轻。",
      "莫问居士病，自从他方行。",
      "吴霜点髭根，海乌随众迎。",
      "安隐彼道场，万事都忘情。"
    ]
  },
  {
    "id": "2e89e42025f58f67acf207c4c9084001",
    "title": "送晋原乔主簿",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "太守登车时，我病不能出。",
      "遥期玩海棠，度险马屡叱。",
      "唯畏行迈迟，恶欲及春日。",
      "何为爱此花，曾非桃杏匹。",
      "生红浓复浅，瘦蒂修且密。",
      "湖傍几十树，雕盘拥新漆。",
      "酒倾琉璃盆，月上欢未毕。",
      "县官同远宦，簿领无督诘。",
      "刻意咏芳菲，追补李杜失。"
    ]
  },
  {
    "id": "2e89e42025f58f67558b17cde03c2f4d",
    "title": "十一月十三日病后始入仓",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "曾非雀与鼠，何彼大仓为。",
      "狐裘破不温，黄狗补其皮。",
      "霜花逐落月，缀在枯槁枝。",
      "予年过五十，瘦寝冰生肌。"
    ]
  },
  {
    "id": "2e89e42025f58f67eed2689a00ea8e90",
    "title": "闵尚衣盗裤",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔闻廉叔度，能使民多裤。",
      "多裤非或贪，持新不忘故。",
      "嗟嗟亦王官，奚自门阀污。",
      "中府中纹绫，袖之呼马去。",
      "左右即其私，邀索乃就捕。",
      "三公出死狗，训导能有素。",
      "今同窃鈇者，见尔皆此趣。"
    ]
  },
  {
    "id": "2e89e42025f58f67d12952e8747af1ac",
    "title": "胡夫人挽歌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "已哉胡夫人，其寿七十馀。",
      "其子哀母死，一夕髭皓如。",
      "髭白发亦白，长号守茅庐。",
      "扶棺埋吴云，来会倾市墟。",
      "谁复向寒月，卧冰求鲤鱼。"
    ]
  },
  {
    "id": "2e89e42025f58f67eeee78c168bfe63c",
    "title": "裴直讲得润州通判周仲章咸豉遗一小瓶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "金山寺僧作咸豉，南徐别乘马不肥。",
      "大梁贵人与年少，红泥罂盎鸟归飞。",
      "我今老病寡肉食，广文先生分遗微。"
    ]
  },
  {
    "id": "2e89e42025f58f6708e23dde7e035c3e",
    "title": "和刘原甫十二月十日试墨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "海神不朝雪不作，大梁尘土蔽天高。",
      "道傍牛喘复谁问，佛寺吹螺空唱嚎。",
      "相公跪香恬且佚，陛下减膳心焦劳。",
      "因君试墨偶有激，勇辞壮笔挥长刀。",
      "予无奈何亦思饮，饮竭罂瓮从餔糟。"
    ]
  },
  {
    "id": "2e89e42025f58f67571c121e1ad1e164",
    "title": "十二月十三日喜雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三日朔风吹暗沙，蛟龙卷起喷成花。",
      "花飞万里夺晓月，白石烂堆愁女娲。",
      "大明广庭踏朝驾，雉尾不扫黏宫靴。",
      "宫中才人承圣颜，捧觞称寿呼南山。",
      "三公免责百姓喜，斗酒十千谁复悭。"
    ]
  },
  {
    "id": "2e89e42025f58f67da3f158233437bc8",
    "title": "送刘职方知汾州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西河风俗厚，尚翅古所闻。",
      "子夏有遗庙，干木有遗坟。",
      "太守下车日，当先此二君。",
      "不必汾水上，秋风看雁群。"
    ]
  },
  {
    "id": "2e89e42025f58f675c8cc52ff02a64e3",
    "title": "送崔黄臣殿丞之任庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "骅驹西行四千里，直度经桥百寻水。",
      "石上菖蒲未见花，蒙顶茶牙初似觜。",
      "采时应忆故园春，故园开焙亦思人。",
      "其间杜鹃不中听，掩耳聊看锦雉驯。",
      "青崖鞭垂瘦蛇尾，仙人掐节随鳞起。",
      "斫取他年跨马归，剑栈秦山多折棰。"
    ]
  },
  {
    "id": "2e89e42025f58f676226b4c6f728dc0a",
    "title": "十九日出曹门见水牛拽车",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "只见吴牛事水田，只见黄犁负车轭。",
      "今牵大车同一群，又与骡驴走长陌。",
      "卬头阔步尘蒙蒙，不似缓耕泥洦洦。",
      "一一夜眠头向南，越鸟心肠谁辨白。"
    ]
  },
  {
    "id": "2e89e42025f58f67ccbf0ef93005ea74",
    "title": "二十一日同韩持国陈和叔骐骥院遇雪往李廷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雪游如梨园，风撼梨花落。",
      "骅骝骧首时，杳杳闻天乐。",
      "楼观何参差，仙居倚寥廓。",
      "群朋思饮酒，饮举北斗杓。",
      "公子邀以归，跃马度城郭。",
      "鹄毳拂轻裘，蛟珠乱疏箔。",
      "少年气若虹，屡起鄱阳谑。",
      "壮语士胆开，狂诃僮指愕。",
      "间或美笑言，又或跪酬酢。",
      "或如猿狙跳，或类虎豹攫。",
      "或廋秦客辞，或纵灌夫恶。",
      "杯盂或迁掷，履舄或搀错。",
      "稍看云容披，斜漏日光薄。",
      "驭仆整辔衔，庖人困羹臛。",
      "还家历南市，灯烛已煜爚。",
      "入门见妻孥，未暇问何若。",
      "刘侯遽相招，登堂罗绰约。",
      "往往奏清歌，时时更大噱。",
      "江翁唱渭城，嘹唳华亭鹤。",
      "半夜蜘蛛喜，微然见无著。",
      "主人倍欢欣，劝客如倾壑。",
      "我时已大醉，盏至不解却。",
      "还思一日喧，静坐无适莫。",
      "书作异时谈，竹林何愧怍。"
    ]
  },
  {
    "id": "2e89e42025f58f673f8828917f8e904b",
    "title": "吴太博遗柑子",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "太学先生欺绿橘，吴兴才士与黄柑。",
      "黄柑似日胜崖蜜，带叶初擎翠竹篮。",
      "还料楚王曾未识，徒将萍实诧江南。"
    ]
  },
  {
    "id": "2e89e42025f58f67dbfbbe90dc46797e",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "结宇东园中，种花待春风。",
      "口歌金缕衣，手折枝上红。",
      "今日映绿发，他年羞青铜。"
    ]
  },
  {
    "id": "2e89e42025f58f67dbfbbe90b0bbbc91",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寂寞外物乱，境清心亦清。",
      "彼皆居深谷，此独处重城。",
      "夷齐食薇蕨，千古首阳名。"
    ]
  },
  {
    "id": "2e89e42025f58f67dbfbbe90b41b8c4c",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "削出青山根，峭立碧玉圭。",
      "不作湘竹老，不染帝子啼。",
      "不为盘中蔬，岂与烟茁齐。"
    ]
  },
  {
    "id": "2e89e42025f58f67dbfbbe9045ee02a3",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "明月过三五，飞出沧海迟。",
      "佳人望清夜，隔树光离离。",
      "不须磔虾蟆，寒魄自有亏。"
    ]
  },
  {
    "id": "2e89e42025f58f67dbfbbe9020915ff0",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "空堂绝纤尘，虚静自生白。",
      "长风吹月东，窗户如不隔。",
      "漆园兹趣深，赤水珠难索。"
    ]
  },
  {
    "id": "2e89e42025f58f67dbfbbe90a1a9d039",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "太山不可历，石齿啮人足。",
      "聊集怪与奇，苍苍都在目。",
      "何须引寒流，平地作溪谷。"
    ]
  },
  {
    "id": "2e89e42025f58f67dbfbbe9089e867ef",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "圣贤有事业，皆在经籍中。",
      "已爱牙作签，可轻山赐铜。",
      "还来读诗礼，不用辨鱼虫。"
    ]
  },
  {
    "id": "2e89e42025f58f67dbfbbe90fd9d3bd5",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "小池依小山，山晴翠光入。",
      "无容群蛙鸣，间有孤鹤立。",
      "曾不起波澜，石邮风自急。"
    ]
  },
  {
    "id": "2e89e42025f58f67dbfbbe90259d554b",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西南产修竹，色异东筠绿。",
      "裁箫映檀唇，引枝宜凤宿。",
      "移从几千里，不改生幽谷。"
    ]
  },
  {
    "id": "2e89e42025f58f67dbfbbe90eab2c429",
    "title": "和普公赋东园十题撷芳亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "红花胜朱槿，越丹看更大。",
      "腊月冒寒开，楚梅犹不奈。",
      "曾非中土有，流落思江外。"
    ]
  },
  {
    "id": "2e89e42025f58f67d50aad91887f92bc",
    "title": "和吴冲卿元会",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "千官车马阊阖来，昼漏始上阊阖开。",
      "峨峨左右升龙进，昨夜雪飞云作堆。",
      "殿前冠剑鱼鳞立，东风入仗旗脚回。",
      "黄钟一奏宝扇掩，玳帘卷起香雾排。",
      "鸣梢未尽霹雳响，翠辇已退黄金阶。",
      "圣人端冕御法座，大乐旅作声和谐。",
      "群公抃蹈丹墀下，尚书奏瑞四夷怀。",
      "乘舆却入更衣閤，通天绛袍升玉榻。",
      "百拜称觞万岁闻，两廊赐食簪裾匝。",
      "曲传大定舞缀疏，波旋烟敛饬宫车。",
      "卫官解严多士退，日光停午气象舒。",
      "吴君才笔天下杰，归来作诗传石渠。",
      "石渠秘邃无凡愚，石渠酬唱皆严徐。",
      "我惭短学复在后，收拾掇弃聊以书。"
    ]
  },
  {
    "id": "2e89e42025f58f6778177f612d1eba0f",
    "title": "送韩子文寺丞通判瀛州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "常闻河间守，介直天下无。",
      "选才才且殊，铁网收珊瑚。",
      "珊瑚得亦难，铁网取亦劬。",
      "况兹戎马郊，为贰维多谟。",
      "新春度滹沲，冰上少驰驱。"
    ]
  },
  {
    "id": "2e89e42025f58f674bd5ff5369dbc4e8",
    "title": "十七日和原甫风花偶书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风花不恋枝，脱萼乱翻飞。自学空中雪，宁同垣上衣。",
      "绕庭回旋久无著，众鸟争衔何处归。"
    ]
  },
  {
    "id": "2e89e42025f58f67a3935ff444529fb9",
    "title": "贻妄怒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "饮食无远近，所美贵甘𨍥。",
      "南方食虾蟆，密捕向清畎。",
      "齿咀口且讳，闻语辄忿喘。",
      "此物何丑恶，犹胜螺蛳蚬。",
      "西蜀亦取之，水田名谷犬。",
      "彼士不为惭，吴人休独愐。",
      "岂须若中州，牛羊烹大脔。"
    ]
  },
  {
    "id": "2e89e42025f58f676effab0ce466edd5",
    "title": "十六日会灵火",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "章圣皇帝兴三宫，三宫鼎峙何崇崇。",
      "天圣七年六月尾，玉清始灾坛宇空。",
      "于今二十有五载，上元后夜星轸中。",
      "乃闻会灵五殿火，丹焰彻天明月红。",
      "千楹万栋一夕尽，赤烟奔突西南风。",
      "先时二日车驾幸，为民祈福输清衷。",
      "大臣骄蹇不从祀，岳灵不歆为不恭。",
      "若此示变犹影响，宜鉴陛下无惰容。",
      "神非怒乙遂及甲，天意警圣不警凶。",
      "不独洪水累尧德，尧仁未忍流驩共。"
    ]
  },
  {
    "id": "2e89e42025f58f67d2845d2fbd016872",
    "title": "送潘司封知解州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "盐池暗涌蚩尤血，红波烂烂阳乌热。",
      "岸旁遗老记南风，五月满畦吹作雪。",
      "白径岭上橐驼鸣，太行山中骐骥苶。",
      "古人射利今人同，行商不困何由设。",
      "朱轓太守自东来，先世大夫留故辙。",
      "是非取与应不移，秦人休炫张仪舌。"
    ]
  },
  {
    "id": "2e89e42025f58f6724dcea1374279859",
    "title": "饮酒呈邻几原甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "天地不争行，日月不争明。",
      "昼夜自显晦，冬春自枯荣。",
      "夸父逐日死，共工触天倾。",
      "二子不量力，空有千古名。",
      "寄语贤与愚，何尝见长生。",
      "我愿会良友，醉颜日常赪。",
      "东海为酒樽，五湖为杯羹。",
      "海罄湖且竭，尽倒为解酲。",
      "苟死不复知，苟生徒牵情。",
      "项籍乘牛车，驰上广武城。",
      "强梁取秦鹿，慷慨犹为轻。",
      "归来卧酒家，岂得惭公卿。",
      "乐亦但如此，举世任营营。"
    ]
  },
  {
    "id": "2e89e42025f58f6750ff71ced0ba88ab",
    "title": "寄渭州经略王龙图",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西城橐驼来贺兰，入贡美玉天可汗。萧关夜开月团团，弹筝古峡鸣哀湍。",
      "前将军，不擐甲，取大官。今将军，能抚士，尚盘桓。河西五郡兵气完，骏马跃栈无箭瘢。",
      "我嗟乘劣不受鞍，焉得乞与都人看。"
    ]
  },
  {
    "id": "2e89e42025f58f67db0748a4f9caf490",
    "title": "送永兴通判薛虞部",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "灰宫盗玉秦楼空，南山不老天无穷。",
      "藓碑剥烂少文字，雨耕拾宝牛蹄中。",
      "其旁筑城聚貔虎，黄土岌嶪如削铜。",
      "西州吏人气吐虹，摧鳞敛角听相公。",
      "少年别乘勤尔躬，幕府甚盛琼瑶丛。"
    ]
  },
  {
    "id": "2e89e42025f58f6738de550b7f7b0062",
    "title": "送宣州签判马屯田兼寄知州邵司勋",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "寒溪翠拖碧玉带，苍山晴卧蜕骨龙。",
      "水边苦竹抽肥笋，石上老蕨拳紫茸。",
      "泊船系缆宿明镜，昭亭庙古攒瘦松。",
      "阴风雨电潭心起，云遮北岭如墨浓。",
      "田秧浸绿白鹭立，内史出喜嘉宾从。",
      "昔时谢公来赛神，兰肴作椒金作钟。",
      "联诗姓何名已失，板蠹粉落虫鸟踪。",
      "我乡复传召南化，磨镂黑石君亦逢。"
    ]
  },
  {
    "id": "2e89e42025f58f6742a0660964af1514",
    "title": "观拽龙舟怀裴宋韩李",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "截春流，筑沙坻。拽龙舟，过天池。尾矫矫，角岐岐。千夫推，万鳞随。",
      "惊鸿鹄，沉鱼龟。春三月，轻服时。薄水殿，习水嬉。",
      "马特特，来者谁。魏公子，人不窥。车辚辚，集其涯。邯郸倡，士交驰。",
      "银瓶索酒倾玻瓈，用钱如水赠舞儿。却入上苑看斗鸡，击毬弹金无不为。",
      "适闻天子降玉辇，当门虎脚看大旗。春风吹花入行幄，红锦百尺争蛟螭。",
      "云盖回，彩缆维，明年结客观未迟。"
    ]
  },
  {
    "id": "2e89e42025f58f67260e57918b6b82eb",
    "title": "二月四日雪",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前日春风初摆条，昨夜雪飞深一尺。北帝及腊不行令，东皇发煦遭尔厄。",
      "侵时夺气四时错，欲问上天何不责。天高地厚语难通，俯首下土徒叩额。",
      "或言莫信难可闻，鹤鸣至微犹不隔。休问天，问颜蹠。",
      "休看花，看垄麦。"
    ]
  },
  {
    "id": "2e89e42025f58f679d4e8de9433b7f0f",
    "title": "答刘原甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "生平多交友，常恨会遇稀。",
      "每念相笑语，昨是今或非。",
      "重惜向时游，出处苦乖违。",
      "从今傥有酒，莫问梨栗微。",
      "前夕呼我饮，遣奴来扣扉。",
      "暗犯风雪往，醉脱冠服归。",
      "夜来新霁月，清吐万里辉。",
      "刘郎戴幅巾，江叟披褐衣。",
      "相过无百步，谁虞窃诃讥。",
      "三家若循环，但知具甘肥。"
    ]
  },
  {
    "id": "2e89e42025f58f67815e4aeccca912a5",
    "title": "十一日垂拱殿起居闻南捷",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "二月雪飞鸡狗狂，锦衣走马回大梁。",
      "入奏邕州破蛮贼，绛袍玉座开明堂。",
      "腰佩金鱼服金带，榻前拜跪称圣皇。",
      "一朝严气变和气，初令漏泄飞四方。",
      "将军曰青才且武，先斩逗挠兵后强。",
      "从来儒帅空卖舌，未到已愁茆叶黄。",
      "徘徊岭下自称疾，诏书切责仍勉当。",
      "因人成功喜受赏，亲戚便拟封侯王。",
      "昔日苦病今不病，铜鼓弃掷无镖鎗。"
    ]
  },
  {
    "id": "2e89e42025f58f6740aae63ca291017e",
    "title": "闻密赐",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝闻政府贺捷回，夕赐明月五千枚。",
      "巍巍圣皇德所该，庙略付与何有哉。",
      "况未覆穴剪渠魁，宜先战士老与孩。",
      "倾肝沥胆谢不敏，岂可便恃张良才。"
    ]
  },
  {
    "id": "2e89e42025f58f67fe9d7c2f25f5a5f0",
    "title": "江邻几馔鳅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泥鳅鱼之下，曾不享佳宾。",
      "又嫌太健滑，治洗烦庖人。",
      "煎炙亦苦腥，未尝辄向唇。",
      "江侯昔南官，家膳无此珍。",
      "昨日邀我餐，下箸胜紫鳞。",
      "乃知至贱品，唯在调甘辛。"
    ]
  },
  {
    "id": "2e89e42025f58f67b05fe786157741a1",
    "title": "淘渠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "开春沟，畎春泥。五步掘一堑，当途如坏堤。车无行辙马无蹊，遮截门户鸡犬迷。",
      "屈曲措足高复低，芒鞋苔滑雨凄凄。老翁夜行无子携，眼昏失脚非有挤。",
      "明日寻者尔瘦妻，手提幼女哭嘶嘶。金吾司街务欲齐，不管人死兽颠啼。"
    ]
  },
  {
    "id": "2e89e42025f58f6782d5712f14c61d30",
    "title": "卖鹿角鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "水中龙，角而足。海小鱼，角矗矗。不拟龙，乃拟鹿。譬彼蜗，抗茧犊。",
      "渍以咸卤久且醭，持卖都市参鼎餗。此人何苦厌猪羊，甘尔臭味不饱腹。"
    ]
  },
  {
    "id": "2e89e42025f58f67351626bd85a45720",
    "title": "夜与原甫江家步归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "丹砂漆盘盛井水，冷浸半坼山樱花。",
      "始见春色不奈喜，黄昏招饮夜还家。",
      "刘郎居南我居北，陌上泥开天正黑。",
      "风吹蜡烛烧未明，素丝作履惜不得。"
    ]
  },
  {
    "id": "2e89e42025f58f67623caa17cf3eca06",
    "title": "高阳关射亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "星弧射狼夜夜张，角弓备寇不可忘。",
      "将军屯师古关下，不尚武力何由强。",
      "日与官兵来会此，弓须射硬箭射长。",
      "更如羿中九乌毙，独见杲杲明扶桑。"
    ]
  },
  {
    "id": "2e89e42025f58f674f54aedfbad8bc64",
    "title": "观文丁右丞挽辞二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "预政公槐亚，谈经帝席陈。",
      "俭恭齐国相，清净汉廷人。",
      "去梦尝为蝶，遗文不解麟。",
      "一闻车马幸，丰赐及孤臣。"
    ]
  },
  {
    "id": "2e89e42025f58f674f54aedfa31de707",
    "title": "观文丁右丞挽辞二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "春风百花发，露挽九原归。",
      "白马悲鸣驻，黄鹂下上飞。",
      "垄边新柏盛，门外吊人稀。",
      "独见东床客，攀车泪湿衣。"
    ]
  },
  {
    "id": "2e89e42025f58f6751be8b2a03376e1c",
    "title": "送胥平叔寺丞赴洛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "单车细马出虎牢，春云黕黕百舌嚎。",
      "谷雨已近花欲尽，秉烛夜饮朝坐曹。",
      "因君重思昔日欢，醉笔狂扫嵩丘高。",
      "于今零落二十载，纵在各各叹二毛。",
      "试采上阳何首乌，刮切仍致苦竹刀。",
      "俗情相望亦异此，竞欲折笋笼含桃。"
    ]
  },
  {
    "id": "2e89e42025f58f67b36826ea2112cf6e",
    "title": "送婺州通判徐殿丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "疾湍怒蛟龙，不畏东风逆。",
      "沄沄奔长淮，千里在咫尺。",
      "辞梁始及晨，过宋尚未夕。",
      "南州岂难到，何处淹行迹。"
    ]
  },
  {
    "id": "2e89e42025f58f673d0a42cc68e9b854",
    "title": "送下第亲旧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "花开风雨恶，坐见纷纷落。",
      "明日结子时，又复有脱萼。",
      "莫嗟树渐老，树老子亦著。",
      "共爱西枝繁，不数东枝弱。",
      "他年会有春，却看西枝薄。"
    ]
  },
  {
    "id": "2e89e42025f58f6723463005871867d3",
    "title": "送胡公疏之金陵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "绿蒲作帆一百尺，波浪疾飞轻鸟翮。",
      "瓜步山傍夜泊人，石头城边旧游客。",
      "月如冰轮出海来，江波千里无物隔。",
      "自古有恨洗不尽，于今万事何由白。",
      "依稀可记鲍家诗，寂寞休寻江令宅。",
      "杨花正飞鲚鱼多，良脍举酒谢河伯。",
      "但令甘肥日饱腹，谁用麒麟刻青石。",
      "去舸已快风亦便，宁同步兵哭车轭。"
    ]
  },
  {
    "id": "2e89e42025f58f672b06848ac1a5672c",
    "title": "送裴虞部知信州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "攒青历历正面山，刺史日坐云屏间。",
      "楚人竟掘水精璞，汉女买作月佩环。",
      "时惟产宝不重谷，愿当化俗无弃菅。",
      "往辞丞相相有言，物景清绝何由攀。"
    ]
  },
  {
    "id": "2e89e42025f58f67ba537bc676e03162",
    "title": "送李推官之岳州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昆仑燕子五两竿，雾露薄水平湖寒。",
      "风帆美满八百里，夕从岳阳楼上看。",
      "鱼跳鹭立月钩下，星斗烂烂垂栏干。",
      "羽书不到樽俎里，蛮兵况去荆楚安。",
      "试寻燕公旧赋笔，磨圭刻碧独可完。"
    ]
  },
  {
    "id": "2e89e42025f58f6792161e6a1fb2b743",
    "title": "和和之南斋画壁歌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "终南下临长安城，峻栏高槛黄金嬴。",
      "嵩山亦近洛阳陌，鲜车怒马一日程。",
      "大梁平广匝千里，不见云峰来眼底。",
      "其间自有高趣人，扫室呼工岩壑启。",
      "初疑巨灵勇擘华，不比将军能聚米。",
      "暗雨轻烟满室中，尘事如脂一朝洗。",
      "又将馀力作修竹，石上数茎风撼玉。",
      "叶斜枝亚寒声尽，节老根狞生意足。",
      "何须践苔眠绿阴，然后始为嵇阮公。",
      "三贤歌咏已见意，舞女不须频整簪。"
    ]
  },
  {
    "id": "2e89e42025f58f678b9a5ed67157ac14",
    "title": "嫣妇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "黄金一丸入云端，群贫望逐满长安。",
      "众人为贵嫣不惜，弃掷如泥资弹射。",
      "藏身叶底有能鸣，辜负春风拖两翮。",
      "不飞上天诉至珍，几人辛勤拣砂石。"
    ]
  },
  {
    "id": "2e89e42025f58f673b60a4f23fd31a0e",
    "title": "送端式归漳州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来居天王都，常梦苦竹溪。",
      "乃识高僧趣，不为利物迷。",
      "海燕乘华屋，区区竟衔泥。",
      "安知矫翼鸥，岂类断尾鸡。",
      "性同而质殊，何必庄指齐。"
    ]
  },
  {
    "id": "2e89e42025f58f67bbfc588c54438ca0",
    "title": "送黄殿丞通判润州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前年江州飞火龙，楼殿化尽山将镕。",
      "今闻榱栋复华壮，大阁渠渠出波上。",
      "南徐别乘简且闲，下马岸傍呼画舫。",
      "永日江风不畏人，楫师猱狞欺白浪。",
      "衣上京尘莫厌多，斗擞中流云在望。"
    ]
  },
  {
    "id": "2e89e42025f58f6724dd710cb40ca927",
    "title": "拣",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "紫丝晕粉缀藓花，绿罗布叶攒飞霞。",
      "莺舌未调香萼醉，柔风细吹铜梗斜。",
      "金鞍结束果下马，低枝不碍无阑遮。",
      "长陵小市见阿姊，浓薰馥郁升钿车。",
      "莫轻贫贱出闾巷，迎入汉宫人自夸。"
    ]
  },
  {
    "id": "2e89e42025f58f67a641f2e530f33920",
    "title": "次韵和端式见赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "不为阮步兵，发咏怨朝阳。",
      "不学屈大夫，行吟思搴芳。",
      "其雨岂无时，细佩空自香。",
      "吾道不苟合，我怀固有常。",
      "江南一亩宅，近在句溪旁。",
      "仁宦且如此，梦寐安敢忘。",
      "以子谕言多，重歌木桃章。"
    ]
  },
  {
    "id": "2e89e42025f58f67be033957f253a02a",
    "title": "杨公蕴之华亭宰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "月径千里大，中有神娥宫。",
      "宫旁种玉桂，柯叶垂珑珑。",
      "虾蟆穴其根，出辄气墨蒙。",
      "光魄纵复吐，血赤如顽铜。",
      "不知从何时，更使人踪通。",
      "年年折桂枝，宽少尚易充。",
      "今年拗都尽，秃株立童童。",
      "株秃莫尔攀，堕云双手空。",
      "归来走海上，买鹤问吴翁。"
    ]
  },
  {
    "id": "2e89e42025f58f676c03d6daf220d845",
    "title": "端午前保之太傅遗水墨扇及酒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "画扇双酒壶，置前兵吏立。",
      "言将国匠奇，重以风义执。",
      "树石冰上看，山河月中入。",
      "便持菖蒲饮，不畏青蝇及。"
    ]
  },
  {
    "id": "2e89e42025f58f67889e428e6ec4dd13",
    "title": "送汝阴宰孙寺丞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "艑郎唱橹燕尾下，颍水落日蛇鳞生。",
      "绿蒲被岸渔网举，黄鸟啄葚缫车鸣。",
      "吏无诟租官正来，不借鲂鱮与吏烹。",
      "馈吏人情见里党，官非喜慢知官清。"
    ]
  },
  {
    "id": "2e89e42025f58f671845985cd19055dd",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "重云不藏春，深窦常有雪。",
      "晓月号松猿，晴壁挂海霓。",
      "终恍无心人，区区佩环玦。"
    ]
  },
  {
    "id": "2e89e42025f58f671845985c84dd6bd5",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "老龙恋潭窟，不雨亦不云。",
      "吐涎出溪滑，吹腥隔林闻。",
      "疾雷驱未去，鱼鳖竞纷纷。"
    ]
  },
  {
    "id": "2e89e42025f58f671845985cffa6d13e",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山为骊龙蟠，谷作骊龙腮。",
      "珠树存其间，谁采明月来。",
      "何须循海隅，笑蚌未成胎。"
    ]
  },
  {
    "id": "2e89e42025f58f671845985cd3137e54",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "既将茅覆檐，复有松为盖。",
      "五里入山时，憩此得寒籁。",
      "曾无康乐游，但见云衲会。"
    ]
  },
  {
    "id": "2e89e42025f58f671845985cf56dfbf1",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山僧好寂静，入云恨不深。",
      "峰间一雨昏，林表孤灯沉。",
      "往来有猿狖，呼啸自成音。"
    ]
  },
  {
    "id": "2e89e42025f58f671845985c6ccad454",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "巨石如龙孙，耸耸烟雾里。",
      "明明落溪口，纳纳喧滩齿。",
      "何当助斋盂，菌蕃徒为美。"
    ]
  },
  {
    "id": "2e89e42025f58f671845985cb70ae109",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "心危身亦危，衽席尚颠坠。",
      "如何岩石上，来坐自安意。",
      "能谕死生间，无论寤与寐。"
    ]
  },
  {
    "id": "2e89e42025f58f671845985c1d91ecb8",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山头出飞瀑，落落鸣寒玉。",
      "再落至山腰，三落至山足。",
      "欲引煮春山，僧房架刳竹。"
    ]
  },
  {
    "id": "2e89e42025f58f671845985c9fa1ad2a",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山无凤皇飞，洞有仙人迹。",
      "蝙蝠大如鸦，莓苔遍上屐。",
      "自惭无道骨，安问缘云客。"
    ]
  },
  {
    "id": "2e89e42025f58f671845985c463e8b71",
    "title": "和昙颖师四明十题雪窦山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "岩形若狻猊，不能千里走。",
      "岂无鸟兽群，当假风雷吼。",
      "寄谢栖息人，想像真妄有。"
    ]
  },
  {
    "id": "2e89e42025f58f67e8e4d40dbc15ef3b",
    "title": "依韵和原甫省中松石画壁",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山林与城阙，事物不相对。",
      "唯闻秉道义，所处无内外。",
      "趋烦而毁静，此理乃俗辈。",
      "昔有天下贤，喜得名笔会。",
      "买粉涂南墙，松石生屋内。",
      "石怪如舂涛，松偃如起籁。",
      "画来二十年，数偶未辄爱。",
      "罕亲凭按颜，但睹抱犊背。",
      "虽当省闼严，晦昧欲何赖。",
      "今逢茂陵人，独唱亦豪迈。"
    ]
  },
  {
    "id": "2e89e42025f58f67fb456e59e039153a",
    "title": "依韵和原甫厅壁钱谏议画蟹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谏议吴王孙，特画水物具。",
      "至今图写名，不减南朝顾。",
      "浓淡一以墨，螯壳自有度。",
      "意将轻蔡谟，殆被蟛蜞误。"
    ]
  },
  {
    "id": "2e89e42025f58f67caf51805af11db29",
    "title": "醉和范景仁赋子华东轩树次其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "树影落东墙，影微人已醉。",
      "休看枝上绿，但对眉间翠。"
    ]
  },
  {
    "id": "2e89e42025f58f67f9a721fc4dd3f883",
    "title": "送傅越石都官归越州待阙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "越客舟从真定至，夜夜镜湖生梦寐。",
      "晓度吴江百尺船，洗眼重看会稽翠。",
      "买臣负薪樵径荒，伯鸾赁舂苔臼弃。",
      "绿橘黄柑带叶收，白粳紫蟹侵霜馈。",
      "食蟹易美粳易饱，绿橘佐酒柑佐醉。",
      "莫论仕宦远与近，布袍练袍何所利。",
      "君恬不忍乞丐为，且返故庐聊以迟。"
    ]
  },
  {
    "id": "2e89e42025f58f6770824848f4c7a103",
    "title": "吴冲卿出古饮鼎",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "精铜作鼎土不蚀，地下千年藓花幂。",
      "腹空凤卵留藻文，足立三刀刃微直。",
      "左耳可执口可斟，其上两柱何对植。",
      "从谁发掘归吴侯，来助雅饮欢莫极。",
      "又荷君家主母贤，翠羽胡琴令奏侧。",
      "丝声不断玉筝繁，绕树黄鹂鸣不得。",
      "我虽衰苶为之醉，玩古乐今人未识。"
    ]
  },
  {
    "id": "2e89e42025f58f67c2b0986c73829862",
    "title": "二十四日江邻几邀观三馆书画录其所见",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "五月秘府始暴书，一日江君来约予。",
      "世间难有古画笔，可往共观临石渠。",
      "我时跨马冒热去，开厨发匣鸣钥鱼。",
      "羲献墨迹十一卷，水玉作轴光疏疏。",
      "最奇小楷乐毅论，永和题尾付官奴。",
      "又看四本绝品画，戴嵩吴牛望青芜。",
      "李成寒林树半枯，黄荃工妙白兔图。",
      "不知名姓貌人物，二公对弈旁观俱。",
      "黄金错镂为投壶，粉障复画一病夫。",
      "后有女子执巾裾，床前红毯平围炉。",
      "床上二姝展氍毹，绕床屏风山有无。",
      "画中见画三重铺，此幅巧甚意思殊。",
      "孰真孰假丹青模，世事若此还可吁。"
    ]
  },
  {
    "id": "2e89e42025f58f672a98bbfa1ba926ef",
    "title": "依韵吴冲卿秘阁观逸少墨迹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "奇哉王右军，下笔若神圣。",
      "长戈与伏弩，无不从号令。",
      "贤豪虽林立，帖敛孰敢竞。",
      "师徒气扬扬，龙虎旗正正。",
      "胜声塞宇宙，自昔无此盛。",
      "赫赫犹至今，琐琐曷云并。",
      "崇崇中秘书，济济士游泳。",
      "墨宝收盈厨，来观遇已横。",
      "始知前人迹，镌多自失劲。",
      "纸素傥未坏，万古传莫竟。",
      "一从归人间，梦寐不能更。",
      "但愧将短才，辄尔接高咏。",
      "何羞赵壹穷，自有钟嵘评。",
      "尝闻曹将军，尚谙赋竞病。",
      "我生群俊末，贫贱亦足庆。",
      "文成终愧君，铅刀值枯梗。"
    ]
  },
  {
    "id": "2e89e42025f58f67a1e4bc4c4b06c304",
    "title": "同江邻几龚辅之陈和叔登吹台有感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "在昔梁惠王，筑台聚歌吹。",
      "笙箫无复闻，黄土化珠翠。",
      "当时秦兵强，今亦归厚地。",
      "我与诸贤良，举酒莫言醉。",
      "曾谁问孟轲，空自有仁义。"
    ]
  },
  {
    "id": "2e89e42025f58f67904a621d40c4b38e",
    "title": "逢羊",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "牧人垂长髯，驱羊从北道。",
      "老羝压大群，毛比长髯好。",
      "暮归同一栏，朝出不择草。",
      "既肥当用烹，从羝羝独保。",
      "狡诱以全躯，角尾徒为老。"
    ]
  },
  {
    "id": "2e89e42025f58f67f31d1fd3d491af75",
    "title": "依韵和张中乐寺丞见赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝车走辚辚，暮车走𨌠𨌠。",
      "黄埃蔽车轮，赤日烁车屋。",
      "靡论远与近，安问疏与熟。",
      "贤愚各有求，往返相磨毂。",
      "我马不出门，我迹亦以局。",
      "心慕中乐贤，道义闻且宿。",
      "其言清而新，其貌古不俗。",
      "书可到二王，辩可折五鹿。",
      "往见未为劳，定交然后笃。",
      "惠诗何劲敏，对敌射铜镞。",
      "穿杨有旧手，惊雀无全目。",
      "强酬非所当，宜将弓矢速。"
    ]
  },
  {
    "id": "2e89e42025f58f671067a7159614a64e",
    "title": "依韵和原甫新置盆池种莲花菖蒲养小鱼数十头之什",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "瓦盆贮斗斛，何必问尺寻。",
      "菖蒲未见花，莲子未见心。",
      "小鲜不足烹，安用芎饵沉。",
      "户庭虽云窄，江海趣已深。",
      "袭香而玩芳，嘉宾会如林。",
      "宁思千里游，鸣橹上清涔。"
    ]
  },
  {
    "id": "2e89e42025f58f67c16ef895ba640b20",
    "title": "送施屯田提点铜场兼相度岭外盐入虔吉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江西采铜山未竭，南越熬波海将结。",
      "主人贪利不畏刑，白日持兵逾盗窃。",
      "铜私铸器盐夺商，死共吏争蛇斗穴。",
      "奸豪乘势倚蛮陬，劫掠聚徒成蚁垤。",
      "今虽驱剪岭下平，尚恐根存更生孽。",
      "因择健才通便民，付职与权将有设。",
      "秋香亭上共为宾，却作主人殊少悦。",
      "徂东走北十五年，只有山川看不别。"
    ]
  },
  {
    "id": "2e89e42025f58f67fc6152acd9de8e35",
    "title": "依韵和江邻几癸巳六月十日同刁吴韩杨饮范景仁家晚赴馆宿睹吴兴太守章伯镇题壁记辛卯仲秋初吉九月十一日十月二十二日十二月十一日壬辰二月一日馆直慨然有感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江翁多感概，饮散来直庐。",
      "题踪有旧友，连蹇常与渠。",
      "昨归天禄下，念昔悲有馀。",
      "未久复外补，安能恋清虚。",
      "得请向苕霅，幽怀寄禽鱼。",
      "高城浸湖光，面面当红蕖。",
      "晚乘画舫游，四坐罗轻裾。",
      "数杯已酩酊，万事应破除。",
      "不爱趋时近，不恤与世疏。",
      "百岁且过半，冉冉将焉如。",
      "谁慕八十叟，犹在磻溪渔。",
      "嗟哉再宿夕，乃自仲秋初。",
      "清谈固隔绝，可见壁上书。"
    ]
  },
  {
    "id": "2e89e42025f58f672ac2f0fb755780b9",
    "title": "送林大年寺丞宰蒙城先归馀杭逋之侄孙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东方有奇士，隐德珠在渊。",
      "川壑为之媚，草树为之妍。",
      "殁来十五载，独见诸孙贤。",
      "煌煌出仕途，皎皎如淮蠙。",
      "今为蒙城宰，归问浙江船。",
      "何时渡杨子，夜入明月边。",
      "有舄不化凫，有琴何用弦。",
      "真趣还自得，治民唯力田。"
    ]
  },
  {
    "id": "2e89e42025f58f672df33ecd4079b4ee",
    "title": "依韵和原甫六月八日晓雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "侵晓忽飞雨，飒然户庭凉。",
      "滴阶初闻声，濯树暗有香。",
      "吹烛焰闪闪，鸣鸡湿昂昂。",
      "稍已便衣冠，喜气眉宇翔。",
      "安然如涸鱼，呴沫久已望。",
      "尘缨自可洁，何必念沧浪。"
    ]
  },
  {
    "id": "2e89e42025f58f6791ac0c2ef655494b",
    "title": "勉裴如晦",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "裴侯失婴儿，心肠如焚煎。",
      "爱玩白玉玦，坠地不复全。",
      "收拾见颜色，莹澈犹自妍。",
      "凤皇生九雏，一卵破易捐。",
      "况多令男子，拭泪慰目前。"
    ]
  },
  {
    "id": "2e89e42025f58f67254618448a852cf2",
    "title": "送谢寺丞知馀姚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "姚江千里海汐应，山井亦与江潮通。",
      "秋来鱼蟹不知数，日日举案将无穷。",
      "高堂有亲甘可养，下舍有弟乐可同。",
      "县民旧喜诸郎政，刍力莫愧今为翁。"
    ]
  },
  {
    "id": "2e89e42025f58f670d69d08473b238a2",
    "title": "与蒋秘别二十六年田棐二十年罗拯十年始见之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我今五十二，常苦离别煎。",
      "屈指数离别，正去一半年。",
      "三君异出处，相见有后先。",
      "蒋最会遇早，罗倍晚于田。",
      "仕宦比我迟，官资居我前。",
      "此亦漫轻量，无限归荒埏。",
      "所喜笑语同，各惊颜貌迁。",
      "发有霜华侵，目有蜘蛛悬。",
      "有酒易以醉，有奚徒用妍。",
      "醒来念功名，病螾希蜿蜒。",
      "安得有园庐，宽闲近林泉。",
      "养鱼数千头，种薤三四廛。",
      "馀蔬皆称此，嘉果植亦然。",
      "既无俗造请，穷冬事高眠。",
      "囷贮白粳稻，酒沽青铜钱。",
      "饭过引数杯，令儿诵嘉篇。",
      "仰首看赤日，区区随天旋。",
      "朝见出沧海，莫见入虞渊。",
      "毕竟将何穷，磨灭愚与贤。",
      "亿亿万万载，筋骨非玉坚。",
      "桐棺三寸厚，在昔谁免焉。",
      "去去欲及时，嗟嗟无由缘。"
    ]
  },
  {
    "id": "2e89e42025f58f671da232f5db45c9eb",
    "title": "送余中舍监韶州钱监",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孤青水上石，片白苍梧云。",
      "虞舜不可见，箫韶不可闻。",
      "君为汉钱官，凿山取铜矿。",
      "韶石不生铜，留为千古景。"
    ]
  },
  {
    "id": "2e89e42025f58f67a0097d48891d6ff3",
    "title": "七夕咏怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "织女无耻羞，年年嫁牵牛。",
      "牵牛苦娶妇，娶妇不解留。",
      "来往一夕光，奕奕河汉秋。",
      "轻传人世巧，未知何时休。",
      "喜鹊头无毛，截云驾车辀。",
      "老鸦少斟酌，死欲同造舟。",
      "明月不到晓，是夜曲如钩。",
      "天意与物理，注错将何求。",
      "尝闻阮家儿，犊鼻竹竿头。",
      "人生自有分，岂愧曝衣楼。"
    ]
  },
  {
    "id": "2e89e42025f58f67f817c4d2c7c58630",
    "title": "韩子华遗冰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "六月侍臣方赐冰，我赋得之从友朋。",
      "开盘一见水玉璞，置坐百步无青蝇。",
      "热肤收汗起疹粟，不有消渴同茂陵。",
      "杜子每思赤脚踏，韩老尝苦如甑烝。",
      "惭无二公才与学，享此足与俗辈矜。"
    ]
  },
  {
    "id": "2e89e42025f58f6786012de5402a5152",
    "title": "依韵和原甫置酒兰菊间",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "置酒兰菊间，宾主适所适。",
      "权豪自炎炎，下上走役役。",
      "兹时况休沐，良可会朋戚。",
      "流俗务趋喧，宁思事闲寂。",
      "我辈岂其愚，欢言无吝色。",
      "相与举杯盂，高歌不知夕。",
      "秋花未黄紫，秋云多淡白。",
      "但知沉醉归，莫顾有吏责。",
      "冠绋身外物，傥来安足惜。",
      "吾贫喜从游，幸免挂钱僻。"
    ]
  },
  {
    "id": "2e89e42025f58f676c07536924d0ec6c",
    "title": "观书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山阳女子大字书，不比常流事梳洗。",
      "亲传笔法中郎孙，妙作蚕头鲁公体。",
      "试写麻笺滑似苔，墨蛟矫矫秋潭底。"
    ]
  },
  {
    "id": "2e89e42025f58f67e705d7884b4b5b51",
    "title": "二十二日起居退闻宣三馆诸公观瑞莲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来朝十二旒，将出未央殿。",
      "微闻嘉莲开，独许侍臣见。",
      "嘉莲其如何，层楼拥霞片。",
      "玉辇下天泉，日昃不知倦。",
      "恩鱼应亦喜，跳沫珠欲溅。",
      "谁怜与众归，博士臣疏贱。"
    ]
  },
  {
    "id": "2e89e42025f58f67ab2301eabb6ca318",
    "title": "依韵吴冲卿秋虫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "梧桐叶未老，露滴玉井床。",
      "秋虫如里胥，促织何苦忙。",
      "苒苒机上丝，入夜为鼠伤。",
      "织妇中夕起，投梭重徊徨。",
      "那闻草根声，膏入然肝肠。",
      "天子固明圣，措意如陶唐。",
      "下民唯力穑，不见田畴荒。",
      "岂知裒敛人，督责务健强。",
      "所以机中女，心斗日月光。",
      "年年租税在，聒耳信已常。",
      "哀哉四海人，无不由此戕。",
      "吴侯当厅时，静坐爱初凉。",
      "方将同佳人，欢乐举杯觞。",
      "繁鸣杂螇螰，感怆情不皇。",
      "况蒙朝家恩，兄弟登俊良。",
      "意虑宜恤物，以慰众所望。",
      "今者秋虫篇，不异七月章。"
    ]
  },
  {
    "id": "2e89e42025f58f67da551745122f9030",
    "title": "陌上二女",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "素手搴幂䍦，柔纤明春荑。",
      "转眄动桂叶，阳语启瓠犀。",
      "阿姊金盛珠，阿妹缫籍圭。",
      "吹香袭行路，岂独下蔡迷。"
    ]
  },
  {
    "id": "2e89e42025f58f67fa0d02c5f402b672",
    "title": "无悔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "妇人未四十，容貌已改前。",
      "男年逾五十，嗜欲固自偏。",
      "勿以色敌心，色衰心易迁。",
      "勿以爱恃久，爱移久多愆。",
      "明镜知恶看，何须妒婵娟。"
    ]
  },
  {
    "id": "2e89e42025f58f67ca3592b2e10ed4b8",
    "title": "江邻几迁居",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "闻君迁新居，应比旧居好。",
      "复此假布囊，家具何草草。",
      "我贫无囊假，来僮笑欲倒。",
      "所笑还往人，生计不足道。",
      "非用僮仆知，虽贫自怀宝。"
    ]
  },
  {
    "id": "2e89e42025f58f67b1867d76de630ca7",
    "title": "依韵答宋中道",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝回思见子，疲马不及换。",
      "入门呼僮仆，鸡犬屡鸣嚾。",
      "中厨尚青烟，知未毕晨爨。",
      "曾不留我餐，忍馁固已惯。",
      "一接道德言，尘坌洗廛闬。",
      "复出新录书，令人再三叹。",
      "史汉抉精深，文字光粲粲。",
      "虽然饥肠鸣，耽读忽忘肝。",
      "乃惭素所学，掇拾得浅懦。",
      "穷年诵读人，呷呷类鹅鹳。",
      "较量功实倍，要捷未能半。",
      "粗行与细注，健笔凌东观。",
      "天马万里行，筋骨在蹄腕。",
      "不知始何时，方册已盈案。",
      "譬如涉大海，只见波漫漫。",
      "嗟哉勤且敏，固合处文翰。",
      "九阍未迹历，重云若蔽捍。",
      "蓬瀛咫尺间，将度石桥断。",
      "昔为蛟龙腾，今为野鼠窜。",
      "我亦失其宜，朝出不暇盥。",
      "碌碌仓廪为，区区升斗算。",
      "褊衷诚未堪，欲说虑辞曼。",
      "强希高远踪，终作俗嵬唤。",
      "家匮儿女大，裙襦不遮骭。",
      "既穷懒往还，荣悴异菼薍。",
      "老松唯霜知，古布直火浣。",
      "当期心所照，非效目所玩。",
      "蒙评芜累音，亦发颜背汗。",
      "铅刀况易缺，徒假以金釬。",
      "他人焉可欺，适足见谩谰。",
      "来章特美好，愿镂青玉段。"
    ]
  },
  {
    "id": "2e89e42025f58f67bf19ab0368f9bbfd",
    "title": "闻刁景纯侍女疟已",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前时君家饮，不见吹笛姬。",
      "君言彼娉婷，病疟久屡治。",
      "隔日作寒热，经时销膏脂。",
      "医师尤饮食，冷滑滞在脾。",
      "次闻有鬼物，水火阴以施。",
      "乃因道士逐，实得鬼所为。",
      "手洒桃枝汤，足学夏禹驰。",
      "呵叱出门墙，勿复顾呕遗。",
      "今虽病且已，皮骨尚尪羸。",
      "岂暇理旧曲，未能画蛾眉。",
      "当期重相见，风月临前墀。"
    ]
  },
  {
    "id": "2e89e42025f58f675d94ba082e700c7e",
    "title": "景纯以侍儿病期与原甫月圆为饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "古龙水底鸣素秋，江云不飞江贾愁。金陵旧族天禄游，家有善笛能娱侯。",
      "忆侯前年罢姑孰，自买蕲州饱霜竹。腮肥顶瘦裁青玉，钻凿商声五音足。",
      "牛渚矶边夜泊时，平波不起月中吹。老鱼跳舞龟出泥，雌蛟怨泣雄鼍悲。",
      "新还中都人罕知，交亲奏酒隔帘帏。丹唇一发妙响驰，醉客欲见宁非痴。",
      "昨夜刘郎辞玉卮，主人勤谢当勿疑。渠今缠疟尚苦羸，他日海蟾圆未迟。",
      "圆未迟，凉肝脾。畏肝热，生脑脂。生胫脂，不得窥。"
    ]
  },
  {
    "id": "2e89e42025f58f6717560725748abdf5",
    "title": "依韵和磁守王几道屯田暑夜怀寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "地厚天青冥，故交荣谢并。",
      "何当一壶酒，以昔相与倾。",
      "君今二千石，未往恋山楹。",
      "山楹夜对月，孤怀岂忘情。",
      "贵者几何逝，贱者几何生。",
      "夏簟且安寝，明星上东城。"
    ]
  },
  {
    "id": "2e89e42025f58f673c92397d49930d94",
    "title": "依韵和孙侔雁荡二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "海边巉绝有苍山，怪怪奇奇物象闲。",
      "百丈素流珠喷薄，千重红树火回环。",
      "远寻僧寺石屏下，时遇野人云屋间。",
      "今日京华见君说，便思轻舸出东关。"
    ]
  },
  {
    "id": "2e89e42025f58f673c92397de567b9eb",
    "title": "依韵和孙侔雁荡二首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雁荡高高路莫通，衔芦秋翼入云峰。",
      "山头水阔不见影，岩下沙平时有踪。",
      "千仞柱天何敛闪，万工挥笔漫轻浓。",
      "葛巾蜡屐未能著，空羡青苍重复重。"
    ]
  },
  {
    "id": "2e89e42025f58f67677013c5870110a6",
    "title": "赴刁景纯招作将进酒呈同会",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日光如镕金，涌上沧海流。",
      "一朝复一朝，铸出万古愁。",
      "大炉石破碎，世事安得休。",
      "明月只照夜，时时如屈钩。",
      "常娥与玉兔，捣药何所瘳。",
      "大患不自治，更被虾蟆偷。",
      "我思天地间，二物最取尤。",
      "措置尚若此，细故曷用忧。",
      "著书欲传道，未必如孔丘。",
      "当时及后代，见薄彼耽周。",
      "功名信难立，德行徒自修。",
      "劳劳于我生，蒂挂同赘疣。",
      "不如听邻笛，就其举杯瓯。",
      "笛不烦教养，酒不烦取求。",
      "从今醉至春，从夏醉至秋。",
      "勿禁鸡㹠鱼，间荐鹑雁鸠。",
      "况多南方物，咸腥美咽喉。",
      "计较无以过，试共阮籍谋。"
    ]
  },
  {
    "id": "2e89e42025f58f6729537a1d86d20c62",
    "title": "薛简肃夫人挽词四首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "萧公当贵日，小吏引轻轩。",
      "四德有遗美，六亲无异言。",
      "立孤传世嗣，垂范在闺门。",
      "浍水终归柎，秋云逐去魂。"
    ]
  },
  {
    "id": "2e89e42025f58f6729537a1dd9a6d7b4",
    "title": "薛简肃夫人挽词四首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "尝闻求子婿，不似怒甘公。",
      "莫以昔人比，皆为当世雄。",
      "家声新庆续，国礼旧恩隆。",
      "必与齐姜墓，千秋垄树同。"
    ]
  },
  {
    "id": "2e89e42025f58f6729537a1db577bd29",
    "title": "薛简肃夫人挽词四首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冠剑将朝去，常知好直言。",
      "戒辞犹可托，先见久应存。",
      "莹白冰兼玉，清芬蕙与荪。",
      "堂涂从此闭，何日卜丘原。"
    ]
  },
  {
    "id": "2e89e42025f58f6729537a1d9c6c0397",
    "title": "薛简肃夫人挽词四首",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "美合周诗播，魂先岱岳归。",
      "空堂迁旧榻，素月照灵衣。",
      "珠翠香沉匣，丹青影挂帏。",
      "百年亲戚泪，并作露霏霏。"
    ]
  },
  {
    "id": "2e89e42025f58f671f204ecc93bdd017",
    "title": "送淮南提刑孙学士",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淮南木老霜欲飞，顺令恐纵诸侯威。",
      "命书才出邸掾竭，已见衣绣车迎归。",
      "乐莫我听筵莫迓，清如蟾蜍夜吐晖。",
      "不须久作平反吏，自合横经亲帝闱。"
    ]
  },
  {
    "id": "2e89e42025f58f677445edc9fa642f49",
    "title": "送孙学士知太平州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "慈姥山上瘦龙孙，堪为笙箫奉玉樽。",
      "使君来教后堂乐，江云江月能迎门。",
      "门外青山谢家宅，当时池馆无复存。",
      "乃知取欢须及早，富贵只是乘华轩。",
      "我逾五十作委吏，尘土汨汨嗟驰奔。",
      "有吹亦如卖饧者，安得凤凰下昆仑。",
      "君今虽不苦称意，尚驱文弩彯朱幡。",
      "严助昔除二千石，久劳侍从诚为烦。"
    ]
  },
  {
    "id": "2e89e42025f58f674d748dec3942c830",
    "title": "翠羽辞",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秦女乘鸾遗翠羽，落在人间与风舞。",
      "风休不归谁作主，此郎拾取装金缕。",
      "郎家主妇爱且怜，系向裙腰同出处。",
      "朝来邻里偶经过，方朔邹枚争欲睹。",
      "主人重客苦留连，急走钿车令去取。",
      "酒巡未匝掩閤扉，忽已闻归报鹦鹉。",
      "重匀朱粉临镜台，促息不停催出户。",
      "正抱琵琶稳系绦，辊作轻雷拢作雨。",
      "自解弹成啄木声，岂唯能写胡人语。",
      "醉眼流波入鬓时，弦慢邀郎紧弦柱。",
      "身柔柱涩郎力微，欲倩傍人频顾主。",
      "主何磊落风味多，就请上宾无不许。",
      "相疏情远谁称渠，画拨当胸客当去。"
    ]
  },
  {
    "id": "2e89e42025f58f67db6d0bbae4c6b9a1",
    "title": "拟咏怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西北有龙渊，东南有天池。",
      "天池鸟名鹏，昔在北溟嬉。",
      "龙能安故渊，变化不可知。",
      "岂效彼运徒，翼如浮云垂。",
      "荒淫启朱宫，道德处茅茨。",
      "何为后世士，常以尼父悲。"
    ]
  },
  {
    "id": "2e89e42025f58f678024a0d5ca9fd031",
    "title": "送河阳通判张寺丞从富公辟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "张公爱神锷，佩服近玉麟。",
      "又拭华阴土，光彩一以新。",
      "百里无恶兽，千里无冤人。",
      "今朝欲何之，去去延平津。",
      "应当出匣飞，腾波决秋旻。"
    ]
  },
  {
    "id": "2e89e42025f58f67e56461f509d67fa5",
    "title": "送淮南转运李学士君锡",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "王都重兵廪，命使总八方。",
      "淮南舟车冲，三楚笼利长。",
      "惟时有才彦，数计等桑羊。",
      "八月赐诏行，朱旆插大航。",
      "汴湍入秋涨，东鼓下镗镗。",
      "今日发大梁，明朝过睢阳。",
      "睢阳授经地，父老认道旁。",
      "同业八十人，或贵或为郎。",
      "先生殁大官，弟子无荷囊。",
      "乃知诗书传，要在明三纲。",
      "隋末闻仲淹，来学去佐唐。",
      "唐初称名臣，鲜及杜与房。",
      "亲见慕义人，专门起辉光。",
      "我闻房杜流，已显惟王张。",
      "云汉几万里，星宇争耀芒。",
      "归来立螭头，莫爱鱼稻乡。"
    ]
  },
  {
    "id": "2e89e42025f58f67d42eee49a3a23690",
    "title": "重送杨明叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君将会稽去，旧迹可以嬉。",
      "予因状其美，赠子临路岐。",
      "子不以为乐，但愿有以规。",
      "噫吾岂无说，畏子未及裨。",
      "既求不语子，吾曷忍子欺。",
      "前年子渡淮，夜泊洪泽湄。",
      "有鬼称使者，来告风波期。",
      "子时再拜谢，乃被邻船嗤。",
      "逡巡鬼复至，复附船家儿。",
      "怒彼慢嗤士，明当使惊危。",
      "船儿傍舷回，走若一足夔。",
      "翌日各解舟，出浦风动旗。",
      "子独乘安流，彼受横浪吹。",
      "此事非子传，焉得他人知。",
      "昨逢令弟蕴，备述果不疑。",
      "越俗素重鬼，慎勿启其私。",
      "子口有仁义，子腹有书诗。",
      "子尝谈王道，怪语固未宜。",
      "近闻苏才翁，问子辟者谁。",
      "得非外戚侯，子怒已竖眉。",
      "今我傥得罪，甘与苏同之。"
    ]
  },
  {
    "id": "2e89e42025f58f6731d530beb43cb8a0",
    "title": "送张子野屯田知渝州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "旧居苕溪上，久客咸阳东。",
      "归来得虎符，驰马向巴中。",
      "歌将听巴人，舞欲教渝童。",
      "况尝善秦声，乐彼渝人风。",
      "忠州白使君，竹枝辞颇工。",
      "行当继其美，贡葛勿匆匆。"
    ]
  },
  {
    "id": "2e89e42025f58f678518d147eeb39d98",
    "title": "送杨子充",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "家近古临邛，闻多木兰树。",
      "其人袭芳馨，乃有相如赋。",
      "成名三十年，始见列鸳鹭。",
      "出为资阳长，秋鬓已点素。",
      "天子爱黔黎，归与蜀民谕。",
      "当时同洛阳，过半作丘墓。",
      "屈指今所存，无如君最故。",
      "唯酒可饯行，不饮车空驻。"
    ]
  },
  {
    "id": "2e89e42025f58f6747cd8f87056cae83",
    "title": "送司马学士君实通判郓州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君家世典史，君复续祖为。",
      "兰台未成书，汶阳从已知。",
      "将行我何赠，一诵溪堂诗。",
      "闻彼多蒲鱼，可助鼎与卮。",
      "在昔阮嗣宗，初赴东平时。",
      "醉扶乘蹇驴，图画犹可披。",
      "今见国门外，徒驭不驱驰。",
      "十里马一歇，五里车一脂。",
      "不得同雁群，相送过寒陂。"
    ]
  },
  {
    "id": "2e89e42025f58f67857ab116ae00aa57",
    "title": "送陈",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "韶州使君行，请问韶石名。",
      "传闻古帝舜，石上奏九成。",
      "凤皇为之下，朱鸟不复鸣。",
      "旧祠亡玉琯，四序安得平。",
      "至今南方热，腊月裘服轻。",
      "事外共废酒，曲江风物清。"
    ]
  },
  {
    "id": "2e89e42025f58f6759739c420839a5ae",
    "title": "大愚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "大愚不量能，品藻辄己出。",
      "朝以轲为同，暮以丘为匹。",
      "其人岂鹰雀，鸠鸽化五日。",
      "指鹿危二世，师歆造新室。",
      "虽云诈力尚，终自殒斧锧。"
    ]
  },
  {
    "id": "2e89e42025f58f67a31f258f92f130dd",
    "title": "送孙应之推官赴郓州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "重别心意衰，轻别心意壮。",
      "行车将渐遥，依依独长望。",
      "晚风生微寒，脱叶飞汶上。",
      "何当发谈笑，把酒半郁盎。"
    ]
  },
  {
    "id": "2e89e42025f58f67f7a774ea213398b6",
    "title": "宁陵阻风雨寄都下亲旧",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昼夜风不止，寒树嚎未休。",
      "人言雨杀风，雨急风未柔。",
      "独扶慈母丧，泪与河水流。",
      "河水有冬竭，泪泉长在眸。",
      "予生五十二，再解官居忧。",
      "昨者母疾亟，骨肉相聚愁。",
      "橐中无一钱，缓急何可求。",
      "母当临终时，嘱我贫莫羞。",
      "随宜具棺敛，厚贷压人头。",
      "死事定无益，生偿且无由。",
      "泣涕听母言，心肠如剜钩。",
      "小子虽不令，长养恩曷酬。",
      "旦夕期速平，后事勿预谋。",
      "愿母强药食，更延百千秋。",
      "固云莫望我，我魂已飞游。",
      "语毕忽奄逝，抚膺呼裂喉。",
      "未能一物备，迷乱将安投。",
      "艰窘见风义，乃有令朋俦。",
      "致赙或钱帛，最力李与刘。",
      "禁省及石渠，奠助日不周。",
      "裴杨乞铭盖，文篆古复遒。",
      "潭饶两大舰，朝索暮泛浮。",
      "哀怜荷君子，才德惭未修。",
      "三日违大梁，两宿此迟留。",
      "聊书同些挽，试托楚人讴。"
    ]
  },
  {
    "id": "2e89e42025f58f673f1fed5de11f0171",
    "title": "新霜感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前日衣上露，今日衣上霜。",
      "我母魂何之，膏火麋我肠。",
      "隔棺三寸地，如在万里乡。",
      "嚎呼不闻声，饮食空置傍。",
      "昔时忧我寒，缝衣纫线长。",
      "线长必絮厚，要与风霜当。",
      "又每恐我饥，羹臛自调尝。",
      "此身内外间，莫得顷刻忘。",
      "举衣不忍著，举箸不下吭。",
      "一念百感生，欲问天苍苍。"
    ]
  },
  {
    "id": "2e89e42025f58f67d299ba78e33eae61",
    "title": "淮阴侯庙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "韩信未遇时，忍饥坐垂钓。",
      "归来淮阴市，又复逢恶少。",
      "使之出胯下，一市皆大笑。",
      "龙蛇忽云腾，蛭螾岂能料。",
      "亡命乃为将，出奇还破赵。",
      "用兵不患多，所向孰敢摽。",
      "功名塞天地，剪刈等蒿藋。",
      "于今千百年，水上见孤庙。",
      "鹭衔葭下鱼，相呼尚鸣叫。",
      "高皇四海平，有酒不共釂。",
      "古来称英雄，去就可以照。"
    ]
  },
  {
    "id": "2e89e42025f58f6773deaa74295bfef4",
    "title": "许发运待制见过夜话",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "许公运国储，岁入六百万。",
      "上莫究所来，下莫有剥怨。",
      "十年无纤乏，功利潜亦建。",
      "昨除侍从官，聊为磨世钝。",
      "比于以舌得，此岂愧物论。",
      "较量多少间，未足数刘晏。",
      "大计苟窘费，曷不使预算。",
      "欲倍即能倍，但勿惑谤讪。",
      "扰民可以夺，食官可以窜。",
      "要付与权衡，一切出果断。",
      "呜呼任智力，长短固有限。",
      "制财犹制兵，太甚则生乱。",
      "公譬淮阴侯，多多有益办。",
      "我今听其谈，夜去为扼腕。",
      "书之俟采诗，咨访不可缓。"
    ]
  },
  {
    "id": "2e89e42025f58f677cb9a1d210f3379e",
    "title": "登泰山日观峰",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "晨登日观峰，海水黄金镕。",
      "浴出车轮光，随天行无踪。",
      "正视刺我目，攒集如剑锋。",
      "照曜万物兴，磨灭万物凶。",
      "草木既无命，必闻石间松。",
      "当时一避雨，安得大夫封。",
      "人而苟不遇，抱简诵六龙。"
    ]
  },
  {
    "id": "2e89e42025f58f675429581eabfbabae",
    "title": "重过瓜步山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "魏武败忘归，孤军处山顶。",
      "虽邻江上浦，凿岩山巅井。",
      "岂是欲劳兵，防患在萌颖。",
      "我昔常登临，徘徊爱晴景。",
      "片雨西北来，风雷变俄顷。",
      "疾行下危磴，屦脱不及整。",
      "沾濡入舟中，幼子喜抱颈。",
      "问我适何之，衣湿不太冷。",
      "昨暮泊其阳，月黑夜正永。",
      "雁从沙际鸣，旅枕自耿耿。",
      "平明夹橹去，庙树耸寒岭。",
      "举首生白云，飘摇水中影。"
    ]
  },
  {
    "id": "2e89e42025f58f672c43fd692dd0af23",
    "title": "发长芦江口",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "篙师柂工相整衣，龙女庙中来宰豨。",
      "野祝击鼓降神语，老鸦衔肉上树飞。",
      "长江无风平似削，两橹夹舸行将归。",
      "南国山川都不改，伤心慈姥旧时矶。"
    ]
  },
  {
    "id": "2e89e42025f58f676aad82ca61d37946",
    "title": "龙女祠祈顺风",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "龙母龙相依，风云随所变。舟人请予往，出庙旗脚转。",
      "旗指西南归，飞帆疾流电。长芦江口发平明，白鹭洲前已朝膳。",
      "竹根杯珓不欺人，世间然诺空当面。"
    ]
  },
  {
    "id": "2e89e42025f58f6797c4d64381c8c34f",
    "title": "西施",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "溅溅溪流散，苒苒石发开。",
      "一朝辞浣沙，去上姑苏台。",
      "歌舞学未稳，越兵俄已来。",
      "门上子胥目，吴人岂不哀。",
      "层宫有麋鹿，朱颜为土灰。",
      "水边同时伴，贫贱犹摘梅。",
      "食梅莫厌酸，祸福不我猜。"
    ]
  },
  {
    "id": "2e89e42025f58f67bc189d76a349ba75",
    "title": "闵冢",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "盗发广陵冢，及扉开石枢。",
      "中环走彻道，高阔可通车。",
      "五尺铜铸人，执兵冠服朱。",
      "壁石刻位号，列侍幽宫隅。",
      "殿将将军属，侍郎常侍俱。",
      "启棺见其尸，鬓斑颜未渝。",
      "白璧十双藉，云母一尺铺。",
      "黄金塞耳鼻，千岁不腐枯。",
      "生为贵与富，死与人未殊。",
      "后世逢暴祸，虽久将焉如。",
      "尧舜及周孔，岂不固形躯。"
    ]
  },
  {
    "id": "2e89e42025f58f67c492db0ac9903fae",
    "title": "雪中发江宁浦至采石",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "泊舟斫枯葭，歊火爇岸傍。",
      "冒岭云冥蒙，漫江雪飞扬。",
      "拖冰修网涩，出水朱鬐僵。",
      "旷然起远怀，风旗转危樯。",
      "千帆共辞浦，搀错逆水翔。",
      "落星始前瞻，瞬目已后相。",
      "鲚鱼何时来，杨花吹茫茫。",
      "沙草不可辨，雁立知汀长。",
      "山头化石妇，忽变素质光。",
      "岂复愿闻笛，莫逢桓野王。"
    ]
  },
  {
    "id": "2e89e42025f58f6737b2cc9b5bfea15c",
    "title": "效阮步兵一日复一日",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一日复一日，一朝复一昏。",
      "来新去成故，俯仰变凉温。",
      "有贵则有贱，未若贱常存。",
      "骍牛慕孤㹠，黄犬悲东门。",
      "祸福相为基，损益不复言。",
      "吾祖入吴市，应龙非伏辕。"
    ]
  },
  {
    "id": "2e89e42025f58f67c12fa977158c6f4f",
    "title": "阻风宿大信口",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东梁如印蚕，西梁如游鱼。",
      "二山夹大江，早暮潮吸嘘。",
      "解舟辞姑熟，速欲还吾庐。",
      "风逆未可前，泊浦近烟墟。",
      "波中事网罟，乘月多夜挐。",
      "冰滩聚鸣雁，霜葭正疏疏。",
      "是时昴毕中，旷渺天地虚。",
      "静坐人已眠，我虑久洗如。",
      "自起取美酒，独酌邀蟾蜍。",
      "蟾蜍射白光，入盏亦踌蹰。",
      "醉来不解舞，欲揽常娥袪。",
      "昔对谪仙人，此意复在予。",
      "既醒裂尺素，立作数行书。",
      "寄与青山冢，精灵其有诸。"
    ]
  },
  {
    "id": "2e89e42025f58f672139ded7d6d0a222",
    "title": "读吴正仲重台梅花诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚梅何多叶，缥蒂攒琼瑰。",
      "常惜岁景尽，每先春风开。",
      "龙沙雪为友，青女霜作媒。",
      "托根迩庙堂，结子助鼎鼒。",
      "吴侯本吴人，笔力高崔嵬。",
      "但咏同姓木，予非梁栋材。"
    ]
  },
  {
    "id": "2e89e42025f58f67c8918448955cff7c",
    "title": "正仲见赠依韵和答",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "平生好书诗，一意在抱椠。",
      "既无鈌云剑，身世遭黮黭。",
      "耻游公相门，甘自守恬淡。",
      "妻孥每寒饥，内愧剧剜憯。",
      "时赖二三友，乞米慰穷惨。",
      "虽然情怀恶，亦未废诵览。",
      "如负会稽辱，欲雪效尝胆。",
      "作文持与人，百不得一颔。",
      "圣犹嗜好殊，独取菖蒲歜。",
      "我愚希六义，将使鬼神感。",
      "譬彼捕长黥，区区只持窨。",
      "青天挂虹霓，踊跂不可揽。",
      "太华五千仞，妄学巨灵撼。",
      "幸且同蛙黾，近乐在井坎。",
      "苍发况种种，存非卫髦髧。",
      "吴侯琅玕姿，而来视乱菼。",
      "凤皇五色毛，曷羡未翅蝻。",
      "染夏有正采，安用此浅黪。",
      "乃知叔度陂，万顷见澄澹。",
      "孟轲患为师，薄劣亦何敢。"
    ]
  },
  {
    "id": "2e89e42025f58f677afa797e0916ae6e",
    "title": "正仲往灵济庙观重台梅",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "玉盘叠捧溪女归，鱼鳞作室待水婓。",
      "竹间山鬼入夜啼，古庙久闭谁启扉。",
      "屈原憔悴江之圻，芙蓉木兰托兴微。",
      "贾谊未召绛灌挤，香草嘉禾徒菲菲。",
      "曾无半辞助诃讥，国风幸赖相因依。"
    ]
  },
  {
    "id": "2e89e42025f58f672864f719a6d8bc6c",
    "title": "尝正仲所遗拨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "屈原自著渔父篇，餔糟不及渔父贤。",
      "世无功名多浪死，刘伶阮籍于今传。",
      "迩来独酌邀明月，唯有青山李谪仙。",
      "谪仙殁后几百年，市楼日沽千万钱。",
      "沉湎岂少当道眠，文字不见空月圆。",
      "吴均之孙何我怜，双壶贮醅持置前。",
      "岂乏阮李诗与瘨，浅饮强对春风妍。"
    ]
  },
  {
    "id": "2e89e42025f58f6786f8e97fcca8b84d",
    "title": "和真上人万松亭虎窥泉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南冈新路平，东岭新亭成。",
      "岭上松万株，岭下泉一泓。",
      "松未龙鳞老，泉曾虎迹行。",
      "虎去岂不渴，松今岂不生。",
      "泉无百尺绳，安见甘与清。",
      "松无百岁人，安见千丈荣。",
      "道人能喻道，莫使世人惊。",
      "我来开醉眼，不似阮步兵。"
    ]
  },
  {
    "id": "2e89e42025f58f678ed5656f6150cf1f",
    "title": "种碧映山红于新坟",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "年年杜鹃啼，口滴枝上赤。",
      "今同苌弘血，三岁化为碧。",
      "因移新冢傍，颜色照松柏。"
    ]
  },
  {
    "id": "2e89e42025f58f67947ec3973a2d6b3a",
    "title": "邵郎中姑苏园亭",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "公爱乐天池上篇，买池十亩皆种莲。",
      "薄城万竿竹㛹娟，藤缆系桥青板船。",
      "折腰大菱不直钱，鵁鶄鸂鶒沙际眠。",
      "水从太湖根底穿，月出洞庭山上圆。",
      "公归与客相留连，秋风鹤唳春杜鹃。",
      "班鲈斫脍红缕鲜，紫豉煮莼香味全。",
      "我思白傅在三川，吴船虽有吴馔偏。",
      "当时九老各华颠，裴令来过吟复联。",
      "至今怪石存旧镌，七叶树荫黄金田。",
      "羡公有子胜昔贤，高门通车千万年。"
    ]
  },
  {
    "id": "2e89e42025f58f67eed053a6176d40c7",
    "title": "梦后得宋中道书",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "宵梦宋子语，昼得宋子书。",
      "书意与梦语，曾不异往初。",
      "昔我遭家难，逢子亦在庐。",
      "我南君大梁，千里非隔疏。",
      "念处天地中，天地犹一车。",
      "日月为两毂，星辰随徐徐。",
      "昼夜转不已，载之将焉如。",
      "冉冉趋死乡，万古曾无馀。",
      "其间乃有梦，觉实梦何虚。",
      "何虚亦何实，及尽皆同墟。",
      "身世既若此，合离休叹诸。"
    ]
  },
  {
    "id": "2e89e42025f58f67f74561d584a5ae3e",
    "title": "雨燕",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "雨燕去还来，衔虫为雏食。",
      "雄雌湿已倦，梁栋冷并息。",
      "缘础蚍蜉群，拾馂蜻蜓翼。",
      "谷粟满京囷，任从黄雀得。"
    ]
  },
  {
    "id": "2e89e42025f58f67aa046a444ebf6e70",
    "title": "夏虫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "物久必自化，化之犹骞腾。",
      "当看厕中蛆，去作盘上蝇。",
      "飞声既混鸡，敛迹何疑冰。",
      "寄言漆园吏，已知鹍与鹏。"
    ]
  },
  {
    "id": "2e89e42025f58f67191ff9cdb8d1a55e",
    "title": "秋风篇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋风白虎嘷，长庚光如刀。",
      "水源缩窍穴，木根潜脂膏。",
      "啄实已细毳，啮枯皆竖毛。",
      "鬼啼竹篱梢，月黑为朋曹。",
      "小儿莫畏声，破管偶值遭。",
      "挂掇青红蕡，拆剖皱刺韬。",
      "熟坠存虚房，瘦敛由失薅。",
      "西吹几万里，乃起东海涛。",
      "衡舂困龟鱼，白沫丘岳高。",
      "原扬烂屋茅，岸裂枞船篙。",
      "贫门易𦵧藉，远游难撑操。",
      "驱云失巫宫，迸雨入楚壕。",
      "搅空神兵发，穿窟乖龙逃。",
      "唯恐五色石，女娲补不牢。",
      "摆落缺西北，赤子何熬熬。",
      "常娥近天箕，学簸不学溞。",
      "欲使糠秕尽，撼死千岁桃。",
      "王母不敢诉，倚日黄人豪。",
      "自与穆天子，终朝醉酕醄。",
      "后得汉武帝，述以再种劳。",
      "因之来横汾，作辞心切忉。"
    ]
  },
  {
    "id": "2e89e42025f58f670a6e040d646a47e5",
    "title": "秋雨篇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秋雨一向不解休，连昏接晨终穷秋。梅生不量仰天问，神官夜梦言语周。",
      "日月是天之两目，忽然生瞖无药瘳。只知泪滴为赤子，赤子岂误天公忧。",
      "天公哭𩅨𩅨，洒涕落九州。地祇不敢安，泥潦已没头。",
      "乃因从容诘神官，后稷今在帝所不。从前后稷知稼穑，曾以筋力亲田畴。",
      "曷不告帝且辍泣，九谷正熟容其收。早时不泣此时泣，忧民欲活反扼喉。",
      "神官发怒髭奋虬，下士小臣安预谋。恐然惊觉汗交流，树上已听呼雌鸠。"
    ]
  },
  {
    "id": "2e89e42025f58f675bf001c5070c4fac",
    "title": "中秋月下怀永叔",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "有朋无明月，秉烛光强致。",
      "有月无乐朋，独醉颜易醉。",
      "往年过广陵，公欣来我值。",
      "期玩秋蟾圆，静扫庭下地。",
      "复邀高阳公，剩作诗准备。",
      "特特乃多违，后池风雨至。",
      "一夜看石屏，怛吟无逸气。",
      "今宵皓如昼，千里嗟离异。",
      "固知理难并，把酒遥相寄。"
    ]
  },
  {
    "id": "2e89e42025f58f6788bf8a23d2329398",
    "title": "九日陪京东马殿院会叠嶂楼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁言天去远，山上有楼台。",
      "峰色引溪色，共入茱萸杯。",
      "行当登泰山，云扫日月开。",
      "柏乌与城乌，两处休鸣哀。"
    ]
  },
  {
    "id": "2e89e42025f58f679ab489aae67db877",
    "title": "酒病自责呈马施二公",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "李白死宣城，杜甫死耒阳。",
      "二子以酒败，千古留文章。",
      "我无文章留，何可事杯觞。",
      "况承先子戒，宜不著口尝。",
      "昔闻有田窦，以此相灭亡。",
      "礼饮不在多，欢饮不在荒。",
      "二公方逢时，安得入醉乡。"
    ]
  },
  {
    "id": "2e89e42025f58f678ca3f2e19190aee6",
    "title": "宣城马御史酒阑一夕而西因以寄之御史尝留老马与予仆",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三更醉下陵阳峰，平明溪上去无踪。",
      "叉牙铁锁谩横绝，湿橹不惊潭底龙。",
      "断肠吴姬指如笋，欲剥玉棐将何从。",
      "短翎水鸭飞不远，那经细雨山重重。",
      "却顾旧埒老病马，尘沙历尽空龙钟。"
    ]
  },
  {
    "id": "2e89e42025f58f67b8e588b4bf93d0c9",
    "title": "咏怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "西方有鸟鼠，生死同穴居。",
      "物理固不测，孰言飞走殊。",
      "雄雌岂相匹，饮啄岂相须。",
      "一为枝上鸣，一为莽下趋。",
      "苟合而异向，世道当何如。"
    ]
  },
  {
    "id": "2e89e42025f58f676c73a750b95fce9d",
    "title": "答冲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "经月不出户，堂上多绿苔。",
      "忽有方外客，衣披稻畦来。",
      "来从青山下，手把纨素裁。",
      "笔草数行字，瘦蛇起春雷。",
      "渴墨未散雾，屈角麟欲开。",
      "装为两大轴，置我并琼瑰。",
      "懒瞋长须奴，挂壁不扫埃。",
      "智永与怀素，其名久崔嵬。",
      "师今继此学，入神在徘徊。",
      "未料辄以我，便比和羹梅。",
      "我心常苦酸，得姓何可能。"
    ]
  },
  {
    "id": "2e89e42025f58f6799e41a6930a2329e",
    "title": "读吴季野芝草篇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "阮生存咏怀，美彼曜朱堂。",
      "一荣不复枯，五色异众芳。",
      "众芳发朝露，俄以敛夕阳。",
      "丹茎起瓦砾，又匪媚栋梁。",
      "此禀由至和，君子要有常。"
    ]
  },
  {
    "id": "2e89e42025f58f672849a2c03c2b3e76",
    "title": "送吴季野",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "赠言必有规，无规固无言。",
      "强言苟无补，何异秋虫喧。",
      "君行蜀道难，不厌治轻轩。",
      "母殁未归土，女长未出门。",
      "谁能力为此，劳苦游墙藩。"
    ]
  },
  {
    "id": "2e89e42025f58f671b6d79cb5491d637",
    "title": "篱上牵牛花",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚女雾露中，篱上摘牵牛。",
      "花蔓相连延，星宿光未收。",
      "采之一何早，日出颜色休。",
      "持置梅卤间，染姜奉盘羞。",
      "烂如珊瑚枝，恼翁牙齿柔。",
      "齿柔不能食，粱肉坐为雠。"
    ]
  },
  {
    "id": "2e89e42025f58f674d36092509dc74a7",
    "title": "吴正仲同诸宾泛舟归池上",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "轻舟与客归，竹下闲棋局。",
      "煮鲎吴味新，篘醪楚酿熟。",
      "风吹山雨来，冷射肤生粟。",
      "醉昏笑语同，不看西斋录。"
    ]
  },
  {
    "id": "2e89e42025f58f67b8e588b4b8a7b033",
    "title": "咏怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一身头面间，所用盖有长。",
      "两耳主于聪，两目主于光。",
      "维鼻主于嗅，维舌主于尝。",
      "以耳辨黑白，以目分宫商。",
      "以鼻识酸咸，以舌闻嗅香。",
      "各各反尔用，安得无悲伤。",
      "此能而兼彼，自劳由不量。",
      "寄言世上人，欣欣蹈其常。"
    ]
  },
  {
    "id": "2e89e42025f58f67b8e588b4f241b218",
    "title": "咏怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "东方有野父，禳田一豚蹄。",
      "复操一盂酒，祝谷满吾栖。",
      "百金请救兵，所欲奢所赍。",
      "彼何滑稽生，仰天独笑齐。"
    ]
  },
  {
    "id": "2e89e42025f58f67b8e588b44e2ab570",
    "title": "咏怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "自余居田里，未免病与贫。",
      "常把神农书，每以药物亲。",
      "处方犹持法，义比君使臣。",
      "但恨无馀资，岂及疗我邻。",
      "笔头不中书，聊可备急人。",
      "昨日除吏来，吾邦为长民。",
      "欲溺复燃灰，败笔前已陈。"
    ]
  },
  {
    "id": "2e89e42025f58f67b8e588b405995321",
    "title": "咏怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "风驱暴雨来，雷声出云背。",
      "若决千仞溪，追奔下天铠。",
      "堂堂亚夫军，吴楚不足碎。",
      "旱气沃原田，烦蒸洗阛阓。",
      "深料生注射，聚沫犹壅碍。",
      "青葱草树鲜，断殁虹霓在。",
      "向晚留霁晖，天容染新黛。"
    ]
  },
  {
    "id": "2e89e42025f58f67e4b9dcbbbe64ec38",
    "title": "送毛秘校罢",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "良骥不必大，腾羁已超迈。",
      "良弓不待寒，调弦自劲快。",
      "宣城古大邑，听讼易聋聩。",
      "君能抉其塞，宰与民共赖。",
      "自当割鸡用，刃必无钝败。",
      "尝闻开元时，令长多赐戒。",
      "戒石今尚存，世异事不背。",
      "以此赠行行，无酒勿我怪。"
    ]
  },
  {
    "id": "2e89e42025f58f675d2694ff53070406",
    "title": "鸭脚子",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "魏帝昧远图，于吴求斗鸭。",
      "乃为吴人料，重玩志已陕。",
      "江南有嘉树，修耸入天插。",
      "叶如栏边迹，子剥杏中甲。",
      "持之奉汉宫，百果不相压。",
      "非甘复非酸，淡苦众所狎。",
      "千里竞赍贡，何异贵争啑。"
    ]
  },
  {
    "id": "2e89e42025f58f6709e82f714c86e8df",
    "title": "八月十五日夜东轩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "隔竹已见月，清光度溪来。",
      "移影上素壁，与我相徘徊。",
      "是夜正中秋，天地雾露开。",
      "人疑玉兔出，药仵不生埃。",
      "嫦娥倚冰轮，艳色若自媒。",
      "他夕岂不好，物意为之摧。"
    ]
  },
  {
    "id": "2e89e42025f58f6773c8821deda856b8",
    "title": "送杨辩青州司理",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "儒者服褒衣，气志轻王公。",
      "一落该网中，折节长俯躬。",
      "山东多豪士，片言不可穷。",
      "青土饶嘉枣，无以人钝蒙。",
      "彼知南楚轻，强始必弱终。",
      "矫志合其情，乃是吾徒通。",
      "行当问友生，为我举杯空。"
    ]
  },
  {
    "id": "2e89e42025f58f67efda01b9214cec8d",
    "title": "游隐静山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "心存名山久，积岁未及游。",
      "将过值风雨，路不通马牛。",
      "丁壮四五人，篮舆时更休。",
      "转谷逢烟火，下隰多田畴。",
      "偃穟黄压亩，刈麻东盈丘。",
      "始觉山门深，长松如腾虬。",
      "直上百馀尺，苍髯叶修修。",
      "五峰迎人来，冷逼台殿秋。",
      "石泉出云中，引入舍下流。",
      "缘源至岩口，岩底鱼可钩。",
      "天昏碧溪去，果熟青猿偷。",
      "草树不尽识，自起诗人羞。",
      "溅溅涧水浅，苒苒菖蒲稠。",
      "菖蒲花已晚，菖蒲茸尚柔。",
      "灵根采九节，试共野僧求。",
      "逡巡能致之，衰疾无甚忧。",
      "昔闻有释子，渡江用杯浮。",
      "栖心向兹地，埋骨在林陬。",
      "驳阴漏斜光，徒欲穷巅幽。",
      "夜还南陵郭，几落猛虎喉。"
    ]
  },
  {
    "id": "2e89e42025f58f674e5736f9fef8dd50",
    "title": "路咏",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "五里十里销磨尽，千蹄万蹄来往踪。",
      "古今不是不经历，踏破青山重复重。"
    ]
  },
  {
    "id": "2e89e42025f58f674bf64fb2847a88c0",
    "title": "次韵和吴正仲以予往南陵见寄兼惠新酝早蟹",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我念仲氏疾，走毂不暇膏。",
      "久处田园闲，风日惯犯冒。",
      "暮过春谷溪，亭长或前劳。",
      "乃心在手足，岂得事请造。",
      "邑僚相哀怜，曾未曰简傲。",
      "朝夕论药品，况是素所好。",
      "颇能识精粗，固靡穷突奥。",
      "吾亲日倚户，西首只待报。",
      "不知羸苶剧，饮饵须谕导。",
      "既平忧已宽，胜境思一到。",
      "原田经秋霖，步履畏宿潦。",
      "山中趣多幽，松下净不扫。",
      "言归尚泥涂，云绽喜暂曝。",
      "还将奉谈笑，近已逢问耗。",
      "入门得寄诗，欲览整白帽。",
      "酒壶及霜蟹，致酿知谈操。",
      "岂同里中俗，唯罪往不告。",
      "醉来夜挥毫，明月为绝倒。"
    ]
  },
  {
    "id": "2e89e42025f58f6739a7a0f443653eed",
    "title": "送李南玉",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "小人贫于资，君子贫于时。",
      "小人富于货，君子富于辞。",
      "贫虽同寒饥，富不同路岐。",
      "彼富殁则已，此富名不移。",
      "丈夫事百变，未死安可期。",
      "明明趋财利，莫恤前人嗤。",
      "举家如春蚕，仰食不可迟。",
      "况念宿债窘，何愧贱士为。",
      "买臣尝负薪，相如犹涤卮。",
      "君思此二人，信吾言不欺。",
      "迩者有赵壹，穷愤自兴诗。",
      "乘骥抱美玉，乐与和未知。",
      "古来鲜逢遇，后世无苦悲。"
    ]
  },
  {
    "id": "2e89e42025f58f67c8e6bba0da740ff0",
    "title": "潘歙州话庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "潘侯话庐山，落落尤可伏。",
      "初云江上来，远见云中瀑。",
      "舍舟到云外，观瀑已岩麓。",
      "往往逢平田，攒攒爱深木。",
      "竹门悬径微，源水阴藤覆。",
      "坐石浸两骹，炎肤起芒粟。",
      "夕阳穿万峰，高下相出缩。",
      "寻常杳不分，但被烟岚畜。",
      "绝顶水底花，开谢向渊腹。",
      "风力岂能加，日气岂能𣋉。",
      "揽之不可得，滴沥空在掬。",
      "夜昏投僧居，孤灯望溪曲。",
      "忽闻清磬音，渐近幽林屋。",
      "止侯休多谈，已满我心目。",
      "怀游二十年，梦寐今固熟。",
      "何当借轻舠，一往如飞鹜。"
    ]
  },
  {
    "id": "2e89e42025f58f67f3bc1d4d8906fe8e",
    "title": "秋日村行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "溪雾昼又收，山村夜初晦。",
      "饥禽来往飞，远树清红碎。",
      "原上楚牛童，屋头吴妇碓。",
      "鸡肥酒已熟，野老邀同辈。"
    ]
  },
  {
    "id": "2e89e42025f58f67c3975abff0ee2c36",
    "title": "送潘歙州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一见新安守，便若新安江。",
      "洞澈物不隔，演漾心所降。",
      "远指治所山，已入邻斋窗。",
      "捧舆登南岭，策马怀旧邦。",
      "养亲将为寿，倾甘抱玉缸。",
      "观军将劳士，脔肥堆羊腔。",
      "下车谈诗书，上世拥旄幢。",
      "勿窥渊游鳞，无吠夜惊尨。",
      "他日闻课第，天下谁能双。"
    ]
  },
  {
    "id": "2e89e42025f58f67e2e7ce376153bbb4",
    "title": "马都官行之惠黄柑荔枝醋壶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "染霜胡甘熟，烘日荔枝美。",
      "橘柚未为精，葡萄安可拟。",
      "郭生始能赞，魏文何谬比。",
      "二果皆世珍，乃遗及贱士。",
      "而复副醇䤈，或乞自诸己。",
      "岂唯享远味，终得为直矣。"
    ]
  },
  {
    "id": "2e89e42025f58f6725d88cc24b8263b3",
    "title": "新安潘侯将行约游山门寺予以泞淖遂止因为诗以见怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "苍山自为门，呀豁异镌镵。",
      "路通石壁尽，潦起田穟陷。",
      "傍岭有结庐，潜潭净于鉴。",
      "闻之固欲往，久雨湿泥泥。",
      "莫陪太守车，然诺岂诳赚。",
      "遥遥桥上去，望望马犹站。",
      "畏滑不肯行，非关惜鞯䪌。"
    ]
  },
  {
    "id": "2e89e42025f58f6705562de43aab6dbe",
    "title": "依韵自和送诗寄潘歙州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "潘侯擅诗笔，五色神授江。",
      "世家有大勋，佐舜同厖降。",
      "子孙逢太平，少小事书窗。",
      "源流本慷慨，吐论皆经邦。",
      "量犹函牛鼎，吾徒愧罂缸。",
      "开口必典实，省腹唯空腔。",
      "作者过我门，应笑无戟幢。",
      "穷老在弊庐，何异守户尨。",
      "有心希买交，白璧无一双。"
    ]
  },
  {
    "id": "2e89e42025f58f673c37f83600309fa8",
    "title": "避为师依韵答李献甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "蛟龙养鬐鬣，当在浩浩浔。",
      "虎豹养文采，当在巍巍岑。",
      "我无太山高，我无沧海深。",
      "斗水与堆阜，恐未慰此心。"
    ]
  },
  {
    "id": "2e89e42025f58f67fe981980a1e774ef",
    "title": "送李逢原",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "祢衡负其才，沉没鹦鹉洲。",
      "李白负其才，飘落沧江头。",
      "后亦多效此，才薄空羁囚。",
      "文章本济时，反不能自周。",
      "吾尝戒吾曹，慎勿异尔流。",
      "臧仓毁孟轲，桓魋迫圣丘。",
      "虽云推之天，未免皇皇求。",
      "吾今重子学，无力荐公侯。",
      "行当思吾言，非教子佞柔。"
    ]
  },
  {
    "id": "2e89e42025f58f6767d43da2d3ccbbe7",
    "title": "黄国博遗银鱼乾二百枚",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乾若会稽笋，色比荆州银。",
      "熟宜煨栗火，饮助拥炉人。",
      "低阴欲飞雪，酒微生颊热。",
      "海上使方来，多饟不为餮。"
    ]
  },
  {
    "id": "2e89e42025f58f67e19f7a4b2813e583",
    "title": "三和寄潘歙州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔固闻陆海，今复有潘江。",
      "文章吞时英，光芒瞻星降。",
      "如游太室阳，仰见玉女窗。",
      "高才生大国，试政来远邦。",
      "道傍一相顾，冰壶临瓦缸。",
      "逸骥美丰肉，老䍽惭瘦腔。",
      "藻咏答下俚，玉铃锵宝幢。",
      "寻言不悟言，自笑趁块尨。",
      "终知将门豪，射雕常贯双。"
    ]
  },
  {
    "id": "2e89e42025f58f67a7e492088b42cb89",
    "title": "送天台李令庭芝",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吾闻天台久，未见天台状。",
      "去海知几里，去天知几丈。",
      "峰岭隐与出，岩壑背与向。",
      "云雷反在下，泉瀑反在上。",
      "幽深无穷窥，杳渺无穷望。",
      "至险可悸慄，至怪可骇丧。",
      "石桥弯长弓，跨绝弦未放。",
      "当时白道猷，平步入青嶂。",
      "去为六百石，亦见志所尚。",
      "子欲广异闻，可以一寻访。"
    ]
  },
  {
    "id": "2e89e42025f58f67e519c898c50ab752",
    "title": "李令将行返遗以茶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "宏词郎，姑苏住，千千蚨母丝绳度。",
      "谁将为寿不肯收，上马慨然如脱兔。",
      "独持茶丳过江来，已把赠人空手去。",
      "雨雪绥绥出楚关，我无鲁酒徒相顾。"
    ]
  },
  {
    "id": "2e89e42025f58f671e6525e907e01218",
    "title": "十一月十二日赛昭亭神",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "冷雨凝雪未成雪，潭空鱼寒归石穴。",
      "长篙扣穴倩鲤鱼，寄信山头来奠设。",
      "鱼传水鸟飞上山，山木槎槎乾吹咽。",
      "旋灰起角巫鼓鸣，漆俎铜盘颤牲血。",
      "瑟琶嘈嘈神降言，福汝祐汝无灾檗。",
      "西向啐饮东向回，溪心却望山崔嵬。"
    ]
  },
  {
    "id": "2e89e42025f58f67ccbb0ee78e5310c6",
    "title": "泾尉徐绛于其廨得鲁公破碑二十六字近又于碑阴得二十八字寄予及吴正仲正仲有诗答亦答之",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "颜公忠血化为碧，颜公奇笔留在石。",
      "十存三四复不完，完者椎模少棱壁。",
      "许昌断碣称最佳，已经田火侵钩画。",
      "今复泾山好事人，别识偶得从粪砾。",
      "青天云破星辰明，牵牛半没河叙白。",
      "日来翻覆又睹字，久苦堙埋窟蝼蝈。",
      "碑身上下亡八九，况乃龟蚨与螭额。",
      "不知岁月纪述由，真卿二字如新迹。",
      "蚕头缺齾燕尾断，斩玉摧金竞𦵧藉。",
      "颜公名与乔岳齐，置在穷乡犹弃掷。",
      "孤城野鬼多神灵，守此隳残应自惜。",
      "不虞发掘出幽沉，泣雨霏霏愁向夕。",
      "毡敲墨刷将寄谁，不付惊弦付鸾翮。",
      "鸾飞万里遍八荒，岂止持传吴楚客。",
      "中郎有孙能此书，要官木刻输金帛。",
      "方为大尹虽少闲，得之究玩如毂炙。",
      "我鬓蓬然两眼花，欲学辛勤定无益。",
      "人生爱留身后名，□□立勋书史册。",
      "□□终知有磨灭，至刚可销坚可折。",
      "欲图亿载安所设，世上转头方耳热。"
    ]
  },
  {
    "id": "2e89e42025f58f670613ec261d1d655d",
    "title": "杜和州寄新醅吴正仲云家有海鲜约予携往就酌逡巡又云幕中有会且罢此饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淮南寄我玉醅酒，白蚶海月君家有。",
      "欲持就味明日期，穷羹易覆已反手。",
      "从事开筵不可辞，燕脂秀脸罗前后。",
      "长颈善讴须剩讴，只恐老来欢意休。"
    ]
  },
  {
    "id": "2e89e42025f58f67b1c7a89cde7f0a22",
    "title": "读毛秘校新诗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "毛公明于诗，其系宜善续。",
      "前示五长篇，大须倾几曲。",
      "岂特元和间，咳唾成珠玉。"
    ]
  },
  {
    "id": "2e89e42025f58f677a06868f96b3327a",
    "title": "送允从上人还庐山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山高云在下，诸壑藏半空。",
      "千重万重翠，正望落日中。",
      "不知野僧归，石径寒易通。",
      "松间无人扫，陨叶如断鬉。",
      "独行逢暮寒，衣裂溪上风。"
    ]
  },
  {
    "id": "2e89e42025f58f67ce8f0597b5f7b970",
    "title": "依韵和郭祥正秘校遇雨宿昭亭见怀",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君乘瘦马来，骨竦毛何长。",
      "下马与我语，满屋声琅琅。",
      "一诵庐山高，万景不得藏。",
      "出没望林寺，远近数鸟行。",
      "鬼神露怪变，天地无炎凉。",
      "设令古画师，极意未能详。",
      "诵说冒雨去，夜宿昭亭傍。",
      "明朝有使至，寄多惊俗章。"
    ]
  },
  {
    "id": "2e89e42025f58f672ebc52f2f5242982",
    "title": "采石月赠郭功甫",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "采石月下闻谪仙，夜披锦袍坐钓船。",
      "醉中爱月江底悬，以手弄月身翻然。",
      "不应暴落饥蛟涎，便当骑鱼上九天。",
      "青山有冢人谩传，却来人间知几年。",
      "在昔熟识汾阳王，纳官贳死义难忘。",
      "今观郭裔奇俊郎，眉目真似攻文章。",
      "死生往复犹康庄，树穴探环知姓羊。"
    ]
  },
  {
    "id": "2e89e42025f58f675bf7855eddda59a8",
    "title": "依韵和郭秘校苦寒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "噫风鸣悲鸢鸣哀，雨霰枯木为之摧。",
      "昭亭山头野火灭，海水夜冻迷蓬莱。",
      "烛笼以爪自掩耳，酒盏生冰拈不起。",
      "陶潜弃官屋无米，儿嚎妻啼付邻里。"
    ]
  },
  {
    "id": "2e89e42025f58f672229d339c8638a2b",
    "title": "依韵和郭秘校昭亭山偶作",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "知君弃官后，江上寻名山。",
      "心既惯世内，迹欲还人间。",
      "昭亭忽来过，览古兴长叹。",
      "野寺拂尘壁，丹阳已斓斑。",
      "殿角虚宝铎，微风声珊珊。",
      "遗像与笔迹，始得观裴颜。",
      "浅井何泠泠，前溪何潺潺。",
      "幽幽随猿鸟，浑浑忘区寰。",
      "裂裳不为愧，饵芝不为难。",
      "坐对寒雨中，松上孤鹤还。"
    ]
  },
  {
    "id": "2e89e42025f58f67427c8f06dff802d4",
    "title": "送邓生",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "哀哀彼邓子，扶柩归长沙。",
      "朝暮哭失声，惊聒墙上鸦。",
      "飞去复飞还，相与栖水涯。",
      "卜葬不当缓，早晚能到家。"
    ]
  },
  {
    "id": "2e89e42025f58f671ef655612d7ff46a",
    "title": "乐椽",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "淮南历览还宣城，囊多嘉句何冰清。",
      "入门先叫十年兄，袖中大卷持来评。",
      "我虽暗愚眼不盲，要识合如刘长卿。",
      "举头不言笑且惊，此兄议论颇称情。",
      "我亦感君知我名，阮籍从呼作老兵。"
    ]
  },
  {
    "id": "2e89e42025f58f6710bd10252995039f",
    "title": "苏州曹琰虞部浩然堂",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "姑苏台上麋鹿嚎，夫差城中楼观高。",
      "荒榛尽已付明月，万古愤怒空秋涛。",
      "吴亡越霸能几日，后世扰扰犹鸿毛。",
      "孟轲善养浩然气，充塞天地无饥嗷。",
      "慕而为堂亦有意，不学屈子成离骚。"
    ]
  },
  {
    "id": "2e89e42025f58f676b79e9edb4bbd640",
    "title": "红梅篇",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昨夜轻雷起风雨，芍药红牙竹栏土。南庭梅花如杏花，东家残朱涂颊䩉。",
      "萼为裳衣蕊为组，枝为高居干为户。蛱蝶未生蜂未来，赤身掩敛无金缕。",
      "终然有子当助傅说羹，落亦不学飞燕皇后回风舞。",
      "此意又笑麻姑与王母，勾引何人擗麟脯。是非方朔谩汉武，只知此桃不知语。",
      "树不著口数，而今言之已莫补，放我浑丹凤皇羽。"
    ]
  },
  {
    "id": "2e89e42025f58f67c0664253b2026993",
    "title": "寄送吴公明屯田通判秦州",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一闻春禽婆饼焦，竹林山木生萧条。",
      "忆君将向洛门去，胡马无尘塞路遥。",
      "将军本是汉丞相，玉帐坐辨牙旗枭。",
      "白面书生有肝胆，少年曾过咸阳桥。",
      "今虽老病由庐巷，为报缓制秦兵骄。"
    ]
  },
  {
    "id": "2e89e42025f58f670d39708876c52605",
    "title": "吴正仲求红梅接头",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "君家梅溪上，但见梅花白。",
      "我家家树红，求枝寄归客。",
      "剪接如交情，本末不相隔。",
      "明年举酒时，醉颊生微赤。"
    ]
  },
  {
    "id": "2e89e42025f58f67a066d518a9a57a2a",
    "title": "初闻蛙",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "朝开南篱梅，暮闻北池蛙。",
      "何时科斗生，草根已吐牙。",
      "只畏草叶长，其下可隐蛇。",
      "游子且勿行，科斗成虾蟆。"
    ]
  },
  {
    "id": "2e89e42025f58f67779be5dfae684207",
    "title": "百舌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一冬常噤默，乘春何多舌。",
      "苍毛无文章，尖啄苦腾说。",
      "晓升高高树，百鸟言漏泄。",
      "只未学凤皇，有亦学不彻。",
      "伤哉古辩士，往往遭车裂。"
    ]
  },
  {
    "id": "2e89e42025f58f67b457bc5c02b8b2e2",
    "title": "万表臣报山傍",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "前时见多叶，曾何数寻常。",
      "今见叶又多，移赏南涧阳。",
      "寄言莫苦恃，更多殊未央。"
    ]
  },
  {
    "id": "2e89e42025f58f677345a62e0b3cc0ba",
    "title": "夜",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日从东溟转，夜向西海沉。",
      "群物各已息，众星灿然森。",
      "虾蟆将食月，魑魅争出阴。",
      "阮籍独不寐，徘徊起弹琴。"
    ]
  },
  {
    "id": "2e89e42025f58f67e83960f4afb9f231",
    "title": "吕大监饷鲚鱼十尾",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "日暖杨花四散开，江边鲚鱼无数来。",
      "伊鲂洛鲤不堪忆，丙穴漾陂何可咍。",
      "贺监休思镜湖去，应知李白跨鲸回。"
    ]
  },
  {
    "id": "2e89e42025f58f67e1c9c1f883871e54",
    "title": "寄维阳",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "当时永叔在扬州，中秋待月后池头。约公准拟与我敌，是夜二雄张利矛。",
      "我时小却避其锐，风愁雨怛常娥羞。主人持出紫石屏，上有朏魄桂树婆娑而枝虬。",
      "作诗夸诧疑天公，爱惜光彩向此收。四坐稽颡叹辩敏，文字响亮如清球。",
      "更后数日我北去，相与送别城门楼。谁知康成能饮酒，一饮三百杯不休。",
      "鸡鸣各自便分散，山光寺侧停画舟。我来谒公公未起，卧索大白须扶头。",
      "而今倏忽已八载，公领府事予居忧。欧阳始是玉堂客，批章草诏传星流。",
      "问公可忆羊叔子，虽在军中常缓带而轻裘。寄声千里能信不。"
    ]
  },
  {
    "id": "2e89e42025f58f673d21c7eaa2629f35",
    "title": "紫微",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江云如旗脚，墨点飞雁行。",
      "平圃采芳菊，上水酌桂浆。",
      "为言此何时，杜子逢重阳。",
      "醉思庄生达，哂彼齐景伤。",
      "至今孤亭间，独有九日章。",
      "昔我来齐山，山僧迎道傍。",
      "骑马到寺门，乱石屹若墙。",
      "值雨不遍历，但取山泉尝。",
      "牧之旧游处，苔滑屐莫将。",
      "却返弄水涯，隔溪望青苍。",
      "绝顶见茅屋，洪波日汤汤。",
      "云霞与雁鹜，还动秋客肠。",
      "去逾十五年，游宦韩陈梁。",
      "哀哀遘祸殃，乃再居南方。",
      "欲往尚未可，追吟寄支郎。"
    ]
  },
  {
    "id": "2e89e42025f58f6797dee3f3a2cecd47",
    "title": "闻临淄公薨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "至和癸巳十二月兮，友人语我火犯房。芒射钩钤而拂上相兮，祸非弼臣谁可当。",
      "昨日闻太宰悟天道而畏忌兮，归卧其第三拜章。",
      "太宰既不得请而赐黄金百两以为寿兮，谏官御史犹击强。",
      "明年孟陬临淄公薨兮，果然邦国桡栋梁。",
      "岂无神医善药以起疾兮，固知禀命有短长。公自十三岁而先帝兮，谓肖九龄宜相唐。",
      "后由石渠凤阁禁林以登枢兮，俄佩相印居庙堂。",
      "出入藩辅留守两都兮，其民咏歌盈康庄。官为喉舌勋爵一品兮，经筵讲义尊萧匡。",
      "年逾顺耳不为夭兮，文字百卷存缣箱。子孙侁侁同雁行，二女贵婿富与杨。",
      "未知归葬何土乡，临川松柏安可忘。我为故吏摧肝肠，洒泪作雨春悲凉。",
      "精魄其归于天乎，必为星宿还高张。骨肌其归于土乎，必为蕙芷不灭香。",
      "墓碑墓铭谁能尽其美，我为欲传万古须欧阳。"
    ]
  },
  {
    "id": "2e89e42025f58f675a7eceefa9601fd8",
    "title": "依韵和宣城张主簿见赠",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "韩子于文章，所贵不相效。",
      "譬彼古今人，同心不同貌。",
      "吉从志久慕，亦以重名教。",
      "鸣钟与享鼎，易厌非苦乐。",
      "禄仕不及亲，扬名可为孝。",
      "君方佐大邑，美锦同剪铰。",
      "遂令吾乡民，绸直无曲桡。",
      "既暇乃作诗，欲与前人较。",
      "朝来忽有赠，捧若管窥豹。",
      "又如捕鲸鱼，空自持网罩。",
      "心降醉且睡，昏昏不知觉。"
    ]
  },
  {
    "id": "2e89e42025f58f67428cab3c48b7228f",
    "title": "再送正仲",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "拟君杜鹃花，发当杜鹃时。",
      "朱袍照白日，光彩生路岐。",
      "自比青鼠爪，中心如乱丝。",
      "丝乱复不理，况复远别离。",
      "倾觞恨不深，立马恨不迟。",
      "千山从此隔，三岁或前期。",
      "尔后各寄书，空识满纸辞。",
      "非如笑言乐，但有牵怀悲。",
      "念昔苏与李，徘徊问何之。"
    ]
  },
  {
    "id": "2e89e42025f58f67b89f69cc9ee88f07",
    "title": "依韵吴正仲广德路中见寄",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "匆匆车马鸣，趁此天新晴。",
      "归逢暮春月，正值气候清。",
      "久已念行迈，遂往不计程。",
      "吾贫莫具酒，祖席愧群英。",
      "美䏑割肥鹅，大觥酌冰琼。",
      "虽无绿琴奏，尚有青松声。",
      "日昃君未醉，眷眷愁将行。",
      "视景不可驻，渐向西林倾。",
      "去无儿女悲，慷慨怀抱明。",
      "明当发野馆，跨鞍犹宿酲。",
      "故人桃州守，走吏来相迎。",
      "道傍蔷薇花，自引蝴蝶轻。",
      "随风香袭人，乃觉离思婴。",
      "求友彼黄鹂，绕树啼㗀嘤。",
      "言会且未涯，返睇还顿惊。",
      "始忆康乐言，赏心良难并。",
      "不见水鸭飞，但起野鸳情。",
      "向来东溪上，相望何盈盈。",
      "扬鞭动悲吟，复恨隔高城。",
      "高城在何处，春云漭然平。",
      "白醪瓮已熟，紫线莼已生。",
      "聊寻父老饮，况是溪鱼烹。"
    ]
  },
  {
    "id": "2e89e42025f58f67a2fd6541850ffab8",
    "title": "送徐绛秘校罢泾尉而归",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "去年茶熟君得补，今来茶熟君已去。",
      "心曾不计茶有无，隼在高风自腾翥。",
      "昨日我送吴侯归，未忍重临离别处。",
      "不若群公怜祢衡，相逐纵横唯柳絮。"
    ]
  },
  {
    "id": "2e89e42025f58f6739431cc819190475",
    "title": "志来上人寄示酴醾花并压砖茶有感",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "京都三月酴醾开，高架交垂自为洞。",
      "素叶层层紫蕊香，酿归光禄春生瓮。",
      "东陌西池走钿车，芳林广囿飞朱鞚。",
      "二年不到大梁城，江边泪滴肝肠痛。",
      "况兹齿发渐衰老，已是忧愁不如众。",
      "宣城北寺来上人，独有一丛盘嫩蕻。",
      "去岁游吴求不得，今朝还喜自持送。",
      "眼底虽同往日看，樽前所忆皆成梦。",
      "又置新茶采雨前，鸟觜压砖云色弄。",
      "对花却酒煮香泉，强咏才惭非白凤。"
    ]
  },
  {
    "id": "2e89e42025f58f67ca2407ab766ecbc7",
    "title": "依韵和李察推留别",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我学犹肥腱，一食辄易厌。",
      "君何以名虚，每来车马淹。",
      "经术素所浅，道义安得渐。",
      "独有寒苦吟，可与前古兼。",
      "今者抱悲哀，憔悴居穷阎。",
      "愁鸣无好音，亟别空顾瞻。",
      "诗言留彼美，欲和惭无盐。",
      "短兵当长戈，焉得不尽歼。",
      "又如握枯蒿，逆风乘烈炎。",
      "膏肓靡自疗，谁复望针砭。"
    ]
  },
  {
    "id": "2e89e42025f58f675a293ef98acc81bd",
    "title": "送李节推挈内归宁池阳并李察推往南康军嫁妹二君同行",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "江上双画舸，风帆或先后。",
      "晚共泊芦洲，欣同幕中友。",
      "一过长风沙，一住贵池口。",
      "当时骢马客，今是凭熊守。",
      "每怜诸女贤，与婿来为寿。",
      "上去至南康，嫁妹事箕帚。",
      "不畏杨澜险，不为庐峰秀。",
      "二君情义著，我送何须酒。"
    ]
  },
  {
    "id": "2e89e42025f58f675294f730f37c61a3",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "乡林空林木，不见古人居。",
      "犹寻古人迹，更与古人疏。",
      "昔为贤豪里，今作魑魅墟。",
      "湖边夜夜月，光彩波上馀。"
    ]
  },
  {
    "id": "2e89e42025f58f675294f730cd6cf713",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山头寒泉穴，净若镜面平。",
      "熨齿敲冰冷，贮瓶微玉声。",
      "傍有野鹿迹，上啼林鸟清。",
      "何由一往挹，况复方病醒。"
    ]
  },
  {
    "id": "2e89e42025f58f675294f730b10be372",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "孙氏有吴国，四海未息戈。",
      "猎以耀威武，平野万骑罗。",
      "英雄魏与蜀，貔虎一何多。",
      "世事异莫究，但见桑麻坡。"
    ]
  },
  {
    "id": "2e89e42025f58f675294f730dd954ba1",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "柘土久陷没，千里嗟水滨。",
      "不复吴盐邑，空有秦女神。",
      "浩荡吞海日，旷阔迷天津。",
      "扁舟谁能往，旦暮逢渔人。"
    ]
  },
  {
    "id": "2e89e42025f58f675294f730ede008d8",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "秦帝观沧海，劳人何得修。",
      "石桥虹霓断，驰道鹿麋游。",
      "车辙久已没，马迹亦无留。",
      "骊山宝衣尽，万古空冢丘。"
    ]
  },
  {
    "id": "2e89e42025f58f675294f7308c35ce9b",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "来观瑁湖水，乃是陆生居。",
      "春塘草几变，谁脍此中鱼。",
      "莫容科斗应，亦有鲁王馀。",
      "不随蛟龙飞，神鳖未可除。"
    ]
  },
  {
    "id": "2e89e42025f58f675294f73070d3df9a",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "断岸三百里，萦带松江流。",
      "深非桃花源，自有渔者舟。",
      "闲意见水鸟，日共泛觥筹。",
      "何当骑鲸鱼，一去几千秋。"
    ]
  },
  {
    "id": "2e89e42025f58f675294f730639989c2",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我思陆平原，废宅荒草深。",
      "才高乃速祸，事往不可箴。",
      "饥乌噪树颠，野鼠窟庭阴。",
      "黄耳亦已死，家书无复寻。"
    ]
  },
  {
    "id": "2e89e42025f58f675294f73007834ebf",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "陆氏几世祖，葬此生令名。",
      "犹如产美璞，遂尔传嘉声。",
      "寒岩畜奇秀，源水日东倾。",
      "何言千载间，二子不更生。"
    ]
  },
  {
    "id": "2e89e42025f58f675294f7309cdfcd31",
    "title": "依韵和唐彦猷华亭十咏顾亭林",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "吴王葬三女，因留此冈名。",
      "已化被粲质，合有兰蕙生。",
      "婵娟夜月照，晻蔼朝雾平。",
      "古魂如未泯，不远阖闾城。"
    ]
  },
  {
    "id": "2e89e42025f58f670586dd67c0202005",
    "title": "李献甫于南海魏侍郎得椰子见遗",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "魏公番禺归，逢子芜江口。",
      "赠以越王头，还同月支首。",
      "割鲜为饮器，津浆若美酒。",
      "我独愧先生，馔致崇师友。",
      "应知愈饥渴，况是怀思久。"
    ]
  },
  {
    "id": "2e89e42025f58f671cccfd714bf2c8c9",
    "title": "乌贼鱼",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "海若有丑鱼，乌图有乌贼。",
      "腹膏为饭囊，鬲冒贮饮墨。",
      "出没上下波，厌饫吴越食。",
      "烂肠夹雕蚶，随贡入中国。",
      "中国舍肥羊，啖此亦不惑。"
    ]
  },
  {
    "id": "2e89e42025f58f67cf01f705ffac0d87",
    "title": "送王宗望罢宣城尉归京",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "南土梅已黄，北人舟竞发。",
      "去意方若渴，望林殊未歇。",
      "言归向梁宋，独叹滞楚越。",
      "行闻拜卿属，恩下苍龙阙。"
    ]
  },
  {
    "id": "2e89e42025f58f676a4209f77adb75c7",
    "title": "读问月",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我读李白问月诗，乃知白也心太痴。",
      "明月在上尔在下，月行岂独君相随。",
      "白兔捣药亦何疗，常娥孤栖欲嫁谁。",
      "古人今人被磨灭，休问有来都几时。",
      "唯有长照金樽里，此言万世不可移。",
      "但能自醉月自落，夜夜如此谁复疑。",
      "一月二十二三日，半是风雨相乖离。",
      "常愿晴明对以饮，耳边流水胜鸣丝。"
    ]
  },
  {
    "id": "2e89e42025f58f67647d9da887826d69",
    "title": "五月十日雨中饮",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "梅天下梅雨，绥绥如乱丝。",
      "梅生独抱愁，四顾无与期。",
      "妻孥解我意，草草陈酒卮。",
      "槛外百竿竹，新笋高过之。",
      "竹色入我酒，变作青琉璃。",
      "一饮眼目光，再饮言语迟。",
      "三饮颓然兀，左右叹我衰。",
      "有鸟从东来，引头闯深枝。",
      "发声醒我醉，提壶美无疑。",
      "典衣不直钱，唯是布与絺。",
      "安得如古人，车傍挂鸱夷。"
    ]
  },
  {
    "id": "2e89e42025f58f671e1111d5dfa08811",
    "title": "次韵和吴季野游山寺登望文脊山",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "楚客好山水，五月上高峰。",
      "峰顶望文脊，草树皆有容。",
      "身既近猿鸟，心欲追乔松。",
      "石壁出云背，苔磴千万重。",
      "下视霹雳飞，忽起枯株龙。",
      "却还僧居宿，暮践樵子踪。",
      "作诗留粉墙，削稿为我封。",
      "美璞世未识，独令和氏逢。"
    ]
  },
  {
    "id": "2e89e42025f58f67a6bf6c904a4afa40",
    "title": "闻进士贩茶",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "山园茶盛四五月，江南窃贩如豺狼。",
      "顽凶少壮冒岭险，夜行作队如刀鎗。",
      "浮浪书生亦贪利，史笥经箱为盗囊。",
      "津头吏卒虽捕获，官司直惜儒衣裳。",
      "却来城中谈孔孟，言语便欲非尧汤。",
      "三日夏雨刺昏垫，五日炎热讥旱伤。",
      "百端得钱事酒䏑，屋里饿妇无糇粮。",
      "一身沟壑乃自取，将相贤科何尔当。"
    ]
  },
  {
    "id": "2e89e42025f58f677f3e1cc3539c1d45",
    "title": "梅雨",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三日雨不止，蚯蚓上我堂。",
      "湿菌生枯篱，润气醭素裳。",
      "东池虾蟆儿，无限相跳梁。",
      "野草侵花圃，忽与栏干长。",
      "门前无车马，苔色何苍苍。",
      "屋后昭亭山，又被云蔽藏。",
      "四向不可往，静坐唯一床。",
      "寂然忘外虑，微诵黄庭章。",
      "妻子笑我闲，曷不自举觞。",
      "已胜伯伦妇，一醉犹在傍。"
    ]
  },
  {
    "id": "2e89e42025f58f6723fd0a1daabac174",
    "title": "乌",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "堂间两胡燕，哺雏衔百虫。",
      "老鸦亦养子，偷雏燕巢中。",
      "燕巢忽堕地，六七皆命穷。",
      "赤身无羽翼，肠断彼雌雄。",
      "来往徒鸣声，安得置室宫。",
      "我闵楼篓籔，俄已彊雨风。",
      "从今更生卵，不若受女娀。"
    ]
  },
  {
    "id": "2e89e42025f58f67149d758c1cb73339",
    "title": "五月十三日大水",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "谁知山中水，忽向舍外流。",
      "谁知门前路，已通溪中舟。",
      "穷蛇上竹枝，聚蚓登阶陬。",
      "我家地势高，四顾如湖滮。",
      "浮萍穿篱眼，断葑过屋头。",
      "官吏救市桥，停车当市楼。",
      "应念此中居，望不辩马牛。",
      "危湍泻天河，漫漫无汀洲。",
      "群蛙正得时，日夜鸣不休。",
      "戢戢后池鱼，随波去难留。",
      "扬鬐虽自在，江上多网钩。",
      "纷纭闾里儿，踊跃竞学泅。",
      "吾慕孔宣父，有意乘桴浮。"
    ]
  },
  {
    "id": "2e89e42025f58f67621a815807edd960",
    "title": "促织",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "札札草间鸣，促促机上声。",
      "织女夜中起，明河檐外横。",
      "一丝不入杼，疏密工未精。",
      "岂知天孙巧，衣脱六铢轻。",
      "人间唯贵重，暗虫休催成。"
    ]
  },
  {
    "id": "2e89e42025f58f679701c3754281f011",
    "title": "吴仲庶殿院寄示与吕冲之马仲涂唱和诗六篇邀予次韵焉次韵被命出城共泛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "三骢忽出乘楚艘，直气突兀如吴涛。",
      "大都智勇皆世豪，横身破浪亲战舠。",
      "回舷受箭谁畏曹，猛士心伏寒生毛。",
      "风声鹤唳传九皋，何用宝刀称孟劳。",
      "右持酒杯左持螯，功成各慕前人高。",
      "不言大享烹太牢，下与尺鴳翔于蒿。"
    ]
  },
  {
    "id": "2e89e42025f58f679701c3754d55cc46",
    "title": "吴仲庶殿院寄示与吕冲之马仲涂唱和诗六篇邀予次韵焉次韵被命出城共泛",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "我实山野人，不识经济宜。",
      "闻歌汴渠劳，谩缀汴渠诗。",
      "汴水源本清，随分黄河枝。",
      "浊流方已盛，清派不可推。",
      "天王居大梁，龙举云必随。",
      "设无通舟航，百货当陆驰。",
      "人间牛骡驴，定应无完皮。",
      "苟欲东南苏，要省聚敛为。",
      "兵卫讵能削，乃须雄京师。",
      "今来虽太平，尽罢未是时。",
      "愿循祖宗规，勿益群息之。",
      "譬竭两川赋，岂由此水施。",
      "纵有三峡下，率皆粗冗资。",
      "慎莫尤汴渠，非渠取膏脂。"
    ]
  },
  {
    "id": "2e89e42025f58f6788203b12e9519d6e",
    "title": "答宣城张主簿遗鸦山茶次其韵",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "昔观唐人诗，茶咏鸦山嘉。",
      "鸦衔茶子生，遂同山名鸦。",
      "重以初枪旗，采之穿烟霞。",
      "江南虽盛产，处处无此茶。",
      "纤嫩如雀舌，煎烹比露芽。",
      "竞收青箬焙，不重漉酒纱。",
      "顾渚亦颇近，蒙顶来以遐。",
      "双井鹰掇爪，建溪春剥葩。",
      "日铸弄香美，天目犹稻麻。",
      "吴人与越人，各各相斗夸。",
      "传买费金帛，爱贪无夷华。",
      "甘苦不一致，精粗还有差。",
      "至珍非贵多，为赠勿言些。",
      "如何烦县僚，忽遗及我家。",
      "雪贮双砂罂，诗琢无玉瑕。",
      "文字搜怪奇，难于抱长蛇。",
      "明珠满纸上，剩畜不为奢。",
      "玩久手生胝，窥久眼生花。",
      "尝闻茗消肉，应亦可破瘕。",
      "饮啜气觉清，赏重叹复嗟。",
      "叹嗟既不足，吟诵又岂加。",
      "我今实强为，君莫笑我耶。"
    ]
  },
  {
    "id": "2e89e42025f58f67e75d413593ec3185",
    "title": "送宁国军宰崔寺丞移临安",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "六月畏岭险，乃陟川程迂。",
      "遥看云中雁，不乱江上凫。",
      "鱼网离飞鸿，我邑望何殊。",
      "鳞方怀其剖，鸟反值以刳。",
      "为言等王民，岂限楚与吴。",
      "是维见恋慕，作诗赠路隅。"
    ]
  },
  {
    "id": "2e89e42025f58f6736d208005eb06ad2",
    "title": "辩",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "一客逢吠狗，无棰制狗狂。",
      "一客叱狗吠，一客言狗良。",
      "良狗岂妄吠，好言已莫详。",
      "言乃仁之趋，叱乃义所当。",
      "趋仁不顾义，非是助狗猖。",
      "吾今不疑仁，仁义嗟何妨。"
    ]
  },
  {
    "id": "2e89e42025f58f672add469604f19156",
    "title": "盗儒",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "其衣乃儒服，其说乃墨夷。",
      "天生物一本，今尔二本为。",
      "尔忍不葬亲，委以饱狐狸。",
      "吾心则孟子，不听尔矢辞。"
    ]
  },
  {
    "id": "2e89e42025f58f67b2914fc143627a17",
    "title": "宣城宰郭仲文遗林檎",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "右军好佳果，墨帖求林檎。",
      "君今忽持赠，知有逸少心。",
      "密枝传应远，朱颊映已深。",
      "不愁炎暑剧，幸同玉浆斟。"
    ]
  },
  {
    "id": "2e89e42025f58f67d84c52d16fc832a7",
    "title": "自和",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "陶公种五柳，华氏戏五禽。",
      "达性与养生，共得古人心。",
      "佳果能御暑，致之意何深。",
      "河朔存故事，助饮莫惮斟。"
    ]
  },
  {
    "id": "2e89e42025f58f67d6a94207740fac8b",
    "title": "送王克宪奉职之彭泽",
    "authorName": "梅尧臣",
    "authorId": "2e89e42025f58f67fba9d881299a23a2",
    "dynasty": "宋",
    "content": [
      "折柳赠子行，况闻彭泽去。",
      "将过五株下，可与青青助。",
      "渭城人唱罢，羌管愁吹处。",
      "江上定多闲，疏阴就箕踞。"
    ]
  }
]