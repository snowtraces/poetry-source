[
  {
    "id": "2e89e420d1641a1ab30be8f731c5711f",
    "title": "崇寿客舍夜闻子规得三绝句写呈平父兄烦为转寄彦集兄及两县间诸亲友",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "空山初夜子规鸣，静对琴书百虑清。",
      "唤得形神两超越，不知底是断肠声。"
    ]
  },
  {
    "id": "2e89e420d1641a1ab30be8f747b66781",
    "title": "崇寿客舍夜闻子规得三绝句写呈平父兄烦为转寄彦集兄及两县间诸亲友",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "空山中夜子规啼，病怯馀寒觅故衣。",
      "不为明时堪眷恋，久知岐路不如归。"
    ]
  },
  {
    "id": "2e89e420d1641a1ab30be8f73877c928",
    "title": "崇寿客舍夜闻子规得三绝句写呈平父兄烦为转寄彦集兄及两县间诸亲友",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "空山后夜子规号，斗转星移月尚高。",
      "梦里不知归未得，已驱黄犊度寒皋。"
    ]
  },
  {
    "id": "2e89e420d1641a1adc0a8f96a3c6f818",
    "title": "入南康界阅图经感陶公李渤刘凝之事戏作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "长官定笑归来晚，中允应嫌去却回。",
      "惟有山人莫相笑，也曾还俗做官来。"
    ]
  },
  {
    "id": "2e89e420d1641a1ae0b7a7cf2bd6a412",
    "title": "读李宾老玉涧诗偶成",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "独抱瑶琴过玉溪，琅然清夜月明时。",
      "只今已是无心久，却怕山前荷篑知。"
    ]
  },
  {
    "id": "2e89e420d1641a1a3d8a0931449732b5",
    "title": "观梅小集以斋禁不得奉陪因寄小诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "梅花年后欲离披，恰是先生变食时。",
      "送与西楼一尊酒，诸君莫负可怜枝。"
    ]
  },
  {
    "id": "2e89e420d1641a1a949d06a7e84cef9f",
    "title": "奉答张彦辅解嘲",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "康俗遗居万叠山，高垂铁锁讵容攀。",
      "青鞋布袜非公事，古木寒泉要我闲。"
    ]
  },
  {
    "id": "2e89e420d1641a1abc249a7f158c266e",
    "title": "戏赠胜私老友",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "槐花黄尽不关渠，老向功名意自疏。",
      "乞得山田三百亩，青灯彻夜课农书。"
    ]
  },
  {
    "id": "2e89e420d1641a1a98d681a13837a596",
    "title": "代胜私下一转语",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "碓下泉鸣溜决渠，屋头桑树绿扶疏。",
      "朱虚正自知田事，马服何妨读父书。"
    ]
  },
  {
    "id": "2e89e420d1641a1a21f770a3a620a675",
    "title": "次沈侍郎游楞伽李氏山房韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "喜陪后骑陟崔嵬，竹里泉鸣古寺开。",
      "吟罢苏仙头白句，天风更送好诗来。"
    ]
  },
  {
    "id": "2e89e420d1641a1a21f770a398e91ae3",
    "title": "次沈侍郎游楞伽李氏山房韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "天聪已许一言悟，年少悬知万卷开。",
      "珍重当时读书处，低回空有后人来。"
    ]
  },
  {
    "id": "2e89e420d1641a1ae52554fc479791a9",
    "title": "观野灯",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "飞萤腐草寻常事，作底兹山独耀芒。",
      "须信地灵资物化，金膏随处发明光。"
    ]
  },
  {
    "id": "2e89e420d1641a1ab112ba076fd9d9df",
    "title": "晚雨凉甚偶得小诗请问游山之日并请刘平父作主人二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "几年不踏仙洲路，梦入青藤古木间。",
      "好趁新秋一番雨，昼寒亭下弄潺湲。"
    ]
  },
  {
    "id": "2e89e420d1641a1ab112ba073bc1328e",
    "title": "晚雨凉甚偶得小诗请问游山之日并请刘平父作主人二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "庐阜归来祇短筇，解包茶茗粗能供。",
      "若须载酒邀宾客，付与屏山七老翁。"
    ]
  },
  {
    "id": "2e89e420d1641a1a02dfe5460bff68a2",
    "title": "黎岭西南水石佳处不减庐阜戏呈子厚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "谷深石瘦水潺潺，便是楞伽折桂间。",
      "珍重下邳圯上客，一年几度到庐山。"
    ]
  },
  {
    "id": "2e89e420d1641a1a8753c3198e9edf80",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "传得希夷九卦图，归来不复梦荣途。",
      "野塘竟日无人到，读尽床头种树书。"
    ]
  },
  {
    "id": "2e89e420d1641a1a8753c319f62b5ea3",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "高台巨榜意何如，住此知非小丈夫。",
      "浩气扩充无内外，肯夸心月夜同孤。"
    ]
  },
  {
    "id": "2e89e420d1641a1a8753c319688e1da7",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一室归来万事新，窗间横竹挂朝绅。",
      "九流未让圜机士，四海宁惭巧宦人。"
    ]
  },
  {
    "id": "2e89e420d1641a1a8753c319817aa2b9",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "蒲团竹几睡瞢腾，客问君今几折肱。",
      "身世两忘无可答，起寻诗句绕阶行。"
    ]
  },
  {
    "id": "2e89e420d1641a1a8753c3195cd84dc2",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "闻道移根玉井旁，开花十丈是寻常。",
      "月明露冷无人见，独为先生引兴长。"
    ]
  },
  {
    "id": "2e89e420d1641a1a8753c319faadc82a",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "台上无人伴苦吟，归鸦过尽日西沉。",
      "须臾玉匣开尘镜，却有孤光共此心。"
    ]
  },
  {
    "id": "2e89e420d1641a1a8753c3197a75301c",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "雨馀菜甲翠光匀，杞菊成畦亦自春。",
      "骨相定知非食肉，可能长伴个中人。"
    ]
  },
  {
    "id": "2e89e420d1641a1a8753c3193f72fc39",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "蜀树成行翠作围，花开时节更芳菲。",
      "主人梦亦寻春去，栩栩深穿锦障飞。"
    ]
  },
  {
    "id": "2e89e420d1641a1a8753c319bf6fd881",
    "title": "次吕季克东堂九咏野塘小隐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "君家池上几时栽，千树玲珑亦富哉。",
      "荷尽菊残秋欲老，一年佳处眼中来。"
    ]
  },
  {
    "id": "2e89e420d1641a1af1a8420bec567656",
    "title": "次韵陈休斋莲华峰之作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "八石天开势绝攀，算来未似此心顽。",
      "已吞缭白萦青外，依旧个中云梦宽。"
    ]
  },
  {
    "id": "2e89e420d1641a1a64d267c5c6f151aa",
    "title": "次黄叔张宿凉峰韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "菡萏含跗天外秀，婆娑散影月中孤。",
      "惜无画手追前辈，写就凉峰憩寂图。"
    ]
  },
  {
    "id": "2e89e420d1641a1aaeecf58ce1dc3c71",
    "title": "至凤凰山再作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "门前寒水青铜阙，林外晴峰紫帽孤。",
      "记得南垞通柳浪，依稀全是辋川图。"
    ]
  },
  {
    "id": "2e89e420d1641a1af142b16debf4c752",
    "title": "见梅用攀字韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "年来羞把玉梅攀，万树争春我独顽。",
      "只有颠狂无告诉，诗肠欲断酒肠宽。"
    ]
  },
  {
    "id": "2e89e420d1641a1a53f3e24bf60f4759",
    "title": "次刘正之芙蓉韵三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "浅绿深红出短篱，望中都是可怜枝。",
      "要看乱飐寒塘水，更待金风满意吹。"
    ]
  },
  {
    "id": "2e89e420d1641a1a53f3e24b63b2a4a8",
    "title": "次刘正之芙蓉韵三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "凌波直欲渡横塘，却爱无人独自芳。",
      "且倚新漪闲照影，更凭女伴一扶将。"
    ]
  },
  {
    "id": "2e89e420d1641a1a53f3e24b0c81dc8c",
    "title": "次刘正之芙蓉韵三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "微吟泽畔几扶筇，自笑摧颓一秃翁。",
      "羞见芙蓉好颜色，且凭诗律傲西风。"
    ]
  },
  {
    "id": "2e89e420d1641a1a8d59a1fe17386cf6",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "武夷山上有仙灵，山下寒流曲曲清。",
      "欲识个中奇绝处，棹歌闲听两三声。"
    ]
  },
  {
    "id": "2e89e420d1641a1a8d59a1fe8b40a1b0",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一曲溪边上钓船，幔亭峰影蘸晴川。",
      "虹桥一断无消息，万壑千岩锁翠烟。"
    ]
  },
  {
    "id": "2e89e420d1641a1a8d59a1fe6dd94f0e",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "二曲亭亭玉女峰，插花临水为谁容。",
      "道人不复荒台梦，兴入前山翠几重。"
    ]
  },
  {
    "id": "2e89e420d1641a1a8d59a1fe7355159d",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "三曲君看架壑船，不知停棹几何年。",
      "桑田海水今如许，泡沫风灯敢自怜。"
    ]
  },
  {
    "id": "2e89e420d1641a1a8d59a1fe742d28fa",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "四曲东西两石岩，岩花垂露碧𣰦毵。",
      "金鸡叫罢无人见，月满空山水满潭。"
    ]
  },
  {
    "id": "2e89e420d1641a1a8d59a1fe1f7dee51",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "五曲山高云气深，长时烟雨暗平林。",
      "林间有客无人识，欸乃声中万古心。"
    ]
  },
  {
    "id": "2e89e420d1641a1a8d59a1fea2e51666",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "六曲苍屏绕碧湾，茅茨终日掩柴关。",
      "客来倚棹岩花落，猿鸟不惊春意闲。"
    ]
  },
  {
    "id": "2e89e420d1641a1a8d59a1fe1789c7ed",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "七曲移船上碧滩，隐屏仙掌更回看。",
      "人言此处无佳景，只有石堂空翠寒。"
    ]
  },
  {
    "id": "2e89e420d1641a1a8d59a1fe3280ec24",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "八曲风烟势欲开，鼓楼岩下水萦洄。",
      "莫言此处无佳景，自是游人不上来。"
    ]
  },
  {
    "id": "2e89e420d1641a1a8d59a1fef1e24bf4",
    "title": "淳熙甲辰中春精舍闲居戏作武夷棹歌十首呈诸同游相与一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "九曲将穷眼豁然，桑麻雨露见平川。",
      "渔郎更觅桃源路，除是人间别有天。"
    ]
  },
  {
    "id": "2e89e420d1641a1af9b17cf1200b807e",
    "title": "刘子澄远寄羊裘且有怀仁辅义之语戏成两绝为谢以发千里一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "短棹长蓑九曲滩，晚来闲弄钓鱼竿。",
      "几回欲过前湾去，却怕斜风特地寒。"
    ]
  },
  {
    "id": "2e89e420d1641a1af9b17cf113f2b7c2",
    "title": "刘子澄远寄羊裘且有怀仁辅义之语戏成两绝为谢以发千里一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "谁把羊裘与醉披，故人心事不相违。",
      "狂奴今夜知何处，月冷风凄未肯归。"
    ]
  },
  {
    "id": "2e89e420d1641a1a72ef41b5c72e88ec",
    "title": "过盖竹作二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "二月春风特地寒，江楼独自倚栏干。",
      "个中讵有行藏意，且把前峰细数看。"
    ]
  },
  {
    "id": "2e89e420d1641a1a72ef41b542a8d1d2",
    "title": "过盖竹作二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "浩荡鸥盟久未寒，征骖聊此驻江干。",
      "何时买得鱼船就，乞与人间画里看。"
    ]
  },
  {
    "id": "2e89e420d1641a1ad350a3667031d344",
    "title": "拜鸿庆宫有感",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "旧京原庙久烟尘，白发祠官感慨新。",
      "北望千门空引籍，不知何日去朝真。"
    ]
  },
  {
    "id": "2e89e420d1641a1a6c7dc0e89cdb386b",
    "title": "答袁机仲论启蒙",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "忽然半夜一声雷，万户千门次第开。",
      "若识无心含有象，许君亲见伏羲来。"
    ]
  },
  {
    "id": "2e89e420d1641a1a459542e803d45419",
    "title": "观林长仁书卷戏题问答",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "猿去山空鹤亦飞，柴门空掩钓鱼矶。",
      "门前树叶都黄了，何事幽人久不归。"
    ]
  },
  {
    "id": "2e89e420d1641a1a459542e84b69f919",
    "title": "观林长仁书卷戏题问答",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "为爱云泉百尺飞，故将茅屋傍苔矶。",
      "几年清梦黄尘里，此日秋风一棹归。"
    ]
  },
  {
    "id": "2e89e420d1641a1a27c2f2099a7051d0",
    "title": "题严居厚溪庄图",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "平日生涯一短篷，只今回首画图中。",
      "平章个里无穷事，要见三山老放翁。"
    ]
  },
  {
    "id": "2e89e420d1641a1a4f5ecc1380207083",
    "title": "用丘子服弟韵呈储行之明府伯玉卓丈及坐上诸友",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我是溪山旧主人，归来鱼鸟便相亲。",
      "一杯与尔同生死，万事从渠更故新。"
    ]
  },
  {
    "id": "2e89e420d1641a1a181a8cb0d8c672d1",
    "title": "谨次县大夫见属之韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "抚摩凋瘵为心切，摹写风烟著语亲。",
      "只愿从今更无倦，清诗美政逐年新。"
    ]
  },
  {
    "id": "2e89e420d1641a1a130329390ca2cdd1",
    "title": "丙辰正月三日赠彭世昌归山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "象山闻说是君开，云木参天瀑响雷。",
      "好去山头且坚坐，等闲莫要下山来。"
    ]
  },
  {
    "id": "2e89e420d1641a1aeacd2681e5c5e478",
    "title": "奉题李彦中所藏俞侯墨戏",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不是胸中饱丘壑，谁能笔下吐云烟。",
      "故应只有王摩诘，解写离骚极目天。"
    ]
  },
  {
    "id": "2e89e420d1641a1aed2e3db6bfe59277",
    "title": "题刘志夫严居厚潇湘诗卷后",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "潇湘门外水如天，说着令人意惨然。",
      "试问登高能赋客，个中何似汨罗渊。"
    ]
  },
  {
    "id": "2e89e420d1641a1ad0595b84c7e8f566",
    "title": "闻蛙",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "两枢盛怒斗春池，群吠同声彻晓帷。",
      "等是一场狼籍事，更无人与问官私。"
    ]
  },
  {
    "id": "2e89e420d1641a1adea74ce94d8371db",
    "title": "延平水南天庆观夜作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "石楼云卧对江城，城角吟霜永夜清。",
      "料得南枝正愁绝，不堪闻此断肠声。"
    ]
  },
  {
    "id": "2e89e420d1641a1aed8fa82be7d40280",
    "title": "墨梅",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "梦里清江醉墨香，蕊寒枝瘦凛冰霜。",
      "如今白黑浑休问，且作人间时世装。"
    ]
  },
  {
    "id": "2e89e420d1641a1a306b112fd384cdc1",
    "title": "晦翁足疾得程道人针之而愈戏赠此诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "十载扶行恃短筇，一针相值有奇功。",
      "出门放步人争看，不是前来勃窣翁。"
    ]
  },
  {
    "id": "2e89e420d1641a1a32c6a2fedfe44b09",
    "title": "戏答杨廷秀问讯离骚之句二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昔诵离骚夜扣舷，江湖满地水浮天。",
      "只今拥鼻寒窗底，烂却沙头月一船。"
    ]
  },
  {
    "id": "2e89e420d1641a1a32c6a2fe9994af86",
    "title": "戏答杨廷秀问讯离骚之句二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "春到寒汀百草生，马蹄香动楚江声。",
      "不甘强借三峰面，且为灵均作杜蘅。"
    ]
  },
  {
    "id": "2e89e420d1641a1a5508a4038a237dc1",
    "title": "诗送碧崖甘叔怀游庐阜兼简白鹿山长吴兄唐卿及诸耆旧三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "羌庐不见几经年，一话清游一怅然。",
      "此日送君凭问讯，千峰影里旧潺湲。"
    ]
  },
  {
    "id": "2e89e420d1641a1a5508a40370533a9c",
    "title": "诗送碧崖甘叔怀游庐阜兼简白鹿山长吴兄唐卿及诸耆旧三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "知君挂席下清江，未见香炉意已降。",
      "直上新泉得雄观，便将杰句写长杠。"
    ]
  },
  {
    "id": "2e89e420d1641a1a5508a403b4c84028",
    "title": "诗送碧崖甘叔怀游庐阜兼简白鹿山长吴兄唐卿及诸耆旧三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "遗君踪迹莽荆榛，曾把诗书为作新。",
      "今日总输吴季子，枕流漱石自由身。"
    ]
  },
  {
    "id": "2e89e420d1641a1a07e90560077827c2",
    "title": "丘子服来访道间得古梅折以为赠刘叔通江文卿俱来各有佳句因各次韵为答三首其二",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "老枝横出数花新，谁寄寒斋雪夜春。",
      "江路犹应有幽伴，只愁难得赏心人。"
    ]
  },
  {
    "id": "2e89e420d1641a1a07e90560101017dc",
    "title": "丘子服来访道间得古梅折以为赠刘叔通江文卿俱来各有佳句因各次韵为答三首其二",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "西湖居士寻诗处，今堕软红车马尘。",
      "半树横枝空好在，只应无地觅高人。"
    ]
  },
  {
    "id": "2e89e420d1641a1aaa53e46f6c188330",
    "title": "用子服韵谢水仙花",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "水中仙子来何处，翠袖黄冠白玉英。",
      "报道幽人被渠恼，著诗送与老难兄。"
    ]
  },
  {
    "id": "2e89e420d1641a1a1a5293a204bd7452",
    "title": "奉和子服老弟黄杨游岩二诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "闻道黄杨山上头，千峰环抱百泉幽。",
      "羡君柱杖年年去，饱看人间万顷秋。"
    ]
  },
  {
    "id": "2e89e420d1641a1a1a5293a257a0c28d",
    "title": "奉和子服老弟黄杨游岩二诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "游洲岩下水泠泠，枕石何妨梦里听。",
      "要与他年成故事，谩寻幽处著新亭。"
    ]
  },
  {
    "id": "2e89e420d1641a1a79de869ceb3b42c6",
    "title": "寄江文卿刘叔通",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "文卿句律如师律，通叔诗情绝世情。",
      "政使暮年穷到骨，不教吟出断肠声。"
    ]
  },
  {
    "id": "2e89e420d1641a1a79de869c68b77250",
    "title": "寄江文卿刘叔通",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "诗人从古例多穷，林下如今又两翁。",
      "应笑湖南老宾友，两年吹落市尘中。"
    ]
  },
  {
    "id": "2e89e420d1641a1a79de869c0313c95a",
    "title": "寄江文卿刘叔通",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我穷初不为能诗，笑杀吹竽滥得痴。",
      "莫向人前浪分雪，世间真伪有谁知。"
    ]
  },
  {
    "id": "2e89e420d1641a1a4edc8d4984167ea6",
    "title": "梅",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "姑射仙人冰雪容，尘心已共彩云空。",
      "年年一笑相逢处，长在愁烟苦雾中。"
    ]
  },
  {
    "id": "2e89e420d1641a1a142b76aaf9e42882",
    "title": "香茶供养黄檗长老悟公故人之塔并以小诗见意二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "摆手临行一寄声，故应离合未忘情。",
      "炷香瀹茗知何处，十二峰前海月明。"
    ]
  },
  {
    "id": "2e89e420d1641a1a142b76aadb52b965",
    "title": "香茶供养黄檗长老悟公故人之塔并以小诗见意二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一别人间万事空，他年何处却相逢。",
      "不须更话三生石，紫翠参天十二峰。"
    ]
  },
  {
    "id": "2e89e420d1641a1ab71048900e599797",
    "title": "南城吴氏社仓书楼为余写真如此因题其上庆元庚申二月八日沧洲病叟朱熹仲晦父",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "苍颜已是十年前，把镜回看一怅然。",
      "履薄临深谅无几，且将馀日付残编。"
    ]
  },
  {
    "id": "2e89e420d1641a1ae9c1410abfca820d",
    "title": "趁韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "千山木脱但空林，天外哀鸿亦叫音。",
      "认取溪亭今日意，四更山月涌波心。"
    ]
  },
  {
    "id": "2e89e420d1641a1a007315185be479af",
    "title": "次范硕夫题景福僧开窗韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昨日土墙当面立，今朝竹牖向阳开。",
      "此心若道无通塞，明暗何缘有去来。"
    ]
  },
  {
    "id": "2e89e420d1641a1a6a7b1d98a92412e1",
    "title": "吴山高",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "行尽吴山过越山，白云犹是几重关。",
      "若寻汗漫相期处，更在孤鸿灭没间。"
    ]
  },
  {
    "id": "2e89e420d1641a1acfcceed30e683a19",
    "title": "题蕃骑图",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "传闻姑■欲南侵，愁破雄边老将心。",
      "却是燕姬能捍虏，不教行到杀胡林。"
    ]
  },
  {
    "id": "2e89e420d1641a1a7345a62e0243be02",
    "title": "夜",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "独宿山房夜气清，一窗凉月共虚明。",
      "邻鸡未作人声绝，时听高梧滴露鸣。"
    ]
  },
  {
    "id": "2e89e420d1641a1abccf1129628a9f48",
    "title": "苦雨用俳谐体",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "仰诉天公雨太多，才方欲住又滂沱。",
      "九关虎豹还知否，烂尽田中白死禾。"
    ]
  },
  {
    "id": "2e89e420d1641a1abbe39f09a8cb0f31",
    "title": "杉木长涧四首其二",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "县官发廪存鳏孤，民气未觉回昭苏。",
      "老农向我更挥涕，陂坏渠绝田苗枯。"
    ]
  },
  {
    "id": "2e89e420d1641a1abbe39f09f4dbc5d0",
    "title": "杉木长涧四首其二",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "阡陌纵横不可寻，死伤狼籍正悲吟。",
      "若知赤子元无罪，合有人间父母心。"
    ]
  },
  {
    "id": "2e89e420d1641a1a280a4c2de51a91c0",
    "title": "题中峰杉径",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "盘回山腹转修蛇，横入中峰小隐家。",
      "好把稚杉缘径插，待迎凉月看清华。"
    ]
  },
  {
    "id": "2e89e420d1641a1a55ff1e91dabd09a2",
    "title": "山寺逢僧谈命",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "此地相逢亦偶然，漫将牛斗话生缘。",
      "时行时止非人力，莫问流年祇问天。"
    ]
  },
  {
    "id": "2e89e420d1641a1ae983578e63281654",
    "title": "赠书工",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "平生欠要毛锥子，岁晚相看两秃翁。",
      "却笑孟尝门下士，祇能弹铗傲西风。"
    ]
  },
  {
    "id": "2e89e420d1641a1ac98e315570660d70",
    "title": "兰",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "谩种秋兰四五茎，疏帘底事太关情。",
      "可能不作凉风计，护得幽香到晚清。"
    ]
  },
  {
    "id": "2e89e420d1641a1a435f8e10490c1813",
    "title": "水口行舟二首（其一）",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昨夜扁舟雨一蓑，满江风浪夜如何。",
      "今朝试卷孤篷看，依旧青山绿树多。"
    ]
  },
  {
    "id": "2e89e420d1641a1a3b0bed4c98f05977",
    "title": "水口行舟二首（其二）",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "郁郁层峦夹岸青，春山绿水去无声。",
      "烟波一棹知何许，鶗鴂两山相对鸣。"
    ]
  },
  {
    "id": "2e89e420d1641a1af67868184a350e70",
    "title": "谢吴公济菖蒲",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "翠羽纷披一尺长，带烟和雨过书堂。",
      "知君别有臞仙种，容易难教出洞房。"
    ]
  },
  {
    "id": "2e89e420d1641a1a4d91944be9e83e10",
    "title": "易二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "立卦生爻事有因，两仪四象已前陈。",
      "须知三绝韦编者，不是寻行数墨人。"
    ]
  },
  {
    "id": "2e89e420d1641a1a4d91944b5ae409b6",
    "title": "易二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "潜心虽出重爻后，着眼何妨未画前。",
      "识得两仪根太极，此时方好绝韦编。"
    ]
  },
  {
    "id": "2e89e420d1641a1a9d1e5798602c8885",
    "title": "客来二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "客来何处觅红云，唯见风前万点春。",
      "心赏未妨随处好，绿杨阴里换纶巾。"
    ]
  },
  {
    "id": "2e89e420d1641a1a9d1e5798641bd18b",
    "title": "客来二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "怅望君家岭上云，便携佳友去寻春。",
      "论诗剧饮无他意，未管残红落佩巾。"
    ]
  },
  {
    "id": "2e89e420d1641a1a7abec61a81cb496a",
    "title": "武林",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "春风不放桃花笑，阴雨能生客子愁。",
      "只我无心可愁得，西湖风月弄扁舟。"
    ]
  },
  {
    "id": "2e89e420d1641a1afa144371cb640ca2",
    "title": "益公道人相见信安道温陵旧游出示近诗因次其韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "别来几度见归鸿，岁月悠悠一梦中。",
      "莫道相望湖海阔，争知千里不同风。"
    ]
  },
  {
    "id": "2e89e420d1641a1afa144371e2686a1d",
    "title": "益公道人相见信安道温陵旧游出示近诗因次其韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一身千里伴征鸿，北去南来羁旅中。",
      "珍重故人相认得，新诗重举旧家风。"
    ]
  },
  {
    "id": "2e89e420d1641a1a5cd8d341677fd879",
    "title": "次益老韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "乾坤极处无今古，道术多岐自短长。",
      "傥有新思还告我，不应无雁到衡阳。"
    ]
  },
  {
    "id": "2e89e420d1641a1a72e04d915ad0cb2f",
    "title": "秋日",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一雨生凉杜若洲，月波微漾绿溪流。",
      "茅檐归去无尘土，淡薄闲花绕舍秋。"
    ]
  },
  {
    "id": "2e89e420d1641a1aa1e619be988ff2a3",
    "title": "题米仓壁",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "度量无私本至公，寸心贪得意何穷。",
      "若教老子庄周见，剖斗除衡付一空。"
    ]
  },
  {
    "id": "2e89e420d1641a1ac064581c01881186",
    "title": "题安隐壁",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "征车少憩林间寺，试问南枝开未开。",
      "日暮天寒无酒饮，不须空唤莫愁来。"
    ]
  },
  {
    "id": "2e89e420d1641a1ae87421c8203a65a4",
    "title": "题梵天方丈壁",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "输尽王租生理微，野僧行乞暮还归。",
      "山空日落无钟鼓，只有虚堂蝙蝠飞。"
    ]
  },
  {
    "id": "2e89e420d1641a1a49091e44c4e263bd",
    "title": "五月五日海上遇风雨作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "疾风吹雨满征衫，陆走川行两不堪。",
      "尘事萦人心事远，濯缨何必在江潭。"
    ]
  },
  {
    "id": "2e89e420d1641a1a5d7b4e20adaf9811",
    "title": "两绝句送顺之南归",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "门前三径长蒿莱，愧予殷勤千里来。",
      "校罢遗书却归去，此心元自不曾灰。"
    ]
  },
  {
    "id": "2e89e420d1641a1a5d7b4e20e994c27e",
    "title": "两绝句送顺之南归",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "几年江海事幽寻，遍兴云僧话此心。",
      "今日肯来论旧学，岁寒犹恐雪霜侵。"
    ]
  },
  {
    "id": "2e89e420d1641a1af57fd712e3da16b5",
    "title": "登閤皂山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "叠叠层峦锁閟宫，我来旧地访灵踪。",
      "葛仙去后无丹灶，弟子今成白发翁。"
    ]
  },
  {
    "id": "2e89e420d1641a1af57fd7129986ab94",
    "title": "登閤皂山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一派泠泠台下水，半空漠漠岭头云。",
      "祖师成道冲天去，只有无穷受箓人。"
    ]
  },
  {
    "id": "2e89e420d1641a1aceb02c8214eea065",
    "title": "送单应之往閤山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "杖头挑月入烟萝，城郭尘埃柰尔何。",
      "若到名山高着眼，洞天深处异人多。"
    ]
  },
  {
    "id": "2e89e420d1641a1aceb02c8248f7eef0",
    "title": "送单应之往閤山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "回首名山我旧游，曾将风袂挹浮丘。",
      "如今不及台边水，长向山前山后流。"
    ]
  },
  {
    "id": "2e89e420d1641a1a21e5a1e88fdb6716",
    "title": "送李道士归玉笥三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "偶随云去伴云归，笑指清都在翠微。",
      "为我中间留一榻，他年去著薜萝衣。"
    ]
  },
  {
    "id": "2e89e420d1641a1a21e5a1e8c1b1953d",
    "title": "送李道士归玉笥三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "玉笥山连都水坑，拂云楼殿对峥嵘。",
      "君归后夜无馀事，卧听寒泉落涧声。"
    ]
  },
  {
    "id": "2e89e420d1641a1a21e5a1e827b1cd49",
    "title": "送李道士归玉笥三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "莫惜临行酒一杯，看君上马古城隈。",
      "相望两地无多远，频寄音书与雁来。"
    ]
  },
  {
    "id": "2e89e420d1641a1a970438e32461a0d3",
    "title": "西源居士斸寄秋兰小诗为谢",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "知有幽芳近水开，故攀危磴斸苍苔。",
      "却怜病客空斋冷，带雨和烟远寄来。"
    ]
  },
  {
    "id": "2e89e420d1641a1a6084ee4084054d5c",
    "title": "渡兴乐江望祝融次择之韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "江头晓渡野云遮，惆望山岐映暮霞。",
      "人值风波几千里，济川舟楫我侬夸。"
    ]
  },
  {
    "id": "2e89e420d1641a1ad9c433d345b143d3",
    "title": "岳后步月",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "清光冰魄浩无边，桂影扶疏吐玉娟。",
      "人在峰头遥指望，举杯对影夜无眠。"
    ]
  },
  {
    "id": "2e89e420d1641a1acd0105d50f9becc7",
    "title": "自上封下福岩道傍访李邺侯书堂山路榛合",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "山道榛芜大道荒，令人瞻望邺侯堂。",
      "怀贤空白悲今昔，泪滴西风恨夕阳。"
    ]
  },
  {
    "id": "2e89e420d1641a1ab065dbfa8d6f367f",
    "title": "将下山有作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "芒鞋踏破万重山，五日淹留在此间。",
      "行客归来山下望，却疑身自九天还。"
    ]
  },
  {
    "id": "2e89e420d1641a1a84d5252167ff608a",
    "title": "咏红白莲",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "红白莲花共一塘，两般颜色一般香。",
      "宫娥梳洗争先后，半是浓妆半淡妆。"
    ]
  },
  {
    "id": "2e89e420d1641a1a70d19882907db315",
    "title": "赠内弟程允夫三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "外家人物有吾子，我乃平生未见尝。",
      "文字只今多可喜，江湖他日莫相忘。"
    ]
  },
  {
    "id": "2e89e420d1641a1a70d19882d976f002",
    "title": "赠内弟程允夫三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "故家归来云树长，向来辛苦梦家乡。",
      "行藏正尔未坚快，又见春风登俊良。"
    ]
  },
  {
    "id": "2e89e420d1641a1a70d19882ad17a998",
    "title": "赠内弟程允夫三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我忆当年诸老翁，经纶事业久参同。",
      "只今零落三星晓，未厌栖迟一亩宫。"
    ]
  },
  {
    "id": "2e89e420d1641a1ad29869c10aaf964d",
    "title": "赠傅得一",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "到处逢人说傅颠，相看知是几生前。",
      "直携北斗倾天汉，去年龙宫第二仙。"
    ]
  },
  {
    "id": "2e89e420d1641a1aef044e609a014b95",
    "title": "追和李士举徐氏山居韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "山岫孤云意自闲，不妨王事似连环。",
      "解鞍盘礴忘归去，碧涧修筠似故山。"
    ]
  },
  {
    "id": "2e89e420d1641a1a9ede8b62ffa34211",
    "title": "华盖石",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "醉扶藜杖少盘桓，四远烟萝手自扪。",
      "此石至今无处问，只因来自太微垣。"
    ]
  },
  {
    "id": "2e89e420d1641a1a25c4c8d8bf0e57b0",
    "title": "庐山双剑峰二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "山神呵护宝云遮，俨若腾空两镆铘。",
      "光彩飞名镇千古，望中肝胆落奸邪。"
    ]
  },
  {
    "id": "2e89e420d1641a1a25c4c8d865cf7ec2",
    "title": "庐山双剑峰二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "双剑峰高削玉成，芒寒色淬晓霜清。",
      "脑脂压眼人高卧，谁斩天骄致太平。"
    ]
  },
  {
    "id": "2e89e420d1641a1ab00cfc4049a67ea4",
    "title": "鹤鸣峰",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不见山头夜鹤鸣，空遗山下瀑泉声。",
      "野人惆怅空无寐，一曲瑶琴分外清。"
    ]
  },
  {
    "id": "2e89e420d1641a1a6d64eaffba8697c8",
    "title": "狮子峰",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "石骨苔衣虽赋形，蹲空独逞忒狰狞。",
      "威尊百兽终何用，宁解当年吼一声。"
    ]
  },
  {
    "id": "2e89e420d1641a1a363eb6e9245cffa0",
    "title": "北双剑峰",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "双剑名峰也逼真，品题拍拍满怀春。",
      "铅刀自别干将利，折槛应须表直臣。"
    ]
  },
  {
    "id": "2e89e420d1641a1a640c0927eafd6cea",
    "title": "夜宿洪亭长家",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "才到秋来气便高，雁声天地总寥寥。",
      "客怀今夜不成寐，风细月明江自潮。"
    ]
  },
  {
    "id": "2e89e420d1641a1ae8db0a433e6b3c15",
    "title": "对菊",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "解印归来叹寂寥，黄花难觅旧根苗。",
      "只缘三径荒凉后，移向洪门不姓陶。"
    ]
  },
  {
    "id": "2e89e420d1641a1acfb3da15c038d520",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一曲移舟采涧芹，市声只隔一江云。",
      "沙头唤渡人归晚，回首芦峰月一轮。"
    ]
  },
  {
    "id": "2e89e420d1641a1acfb3da1528381774",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "二曲溪边万木林，水环竹石四时清。",
      "渔歌棹入斜阳里，隔岸时闻一两声。"
    ]
  },
  {
    "id": "2e89e420d1641a1acfb3da153cfb5ad7",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "三曲舟行龙尾滩，推蓬把酒见南山。",
      "回头点检仙踪迹，万顷白云时自闲。"
    ]
  },
  {
    "id": "2e89e420d1641a1acfb3da15adcbbe9d",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "四曲烟云锁小楼，寺临乔木古溪头。",
      "僧归林下柴门静，麋鹿衔花自在游。"
    ]
  },
  {
    "id": "2e89e420d1641a1acfb3da15c0386f7d",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "五曲峰峦列翠屏，白云深处隐仙亭。",
      "子期一去无消息，惟有乔松万古清。"
    ]
  },
  {
    "id": "2e89e420d1641a1acfb3da150e9427bd",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "六曲溪环处士家，鼓楼楼下树槎枒。",
      "龙去潭空名不朽，惟见平汀涌白沙。"
    ]
  },
  {
    "id": "2e89e420d1641a1acfb3da15924839f0",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "七曲灵祠近水滨，聚鱼石上跃金鳞。",
      "林凹路入桃源近，时有渔郎来问津。"
    ]
  },
  {
    "id": "2e89e420d1641a1acfb3da15e2a4f577",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "八曲砚峰倚碧虚，泉流瀑布世间无。",
      "凭谁染就丹青笔，写出芹溪九曲图。"
    ]
  },
  {
    "id": "2e89e420d1641a1acfb3da15ad26771c",
    "title": "芹溪九曲诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "九曲悠悠景最幽，巉岩峡石束寒流。",
      "源深自是舟难到，更有龙池在上头。"
    ]
  },
  {
    "id": "2e89e420d1641a1af44af2e27fbae9f6",
    "title": "廌山书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "三十年来宿草庐，五年三第世间无。",
      "门前獬廌山常在，只恐儿孙不读书。"
    ]
  },
  {
    "id": "2e89e420d1641a1a165d15a094fc33c8",
    "title": "水濂洞",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "水濂幽谷我来游，拂面飞泉最醒眸。",
      "一片水帘遮洞口，何人卷得上帘钩。"
    ]
  },
  {
    "id": "2e89e420d1641a1a2c4cdfb88c8a2888",
    "title": "题清虚庵来月轩",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夜吟唯觉月来迟，正忆先生独坐时。",
      "离绪几多无著处，不堪清气入诗脾。"
    ]
  },
  {
    "id": "2e89e420d1641a1a1f9ccfe08ae835cb",
    "title": "廓然亭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "迟留访隐古祠旁，眼底樛松老更苍。",
      "山得吾侪应改观，坐无恶客自生凉。"
    ]
  },
  {
    "id": "2e89e420d1641a1a26b995b152d104cf",
    "title": "题程烨程燧兄弟双桂书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "君家构屋积玉堆，两种天香手自栽。",
      "清影一帘秋澹荡，任渠艳冶斗春开。"
    ]
  },
  {
    "id": "2e89e420d1641a1a66bdf4adbc0d1c8b",
    "title": "德兴县叶元恺家题",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "葱汤麦饭两相宜，葱暖丹田麦疗饥。",
      "莫道儒家风味薄，隔邻犹有未炊时。"
    ]
  },
  {
    "id": "2e89e420d1641a1a232e4ca33f39489a",
    "title": "过飞泉岭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "梯云石磴羊肠绕，转壑飞泉碧玉斜。",
      "一路风烟春淡泊，数声鸡犬野人家。"
    ]
  },
  {
    "id": "2e89e420d1641a1ae40b6a21b6e29db6",
    "title": "南塘",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "南塘旧是尚书宅，今作僧居水石清。",
      "半夜月明禅定后，松风犹带管弦声。"
    ]
  },
  {
    "id": "2e89e420d1641a1ab51bc1dde980c5f5",
    "title": "挽王德修",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不到湖潭二十年，湖潭依旧故山川。",
      "聊将杯酒奠青草，风雨萧萧忆昔贤。"
    ]
  },
  {
    "id": "2e89e420d1641a1ade7077bded0b21a4",
    "title": "仙霞岭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "道出夷山乡思生，霞峰重叠面前迎。",
      "岭头云散丹梯耸，步到天衢眼更明。"
    ]
  },
  {
    "id": "2e89e420d1641a1ab2367bb7adaa542a",
    "title": "书邵子尧夫游伊洛四首其三",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋日□秋禾黍边，农家富贵自丰年。",
      "一箪鸡黍一瓢饮，谁羡王侯食万钱。"
    ]
  },
  {
    "id": "2e89e420d1641a1ac24b07faefaf61ee",
    "title": "训蒙绝句天",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "气体苍然故曰天，其中有理是为乾。",
      "浑然气理流行际，万物同根此一源。"
    ]
  },
  {
    "id": "2e89e420d1641a1add19eacefcb26fe6",
    "title": "训蒙绝句鬼神",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "鬼神即物以为名，屈则无形伸有形。",
      "一屈一伸端莫测，可窥二五运无停。"
    ]
  },
  {
    "id": "2e89e420d1641a1aa60ea5b58908ae10",
    "title": "训蒙绝句命二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "妙合之机不暂停，自然气化与流形。",
      "原于妙合名为命，即此而思得性灵。"
    ]
  },
  {
    "id": "2e89e420d1641a1aa60ea5b585d04518",
    "title": "训蒙绝句命二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "静思二五生人物，新者如源旧者流。",
      "流自东之源不息，始终聚散即斯求。"
    ]
  },
  {
    "id": "2e89e420d1641a1a9e79e22c4a1bc18a",
    "title": "训蒙绝句性",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "谓之性者无他义，只是苍天命理名。",
      "论性固当惟论理，谈空求理又非真。"
    ]
  },
  {
    "id": "2e89e420d1641a1ab64e8ef7646ced15",
    "title": "训蒙绝句心",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "性外初非更有心，只于理内别虚灵。",
      "虚灵妙用由斯出，故主吾身统性情。"
    ]
  },
  {
    "id": "2e89e420d1641a1a2489edafcd80d2ce",
    "title": "训蒙绝句情",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "谓之情者无他思，只是吾心初动机。",
      "又把动时分析出，人当随发察其几。"
    ]
  },
  {
    "id": "2e89e420d1641a1aa8f0725f7bd51f73",
    "title": "训蒙绝句意",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "意乃情专所主时，志之所向定于斯。",
      "要须总验心情意，一发而俱性在兹。"
    ]
  },
  {
    "id": "2e89e420d1641a1a1ef821665528bab4",
    "title": "训蒙绝句道",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "如何率性名为道，随事如由大路行。",
      "欲说道中条理具，又将理字别其名。"
    ]
  },
  {
    "id": "2e89e420d1641a1a584d011b7676f68f",
    "title": "训蒙绝句中庸",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "过兼不及总非中，离却平常不是庸。",
      "庸字莫将容易看，只斯为道用无穷。"
    ]
  },
  {
    "id": "2e89e420d1641a1ab9a3c71d4940626b",
    "title": "训蒙绝句太极图",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "性蔽其源学失真，异端投隙害弥深。",
      "推原气禀由无极，只此一图传圣心。"
    ]
  },
  {
    "id": "2e89e420d1641a1ac55bf0eec21b69fc",
    "title": "训蒙绝句先天图二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不待安排自整齐，只缘太极本如斯。",
      "试将万事依图看，先后乘除可理推。"
    ]
  },
  {
    "id": "2e89e420d1641a1ac55bf0eebc994376",
    "title": "训蒙绝句先天图二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "乾坤复姤互推移，动静之间起至微。",
      "终日敛襟看不足，其中圆处是真机。"
    ]
  },
  {
    "id": "2e89e420d1641a1ac28e7befd30fa082",
    "title": "训蒙绝句学",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "轲死如何道乏人，缘知学字不分明。",
      "先除功利虚无习，尽把圣言身上行。"
    ]
  },
  {
    "id": "2e89e420d1641a1a6544b29ccd45e790",
    "title": "训蒙绝句体用",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "体用如何是一源，用犹枝叶体犹根。",
      "当于发处原其本，体立于斯用乃存。"
    ]
  },
  {
    "id": "2e89e420d1641a1aca3d49a723252f08",
    "title": "训蒙绝句西铭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "人因形异种私根，不道其初同一源。",
      "直自源头明说下，尽将父母属乾坤。"
    ]
  },
  {
    "id": "2e89e420d1641a1a92f6406bc798b4dd",
    "title": "训蒙绝句仁二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "心无私滓与天同，物我乾坤一本中。",
      "随分而施无不爱，方知仁体合言公。"
    ]
  },
  {
    "id": "2e89e420d1641a1a92f6406b39c2267a",
    "title": "训蒙绝句仁二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "义兼礼智由仁出，接物当先主在仁。",
      "方由四端随用发，譬之四序始于春。"
    ]
  },
  {
    "id": "2e89e420d1641a1a497397c2855688bd",
    "title": "训蒙绝句居敬二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "大哉程子明居敬，千圣同符入德门。",
      "试把功夫横竖看，总来不出欲斯存。"
    ]
  },
  {
    "id": "2e89e420d1641a1a497397c2cb4a7893",
    "title": "训蒙绝句居敬二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "但得心存斯是敬，莫于存外更加功。",
      "殷勤夫子明斯意，约礼之时已在中。"
    ]
  },
  {
    "id": "2e89e420d1641a1ae9ed64bc7e44cc52",
    "title": "训蒙绝句静二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "心惟动与静相乘，当静之时乃动源。",
      "所以功夫先要静，动而无静体难全。"
    ]
  },
  {
    "id": "2e89e420d1641a1ae9ed64bc6c8db3a5",
    "title": "训蒙绝句静二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "莫专靠静偏于静，须是深加格物功。",
      "事到理明随理去，动常有静在其中。"
    ]
  },
  {
    "id": "2e89e420d1641a1ab30082577dba833f",
    "title": "训蒙绝句致知",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "此心原自有知存，气蔽其明物又昏。",
      "渐渐剔开昏与蔽，一时俱透理穷源。"
    ]
  },
  {
    "id": "2e89e420d1641a1ac216d04efc133ff3",
    "title": "训蒙绝句克己二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "本体原来只是公，自将私意混其中。",
      "虽颜造圣无他事，惟在能加克己功。"
    ]
  },
  {
    "id": "2e89e420d1641a1ac216d04ef51c1687",
    "title": "训蒙绝句克己二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "莫道公私未判然，自忧一日用功难。",
      "便随明处猛分摆，志在希颜即是颜。"
    ]
  },
  {
    "id": "2e89e420d1641a1acad96b41300cd59e",
    "title": "训蒙绝句戒谨",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "防欲当施御寇功，及于未至立崇墉。",
      "常求四者无他法，依旧同归主敬中。"
    ]
  },
  {
    "id": "2e89e420d1641a1a88bcac4222bb8b43",
    "title": "训蒙绝句求放心",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不察予心重似鸡，更兼放处只缘私。",
      "才知用理维持际，不待追求便在兹。"
    ]
  },
  {
    "id": "2e89e420d1641a1ac6703863feb1fe63",
    "title": "训蒙绝句下学上达",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "学在事时斯是理，盍于事上每寻思。",
      "但令下学功夫到，上达之机便自知。"
    ]
  },
  {
    "id": "2e89e420d1641a1a8c1bf8fece8ee088",
    "title": "训蒙绝句夜气",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "理则无形气是乘，气随夜息理斯存。",
      "息时无感犹当验，昼不能清夜亦昏。"
    ]
  },
  {
    "id": "2e89e420d1641a1ae20acef26de98e67",
    "title": "训蒙绝句体认",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "虽云道本无形象，形象原因体认生。",
      "试验操存功熟后，隐然常觉在中明。"
    ]
  },
  {
    "id": "2e89e420d1641a1a31fb65ddf0751672",
    "title": "训蒙绝句唤醒",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "为学常思唤此心，唤之能熟物难昏。",
      "才昏自觉中如失，猛省猛求明则存。"
    ]
  },
  {
    "id": "2e89e420d1641a1a6627710aad081f10",
    "title": "训蒙绝句为人",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "辛勤尽作求闻计，沽得过情声誉来。",
      "自外而观为可喜，此心已失实堪哀。"
    ]
  },
  {
    "id": "2e89e420d1641a1a5ab4090e16b775fb",
    "title": "训蒙绝句三省二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "曾子尚忧三者失，自言日致省身功。",
      "如何后学不深察，便欲传心一惟中。"
    ]
  },
  {
    "id": "2e89e420d1641a1a5ab4090eee9b07ee",
    "title": "训蒙绝句三省二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "用功事上实根源，三省真传入道门。",
      "理即是心随事显，事能尽理始心存。"
    ]
  },
  {
    "id": "2e89e420d1641a1a64bb4708200a560a",
    "title": "训蒙绝句十五志学",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "工夫一进十年期，断自圣言当致思。",
      "岂不欲人跻圣速，只缘科级盖如斯。"
    ]
  },
  {
    "id": "2e89e420d1641a1a3c9ad2630f273364",
    "title": "训蒙绝句小学",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "洒扫庭堂职是供，步趋唯诺饰仪容。",
      "是中有理今休问，敬谨端详体立功。"
    ]
  },
  {
    "id": "2e89e420d1641a1ae344580b9eca9c36",
    "title": "训蒙绝句存心",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "功夫但欲存心尔，底事存心条绪多。",
      "直使圣贤更剖析，只缘私意费消磨。"
    ]
  },
  {
    "id": "2e89e420d1641a1a48e5d31c132e0328",
    "title": "训蒙绝句养性",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "性初不假增加力，养字原非别用功。",
      "只要关防并省察，莫要私意害其中。"
    ]
  },
  {
    "id": "2e89e420d1641a1a6a8e5aa12149f7c8",
    "title": "训蒙绝句心之官则思",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一身胡属此心微，只为能思择所为。",
      "底事虚灵成暗塞，独于物欲用其思。"
    ]
  },
  {
    "id": "2e89e420d1641a1a49341e8f4ac6d03d",
    "title": "训蒙绝句莫知其乡二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "此心活动元无定，或出他乡入此乡。",
      "猛省不知谁是主，只因操舍有存亡。"
    ]
  },
  {
    "id": "2e89e420d1641a1a49341e8f446fb957",
    "title": "训蒙绝句莫知其乡二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "存以公兮亡以私，存亡倏忽动时机。",
      "莫教事过方才省，辨析须严念虑微。"
    ]
  },
  {
    "id": "2e89e420d1641a1a240d6284182226de",
    "title": "训蒙绝句人心道心三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "自从载籍流传后，此是论心第一条。",
      "剖析精明为训切，如何心学尚寥寥。"
    ]
  },
  {
    "id": "2e89e420d1641a1a240d62845d895136",
    "title": "训蒙绝句人心道心三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "因形与理别言心，其实随形有理存。",
      "才与理违形独用，便为物欲理皆昏。"
    ]
  },
  {
    "id": "2e89e420d1641a1a240d62845d2a1aed",
    "title": "训蒙绝句人心道心三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "莫道惟危便为恶，只缘众欲起于形。",
      "常须急把理来救，亦要少从危处行。"
    ]
  },
  {
    "id": "2e89e420d1641a1a56ee6eb7c01f15e0",
    "title": "训蒙绝句知天命",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "假借立言虽似是，知非我出枉劳功。",
      "苟从立志循而得，方信真知味不同。"
    ]
  },
  {
    "id": "2e89e420d1641a1ad7fe314f71c8fd79",
    "title": "训蒙绝句古者以利为本",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "论性无非日用间，何须虚诞与深艰。",
      "昭昭万事皆其理，只是功夫欲顺难。"
    ]
  },
  {
    "id": "2e89e420d1641a1ad2710977932b6a7f",
    "title": "训蒙绝句参前倚衡",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "理随心见不曾离，苟有斯心便在兹。",
      "果似有形君信否，用心熟后自能知。"
    ]
  },
  {
    "id": "2e89e420d1641a1a4604c597fc30a849",
    "title": "训蒙绝句汶上",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "仕非其地宁无仕，此事还他德行人。",
      "彼以势邀吾自逝，丈夫无欲气常伸。"
    ]
  },
  {
    "id": "2e89e420d1641a1ac830a051aba11339",
    "title": "训蒙绝句山径之蹊",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "苟能用力可充微，一息昏忘功便亏。",
      "老矣方知深自警，几番茅塞径之蹊。"
    ]
  },
  {
    "id": "2e89e420d1641a1a911f5a0931ac431e",
    "title": "训蒙绝句不能使人巧",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "学求入处须师授，此外难为尽靠师。",
      "但向行时无息处，进前曲折自能知。"
    ]
  },
  {
    "id": "2e89e420d1641a1abc11ee95419e28f3",
    "title": "训蒙绝句观澜",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "眇然方寸神明舍，天下经纶具此中。",
      "每向狂澜观不足，正如有本出无穷。"
    ]
  },
  {
    "id": "2e89e420d1641a1ae8e54b12733f5405",
    "title": "训蒙绝句良知",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "孩提自幼良知发，此日心蒙尚未开。",
      "既壮蒙开趋物欲，良心反丧亦哀哉。"
    ]
  },
  {
    "id": "2e89e420d1641a1a7e7ac8f5b3a176ee",
    "title": "训蒙绝句动心忍性二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不当拂处常逢拂，不合空时亦至空。",
      "处顺不如常处逆，动心忍性始成功。"
    ]
  },
  {
    "id": "2e89e420d1641a1a7e7ac8f5f44856ff",
    "title": "训蒙绝句动心忍性二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "困穷拂动虽天意，如舜何须增不能。",
      "上智虽明事之理，也须亲到事中行。"
    ]
  },
  {
    "id": "2e89e420d1641a1aff2f2383c6a3b6c2",
    "title": "训蒙绝句刍养悦口",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "食中有味知斯悦，知是能加咀嚼功。",
      "行处心安思处得，馀甘常溢齿牙中。"
    ]
  },
  {
    "id": "2e89e420d1641a1ae374ce2c72004258",
    "title": "训蒙绝句先难",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "为学须教效自形，但专一意使功深。",
      "哀哉狭隘频求效，仰止仁人后获心。"
    ]
  },
  {
    "id": "2e89e420d1641a1a60610a1fb8cca2a9",
    "title": "训蒙绝句谨独",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "为学无功由间断，其如间断费关防。",
      "方知谨独功诚切，多是此时心易忘。"
    ]
  },
  {
    "id": "2e89e420d1641a1ab75ef219929c40f2",
    "title": "训蒙绝句鸢飞鱼跃二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "此理充盈宇宙间，下穷鱼跃上飞鸢。",
      "飞斯在上跃斯下，神化孰尸本自然。"
    ]
  },
  {
    "id": "2e89e420d1641a1ab75ef219667db02d",
    "title": "训蒙绝句鸢飞鱼跃二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "神化孰尸本自然，盍将此意反而观。",
      "试将事上深加察，才著些私便不安。"
    ]
  },
  {
    "id": "2e89e420d1641a1ab35e36c2d709c18c",
    "title": "训蒙绝句勿忘勿助长",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "忘则无功助则私，不忘不助正斯时。",
      "是中体段须当察，便是鸢飞鱼跃机。"
    ]
  },
  {
    "id": "2e89e420d1641a1ae9a338694b46eedc",
    "title": "训蒙绝句乐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夫子亦将贫对乐，只因人苦处贫难。",
      "苟非天理能攘敌，只向私心重处安。"
    ]
  },
  {
    "id": "2e89e420d1641a1afb87ddfe262929f7",
    "title": "训蒙绝句不改其乐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "己私既克本心存，到处逢原与理行。",
      "不待有心求乐道，此心之乐自然生。"
    ]
  },
  {
    "id": "2e89e420d1641a1ae1d236fc1f85890d",
    "title": "训蒙绝句逝者如斯二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "如何物却能形道，只为皆存理一端。",
      "偶感斯川存动理，故言逝者可同观。"
    ]
  },
  {
    "id": "2e89e420d1641a1ae1d236fc95d8c935",
    "title": "训蒙绝句逝者如斯二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "岷源万古只如斯，东注曾无间断时。",
      "后学不因川上叹，安行体用亦难窥。"
    ]
  },
  {
    "id": "2e89e420d1641a1a05e3405cb0b7e037",
    "title": "训蒙绝句牛山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "此心此理自天根，不待栽培触处生。",
      "只要关防人欲伐，更须着意察滋萌。"
    ]
  },
  {
    "id": "2e89e420d1641a1a731f7a0630963f35",
    "title": "训蒙绝句任重",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "气无强弱志为先，努力便行休放肩。",
      "挨得一番难境界，便添脊骨一番坚。"
    ]
  },
  {
    "id": "2e89e420d1641a1acf57b54785e21fe6",
    "title": "训蒙绝句万物皆备于我",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "万物当须以理观，不离太极是其源。",
      "故须万类皆我具，只为中心太极存。"
    ]
  },
  {
    "id": "2e89e420d1641a1a03fbe2b6f8272a53",
    "title": "训蒙绝句难言",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "难言非谓不容言，谓状其中体段难。",
      "须是养成天地塞，却将正直反而观。"
    ]
  },
  {
    "id": "2e89e420d1641a1a4697d4f3fd379ae7",
    "title": "训蒙绝句四十五十无闻",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "圣人接物本于仁，罕以深言拒绝人。",
      "不足畏辞严且截，急将此意省吾身。"
    ]
  },
  {
    "id": "2e89e420d1641a1a6e35e7e164d41296",
    "title": "训蒙绝句九思",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "人之进学在于思，思则能知是与非。",
      "但得用心纯熟后，自然发处有思随。"
    ]
  },
  {
    "id": "2e89e420d1641a1ade5c51d4603d234d",
    "title": "训蒙绝句辞达而已二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "方识圣门辞达旨，作文之法在其中。",
      "但将正意由辞出，此外徒劳苦用功。"
    ]
  },
  {
    "id": "2e89e420d1641a1ade5c51d4439763fe",
    "title": "训蒙绝句辞达而已二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "因辞可以验人心，心地开明辞必明。",
      "试把正人文字看，何尝巧滞与艰深。"
    ]
  },
  {
    "id": "2e89e420d1641a1a399ca7d190345101",
    "title": "训蒙绝句君子去仁",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "谁云贫贱人难处，只为重轻权倒持。",
      "钓渭耕莘皆往辙，圣贤不法我何归。"
    ]
  },
  {
    "id": "2e89e420d1641a1a97b597d9ebd156c2",
    "title": "训蒙绝句就有道而正",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "差以毫厘大乱真，苟羞就正堕终身。",
      "不惟枉费穷年力，反作滔天祸世人。"
    ]
  },
  {
    "id": "2e89e420d1641a1a1c10fa628506428d",
    "title": "训蒙绝句出门如见大宾",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "竦然敬立体斯存，容貌常如见大宾。",
      "此是圣门持守法，必须心在可为仁。"
    ]
  },
  {
    "id": "2e89e420d1641a1a9c3278f17b648f55",
    "title": "训蒙绝句心有邻",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "德者人心之所同，苟能有德类斯从。",
      "不须闭户嗟寥落，但立诚心自用功。"
    ]
  },
  {
    "id": "2e89e420d1641a1af47d9da3db107dd7",
    "title": "训蒙绝句浴沂",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "只就吾身分上思，相呼童子浴沂归。",
      "更无一点闲思想，正是助忘俱勿时。"
    ]
  },
  {
    "id": "2e89e420d1641a1a283af948158a3410",
    "title": "训蒙绝句言志",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "莫道车裘事亦轻，仲由勇义乃能行。",
      "欲知共敝为难易，试把车裘验世情。"
    ]
  },
  {
    "id": "2e89e420d1641a1a6298b952f6212d6c",
    "title": "训蒙绝句斐然成章",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "学须随器有成形，方可裁中设准绳。",
      "假借变移无定止，纵逢大匠亦何成。"
    ]
  },
  {
    "id": "2e89e420d1641a1a055381b62a96b5e3",
    "title": "训蒙绝句安仁利仁",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "语利犹能安则难，且从利做莫空安。",
      "悬知等级无他义，去尽私心只一般。"
    ]
  },
  {
    "id": "2e89e420d1641a1a68d7cae47af1e880",
    "title": "训蒙绝句一贯",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一贯明言忠与恕，教人之意已昭然。",
      "当于用处求其一，慎勿悬空想圣贤。"
    ]
  },
  {
    "id": "2e89e420d1641a1a16822f86771757e8",
    "title": "训蒙绝句卓尔",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "颜渊不日趋于化，此境宁容末学知。",
      "细诵师言强思索，独于博约语无疑。"
    ]
  },
  {
    "id": "2e89e420d1641a1a406f87734953f2f3",
    "title": "训蒙绝句闻知",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "见固能知闻亦知，虽闻如与见同时。",
      "只缘一本元无二，千圣已亡心在兹。"
    ]
  },
  {
    "id": "2e89e420d1641a1ac48516e31d18fac8",
    "title": "训蒙绝句绝四",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "在人四者要皆无，绝尽圣心天与俱。",
      "敢尔单提希圣术，力除私欲是功夫。"
    ]
  },
  {
    "id": "2e89e420d1641a1ae7de1c6d04a5a1a5",
    "title": "训蒙绝句莫我知也夫三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "心即是天天即理，无行不与理相随。",
      "故言惟有天知我，天岂真如人有知。"
    ]
  },
  {
    "id": "2e89e420d1641a1ae7de1c6df5961651",
    "title": "训蒙绝句莫我知也夫三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "天怨人尤两不形，欿然下学是功程。",
      "了无可使人知处，尽是相酬理与心。"
    ]
  },
  {
    "id": "2e89e420d1641a1ae7de1c6dbf327b2b",
    "title": "训蒙绝句莫我知也夫三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "圣心端似涉修蹊，俯首无言但疾驰。",
      "学者须常存此意，自能遏绝为人私。"
    ]
  },
  {
    "id": "2e89e420d1641a1ae15b83cb3a6be853",
    "title": "训蒙绝句予欲无言",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "妙道皆形日用间，即斯可见不须言。",
      "试将天象明人事，希圣功夫万古存。"
    ]
  },
  {
    "id": "2e89e420d1641a1ad2d9e4da86b07fea",
    "title": "训蒙绝句吾无隐乎尔",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "圣道虽云妙莫窥，初非恍惚与希夷。",
      "分明说在吾行处，后学无于行外思。"
    ]
  },
  {
    "id": "2e89e420d1641a1a5ec3e570edea07f8",
    "title": "训蒙绝句化二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "春冰融尽绝澌微，彻底冰壶烛万几。",
      "静对春风感形化，圣心体段盖如斯。"
    ]
  },
  {
    "id": "2e89e420d1641a1a5ec3e570ef4ac2a5",
    "title": "训蒙绝句化二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "从心所欲皆天理，具体颜渊罢不能。",
      "所谓不思并不勉，舜由仁义即非行。"
    ]
  },
  {
    "id": "2e89e420d1641a1a20ab7116b8ca7632",
    "title": "训蒙绝句吾知勉",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "常怀四体昊天恩，自是渊冰恐惧深。",
      "一息尚存忧未免，死而后已即斯心。"
    ]
  },
  {
    "id": "2e89e420d1641a1a0009ebe3d667c92d",
    "title": "训蒙绝句博约",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "事来身向礼中行，事过将心去学文。",
      "局定更无他罅隙，得斯二者老吾身。"
    ]
  },
  {
    "id": "2e89e420d1641a1a6791cfe223e70a2d",
    "title": "训蒙绝句事天",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "皇天命理以为人，理有存亡系我心。",
      "存养上还天所赋，终身履薄以临深。"
    ]
  },
  {
    "id": "2e89e420d1641a1a31fb65dd72a55dbd",
    "title": "训蒙绝句唤醒",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "二字亲闻十九冬，向来已愧缓无功。",
      "从今何以验勤怠，不出此心生熟中。"
    ]
  },
  {
    "id": "2e89e420d1641a1a90290e049561eb72",
    "title": "训蒙绝句为己为人",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "药病须还考自知，和根新断为人机。",
      "心随身上门常闭，课罢苔封候夕晖。"
    ]
  },
  {
    "id": "2e89e420d1641a1ab7016870fda16a96",
    "title": "训蒙绝句固穷",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不是书生不阨穷，道穷何所愧于中。",
      "贪求贪欲贩夫事，于此不安须彼从。"
    ]
  },
  {
    "id": "2e89e420d1641a1a3958d9d56d747ea7",
    "title": "训蒙绝句无题",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "白鹤高飞不逐群，嵇康琴酒鲍照文。",
      "此身未有栖归处，天下人间一片云。"
    ]
  },
  {
    "id": "2e89e420d1641a1a0435ca79178688fe",
    "title": "病告斋居作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "层阴霭已布，小雨时漂洒。",
      "独卧一窗间，有怀无与写。",
      "高居生远兴，春物弥平野。",
      "虑旷景方融，事远情无舍。",
      "聊寄兹日闲，尘劳等虚假。"
    ]
  },
  {
    "id": "2e89e420d1641a1aceafeded1203cb0b",
    "title": "仁术",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "在昔贤君子，存心每欲仁。",
      "求端从有术，及物岂无因。",
      "恻隐来何自，虚明觉处真。",
      "扩充从此念，福泽遍斯民。",
      "入井仓皇际，牵牛觳觫辰。",
      "向来看楚越，今日备吾身。"
    ]
  },
  {
    "id": "2e89e420d1641a1a7733ee320f0d1e8f",
    "title": "闻善决江河",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "大舜深山日，灵襟保太和。",
      "一言分善利，万里决江河。",
      "可欲非由外，惟聪不在它。",
      "勇如争赴壑，进岂待盈科。",
      "学海功难并，防川患益多。",
      "何人亲祖述，耳顺肯同波。"
    ]
  },
  {
    "id": "2e89e420d1641a1a48b3c1dfff9f2a36",
    "title": "感事书怀十六韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "胡虏何年盛，神州遂陆沉。",
      "翠华栖浙右，紫塞仅淮阴。",
      "志士忧虞切，朝家预备深。",
      "一朝颁细札，三捷便闻音。",
      "授钺无遗算，沈机识圣心。",
      "东西兵合势，南北怨重寻。",
      "小却奇还胜，穷凶祸所临。",
      "旃裘方舞雪，血刃已披襟。",
      "残类随煨烬，遗黎脱斧砧。",
      "戴商仍夙昔，思汉剧讴吟。",
      "共惜山河固，同嗟岁月侵。",
      "泉蓍久憔翠，陵柏幸萧椮。",
      "正尔资群策，何妨试盍簪。",
      "折冲须旧衮，出牧仗南金。",
      "众志非难徇，天休讵可谌。",
      "故人司献纳，早晚奉良箴。"
    ]
  },
  {
    "id": "2e89e420d1641a1a9eb964c21e40e5e2",
    "title": "寄题李东老渊乎斋",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "东老幽栖地，渊乎亦妙哉。",
      "空山无客到，流水有花开。",
      "句律今谁敌，诗仙旧所陪。",
      "朱弦悄馀韵，绮席澹浮埃。",
      "竟日门多掩，长沙岁一来。",
      "端能负猿鹤，归计莫徘徊。"
    ]
  },
  {
    "id": "2e89e420d1641a1a6f97b86cc377cec7",
    "title": "次韵择之夜宿进贤客舍",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "白日照寒野，缅然千里平。",
      "驰晖一以没，浩荡惊飙生。",
      "露彩林表见，月华波上明。",
      "同行鲁狂士，忽发商歌声。",
      "洗耳金石奏，信知尘累轻。"
    ]
  },
  {
    "id": "2e89e420d1641a1aad8787905e40410a",
    "title": "春雪用韩昌黎韵同彭应之作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "既有阳春曲，那无白雪谣。",
      "连天飞不断，著地暖还销。",
      "未掩高人户，难齐衲子腰。",
      "稍开银世界，渐长玉枝条。",
      "兴尽愁烟艇，行迷认野桥。",
      "酒肠浑欲冻，吟笔为谁摇。",
      "残腊成三白，馀寒又一朝。",
      "香随梅蕊落，轻伴柳花飘。",
      "神女羞捐佩，鲛人敢献绡。",
      "东皇应好事，避舍亦相饶。"
    ]
  },
  {
    "id": "2e89e420d1641a1a24527f4675a495ff",
    "title": "寄云谷瑞泉庵主",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "忆昔诛茅日，山房我自名。",
      "风埃犹俗累，烟雨负岩耕。",
      "多谢空门侣，能同物外情。",
      "肯来分半壑，聊尔度平生。",
      "少待清秋日，闲寻远岳盟。",
      "不知谁是客，一笑绝尘缨。"
    ]
  },
  {
    "id": "2e89e420d1641a1af09fcf0741690e7f",
    "title": "三月晦日与诸兄为真率之约徘徊石马晚集保福偶成短句奉呈聊发一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "春服明朝换，晴川涨绿阴。",
      "追随皆胜侣，邂逅即初心。",
      "社迹莓苔古，禅扉竹树深。",
      "移尊真惜日，毕景共披襟。",
      "俭德遵贤范，哇词愧雅音。",
      "清和应更好，逸想寄云岑。"
    ]
  },
  {
    "id": "2e89e420d1641a1a757e55aea23690d5",
    "title": "拟县补以虫鸣秋诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "天籁谁为主，乘时各自鸣。",
      "如分百虫响，来助九秋清。",
      "未歇吟风调，先催泣露声。",
      "乾坤辟氛气，草木敛华英。",
      "易断愁人梦，难安懒妇惊。",
      "唯应广成子，万感不关情。"
    ]
  },
  {
    "id": "2e89e420d1641a1ac488b1a3cbf2e584",
    "title": "孝宗皇帝挽歌词",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "精一传心妙，文明抚运昌。",
      "乾坤归独御，日月要重光。",
      "不值亡胡岁，何由复汉疆。",
      "遽移丹极仗，便上白云乡。",
      "九有哀同切，孤臣泪特滂。",
      "讵因逢舜日，曾得厕周行。",
      "但忆彤墀引，频趋黼坐旁。",
      "衮华叨假宠，缟素识通丧。",
      "似有盐梅契，还嗟贝锦伤。",
      "戴盆惊委照，增秩待行香。",
      "手疏摅丹悃，衡程发皂囊。",
      "神心应斗转，巽令亟风扬。",
      "未答隆儒厚，俄闻脱蹝忙。",
      "此生知永已，没世恨空长。",
      "内难开新主，遄归立右厢。",
      "因山方惨澹，去国又怆惶。",
      "疾病今如许，形骸可自量。",
      "报恩宁复日，忍死续残章。"
    ]
  },
  {
    "id": "2e89e420d1641a1a17b400bbc5a664df",
    "title": "迎神",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "皇胡为兮山之幽，翳长薄兮俯清流。渺冀州兮何有，眷此土兮淹留。",
      "皇之仁兮如在，子我民兮不穷以爱。沛皇泽兮横流，畅威灵兮无外。",
      "洁尊兮肥俎，九歌兮招舞，嗟莫报兮皇之祐。皇欲下兮俨相羊，烈风雷兮暮雨。"
    ]
  },
  {
    "id": "2e89e420d1641a1a84d28f3a0845f830",
    "title": "远游篇",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "举坐且停酒，听我歌远游。",
      "远游何所至，咫尺视九州。",
      "九州何茫茫，环海以为疆。",
      "上有孤凤翔，下有神驹骧。",
      "孰能不惮远，为我游其方。",
      "为子奉尊酒，击铗歌慨慷。",
      "送子临大路，寒日为无光。",
      "悲风来远壑，执手空徊徨。",
      "问子何所之，行矣戒关梁。",
      "世路百险艰，出门始忧伤。",
      "东征忧旸谷，西游畏羊肠。",
      "南辕犯疠毒，北驾风裂裳。",
      "愿子驰坚车，躐险摧其刚。",
      "峨峨既不支，琐琐谁能当。",
      "朝登南极道，暮宿临太行。",
      "睥睨即万里，超忽凌八荒。",
      "无为蹩躠者，终日守空堂。"
    ]
  },
  {
    "id": "2e89e420d1641a1a99de66e067178abe",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "离离原上树，戢戢涧中蒲。",
      "娟娟东家子，郁郁方幽居。",
      "濯濯明月姿，靡靡朝华敷。",
      "昔为春兰芳，今为秋蘼芜。",
      "寸心未销歇，托体思同车。"
    ]
  },
  {
    "id": "2e89e420d1641a1a99de66e06bf3ce8d",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "绮阁百馀尺，朝霞冠其端。",
      "飞櫩丽远汉，曲楹何盘桓。",
      "清谣发徽音，一唱再三叹。",
      "借问谁为此，佳人本邯郸。",
      "微响激流风，浮云惨将寒。",
      "为言何所悲，游子在河关。",
      "不恨久离阔，但忧芳岁阑。",
      "愿为清宵梦，燕昵穷馀欢。"
    ]
  },
  {
    "id": "2e89e420d1641a1a99de66e0daaeb05c",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "上山采薇蕨，侧径多幽兰。",
      "采之不盈握，欲寄道里艰。",
      "沈忧念故人，长夜何漫漫。",
      "芳馨坐销歇，徘徊以悲叹。"
    ]
  },
  {
    "id": "2e89e420d1641a1a99de66e07ddc9593",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "佳月朗秋夜，蟋蟀鸣空堂。",
      "大火西北流，河汉未渠央。",
      "野草不复滋，白露结为霜。",
      "梁燕起高飞，云雁亦南翔。",
      "念我同心子，音形阻一方。",
      "不念执手欢，隔我如参商。",
      "寓龙不为泽，画饼难充肠。",
      "金石徒自坚，虚名真可伤。"
    ]
  },
  {
    "id": "2e89e420d1641a1a99de66e0fe382540",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "郁郁涧底树，扬英秋草前。",
      "与君结欢爱，自比金石坚。",
      "金石终不渝，欢爱终不疏。",
      "一夕远离别，悠悠在中途。",
      "相思未云变，音容定何如。",
      "伤彼三春蕖，灼灼层华敷。",
      "盛时不可留，恐逐严霜枯。",
      "夫君来何晚，贱妾长离居。"
    ]
  },
  {
    "id": "2e89e420d1641a1a99de66e0d9491792",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "高楼一何高，俯瞰穷山河。",
      "秋风一夕至，憔悴已复多。",
      "寒暑递推迁，岁月如颓波。",
      "离骚感迟暮，惜誓闵蹉跎。",
      "放意极欢虞，咄此可奈何。",
      "邯郸多名姬，素艳凌朝华。",
      "妖歌掩齐右，缓舞倾阳阿。",
      "徘徊起梁尘，綷縩纷衣罗。",
      "丽服秉奇芬，顾我长咨嗟。",
      "愿生乔木阴，寅缘若丝萝。"
    ]
  },
  {
    "id": "2e89e420d1641a1a99de66e01f628c3e",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夫君沧海至，赠我一箧珠。",
      "谁言君行近，南北万里馀。",
      "结作同心花，缀在红罗襦。",
      "双垂合欢带，丽服眷微躯。",
      "为君一起舞，君情定何如。"
    ]
  },
  {
    "id": "2e89e420d1641a1a99de66e0b4525d1e",
    "title": "拟古八首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "众星何历历，严宵丽中天。",
      "殷忧在之子，起步荒庭前。",
      "出门今几时，书札何由宣。",
      "沉吟不能释，愁结当谁怜。",
      "临风一长叹，泪落如奔泉。"
    ]
  },
  {
    "id": "2e89e420d1641a1a8f3398ed5811b044",
    "title": "题谢少卿药园二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "谢公种药地，窈窕青山阿。",
      "青山固不群，花药亦婆娑。",
      "一掇召冲气，三掇散沈疴。",
      "先生澹无事，端居味天和。",
      "老木百年姿，对立方嵯峨。",
      "持此供日夕，不乐复如何。"
    ]
  },
  {
    "id": "2e89e420d1641a1a8f3398ed19adbc59",
    "title": "题谢少卿药园二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "小儒忝师训，迷谬失其方。",
      "一为狂喑病，望道空茫茫。",
      "颇闻东山园，芝术缘高冈。",
      "喑聋百不治，效在一探囊。",
      "再拜药园翁，何以起膏肓。"
    ]
  },
  {
    "id": "2e89e420d1641a1a8a98bd5d34ac8430",
    "title": "邵武道中",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "风色戒寒候，岁事已逶迟。",
      "劳生尚行役，游子能不悲。",
      "林壑无馀秀，野草不复滋。",
      "禾黍经秋成，收敛已空畦。",
      "田翁喜岁丰，妇子亦嘻嘻。",
      "而我独何成，悠悠长路岐。",
      "凌雾即晓装，落日命晚炊。",
      "不惜容鬓凋，镇日长空饥。",
      "征鸿在云天，浮萍在青池。",
      "微踪政如此，三叹复何为。"
    ]
  },
  {
    "id": "2e89e420d1641a1a82ad3e0b9799efb2",
    "title": "友人黄子衡欲之上庠以诗留行",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "若士有奇操，久厌山林卑。",
      "奋衣千里道，已与亲友辞。",
      "子行何悠悠，世路方如兹。",
      "归来亦何日，车马光陆离。",
      "幽兰生前林，擢置白玉墀。",
      "不以芳意远，结根终不移。",
      "愿子崇明德，潜跃贵因时。",
      "悲风静夜听，乔木岁寒姿。",
      "何以回轩驾，千载相与期。"
    ]
  },
  {
    "id": "2e89e420d1641a1a83ba34da6bcf5967",
    "title": "奉酬丘子野表兄饮酒之句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "微褐不充体，寒夜怀重衾。",
      "古来穷庐士，岁暮多苦心。",
      "苦心亦何为，世路多崎嵚。",
      "不藉杯中物，离忧坐自侵。",
      "举杯当勿辞，何为复沉吟。",
      "醺酣遗所拘，神虑契遐襟。",
      "荒湎思前戒，欢谣发清音。",
      "雅唱一何高，仰酬非所任。",
      "申章聊叙报，洪量亦余钦。"
    ]
  },
  {
    "id": "2e89e420d1641a1afe635306822d1237",
    "title": "古意",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "兔丝附朴樕，佳木生高冈。",
      "弱蔓失所依，佳木徒苍苍。",
      "两美不同根，高下永相望。",
      "相望无穷期，相思谅徒为。",
      "同车在梦想，忽觉泪沾衣。",
      "不恨岁月遒，但惜芳华姿。",
      "严霜萎百草，坐恐及兹时。",
      "盛年无再至，已矣不复疑。"
    ]
  },
  {
    "id": "2e89e420d1641a1a97405279db3091f6",
    "title": "送刘旬甫之池阳省觐六十四丈遂如行在所上计",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "雨雪成岁暮，之子远徂征。",
      "酌酒起相送，慨我别离情。",
      "池阳实大藩，佐车屈时英。",
      "子行一请觐，上计趋吴京。",
      "良玉怀贞操，芳兰含远馨。",
      "临岐一珍重，即此万里程。"
    ]
  },
  {
    "id": "2e89e420d1641a1a4e3fe74526d93b56",
    "title": "晨起对雨二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "凄冽岁云晏，雨雪集晨朝。",
      "高眠适方起，四望但萧条。",
      "远氛白漫漫，风至林霭消。",
      "流潦冒荒涂，清川亦迢迢。",
      "遐瞻思莫穷，端居心自超。",
      "览物思无托，即事且逍遥。"
    ]
  },
  {
    "id": "2e89e420d1641a1a4e3fe74553500efc",
    "title": "晨起对雨二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "晨起候前障，白烟眇林端。",
      "雨意方未已，后土何时乾。",
      "倚竹听萧瑟，俯涧闻惊湍。",
      "景物岂不佳，所嗟岁已阑。",
      "守道无物役，安时且盘桓。",
      "翳然陶兹理，贫悴非所叹。"
    ]
  },
  {
    "id": "2e89e420d1641a1afacdced16b54d4e9",
    "title": "客舍听雨",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "沈沈苍山郭，暮景含馀清。",
      "春霭起林际，满空寒雨生。",
      "投装即虚馆，檐响通夕鸣。",
      "遥想山斋夜，萧萧木叶声。"
    ]
  },
  {
    "id": "2e89e420d1641a1ae25442d3321194c3",
    "title": "宿武夷观妙堂二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "阴霭除已尽，山深夜还冷。",
      "独卧一斋空，不眠思耿耿。",
      "闲来生道心，妄遣慕真境。",
      "稽首仰高灵，尘缘誓当屏。"
    ]
  },
  {
    "id": "2e89e420d1641a1ae25442d39c738810",
    "title": "宿武夷观妙堂二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "清晨叩高殿，缓步绕虚廊。",
      "斋心启真秘，焚香散十方。",
      "出门恋仙境，仰首云峰苍。",
      "踌躇野水际，顿将尘虑忘。"
    ]
  },
  {
    "id": "2e89e420d1641a1a5c9df13828073ca5",
    "title": "社日诸人集西冈",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "郊原暧芳物，细雨青春时。",
      "前冈遐敞地，登览情无遗。",
      "农亩怀岁功，壶浆祝神釐。",
      "我惭里居氓，十载劳驱驰。",
      "今朝幸休闲，追逐聊嘻嘻。",
      "笑语欢成旧，尽醉靡归期。"
    ]
  },
  {
    "id": "2e89e420d1641a1a991e0b8fc909805e",
    "title": "久雨斋居诵经",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端居独无事，聊披释氏书。",
      "暂释尘累牵，超然与道俱。",
      "门掩竹林幽，禽鸣山雨馀。",
      "了此无为法，身心同晏如。"
    ]
  },
  {
    "id": "2e89e420d1641a1a250e45c04d952ebf",
    "title": "新竹",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "春雷殷岩际，幽草齐发生。",
      "我种南窗竹，戢戢已抽萌。",
      "坐获幽林赏，端居无俗情。"
    ]
  },
  {
    "id": "2e89e420d1641a1a50c2dd4abb27f841",
    "title": "雨中示魏惇夫兼怀黄子厚二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "读书春日晏，雨至满郊园。",
      "一洒幽丛竹，蔼蔼清阴繁。",
      "斋居无还往，镇日空掩门。",
      "欲将冲静趣，与子俱忘言。"
    ]
  },
  {
    "id": "2e89e420d1641a1a50c2dd4a0090d486",
    "title": "雨中示魏惇夫兼怀黄子厚二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "暄风变春馀，卉木日葱茜。",
      "林间一雨来，满庭寒草遍。",
      "寂寞谢朋俦，晤语怀隽彦。",
      "良无一水遥，阻阔何由见。"
    ]
  },
  {
    "id": "2e89e420d1641a1a4b60e92c11fbe595",
    "title": "杜门",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "杜门守贞操，养素安冲漠。",
      "寂寂閟林园，心空境无作。",
      "细雨被新筠，微风动幽箨。",
      "聊成五字句，吟罢山花落。",
      "浩然与谁期，放情遗所托。"
    ]
  },
  {
    "id": "2e89e420d1641a1a327d3774b54df5b3",
    "title": "池上示同游者",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "藕叶盖波面，池花犹未红。",
      "聊承晓露馀，散步咏凉风。",
      "香气已飘忽，客怀谁与同。",
      "唯应同游子，芳意更匆匆。"
    ]
  },
  {
    "id": "2e89e420d1641a1aa5ac30dead10eb83",
    "title": "自溪口买舟至顺昌示同行者",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "时燠倦长途，买舟至西郭。",
      "烟波方渺然，坐此溪上阁。",
      "子留且欢宴，我去成萧索。",
      "同行不同调，此意谁与托。"
    ]
  },
  {
    "id": "2e89e420d1641a1abbed49321cbb7493",
    "title": "夏日二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夏景已逾半，林阴方澹然。",
      "鸣蝉咽馀响，池荷竞华鲜。",
      "抱疴守穷庐，释志趣幽禅。",
      "即此穷日夕，宁为外务牵。"
    ]
  },
  {
    "id": "2e89e420d1641a1abbed493265ea2e8a",
    "title": "夏日二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "云臻川谷暝，雨来林景清。",
      "斋舍无馀事，凉气散烦缨。",
      "望山怀释侣，盥手阅仙经。",
      "谁怀出尘意，来此俱无营。"
    ]
  },
  {
    "id": "2e89e420d1641a1a98c414d4b9080a83",
    "title": "同安官舍夜作二首其二",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "窗户纳凉气，吏休散朱墨。",
      "无事一翛然，形神罢拘役。",
      "暂愒岂非闲，无论心与迹。"
    ]
  },
  {
    "id": "2e89e420d1641a1ade0f2685438b20ec",
    "title": "寄山中旧知七首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "结茅云壑外，石涧流清泉。",
      "涧底采菖蒲，颜色永芳鲜。",
      "超世慕肥遁，鍊形学飞仙。",
      "未谐物外期，已绝区中缘。"
    ]
  },
  {
    "id": "2e89e420d1641a1ade0f26852a40a6f7",
    "title": "寄山中旧知七首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "晨兴香火罢，入室披仙经。",
      "玄默岂非尚，素餐空自惊。",
      "起与尘事俱，是非忽我营。",
      "此道难坐进，要须悟无生。"
    ]
  },
  {
    "id": "2e89e420d1641a1aa6e072b571bc9e8e",
    "title": "述怀",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夙尚本林壑，灌园无寸资。",
      "始怀经济策，复愧轩裳姿。",
      "效官刀笔间，朱墨手所持。",
      "谓言殚蹇劣，讵敢论居卑。",
      "任小才亦短，抱念一无施。",
      "幸蒙大夫贤，加惠宽棰苔。",
      "抚己实已优，于道岂所期。",
      "终当反初服，高揖与世辞。"
    ]
  },
  {
    "id": "2e89e420d1641a1aecbeb36cd28c0179",
    "title": "释奠斋居",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "理事未逾月，簿书终日亲。",
      "简编不及顾，几阁积埃尘。",
      "今辰属斋居，烦局一舒伸。",
      "瞻眺庭宇肃，仰首但秋旻。",
      "茂树禽转幽，忽如西涧滨。",
      "聊参物外趣，岂与俗子群。"
    ]
  },
  {
    "id": "2e89e420d1641a1aecbafb174c94a3c1",
    "title": "试院杂诗五首其四",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "长廊一游步，爱此方塘净。",
      "急雨散遥空，圆文满幽镜。",
      "阶空绿苔长，院僻寒飙劲。",
      "长啸不逢人，超摇得真性。"
    ]
  },
  {
    "id": "2e89e420d1641a1aecbafb17aec9f14c",
    "title": "试院杂诗五首其四",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "艺苑门禁肃，长廊似僧居。",
      "偶来一散步，暂与尘网疏。",
      "文字谢时辈，铨衡赖群儒。",
      "伊予独何者，偪仄心烦纡。"
    ]
  },
  {
    "id": "2e89e420d1641a1a7dbae064ce1065eb",
    "title": "秋怀",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "井梧已飘黄，涧树犹含碧。",
      "烟水但逶迤，空斋坐萧瑟。",
      "端居生远兴，散漫委书帙。",
      "爱此北窗闲，时来岸轻帻。",
      "微钟忽迢递，禽语破幽寂。",
      "赏罢一悁然，淡泊忘所适。"
    ]
  },
  {
    "id": "2e89e420d1641a1a7e54adf4acb63375",
    "title": "夜赋",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "暗窗萤影乱，秋帏露气深。",
      "群籁喧已寂，青天但沈沈。",
      "恻怆怀高侣，幽默抱冲襟。",
      "遥忆忘言子，一写山水音。"
    ]
  },
  {
    "id": "2e89e420d1641a1ae4bfa14a557f6a7e",
    "title": "晓步",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "初日丽高阁，广步爱修廊。",
      "重门掩秋气，高柳荫方塘。",
      "闽海冬尚温，晏阴天未霜。",
      "坐悲景物殊，亦念岁时荒。",
      "故园属佳辰，登览遍陵冈。",
      "宾游尽才彦，萧散屏壶觞。",
      "别来时已失，怀思宁暂忘。",
      "宦游何所娱，要使心怀伤。"
    ]
  },
  {
    "id": "2e89e420d1641a1a8463be5662ca220a",
    "title": "忆斋中二首其一",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "高斋一远眺，西南见秋山。",
      "景翳夕阴起，竹密幽禽还。",
      "赏惬虑方融，理会心自闲。",
      "谁料今为客，寥落一窗间。"
    ]
  },
  {
    "id": "2e89e420d1641a1ae4e9da3c90e123b6",
    "title": "怀子厚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "中夏辞故里，涉秋未停车。",
      "宾友坐离阔，田园想榛芜。",
      "感兹风露朝，起望一烦纡。",
      "眷彼忘言子，郁郁西斋居。",
      "俯饮苍涧流，仰咏古人书。",
      "名应里闾荐，心岂荣利俱。",
      "琅然抚枯桐，幽韵泉谷虚。",
      "褰裳欲往听，乖隔靡所如。"
    ]
  },
  {
    "id": "2e89e420d1641a1ad569778efdaf66e6",
    "title": "垂涧藤",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "寒泉下碧涧，古木垂苍藤。",
      "荫此万里流，闲花自层层。",
      "何人赏幽致，白发岩中僧。"
    ]
  },
  {
    "id": "2e89e420d1641a1aa6e6c0b54b941270",
    "title": "临流石",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "偃蹇西涧滨，枵然似枯木。",
      "下有幽泉鸣，上有苍苔绿。",
      "来往定何人，山空此遗躅。"
    ]
  },
  {
    "id": "2e89e420d1641a1a6a5613e831122774",
    "title": "悬崖水",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋天林薄疏，翠壁呈清晓。",
      "迢递泻寒泉，下有深潭悄。",
      "时飘桂叶来，寻源路殊杳。"
    ]
  },
  {
    "id": "2e89e420d1641a1a8a3b6f726025f278",
    "title": "穿林径",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "屈曲上云端，似向崖阴断。",
      "行闻山鸟鸣，下与泉声乱。",
      "去去不知疲，幽林自成玩。"
    ]
  },
  {
    "id": "2e89e420d1641a1a0f066233b48758dc",
    "title": "督役城楼",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "天高无游气，林景澹馀晖。",
      "感此霜露节，但伤风土非。",
      "季秋时序温，百卉不复腓。",
      "祗役郊原上，暄风一吹衣。",
      "仕身谅无补，课督渐饥羸。",
      "还忆故园日，策杖田中归。"
    ]
  },
  {
    "id": "2e89e420d1641a1a35a1dcc7a316d9e5",
    "title": "十月朔旦怀先陇作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "十月气候变，独怀霜露悽。",
      "僧庐寄楸槚，馈奠失兹时。",
      "竹柏翳阴冈，华林敞神扉。",
      "汛扫托群隶，瞻护烦名缁。",
      "封茔谅久安，千里一歔欷。",
      "持身慕前烈，衔训倘在斯。"
    ]
  },
  {
    "id": "2e89e420d1641a1aaa18089e43c42f57",
    "title": "步虚词二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "扉景廓天津，空同无员方。",
      "丹晨舞七气，朵秀东渟房。",
      "餐吐碧琳华，仰噏飞霞浆。",
      "竦辔绝冥外，眄目抚大荒。",
      "策我绿轩軿，上际于浪沧。",
      "神钧亦寥朗，晻霭晨风翔。",
      "养翮尘波里，纵神非有亡。",
      "一乐无终永，千春讵能当。"
    ]
  },
  {
    "id": "2e89e420d1641a1aaa18089e34d4bfec",
    "title": "步虚词二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "褰裳八度外，竦辔霄上游。",
      "轩观随云起，偃驾东渟丘。",
      "丹荑耀琼冈，三素粲曾幽。",
      "蹑景遗尘波，偶想即虚柔。",
      "盼目娱真际，不喜亦不忧。",
      "宴罢三椿期，颠徊翳沧流。",
      "千载何足道，太空自然畴。"
    ]
  },
  {
    "id": "2e89e420d1641a1a711338855f7b6e90",
    "title": "寄黄子衡",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "远宦去乡井，终日无一欢。",
      "援琴不能操，临觞起长叹。",
      "我友客京都，肃肃云天翰。",
      "别去今几时，各在天一端。",
      "有酒不同斟，中情谁与宣。",
      "裁诗一问讯，重使心思传。"
    ]
  },
  {
    "id": "2e89e420d1641a1a977f0081063cc4be",
    "title": "与诸同寮谒奠北山过白岩小憩",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "联车涉修坂，览物穷山川。",
      "疏林泛朝景，翠岭含云烟。",
      "祠殿何沈邃，古木郁苍然。",
      "明灵自安宅，牲酒告恭虔。",
      "肸蚃理潜通，神虬亦蜿蜒。",
      "既欣岁事举，重喜景物妍。",
      "解带憩精庐，尊酌且留连。",
      "纵谈遗名迹，烦虑绝拘牵。",
      "迅晷谅难留，归轸忽已骞。",
      "苍苍暮色起，反旆东城阡。"
    ]
  },
  {
    "id": "2e89e420d1641a1a8592a9acc4e6f715",
    "title": "怀山田作二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "郊园多所乐，况此岁云暮。",
      "寒色澹遥空，清霜变红树。",
      "欲舒林表望，讵识尘中趣。",
      "向晚寂无人，氤氲欲成雾。"
    ]
  },
  {
    "id": "2e89e420d1641a1a8592a9ac1017f313",
    "title": "怀山田作二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "冰溪流已咽，阴岭寒方结。",
      "忽值早梅春，未恐芳心歇。",
      "的皪终自妍，殷勤为谁折。",
      "千里寄相思，相思政愁绝。"
    ]
  },
  {
    "id": "2e89e420d1641a1a5aaf5e8ef28fd0e3",
    "title": "将理西斋",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "欲理西斋居，厌兹尘境扰。",
      "发地得幽芳，斸石依寒筱。",
      "闲暇一题诗，怀冲独观眇。",
      "偶此惬高情，公门何日了。"
    ]
  },
  {
    "id": "2e89e420d1641a1a4fa703490180513c",
    "title": "寄题金元鼎同年长泰面山亭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "抗心尘境外，结宇临秋山。",
      "乘高一骋望，表里穷遐观。",
      "众崿互攒列，连冈莽萦环。",
      "阳崖烟景舒，阴壑悲风寒。",
      "碧草晚未凋，林薄已复丹。",
      "仙人吴门子，岁晚当来还。"
    ]
  },
  {
    "id": "2e89e420d1641a1a0bb0f57942dd8822",
    "title": "冬至阴雨",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "愆阳值岁晏，忽复层阴结。",
      "一雨散霏微，千林共骚屑。",
      "端居遗簿领，远意怀幽洁。",
      "旷虑守微疴，殊方感新节。",
      "岂伊田庐念，丘垄心摧折。",
      "还登东领冈，瞻伫何由歇。"
    ]
  },
  {
    "id": "2e89e420d1641a1af1b9caff4bd28bee",
    "title": "安溪道中泉石奇甚绝类建剑间山水佳处也",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "驱车陟连冈，振辔出林莽。",
      "雾露晓方除，日照川如掌。",
      "行行遵曲岸，水石穷幽赏。",
      "地偏寒筱多，涧激淙流响。",
      "祗役未忘倦，心神暂萧爽。",
      "感兹怀故山，何日税征鞅。"
    ]
  },
  {
    "id": "2e89e420d1641a1abf81345ce12ee83f",
    "title": "留安溪三日按事未竟",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "县郭四依山，清流下如驶。",
      "居民烟火少，市列无行次。",
      "岚阴常至午，阳景犹氛翳。",
      "向夕悲风多，游子不遑寐。",
      "我来亦何事，吏乘古所记。",
      "奉檄正淹留，何当语归计。"
    ]
  },
  {
    "id": "2e89e420d1641a1a3e0eb9fb3439a20d",
    "title": "感事有叹",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "荣华难久恃，代谢安可量。",
      "宿昔堂上饮，今归荒草乡。",
      "高台一以倾，穗帐施空房。",
      "繁弦既阙奏，缓舞亦辍行。",
      "桃李自妍华，春风自飘扬。",
      "恋幄靡遗思，更衣有馀芳。",
      "身徂名亦灭，事往恨空长。",
      "寄语繁华子，古今同一伤。"
    ]
  },
  {
    "id": "2e89e420d1641a1a3df20a29276fe39e",
    "title": "夏日",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "凉气集幽树，清阴生广庭。",
      "偶兹憩烦燠，忽忆郊园行。",
      "婉娩碧草滋，迢递玄蝉鸣。",
      "官曹且休暇，自适幽居情。"
    ]
  },
  {
    "id": "2e89e420d1641a1aebeb490d44726ad4",
    "title": "秋夜叹",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋风淅沥鸣清商，秋草未死啼寒螀。",
      "幽人幽人起晤叹，仰视河汉天中央。",
      "河汉西流去不息，人生辛苦何终极。",
      "苍山万叠云气深，去鍊形魂生羽翼。"
    ]
  },
  {
    "id": "2e89e420d1641a1a4157fcc025a0ddbc",
    "title": "茅舍独饮",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "出身从吏役，驱车涉穷山。",
      "日落阴景晦，天高风气寒。",
      "岂无斗酒资，独酌谁为欢。",
      "一杯且复醉，百念中阑干。"
    ]
  },
  {
    "id": "2e89e420d1641a1af7d6c6af5a496557",
    "title": "登罗汉峰",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "休暇曹事简，登高恣窥临。",
      "徜徉偶此地，旷望披尘襟。",
      "落日瞰远郊，暮色生寒阴。",
      "欢娱未云已，更欲穷幽寻。",
      "行披茂树尽，豁见沧溟深。",
      "恨无双飞翼，往诣蓬山岑。"
    ]
  },
  {
    "id": "2e89e420d1641a1abd85945afd52af74",
    "title": "登面山亭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "新亭夙所闻，登眺遂兹日。",
      "极目但苍茫，前瞻如有失。",
      "烟鬟稍呈露，众岭方含郁。",
      "长啸天风来，云散空宇碧。"
    ]
  },
  {
    "id": "2e89e420d1641a1a94547f53dd722b51",
    "title": "试院即事",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端居惜春晚，庭树绿已深。",
      "重门掩昼静，高馆正阴沈。",
      "披衣步前除，悟物怀贞心。",
      "澹泊方自适，好鸟鸣高林。"
    ]
  },
  {
    "id": "2e89e420d1641a1a32f35821d55bc278",
    "title": "借王嘉叟所藏赵祖文画孙兴公天台赋凝思幽岩朗咏长川一幅有契于心因作此诗二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "翩然乘孤鹤，往至苍崖巅。",
      "上有桂树林，下有清泠渊。",
      "洗心咏太素，泛景窥灵诠。",
      "栖身托岁暮，毕此岩中缘。"
    ]
  },
  {
    "id": "2e89e420d1641a1a32f35821ee82d9cd",
    "title": "借王嘉叟所藏赵祖文画孙兴公天台赋凝思幽岩朗咏长川一幅有契于心因作此诗二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "山空四无人，涧树生凉秋。",
      "杖策忘所适，水木娱清幽。",
      "散发尘外飙，濯足清瑶流。",
      "静啸长林内，举翮仍丹丘。"
    ]
  },
  {
    "id": "2e89e420d1641a1a568af5d354608e0f",
    "title": "教思堂作示诸同志",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "吏局了无事，横舍终日闲。",
      "庭树秋风至，凉气满窗间。",
      "高阁富文史，诸生时往还。",
      "纵谈忽忘倦，时观非云悭。",
      "咏归同与点，坐忘庶希颜。",
      "尘累日以销，何必栖空山。"
    ]
  },
  {
    "id": "2e89e420d1641a1a06535922a4548de6",
    "title": "再得古木",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "青山一何深，上下尽云木。",
      "中有千岁姿，偃蹇卧寒谷。",
      "明堂不徵材，大匠肯回目。",
      "樵斧莫谩寻，从渠媚幽独。"
    ]
  },
  {
    "id": "2e89e420d1641a1ac1cedfd4910bdcd0",
    "title": "示诸同志",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夏木已云暗，时禽变新声。",
      "林园草被径，端居有馀清。",
      "端居亦何为，日夕掩柴荆。",
      "静有弦诵乐，而无尘虑并。",
      "良朋肯顾予，尚有夙心倾。",
      "深惭未闻道，折衷非所宁。",
      "眷焉抚流光，中夜叹以惊。",
      "高山徒仰止，远道何由征。"
    ]
  },
  {
    "id": "2e89e420d1641a1abe3b26e8fe243344",
    "title": "示四弟",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "十日一洗沐，诸生各归休。",
      "虚斋息群响，兀坐心悠悠。",
      "雨久苔径荒，林深鸟啼幽。",
      "阶前树萱草，与子俱忘忧。"
    ]
  },
  {
    "id": "2e89e420d1641a1a32ca039700868a07",
    "title": "还家即事",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "献岁事行役，徂春始还归。",
      "昔往草未芳，今来翠成帏。",
      "扶疏满园阴，时禽互翻飞。",
      "丛萱亦已秀，丹葩耀晨辉。",
      "即事谁与娱，淹留自忘机。",
      "日暮复出门，怅然心事违。",
      "古人不可见，独掩荒园扉。"
    ]
  },
  {
    "id": "2e89e420d1641a1a3d6d1ae48a5ced82",
    "title": "题囊山寺",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "晓发渔溪驿，夜宿囊山寺。",
      "云海近苍茫，层岚拥深翠。",
      "行役倦修途，投归聊一憩。",
      "不学塔中仙，名涂定何事。"
    ]
  },
  {
    "id": "2e89e420d1641a1ac7ea991e2cd21e4d",
    "title": "再至同安假民舍以居示诸生",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端居托穷巷，廪食守微官。",
      "事少心虑怡，吏休庭宇宽。",
      "晨兴吟诵馀，体物随所安。",
      "杜门不复出，悠然得真欢。",
      "良朋夙所敦，精义时一殚。",
      "壶餐虽牢落，此亦非所难。"
    ]
  },
  {
    "id": "2e89e420d1641a1a1653369974e4def6",
    "title": "六月十五日诣水公庵雨作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "云起欲为雨，中川分晦明。",
      "才惊横岭断，已觉疏林鸣。",
      "空际旱尘灭，虚堂凉思生。",
      "颓檐滴沥馀，忽作流泉倾。",
      "况此高人居，地偏园景清。",
      "芳馨杂悄茜，俯仰同鲜荣。",
      "我来偶兹适，中怀澹无营。",
      "归路绿泱漭，因之想岩耕。"
    ]
  },
  {
    "id": "2e89e420d1641a1a745e21e7438076b6",
    "title": "谢人送兰其二",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "淹留阅岁序，契阔心怀忧。",
      "独卧寄僧闾，一室空山秋。",
      "徘徊起顾望，俯仰谁为俦。",
      "伊人远赠问，孤根亦绸缪。",
      "芳馨不我遗，三载娱清幽。",
      "愧无琼琚报，厚意竟莫酬。",
      "瞻彼南陔诗，使我心悠悠。"
    ]
  },
  {
    "id": "2e89e420d1641a1a682335c97300ffff",
    "title": "秋兰已悴以其根归学古",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋至百草晦，寂寞寒露滋。",
      "兰皋一以悴，芜秽不能治。",
      "端居念离索，无以遗所思。",
      "愿言托孤根，岁晏以为期。"
    ]
  },
  {
    "id": "2e89e420d1641a1afeb7a8081c529742",
    "title": "秋夕二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "西斋坐竟日，旷然谁与俦。",
      "感兹风露夕，始知天宇秋。",
      "庭树且扶疏，时物讵淹留。",
      "心空累云远，岁月真悠悠。"
    ]
  },
  {
    "id": "2e89e420d1641a1afeb7a808d93330af",
    "title": "秋夕二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "公门了无事，吏散终日闲。",
      "凉叶何萧萧，悲吟庭树间。",
      "琴书写尘虑，菽水怡亲颜。",
      "忆在中林日，秋来长掩关。"
    ]
  },
  {
    "id": "2e89e420d1641a1ac4fadc163219a05b",
    "title": "秋夜听雨奉怀子厚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "悄悄窗户暗，青灯读残书。",
      "忽听疏雨落，稍知凉气初。",
      "披襟聊自适，掩卷方踌躇。",
      "亦念同怀人，怅望心烦纡。",
      "鸣琴爱静夜，乐道今闲居。",
      "岑岑空山中，此夕知焉如。"
    ]
  },
  {
    "id": "2e89e420d1641a1a674a81452b687c79",
    "title": "秋怀二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋风吹庭户，客子怀故乡。",
      "矧此卧愁疾，徘徊守空房。",
      "伫想涧谷居，林深惨悲凉。",
      "鹍鸡感萧辰，拊翼号风霜。",
      "氛杂无留气，悄茜有馀芳。",
      "幸闻卫生要，招隐夙所臧。",
      "终期谢世虑，矫翮兹山冈。"
    ]
  },
  {
    "id": "2e89e420d1641a1a674a81451bf86aff",
    "title": "秋怀二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "怀疴坐竟日，晚色散幽树。",
      "寂历候虫悲，沆瀁碧草露。",
      "端居兴方澹，沉默自成趣。",
      "羽觞欢独持，瑶琴谁与晤。",
      "空知玄思清，未惜年华度。",
      "美人殊不来，岁月恐迟暮。"
    ]
  },
  {
    "id": "2e89e420d1641a1af2aec22fadb6d4a6",
    "title": "中元雨中呈子晋",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "徂暑尚繁郁，大火空西流。",
      "兹辰喜佳节，凉雨忽惊秋。",
      "晼晚兰径滋，萧副庭树幽。",
      "炎气一以去，恢台逝不留。",
      "刀笔随事屏，尘嚣与心休。",
      "端居讽道言，焚香味真诹。",
      "子亦玩文史，及此同优游。"
    ]
  },
  {
    "id": "2e89e420d1641a1a13da408b120618f2",
    "title": "秋暑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "晨兴纳新凉，亭午倦犹暑。",
      "卧对北窗扉，淡泊将谁侣。",
      "疏树含轻飔，时禽转幽语。",
      "端居悟物情，即事聊容与。"
    ]
  },
  {
    "id": "2e89e420d1641a1a328268fbd39ca1be",
    "title": "和李伯玉用东坡韵赋梅花",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "北风日日霾江村，归梦正尔劳营魂。",
      "忽闻梅蕊腊前破，楚客不爱兰佩昏。",
      "寻幽旧识此堂古，曳杖偶集僧家园。",
      "岚阴春物未全到，邂逅只有南枝温。",
      "冷光自照眼色界，云艳未怯扶桑暾。",
      "遥知云台溪上路，玉树十里藏山门。",
      "自怜尘羁不得去，坐想佳处知难言。",
      "但哦君诗慰岑寂，已似共倒花前樽。"
    ]
  },
  {
    "id": "2e89e420d1641a1a1eb511af582250a3",
    "title": "与诸人用东坡韵共赋梅花适得元履书有怀其人因复赋此以寄意焉",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "罗浮山下黄茅村，苏仙仙去馀诗魂。",
      "梅花自入三叠曲，至今不受蛮烟昏。",
      "佳名一旦异凡木，绝艳千古高名园。",
      "却怜冰质不自暖，虽有步障难为温。",
      "羞同桃李媚春色，敢与葵藿争朝暾。",
      "归来只有修竹伴，寂历自掩疏篱门。",
      "亦知真意还有在，未觉浩气终难言。",
      "一杯劝汝吾不浅，要汝共保山林樽。"
    ]
  },
  {
    "id": "2e89e420d1641a1a3db6fbf8dbbee9fc",
    "title": "寄题梅川溪",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "沧波流不极，上有一亩园。",
      "幽人掩关卧，修竹何娟娟。",
      "虚堂面群峰，秀色摩青天。",
      "静有山水乐，而无车马喧。",
      "人言市门子，往往苍崖颠。",
      "挥手谢世人，日中翔紫烟。",
      "遗迹尚可觌，神交邈无缘。",
      "慨然一永叹，耀灵忽西迁。",
      "褰裳下中沚，濯足娱清川。"
    ]
  },
  {
    "id": "2e89e420d1641a1a7b66185bec852394",
    "title": "奉酬子厚咏雪之作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "遥夜不能寐，披衣起彷徨。",
      "仰视天正黑，寒气惨悲凉。",
      "飞霰忽下零，雪花亦飘扬。",
      "飘扬未云已，须臾满空翔。",
      "前山失旧姿，川谷流素光。",
      "念昔少小时，无事志四方。",
      "五年江海上，不见雪与霜。",
      "飘飖今日情，浩荡谁能量。",
      "凌晨饮一杯，竟日守空堂。",
      "伫立玩奇变，永言获新章。",
      "踌躇欲何报，玉树生琼冈。"
    ]
  },
  {
    "id": "2e89e420d1641a1ada0554cbef2acf57",
    "title": "顷以多言害道绝不作诗两日读大学诚意章有感至日之朝起书此以自箴盖不得已而有言云",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "神心洞玄鉴，好恶审薰莸。",
      "云何反自诳，闵默还包羞。",
      "今辰仲冬节，寤叹得隐忧。",
      "心知一寸光，昱彼重泉幽。",
      "朋来自兹始，群阴邈难留。",
      "行迷亦已远，及此旋吾辀。"
    ]
  },
  {
    "id": "2e89e420d1641a1a37ddc6d26a79abfc",
    "title": "次韵刘彦采观雪之句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "朔风吹空林，眇眇无因依。",
      "但有西北云，冉冉东南飞。",
      "须臾层阴合，惨淡周八维。",
      "冻雨不流渊，飞花舞妍姿。",
      "翳空乍灭没，散影还参差。",
      "万点随飘零，百嘉潜润滋。",
      "徘徊瞻咏久，默识造化机。",
      "上寒下必温，欲积无根基。",
      "渐看谷树变，稍觉丛篁低。",
      "皓然遂同色，宇宙乃尔奇。",
      "繁华改新观，凛冽忘前悲。",
      "摛章愧佳友，伫立迎寒吹。",
      "感此节物好，叹息今何时。",
      "当念长江北，铁马纷交驰。"
    ]
  },
  {
    "id": "2e89e420d1641a1a1d1885c3ae7094ee",
    "title": "次韵判院丈雪意之作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端居岁复穷，闭户守冲澹。",
      "风阴原野悲，月黑庭除暗。",
      "淅沥静先知，崩奔谁与探。",
      "坐想青瑶林，寒光生素艳。"
    ]
  },
  {
    "id": "2e89e420d1641a1a5291e657d569cc8e",
    "title": "次韵潮州诗六首濠上斋二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "黄堂理事馀，便坐永兹日。",
      "语默趣虽殊，晦明心本一。",
      "旧闻真体露，已叹群疑失。",
      "迨此复几年，定知久纯白。"
    ]
  },
  {
    "id": "2e89e420d1641a1a5291e657fea261fb",
    "title": "次韵潮州诗六首濠上斋二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "道若大路然，奈此人好径。",
      "即事昧本心，离动觅真静。",
      "安知濠上翁，妙入玄中境。",
      "偶寄郡斋闲，无欲民自正。"
    ]
  },
  {
    "id": "2e89e420d1641a1acbb3f1ab81068e3b",
    "title": "次韵潮州诗六首山丹",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昔游岭海间，几见蛮卉拆。",
      "素英漙夕露，朱花烂晴日。",
      "归来今几年，晤对祇寒碧。",
      "因君赋山丹，悦复见颜色。"
    ]
  },
  {
    "id": "2e89e420d1641a1a72ea77573df238d1",
    "title": "次韵潮州诗六首山居即事用叠翠亭韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "世情日以疏，庭树日以密。",
      "我心自悠悠，两忘喧与寂。",
      "门开山叠翠，雨罢云绝迹。",
      "天涯此兴同，万里寄消息。"
    ]
  },
  {
    "id": "2e89e420d1641a1a7d75fa82d0c4d10d",
    "title": "柬舍侄",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "回头别子时，岁月剧风雨。",
      "老大无所成，惭叹中夜舞。",
      "长镵足呻吟，短褐极蓝缕。",
      "古人不可期，炯炯心独苦。"
    ]
  },
  {
    "id": "2e89e420d1641a1aa040e495ced37cd5",
    "title": "夏日斋居得潮州诗卷咏叹之馀用卒章之韵以纪其事",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "孟夏气淑清，窗户有佳色。",
      "卧闻幽箨翻，转觉林景寂。",
      "参差帙委素，缥缈香横碧。",
      "啜菽有馀欢，缨冠非所职。",
      "故人海边郡，妙语寄远翼。",
      "咏叹不得闻，超然见胸臆。"
    ]
  },
  {
    "id": "2e89e420d1641a1aa2d1717e06e67619",
    "title": "寿母生朝其一",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋风萧爽天气凉，此日何日升斯堂。",
      "堂中老人寿而康，红颜绿鬓双瞳方。",
      "家贫儿痴但深藏，五年不出门庭荒。",
      "灶陉十日九不炀，岂办甘脆陈壶觞。",
      "低头包羞汗如浆，老人此心久已忘。",
      "一笑谓汝庸何伤，人间荣耀岂可常。",
      "惟有道义思无疆，勉励汝节弥坚刚。",
      "熹前再拜谢阿娘，自古作善天降祥。",
      "但愿年年似今日，老莱母子俱徜徉。"
    ]
  },
  {
    "id": "2e89e420d1641a1a1597fc7e870b1788",
    "title": "丁丑冬在温陵陪敦宗李丈与一二道人同和东坡惠州梅花诗皆一再往反昨日见梅追省前事忽忽五年旧诗不复可记忆再和一篇呈诸友兄一笑同赋",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "江梅欲破江南村，无人解与招芳魂。",
      "朔云为断蜂蝶信，冻雨一洗烟尘昏。",
      "天怜绝艳世无匹，故遣寂寞依山园。",
      "自欣羌笛娱夜永，未要邹律回春温。",
      "连娟窥水堕残月，的砾泣露晞晨暾。",
      "海山清游记玉面，衰病此日空柴门。",
      "相逢不敢话畴昔，能赋岂必皆成言。",
      "雕镌肝肾竟何益，况复制酒哦空樽。"
    ]
  },
  {
    "id": "2e89e420d1641a1a8fcdc9fa7a209110",
    "title": "岁晚燕集以梅花已判隔年开分韵赋诗得已字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "阳愆冬气昏，日暮悲风起。",
      "晤言欲谁从，斗酒会邻里。",
      "盘餐乏珍脆，肴核阙储峙。",
      "无以奉嘉宾，瓶罄亦可耻。",
      "所赖数子贤，深眷不余鄙。",
      "夜阑更促席，灯火共欢喜。",
      "酣歌气激冽，杰句韵清美。",
      "衰懒愧英游，岁晚情何已。"
    ]
  },
  {
    "id": "2e89e420d1641a1abb6bb43a3f2b569f",
    "title": "卓国太",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "玄冬周四运，肃气驱烦喧。",
      "孕此贞秀质，德美难具论。",
      "巍巍北堂高，福履神所敦。",
      "晨昏极荣养，夙昔蒙天恩。",
      "明年启国封，屈狄文鱼轩。",
      "斑衣结紫绶，玉树承金尊。",
      "欢娱何所忘，千载如飞奔。",
      "惟应玄中趣，眇眇自本根。",
      "洗心河汉津，入此无穷门。",
      "超然谢众甫，永与天壤存。"
    ]
  },
  {
    "id": "2e89e420d1641a1a4085ee7d6349fec6",
    "title": "社后一日作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "圣作重品节，等杀古所详。",
      "里有秦社稷，僭差遂无章。",
      "王纲谅已隳，精意尚不亡。",
      "尚论千载前，简编有遗芳。",
      "侃侃陈孺子，恂恂万春乡。",
      "敬恭事耆老，祷赛谨田桑。",
      "悠悠我里居，岁事有故常。",
      "向来诸老翁，惇厖亦端庄。",
      "交神庶或享，与物同乐康。",
      "今我胡不乐，怅然下颓冈。",
      "古人不可见，今人自猖狂。"
    ]
  },
  {
    "id": "2e89e420d1641a1a440fe0583f072ce5",
    "title": "三月三日祀事毕因修禊事于灵梵以高阁一长望分韵赋诗得一字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "逝川无停波，岁月一何疾。",
      "居然雨露濡，我意日萧瑟。",
      "共惟西山足，宰树久蒙密。",
      "晤言起哀敬，时事该礼律。",
      "肴羞既纷罗，荐馈亦芳苾。",
      "周旋极悽怆，俯仰讵终毕。",
      "更衣适精舍，邻曲会兹日。",
      "簋黍畀辉胞，从容罄膋膟。",
      "嘉宾更盘礴，环堵窥逸笔。",
      "即事君独哦，非才我何述。",
      "矧兹衰病馀，苦畏烦虑怵。",
      "赋罢掩寒栖，存存常抱一。"
    ]
  },
  {
    "id": "2e89e420d1641a1a0ac4ae79e5dce93c",
    "title": "次张彦辅韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "风霜岁云徂，尘事眯双目。",
      "故人书鼎来，照眼一连玉。",
      "把玩不知疲，日晏坐空腹。",
      "卷藏什袭秘，寒光夜穿椟。",
      "嗟予肮脏姿，十驾不能速。",
      "丘壑聊自娱，箪瓢亦云足。",
      "君侯湖海士，逸气谢追逐。",
      "胡为不予鄙，乃肯顾林谷。",
      "高轩缓前期，清梦绕双竹。",
      "起将杜陵句，写寄玉川屋。",
      "我穷诗未工，最觉貂难续。",
      "感君殷勤意，吟苦屡更烛。",
      "群公饶藻思，裂笺动盈束。",
      "历险正摧辀，争先俄击毂。",
      "低回欲引避，怅望曷归宿。",
      "出吻竟无奇，彊颜终自恧。",
      "北风催岁年，两鬓失新绿。",
      "樊生念学稼，曹子悲食粟。",
      "死灰宁复然，寡过良所欲。",
      "耿耿自知明，何劳詹尹卜。"
    ]
  },
  {
    "id": "2e89e420d1641a1a999aea732e792b2f",
    "title": "次张彦辅赏梅韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "朔风万里开云屏，清霜夜坠朝景晴。",
      "南枝浩荡正春色，冻蕊的皪含空明。",
      "花边偶对青铜镜，槁项不堪冰雪映。",
      "拥炉独坐只悲吟，振策出游舒远兴。",
      "暗香何处时一飘，行行复值最长条。",
      "仰头欲折渺谁赠，满意相思那得邀。",
      "极知异县淹行李，心赏未甘轻付畀。",
      "石雄赋罢不相闻，秀野书来因举似。",
      "两翁句法争新奇，画出疏影沉寒漪。",
      "幽探自出尘境外，胜概未许儿曹知。",
      "只今嚼蕊攀条处，它日重来记前度。",
      "风台月观悄无言，玉笛冰滩索同赋。",
      "嗟予衰懒倦将迎，过眼纷纷无复情。",
      "尚喜疏英窥水白，更怜落片点苔青。",
      "兴来乱插飞蓬首，拟向君家醉君酒。",
      "酒酣耳热莫狂歌，布鼓雷门须缩手。"
    ]
  },
  {
    "id": "2e89e420d1641a1abd75e2d549b44098",
    "title": "巢居之集以中有学仙侣吹箫弄明月为韵探策赋之而熹得中字遂误为诸君所推高俾专主约既而赋诗者颇失期于是令最后者具主礼以当罚乃稍集独敦夫圭甫违令后至众白罚如约饮罢以苍茫云海路岁晚将无获分韵熹得将字而子衡兄得苍字实代熹出令",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一昨楼上饮，所欢不可忘。",
      "群公各赋诗，佩玉何锵锵。",
      "二子朱丝弦，掩抑独叵量。",
      "经营久不作，一奏声满堂。",
      "巧迟未足多，谴负先取偿。",
      "主盟谬夙推，否德愧莫当。",
      "兹焉不举法，何以存令章。",
      "刘子具盘食，魏子输壶浆。",
      "悠然复一醉，归路相扶将。"
    ]
  },
  {
    "id": "2e89e420d1641a1ad8d1376f6c5fa391",
    "title": "昨承诸兄临辱不揆以薄酒蔬食延驻都骑明日视壁间所张墨刻有亡去者人以为德庆丈之廋也驰问遣索蒙需拙诗辄赋所怀往奉一笑而尊犍刻可以归于我矣",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "岁暮霜霰集，宾友从我游。",
      "置酒临高斋，觞酌屡献酬。",
      "鸡黍整中庖，肴核供庶羞。",
      "所恨乏珍肥，欢意不得周。",
      "何牾上客怀，徙我夜壑舟。",
      "平明但素壁，篆刻不可求。",
      "究索劳象罔，高踪希盗丘。",
      "我亦惭仲子，独未忘轻裘。"
    ]
  },
  {
    "id": "2e89e420d1641a1ad7316cecc842d254",
    "title": "昨以诗徵亡碑于四十一丈既蒙酬和而诸兄亦继作焉联为巨编藏之巾笥虽所亡古刻不可复得而此之所获则已多矣顾其中犹有不能释然者因念吾子厚隶法妙古人当为我大书伟辞于壁庶以焜耀区区之望彼死鬼之陈迹其存亡盖不足为重轻也次韵见意云",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端居感物化，怅恨不出游。",
      "赋诗往追亡，顾得杂佩酬。",
      "结绶光陆离，缊袍非所羞。",
      "终然抱耿耿，尼父悲东周。",
      "凄凉尊犍崖，望想沧浪舟。",
      "低徊不得去，寂寞将焉求。",
      "安知崔蔡徒，考槃共斯丘。",
      "为我挥素壁，报君当紫裘。"
    ]
  },
  {
    "id": "2e89e420d1641a1a03bb1eff0f6f5f6e",
    "title": "再赋解嘲",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "宇宙一瞬息，人生等浮游。",
      "云何百年内，万变纷相酬。",
      "颠倒不自知，旁观乃堪羞。",
      "拱揖尚虞夏，干戈到商周。",
      "岂悟旷士怀，泛若不系舟。",
      "驷马谅弗视，名高非所求。",
      "彼哉夸夺子，逝矣昆仑丘。",
      "褰裳绝冥外，天风舞云裘。"
    ]
  },
  {
    "id": "2e89e420d1641a1a845aac10baebb5c0",
    "title": "题祝生画",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "裴侯爱画老成癖，岁晚倦游家四壁。",
      "随身只有万叠山，秘不示人私自惜。",
      "俗人教看亦不识，我独摩挲三太息。",
      "问君何处得此奇，和璧隋珠未为敌。",
      "答云衢州老祝翁，胸次自有阴阳工。",
      "峙山融川取世界，咳云唾雨呼雷风。",
      "昨来邂逅衢城东，定交斗酒欢无穷。",
      "自言妙处容我识，为我扫此须臾中。",
      "尔时闻名今识面，回首十年齐掣电。",
      "裴侯已死我亦衰，祇君虽老身犹𡏖。",
      "眼明骨轻须不变，笔下江山转葱茜。",
      "为君多织机中练，更约无事重相见。"
    ]
  },
  {
    "id": "2e89e420d1641a1a4f5a82f9295720c4",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "高人山水心，结习自无始。",
      "五亩江上园，清阴遍桃李。",
      "一堂聊自娱，三径亦可喜。",
      "试问避俗翁，何如尊贤里。"
    ]
  },
  {
    "id": "2e89e420d1641a1a4f5a82f96224972e",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "门前车马客，无非朝大夫。",
      "问公独何事，中岁遽此图。",
      "长安二三公，发白形枯臞。",
      "隐忧念名节，亦有此乐无。"
    ]
  },
  {
    "id": "2e89e420d1641a1a4f5a82f91a97a38c",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "君侯嗜图史，插架何其多。",
      "徙居三十乘，流汗几橐驼。",
      "千载谁晤语，端居自弦歌。",
      "至哉天下乐，岁月如子何。"
    ]
  },
  {
    "id": "2e89e420d1641a1a4f5a82f95dcbc782",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "西山一何高，云气出寒麓。",
      "中有无事人，鸣泉绕茅屋。",
      "宴坐今几何，无以媚幽独。",
      "兴至偶成篇，呼儿为余读。"
    ]
  },
  {
    "id": "2e89e420d1641a1a4f5a82f95992b7c5",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我居深山中，茅舍破不补。",
      "上见风搅林，下有云承宇。",
      "闻公落新宫，户牖不可数。",
      "懒惰心力衰，念公亦良苦。"
    ]
  },
  {
    "id": "2e89e420d1641a1a4f5a82f9da16e85f",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夜吟招隐诗，月落寒泉井。",
      "自非千载人，谁与共清景。",
      "散发心朗寥，凝神味渊永。",
      "功名恐相期，富贵非所幸。"
    ]
  },
  {
    "id": "2e89e420d1641a1a4f5a82f92c801e09",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "仙人空山居，道意妙群物。",
      "度世君则然，修身吾岂不。",
      "飞行仰云路，趺坐探理窟。",
      "独夜扣星坛，清斋具簪笏。"
    ]
  },
  {
    "id": "2e89e420d1641a1a4f5a82f9e8a8046a",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "青山背夕阳，兹景公所爱。",
      "虚堂日落时，迁坐一解带。",
      "岚分疑有处，鸟度知无碍。",
      "须臾暮色来，默默无与会。"
    ]
  },
  {
    "id": "2e89e420d1641a1a4f5a82f92200fc7b",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端居屏尘虑，万事付一尊。",
      "客来语世故，举白当浮君。",
      "超摇谢众甫，噂沓从诸孙。",
      "何以自怡悦，窗中见秋云。"
    ]
  },
  {
    "id": "2e89e420d1641a1a4f5a82f98bea72c8",
    "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之馀赐以斤斧幸甚",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "清溪何迢迢，上有千仞山。",
      "山中学仙侣，白石为门关。",
      "丹经苦吟哦，至道穷跻攀。",
      "岂知人间世，风尘萦九寰。"
    ]
  },
  {
    "id": "2e89e420d1641a1aef638968c7baf42b",
    "title": "答王无功在京思故园见乡人问",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我从铜川来，见子上京客。",
      "问我故乡事，慰子羁旅色。",
      "子问我所知，我对子应识。",
      "朋游总彊𡏖，童稚各长成。",
      "华宗盛文史，连墙富池亭。",
      "独子园最古，旧林间新坰。",
      "柳行随堤势，茅斋看地形。",
      "竹从去年移，梅是今年荣。",
      "渠水经夏响，石苔终岁青。",
      "院果早晚熟，林花先后明。",
      "语罢相叹息，浩然起深情。",
      "归哉且五斗，饷子东皋耕。"
    ]
  },
  {
    "id": "2e89e420d1641a1aefb04c19c6124fbe",
    "title": "送吴茂实",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "朝市令人昏，山林使人傲。谁知昏傲两俱非，但说山林是高蹈。"
    ]
  },
  {
    "id": "2e89e420d1641a1ad62dcd692cb40466",
    "title": "赵君泽携琴载酒见访分韵得琴字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "山城夜寥阒，虚堂杳沉沉。",
      "王孙有高趣，挈榼来相寻。",
      "喜兹烦抱舒，未觉杯酒深。",
      "一为尘外想，再抚丘中琴。",
      "馀音殷雷动，爽籁悲龙吟。",
      "寄谢筝笛耳，宁知山水音。"
    ]
  },
  {
    "id": "2e89e420d1641a1abd1fc8d2af79b6cc",
    "title": "次季通韵赠范康侯",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "朝霜逼凋梅，夕露忽团菊。",
      "百年风雨过，宜笑不宜哭。",
      "口川失自防，心兵几回触。",
      "年来身老大，甘此胯下辱。",
      "永谢五鼎烹，聊寄一瓢足。",
      "虽惭龙蟠泥，肯羡莺出谷。",
      "适意超混茫，放情遗结束。",
      "俯仰天壤间，静胜惟我独。",
      "苍苍有心柏，落落无瑕玉。",
      "年纪尚无闻，头颅岂须卜。"
    ]
  },
  {
    "id": "2e89e420d1641a1ab547105fc4b6df3c",
    "title": "同张明府登凌风亭怀韩无咎",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "日夕和风至，西山淡无姿。",
      "危亭极远眺，胜处良在兹。",
      "忆昔韩令尹，青云乃心期。",
      "鞿羁不得骋，发此胸中奇。",
      "前瞻千仞冈，俯视万顷陂。",
      "神襟一以旷，我志浩渺弥。",
      "飞车越沧浪，天风振裳衣。",
      "怀哉此焉薄，问讯无边辞。",
      "今公岂不佳，宫商似前徽。",
      "相携岸晚帻，共此长相思。"
    ]
  },
  {
    "id": "2e89e420d1641a1a29df3a3dd528901b",
    "title": "送张彦辅赴阙",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "执手何草草，送君千里道。君行入修门，披胆谒至尊。",
      "问君此去谈何事，袖有谏书三万字。明堂封禅不要论，智名勇功非所敦。",
      "愿言中兴圣天子，修政攘夷从此始。深仁大义天与通，农桑万里长春风。",
      "朝纲清夷军律举，边屯不惊卧哮虎。一朝决策向中原，著鞭宁许他人先。"
    ]
  },
  {
    "id": "2e89e420d1641a1a5550e5062f374e7c",
    "title": "感怀",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "经济夙所尚，隐沦非素期。",
      "几年霜露感，白发忽已垂。",
      "凿井北山阯，耕田南涧湄。",
      "乾坤极浩荡，岁晚将何之。"
    ]
  },
  {
    "id": "2e89e420d1641a1a6902f3340b42e61b",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昆仑大无外，旁薄下深广。",
      "阴阳无停机，寒暑互来往。",
      "皇牺古神圣，妙契一俯仰。",
      "不待窥马图，人文已宣朗。",
      "浑然一理贯，昭晰非象罔。",
      "珍重无极翁，为我重指掌。"
    ]
  },
  {
    "id": "2e89e420d1641a1a6902f334923eb111",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "吾观阴阳化，升降八纮中。",
      "前瞻既无始，后际那有终。",
      "至理谅斯存，万世与今同。",
      "谁言混沌死，幻语惊盲聋。"
    ]
  },
  {
    "id": "2e89e420d1641a1a6902f334405e0ab5",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "人心妙不测，出入乘气机。",
      "凝冰亦焦火，渊沦复天飞。",
      "至人乘元化，动静体无违。",
      "珠藏泽自媚，玉韫山含晖。",
      "神光烛九垓，玄思彻万微。",
      "尘编今寥落，叹息将安归。"
    ]
  },
  {
    "id": "2e89e420d1641a1a6902f334fbbaf7b3",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "静观灵台妙，万化此从出。",
      "云胡自芜秽，反受众形役。",
      "厚味纷朵颐，妍姿坐倾国。",
      "崩奔不自悟，驰骛靡终毕。",
      "君看穆天子，万里穷辙迹。",
      "不有祈招诗，徐方御宸极。"
    ]
  },
  {
    "id": "2e89e420d1641a1a6902f3347f06bc4c",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "泾舟胶楚泽，周纲已陵夷。",
      "况复王风降，故宫黍离离。",
      "玄圣作春秋，哀伤实在兹。",
      "祥麟一以踣，反袂空涟洏。",
      "漂沦又百年，僭侯荷爵圭。",
      "王章久已丧，何复嗟叹为。",
      "马公述孔业，托始有馀悲。",
      "拳拳信忠厚，无乃迷先几。"
    ]
  },
  {
    "id": "2e89e420d1641a1a6902f3346fe619de",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "东京失其御，刑臣弄天纲。",
      "西园植奸秽，五族沉忠良。",
      "青青千里草，乘时起陆梁。",
      "当涂转凶悖，炎精遂无光。",
      "桓桓左将军，仗钺西南疆。",
      "伏龙一奋跃，凤雏亦飞翔。",
      "祀汉配彼天，出师惊四方。",
      "天意竟莫回，王图不偏昌。",
      "晋史自帝魏，后贤盍更张。",
      "世无鲁连子，千载徒悲伤。"
    ]
  },
  {
    "id": "2e89e420d1641a1a6902f3344b275c89",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "晋阳启唐祚，王明绍巢封。",
      "垂统已如此，继体宜昏风。",
      "麀聚渎天伦，牝晨司祸凶。",
      "乾纲一以坠，天枢遂崇崇。",
      "淫毒秽宸极，虐焰燔苍穹。",
      "向非狄张徒，谁办取日功。",
      "云何欧阳子，秉笔迷至公。",
      "唐经乱周纪，凡例孰此容。",
      "侃侃范太史，受说伊川翁。",
      "春秋二三策，万古开群蒙。"
    ]
  },
  {
    "id": "2e89e420d1641a1a6902f33414dd8e23",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "朱光遍炎宇，微阴眇重渊。",
      "寒威闭九野，阳德昭穷泉。",
      "文明昧谨独，昏迷有开先。",
      "几微谅难忽，善端本绵绵。",
      "掩身事斋戒，及此防未然。",
      "闭关息商旅，绝彼柔道牵。"
    ]
  },
  {
    "id": "2e89e420d1641a1a6902f334771dd0fe",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "微月堕西岭，烂然众星光。",
      "明河斜未落，斗柄低复昂。",
      "感此南北极，枢轴遥相当。",
      "太一有常居，仰瞻独煌煌。",
      "中天照四国，三辰环侍旁。",
      "人心要如此，寂感无边方。"
    ]
  },
  {
    "id": "2e89e420d1641a1a6902f334ef840c39",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "放勋始钦明，南面亦恭己。",
      "大哉精一传，万世立人纪。",
      "猗欤叹日跻，穆穆歌敬止。",
      "戒獒光武烈，待旦起周礼。",
      "恭惟千载心，秋月照寒水。",
      "鲁叟何常师，删述存圣轨。"
    ]
  },
  {
    "id": "2e89e420d1641a1a6902f334e12e132e",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "吾闻包牺氏，爰初辟乾坤。",
      "乾行配天德，坤布协地文。",
      "仰观玄浑周，一息万里奔。",
      "俯察方仪静，隤然千古存。",
      "悟彼立象意，契此入德门。",
      "勤行当不息，敬守思弥敦。"
    ]
  },
  {
    "id": "2e89e420d1641a1a6902f334be0ef744",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "大易图象隐，诗书简编讹。",
      "礼乐矧交丧，春秋鱼鲁多。",
      "瑶琴空宝匣，弦绝将如何。",
      "兴言理馀韵，龙门有遗歌。"
    ]
  },
  {
    "id": "2e89e420d1641a1a6902f3348452420b",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "颜生躬四勿，曾子日三省。",
      "中庸首谨独，衣锦思尚絅。",
      "伟哉邹孟氏，雄辨极驰骋。",
      "操存一言要，为尔挈裘领。",
      "丹青著明法，今古垂焕炳。",
      "何事千载馀，无人践斯境。"
    ]
  },
  {
    "id": "2e89e420d1641a1a6902f3340ecaad8f",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "元亨播群品，利真固灵根。",
      "非诚谅无有，五性实斯存。",
      "世人逞私见，凿智道弥昏。",
      "岂若林居子，幽探万化原。"
    ]
  },
  {
    "id": "2e89e420d1641a1a6902f334a6454cf6",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "飘飖学仙侣，遗世在云山。",
      "盗启元命秘，窃当生死关。",
      "金鼎蟠龙虎，三年养神丹。",
      "刀圭一入口，白日生羽翰。",
      "我欲往从之，脱屣谅非难。",
      "但恐逆天道，偷生讵能安。"
    ]
  },
  {
    "id": "2e89e420d1641a1a6902f334a5432716",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "西方论缘业，卑卑喻群愚。",
      "流传世代久，梯接凌空虚。",
      "顾盻指心性，名言超有无。",
      "捷径一以开，靡然世争趋。",
      "号空不践实，踬彼榛棘途。",
      "谁哉继三圣，为我焚其书。"
    ]
  },
  {
    "id": "2e89e420d1641a1a6902f334ade2aa48",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "圣人司教化，黉序育群材。",
      "因心有明训，善端得深培。",
      "天叙既昭陈，人文亦褰开。",
      "云何百代下，学绝教养乖。",
      "群居竞葩藻，争先冠伦魁。",
      "淳风反沦丧，扰扰胡为哉。"
    ]
  },
  {
    "id": "2e89e420d1641a1a6902f334800e64a6",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "童蒙贵养正，孙弟乃其方。",
      "鸡鸣咸盥栉，问讯谨暄凉。",
      "奉水勤播洒，拥彗周室堂。",
      "进趋极虔恭，退息常端庄。",
      "劬书剧嗜炙，见恶逾探汤。",
      "庸言戒粗诞，时行必安详。",
      "圣途虽云远，发轫且勿忙。",
      "十五志于学，及时起高翔。"
    ]
  },
  {
    "id": "2e89e420d1641a1a6902f334d46f7b1e",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "哀哉牛山木，斤斧日相寻。",
      "岂无萌檗在，牛羊复来侵。",
      "恭惟皇上帝，降此仁义心。",
      "物欲互攻夺，孤根孰能任。",
      "反躬艮其背，肃容正冠襟。",
      "保养方自此，何年秀穹林。"
    ]
  },
  {
    "id": "2e89e420d1641a1a6902f3349103382a",
    "title": "斋居感兴二十首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "玄天幽且默，仲尼欲无言。",
      "动植各生遂，德容自清温。",
      "彼哉夸毗子，呫嗫徒啾喧。",
      "但逞言辞好，岂知神监昏。",
      "曰余昧前训，坐此枝叶繁。",
      "发愤永刊落，奇功收一原。"
    ]
  },
  {
    "id": "2e89e420d1641a1a5b8ab43b0ab810d5",
    "title": "卜居",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "卜居屏山下，俯仰三十秋。",
      "终然村墟近，未惬心期幽。",
      "近闻西山西，深谷开平畴。",
      "茅茨十数家，清川可行舟。",
      "风俗颇淳朴，旷土非难求。",
      "誓捐三径资，往遂一壑谋。",
      "伐木南山巅，结庐北山头。",
      "耕田东溪岸，濯足西溪流。",
      "朋来即共欢，客去成孤游。",
      "静有山水乐，而无身世忧。",
      "著书俟来哲，补过希前修。",
      "兹焉毕暮景，何必营菟裘。"
    ]
  },
  {
    "id": "2e89e420d1641a1af7ad1755c78c59c2",
    "title": "游武夷以相期拾瑶草分韵赋诗得瑶字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋声入庭户，残暑不敢骄。",
      "起趁汗漫期，两袂天风飘。",
      "眷焉此家山，名号列九霄。",
      "相与一来集，旷然心朗寥。",
      "栖息共云屋，追寻唤渔舠。",
      "一水屡萦回，千峰郁岧峣。",
      "苍然大隐屏，林端耸孤标。",
      "下有云一壑，仙人久相招。",
      "授我黄素书，赠我英琼瑶。",
      "茅茨几时见，自此遗纷嚣。"
    ]
  },
  {
    "id": "2e89e420d1641a1abc0b2a746df7ccab",
    "title": "奉陪机仲宗正景仁太史期会武夷而文叔茂实二友适自昭武来集相与泛舟九曲周览岩壑之胜而还机仲景仁唱酬迭作谓仆亦不可以无言也衰病懒废那复有此勉出数语以塞嘉贶不足为外人道也",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "此山名自西京传，丹台紫府天中天。",
      "似闻云鹤时降集，应笑磨蚁空回旋。",
      "我来适此秋景晏，青枫叶赤摇寒烟。",
      "九还七返不易得，千岩万壑渠能专。",
      "同游幸有二三子，天畀此段非徒然。",
      "梁郎季子山泽臞，傅伯爰盎瀛洲仙。",
      "相逢相得要彊附，却恨马腹劳长鞭。",
      "黄华未和白雪句，画舸且共清泠川。",
      "回船罢酒三太息，百岁谁复来通泉。",
      "盈虚有数岂终极，为君出此穷愁篇。"
    ]
  },
  {
    "id": "2e89e420d1641a1abbecdc5dc52c0595",
    "title": "奉答景仁老兄赠别之句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "古人一去心不传，举世谁复知其天。奔趋嗜欲名利境，浩荡势若飘风旋。",
      "嗟予慨此其已久，矧复痼疾霾云烟。禅关夜扣手剥啄，丹经昼诵心精专。",
      "十年齐楚得失里，醉醒梦觉今超然。迷心昧性哂竺学，贪生惜死悲方仙。",
      "如何懒惰行不力，日月逝矣羲和鞭。只今已□远玄象，羡子正似方来川。",
      "何忧功名与事业，但要溥博而渊泉。不见君家鼻祖开圣学，照耀今古书三篇。"
    ]
  },
  {
    "id": "2e89e420d1641a1ab1f7037e6718befd",
    "title": "复用前韵敬别机仲",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "君家道素几叶传，只今用舍悬诸天。",
      "屹然砥柱战河曲，肯似落叶随风旋。",
      "奋髯忽作猬毛磔，浩气勃若霄中烟。",
      "隐忧尚喜遗直在，壮烈未许前人专。",
      "武夷连日听奇语，令我两腋风泠然。",
      "初如茫茫出太极，稍似冉冉随群仙。",
      "安能局促夜起舞，下与祖逖争雄鞭。",
      "终怜贤屈惜往日，亦念圣孔悲徂川。",
      "愿君尽此一杯酒，预浇舌本如悬泉。",
      "沃心泽物吾有望，勒移忍继钟山篇。"
    ]
  },
  {
    "id": "2e89e420d1641a1a6332a2d2bfe1526c",
    "title": "读机仲景仁别后诗语因及诗传纲目复用前韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "道有默识无言传，向来误矣空谈天。",
      "只今断简窥蠹蚀，似向追蠡看虫旋。",
      "始知古人有妙处，未遽秦谷随飞烟。",
      "终然世累苦妨夺，下帷发愤那容专。",
      "一心正尔思鹄至，两手欲救惊头然。",
      "书空且复罢咄咄，屡舞岂暇陪仙仙。",
      "功名况乃身外事，我马硉兀甘回鞭。",
      "解颐果值得水井，鉴古亦会朝宗川。",
      "两公知我不罪我，便可筑室分林泉。",
      "十年灯下一夜语，闲日共赋舂容篇。"
    ]
  },
  {
    "id": "2e89e420d1641a1af97516ed6f2649fc",
    "title": "读通鉴纪事本末用武夷唱和元韵寄机仲",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "先生谏疏莫与传，忠愤激烈号旻天。",
      "却怜广文官舍冷，只与文字相周旋。",
      "上书乞得聊自屏，清坐日对铜炉烟。",
      "功名驰骛往莫悔，铅椠职业今当专。",
      "要将报答陛下圣，矫首北阙还潸然。",
      "属词比事有深意，凭愚护短惊群仙。",
      "□言未秉太史笔，自幸已执留台鞭。",
      "果然敕遣六丁取，香罗漆匣浮桐川。",
      "阴凝有戒竦皇鉴，阳剥欲尽生玄泉。",
      "明年定对白虎殿，更诵大学中庸篇。"
    ]
  },
  {
    "id": "2e89e420d1641a1a7a49e7986710f39d",
    "title": "拜张魏公墓下",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "衡山何巍巍，湘流亦汤汤。我公独何往，剑履在此堂。",
      "念昔中兴初，孽竖倒冠裳。公时首建义，自此扶三纲。",
      "精忠贯宸极，孤愤摩穹苍。元戎二十万，一旦先启行。",
      "西征奠梁益，南辕抚江湘。士心既豫附，国威亦张皇。",
      "缟素哭新宫，哀声连万方。黠虏闻褫魄，经营久彷徨。",
      "玉帛骤往来，士马且伏藏。公谋适不用，拱手迁南荒。",
      "白首复来归，发短丹心长。拳拳冀感格，汲汲勤修攘。",
      "天命竟难谌，人事亦靡常。悠然谢台鼎，“骑龙白云乡。”",
      "坐令此空山，名与日月彰。千秋定军垒，岋嶪遥相望。",
      "贱子来岁阴，烈风振高冈。下马九顿首，抚膺泪淋浪。",
      "山颓今几年，志士日惨伤。中原尚腥膻，人类几豺狼。",
      "公还浩无期，嗣德炜有光。恭惟宋社稷，永永垂无疆。"
    ]
  },
  {
    "id": "2e89e420d1641a1a15964921780e3d1b",
    "title": "敬简堂分韵得月字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "煌煌定方中，农隙孟冬月。",
      "君侯敞斋扉，华榜新未揭。",
      "我来适兹时，亦有大夫茇。",
      "清觞不留行，晤语得超越。",
      "更看雷雨势，翻动龙蛇窟。",
      "襟怀顿能输，肝胆亦已竭。",
      "老仙来何方，湖海气硉矹。",
      "君侯敛袂起，颠越承屦袜。",
      "坐人惊创见，引去殊卒卒。",
      "伊余不忍逝，顿首愿有谒。",
      "人生均秉彝，天造岂停歇。",
      "云何利害判，所较无一发。",
      "兹焉辨不早，大本将恐蹶。",
      "吾言实自箴，君听未宜忽。"
    ]
  },
  {
    "id": "2e89e420d1641a1a04d0dee292cd7b90",
    "title": "大雪马上次敬夫韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "仙人乔岳顶，散发吹参差。",
      "唤我二三友，集此西南垂。",
      "列筵命洛公，侑坐迎江妃。",
      "导之千羽旄，投以万璧玑。",
      "缤纷一何丽，晻霭难具知。",
      "众真亦来翔，恍觉丛霄低。",
      "茫茫云雾合，一一琼瑶姿。",
      "回首谢世人，千载空相思。",
      "吾衰怯雄观，未敢探此奇。",
      "短衣一匹马，幸甚得所随。",
      "天寒饮我酒，酒罢赓君诗。",
      "人生易南北，复此知何时。"
    ]
  },
  {
    "id": "2e89e420d1641a1a635066072cebda24",
    "title": "风雪未已决策登山用敬夫春风楼韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "披风兰台宫，看雨百常观。",
      "安知此山云，对面隔霄汉。",
      "群阴匝寰区，密雪渺天畔。",
      "峨峨雪中山，心眼悽欲断。",
      "吾人爱奇赏，遽发临河叹。",
      "我知冱寒极，见晛今当泮。",
      "不须疑吾言，第请视明旦。",
      "蜡屐得雁行，篮舆或鱼贯。"
    ]
  },
  {
    "id": "2e89e420d1641a1a12f7180ac8caa469",
    "title": "穹林阁读张湖南七月十五夜诗咏叹久之因次其韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "南岳天下镇，祝融最高峰。",
      "仰干几千仞，俯入一万重。",
      "开辟知何年，上有释梵宫。",
      "白日照雪屋，清宵响霜镛。",
      "极知瑰特观，仙圣情所钟。",
      "云根有隐诀，读罢凌长风。"
    ]
  },
  {
    "id": "2e89e420d1641a1a274a5923c928228d",
    "title": "自上封登祝融峰绝顶次敬夫韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "衡岳千仞起，祝融一峰高。",
      "群山畏突兀，奔走如曹逃。",
      "我来雪月中，历览快所遭。",
      "扪天滑青壁，俯壑崩银涛。",
      "所恨无十犗，一掣了六鳌。",
      "遄归青莲宫，坐对白玉毫。",
      "重阁一徙倚，霜风利如刀。",
      "平生山水心，真作货食饕。",
      "明朝更清澈，再往岂惮劳。",
      "中宵抚世故，剧如千猬毛。",
      "嬉游亦何益，岁月今滔滔。",
      "起望东北云，茫然首空搔。"
    ]
  },
  {
    "id": "2e89e420d1641a1a179b2a9c95a66b6b",
    "title": "二诗奉酬敬夫赠言并以为别",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我行二千里，访子南山阴。",
      "不忧天风寒，况惮湘水深。",
      "辞家仲秋旦，税驾九月初。",
      "问此为何时，严冬岁云徂。",
      "劳君步玉趾，送我登南山。",
      "南山高不极，雪深路漫漫。",
      "泥行复几程，今夕宿槠洲。",
      "明当分背去，惆怅不得留。",
      "诵君赠我诗，三叹增绸缪。",
      "厚意不敢忘，为君商声讴。"
    ]
  },
  {
    "id": "2e89e420d1641a1a179b2a9c0d3b1c42",
    "title": "二诗奉酬敬夫赠言并以为别",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昔我抱冰炭，从君识乾坤。",
      "始知太极蕴，要眇难名论。",
      "谓有宁有迹，谓无复何存。",
      "惟应酬酢处，特达见本根。",
      "万化自此流，千圣同兹源。",
      "旷然远莫御，惕若初不烦。",
      "云何学力微，未胜物欲昏。",
      "涓涓始欲达，已被黄流吞。",
      "岂知一寸胶，救此千丈浑。",
      "勉哉共无斁，此语期相敦。"
    ]
  },
  {
    "id": "2e89e420d1641a1a0eee54061e2fcfef",
    "title": "同林择之范伯崇归自湖南袁州道中多奇峰秀木怪石清泉请人赋一篇",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我行宜春野，四顾多奇山。",
      "攒峦不可数，峭绝谁能攀。",
      "上有青葱木，下有清泠湾。",
      "更怜湾头石，一一神所剜。",
      "众目共遗弃，千秋保坚顽。",
      "我独抱孤赏，喟然起长叹。"
    ]
  },
  {
    "id": "2e89e420d1641a1a8b3b395d9d0fbc61",
    "title": "赋归云洞",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "人生信多患，吾道初不穷。",
      "云何感慨士，伏死嵁岩中。",
      "宜阳古道周，窍石何嵌空。",
      "穷幽历肺腑，履坦开房栊。",
      "颇疑有畸人，往昔寄此宫。",
      "岁月讵云几，井灶无遗踪。",
      "我来记清秋，归涂渺穷冬。",
      "兴怀重幽讨，永啸回长风。",
      "风回云气归，洞口春蒙蒙。",
      "信美非人境，出门吾欲东。"
    ]
  },
  {
    "id": "2e89e420d1641a1a258a537fc3a86418",
    "title": "赋水仙花",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "隆冬凋百卉，江梅厉孤芳。",
      "如何蓬艾底，亦有春风香。",
      "纷敷翠羽帔，温靘白玉相。",
      "黄冠表独立，淡然水仙装。",
      "弱植愧兰荪，高操摧冰霜。",
      "湘君谢遗楪，汉水羞捐珰。",
      "嗟彼世俗人，欲火焚衷肠。",
      "徒知慕佳冶，讵识怀贞刚。",
      "凄凉柏舟誓，恻怆终风章。",
      "卓哉有遗烈，千载不可忘。"
    ]
  },
  {
    "id": "2e89e420d1641a1a4e07d8d1f0a86086",
    "title": "芗林",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "东皋溅寒水，西崦饶清阴。",
      "南埭奎壁丽，北垞静且深。",
      "入门流绿波，竹树何箾椮。",
      "积石象云壑，高堂杳沉沉。",
      "左通云水区，右径梅杏林。",
      "沼沚共回薄，观台郁差参。",
      "纷吾千里游，发轫南山岑。",
      "过门得佳赏，慰此夙昔心。",
      "缅怀企疏翁，岁晚投冠籫。",
      "婆娑此涧谷，俯仰成古今。",
      "嗣德世有人，闻道我所钦。",
      "相见无杂语，晤言写胸襟。",
      "怀旧复惆怅，命酒聊同斟。",
      "饮罢我当去，握手清江浔。"
    ]
  },
  {
    "id": "2e89e420d1641a1a6f09046ffd6651dc",
    "title": "次韵择之润陂有作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我行欲安适，莽莽穷山陂。",
      "晨装远林表，午憩通川湄。",
      "旷望想慈亲，行役嗟吾儿。",
      "喟然陟屺叹，归心浩无涯。",
      "晓霜徒御寒，暮雨朋俦悲。",
      "前期谅非远，无为苦愁思。"
    ]
  },
  {
    "id": "2e89e420d1641a1a29a15dbf37c50eb3",
    "title": "过润陂日晴意可喜至暮复雨伯崇有诗因次其韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "客里岁云暮，我心殊未平。",
      "悠悠惜往日，郁郁怀平生。",
      "况复久阴雨，喜兹霜晓明。",
      "那知不终日，又作潇潇声。",
      "坐厌泥涂辱，空嗟鸿雁轻。"
    ]
  },
  {
    "id": "2e89e420d1641a1aebaaa35ae6ff142e",
    "title": "雪中与林择之祝弟登刘园之宴坐岩有怀南岳旧游赋此呈择之属和并寄敬夫兄",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "风雪集岁晏，掩关聊自休。",
      "今辰展遐眺，倚此寒岩幽。",
      "同云暗空室，皓彩迷林丘。",
      "崩奔小涧歇，飞舞增绸缪。",
      "仰看鸾鹤翔，俯视江汉流。",
      "乾坤有奇变，澒洞惊两眸。",
      "三酌不自温，倚杖空冥搜。",
      "悲歌动华薄，璀璨忽满裘。",
      "向来一杯酒，浩荡千里游。",
      "亦复有兹赏，微言寄清酬。",
      "解携今几许，光景逝不留。",
      "怀人眇山岳，省己纷愆尤。",
      "对此奇绝境，一欢生百忧。",
      "茫然发孤咏，远思谁能收。"
    ]
  },
  {
    "id": "2e89e420d1641a1a5ee6fbbd0ecbbb10",
    "title": "题周氏溪园三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "循涧辟芳园，结亭对虚壁。",
      "澄潭俯幽鉴，空翠仰寒滴。",
      "主人心事远，妙寄尘壤隔。",
      "岂为功名期，而忘此泉石。"
    ]
  },
  {
    "id": "2e89e420d1641a1a5ee6fbbd9a636b71",
    "title": "题周氏溪园三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "危亭竹柏间，悄茜日幽绝。",
      "朔风一以厉，爱此枝上雪。",
      "仰悲玄景驶，俯叹群芳歇。",
      "不用此时来，那知岁寒节。"
    ]
  },
  {
    "id": "2e89e420d1641a1a5ee6fbbd191fc68c",
    "title": "题周氏溪园三首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "手种篱间树，枝繁不忍删。",
      "新亭最佳处，胜日共欢颜。",
      "景晏春红浅，雨馀寒翠潸。",
      "光风回巧笑，桃李任漫山。"
    ]
  },
  {
    "id": "2e89e420d1641a1a56dde355a8cb0c0f",
    "title": "题林择之欣木亭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "危亭俯清川，登览自晨暮。",
      "佳哉阳春节，看此隔溪树。",
      "连林争秀发，生意各呈露。",
      "大化本无言，此心谁与晤。",
      "真欢水菽外，一笑和乐孺。",
      "聊复共徜徉，殊形乃同趣。"
    ]
  },
  {
    "id": "2e89e420d1641a1a82ad4124bbb7be13",
    "title": "次彭应之餐雪韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "雪水瀹清茗，自谓绝世清。",
      "终然犯烟火，况复劳煎烹。",
      "岂如午霁馀，探此竹外楹。",
      "柘浆发甘和，宝碗凝寒晶。",
      "心胸既清凉，齿颊亦锵鸣。",
      "吞腥期永谢，饮玉希长生。"
    ]
  },
  {
    "id": "2e89e420d1641a1a12fdf3ef293f779a",
    "title": "游密庵分韵赋诗得还字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我行得佳友，胜日寻名山。",
      "春山既妍秀，清溪亦潺湲。",
      "行行造禅扉，小憩腰脚顽。",
      "穷探意未已，理策重跻攀。",
      "入谷翳蒙密，俯涧随泓湾。",
      "谁将百尺绡，挂此长林间。",
      "雄声殷地厚，洪源泻天悭。",
      "伟哉奇特观，偿此一日闲。",
      "所恨境过清，悄怆暮当还。",
      "顾步三叹息，人生何苦艰。"
    ]
  },
  {
    "id": "2e89e420d1641a1a1d800e4d326c5be0",
    "title": "游密庵分韵赋诗得绝字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "闽乡饶奇山，仙洲故称杰。",
      "巍然一峰高，复与众山绝。",
      "传闻极目处，天水远明灭。",
      "万里倏往还，三光下罗列。",
      "我来发孤兴，径欲跻嵽嵲。",
      "病骨竟支离，何当攀去辙。"
    ]
  },
  {
    "id": "2e89e420d1641a1afa40e1c7e0b405d9",
    "title": "游密庵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "弱龄慕丘壑，兹山屡游盘。",
      "朝隮青冥外，暮陟浮云端。",
      "晴岚染襟裾，水石清肺肝。",
      "俯仰未云已，岁月如飞翰。",
      "中年尘雾牵，引脰空长叹。",
      "旷岁一登历，心期殊未阑。",
      "矧此亲友集，笑谈有馀欢。",
      "结架迫弯埼，徙倚临奔湍。",
      "共惜前古秘，今为后来观。",
      "落景丽云木，回风馥秋兰。",
      "林昏景益佳，怅然抚归鞍。",
      "谅哉故山好，莫遣兹盟寒。"
    ]
  },
  {
    "id": "2e89e420d1641a1a4ca3364ea49e3419",
    "title": "游昼寒以茂林修竹清流激湍分韵赋诗得竹字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "仙洲几千仞，下有云一谷。",
      "道人何年来，借地结茅屋。",
      "想应厌尘网，寄此媚幽独。",
      "架亭俯清湍，开径玩飞瀑。",
      "交游得名胜，还往有篇牍。",
      "杖屦或鼎来，共此岩下宿。",
      "夜灯照奇语，晓策散游目。",
      "茗碗共甘寒，兰皋荐清馥。",
      "至今壁间字，来者必三读。",
      "再拜仰高山，𢥠然心神肃。",
      "我生虽已后，久此寄斋粥。",
      "孤兴屡呻吟，群游几追逐。",
      "十年落尘土，尚幸不远复。",
      "新凉有佳期，几日戒征轴。",
      "宵兴出门去，急雨遍原陆。",
      "入谷尚轻埃，解装已银竹。",
      "虚空一瞻望，远思翻蹙恧。",
      "袒跣亟跻攀，冠巾如膏沐。",
      "云泉增旧观，怒响震寒木。",
      "深寻得新赏，一篑今再覆。",
      "同来况才彦，行酒屡更仆。",
      "从容出妙句，珠贝烂盈掬。",
      "后生更亹亹，俊语非碌碌。",
      "吾缨不复洗，已失尘万斛。",
      "所恨老无奇，千毫真浪秃。"
    ]
  },
  {
    "id": "2e89e420d1641a1ab1f1abad2b50b234",
    "title": "立春大雪邀刘圭甫诸兄游天湖",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "同云被四野，寒气惨悲凉。",
      "回风一以定，密雪来飘扬。",
      "时当冬候穷，开岁五日彊。",
      "蓬巷无与适，陟此琼台冈。",
      "宾友既追随，儿童亦携将。",
      "攀跻得冢顶，徙倚聊彷徨。",
      "俯视千里空，仰看万鹤翔。",
      "远迷乱峰翠，近失平林苍。",
      "偃薄莹神骨，咀咽清肝肠。",
      "朗咏招隐作，悲吟黄竹章。",
      "古人不可见，来者谁能量。",
      "且复记兹日，他年亦难忘。"
    ]
  },
  {
    "id": "2e89e420d1641a1a8a591103020096dc",
    "title": "彦集圭父择之同饮白云精舍以醉酒饱德为韵熹分得饱字醉中走笔奉呈",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "奔趋名利场，祸福急相绞。",
      "夜窗一反侧，肤垢纷两爪。",
      "岂知亲朋集，晚食聊一饱。",
      "心期共悠悠，文字各稍稍。",
      "华烛既屡更，诗肠亦频搅。",
      "寒更尽渠深，孤讽宁至卯。"
    ]
  },
  {
    "id": "2e89e420d1641a1a7f2e75b52444d41e",
    "title": "次刘圭甫和人梅花韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "意行欲遍江村路，恰到诗人断魂处。",
      "梅花未肯笑春风，蔓草何须怨零露。",
      "归来四壁无馀声，俯槛只有寒塘青。",
      "美人邂逅一笑粲，倒影的皪疏枝横。",
      "寸心久矣遗纷杂，不但老禅斋夏腊。",
      "此时悢悢欲何言，本根落落几难合。",
      "走遍诸君诗卷中，西湖东阁病还同。",
      "划然长笑惊梦破，碧云散尽山丛丛。"
    ]
  },
  {
    "id": "2e89e420d1641a1ae62605c3dcd16f76",
    "title": "奉同黄子厚赋白芙蓉呈刘彦集平父",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "湛湛曲池水，晓含风露清。",
      "田田绿罗盖，粲粲白玉英。",
      "澹然绝世姿，不与秾艳并。",
      "俯鉴冰雪影，讵怀儿女情。",
      "山中徒淹留，堂下空目成。",
      "独有忘机客，相看两无营。"
    ]
  },
  {
    "id": "2e89e420d1641a1a82ec3aa45c327917",
    "title": "公济惠山蔬四种并以佳篇来贶因次其韵蕨",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "西山采蕨人，蓬首尚倾国。",
      "怀哉远莫致，引脰气已塞。",
      "倾筐忽堕前，此意岂易得。",
      "良遇不可迟，枯筇有馀力。"
    ]
  },
  {
    "id": "2e89e420d1641a1a8519ac7c4c0c518e",
    "title": "题吴公济风泉亭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "涧谷居永久，高情未云酬。",
      "兹焉发天秘，始造寒岩幽。",
      "上有茂树阴，下有清泉流。",
      "结亭倚苍峭，凿磴穷嵌丘。",
      "翠壁自屏立，青藓亦环周。",
      "朅来憩永夏，凛若临清秋。",
      "仰空韵笙竽，俯槛锵琳璆。",
      "幽听一以会，悠然与神谋。",
      "遐哉超世心，暇日聊娱忧。",
      "笑问车马客，谁能淹此留。"
    ]
  },
  {
    "id": "2e89e420d1641a1ab4cca31cab4473a9",
    "title": "奉和公济兄留周宾之句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端居感时序，驾言谁适从。",
      "聊携二三子，杖屦此日同。",
      "悠哉素心人，宴坐空岩中。",
      "真成三秋别，梦想情何穷。",
      "行行陟崇冈，引脰希高风。",
      "忽然两相值，俯仰迷西东。",
      "鳣堂偶休闲，鸡黍聊从容。",
      "不辞腰脚劳，共上西南峰。",
      "佩萸笑长房，把菊追陶公。",
      "遐观众山迥，一酌千虑融。",
      "兴罢复来归，杳霭秋堂空。",
      "窥樽讫馀沥，倚阁闻疏钟。",
      "主人意未阑，骊驹勿匆匆。"
    ]
  },
  {
    "id": "2e89e420d1641a1a0dfd9a40b09f1db9",
    "title": "游百丈山以徙倚弄云泉分韵赋诗得云字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "执热倦烦局，驾言起宵分。",
      "随川踏晓月，度岭披朝云。",
      "攀缘白石梯，拂拭苍藓纹。",
      "喷薄惊快觌，琮琤喜先闻。",
      "奇哉此精庐，眇然隔尘氛。",
      "诸公肯同来，定非俗子群。",
      "永日坐清樾，短章策奇勋。",
      "慨然念畴昔，联裾已荒坟。",
      "中路忘磬折，寸心谩丝棼。",
      "惟应泉石愿，三生有馀薰。",
      "兹游获重寻，十载心氤氲。",
      "他年访旧躅，山灵莫移文。"
    ]
  },
  {
    "id": "2e89e420d1641a1a61e411ae5c626ba4",
    "title": "游芦峰分韵得尽字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "芦山一何高，上上不可尽。",
      "我行独忘疲，泉石有招引。",
      "须臾出蒙密，矫首眺无畛。",
      "已谓极峥嵘，仰视犹隐嶙。",
      "新斋小休憩，馀力更勉黾。",
      "东峰切霄汉，首夏正凄紧。",
      "杖策同攀跻，极目散幽窘。",
      "万里俯连环，千里瞰孤隼。",
      "因知平生怀，未与尘虑泯。",
      "归涂采薇蕨，晚饷杂蔬笋。",
      "笑谓同来人，此愿天所允。",
      "独往会淹留，寒栖甘菌蠢。",
      "山阿子慕予，无忧勒回轸。"
    ]
  },
  {
    "id": "2e89e420d1641a1afc94b6597884aa20",
    "title": "同丘子服游芦峰以岭上多白云分韵赋诗得白字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "登岩出嚣尘，入谷媚泉石。",
      "悠然惬幽趣，不觉几朝夕。",
      "高寻倦冢顶，旧赏叹陈迹。",
      "仰惭仙人杖，俯愧谢公屐。",
      "昨日吾弟来，勇往意无斁。",
      "今晨蓐食罢，千仞一咫尺。",
      "心期未究竟，眼界已开辟。",
      "浮野众麓青，萦云两川白。",
      "须臾互吞吐，变化已今昔。",
      "旷若尘虑空，悲哉人境窄。",
      "平生有孤念，万里思矫翮。",
      "感此复冲然，胡为尚形役。"
    ]
  },
  {
    "id": "2e89e420d1641a1a74bec27db6ad72a2",
    "title": "将游云谷约同行者",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "跻险择幽栖，搴萝结茅屋。",
      "疏泉下石濞，种树满烟谷。",
      "时登北原上，一骋千里目。",
      "云物下逶迤，冈峦远重复。",
      "暂辞忽旷岁，再往恨牵俗。",
      "因悲昨游侣，或已在鬼录。",
      "暄风悟新阳，一雨欣众绿。",
      "明发君莫迟，幽期我当卜。"
    ]
  },
  {
    "id": "2e89e420d1641a1a9b4851f8584c134e",
    "title": "九",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "怀山不能寐，中宵命行轩。",
      "亭午息畏景，薄暮登危峦。",
      "峻极逾百磴，萦纡欲千盘。",
      "行行遂曛黑，月落天风寒。",
      "羽人候中涂，良朋集林端。",
      "问我何所迫，而尝兹险艰。",
      "疲劳既云极，饥渴不能言。",
      "投装卧中丘，幸此一室宽。",
      "怒号竟永夕，客枕无时安。",
      "旦起辟幽户，竹树青檀栾。",
      "惊喜非昔睹，披寻得新观。",
      "淹留十日期，俯仰有馀欢。",
      "寄语后来子，勿辞行路难。"
    ]
  },
  {
    "id": "2e89e420d1641a1ac38fde9cc5781bb9",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夕阳翳东峰，微月下西岭。",
      "不辞青鞋穿，陟此岩路永。",
      "岩路永且跻，中情何耿耿。"
    ]
  },
  {
    "id": "2e89e420d1641a1ac38fde9c385c0020",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "山下风吹衣，山上风拔木。",
      "茅茨何足保，瀛海虑翻覆。",
      "永念执鬯人，无心还自恧。"
    ]
  },
  {
    "id": "2e89e420d1641a1ac38fde9cf3f91b51",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "风起云气昏，风定天宇肃。",
      "遥遥万里晖，炯炯穿我屋。",
      "良友共徘徊，山中讵幽独。"
    ]
  },
  {
    "id": "2e89e420d1641a1ac38fde9ce874ceb7",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "野人载酒来，农谈日西夕。",
      "此意良已勤，感叹情何极。",
      "归去莫频来，林深山路黑。"
    ]
  },
  {
    "id": "2e89e420d1641a1ac38fde9cbbdcb6cb",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "四体久不勤，筋力坐驽缓。",
      "何事两山阿，离离豆苗满。",
      "多谢植杖翁，居然见长短。"
    ]
  },
  {
    "id": "2e89e420d1641a1ac38fde9ce77140a6",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "高居远尘杂，崇论探杳冥。",
      "亹亹玄运驶，林林群动争。",
      "天道固如此，吾生安得宁。"
    ]
  },
  {
    "id": "2e89e420d1641a1ac38fde9ceb9d550a",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "吾党二三子，欲来从我游。",
      "尘机谅扰扰，遐诺终悠悠。",
      "空山日复晚，伫立怅夷犹。"
    ]
  },
  {
    "id": "2e89e420d1641a1ac38fde9c02c924fc",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "故人千里别，约我仍丹丘。",
      "云何一解散，书到令人愁。",
      "此山岂不幽，何必赋远游。"
    ]
  },
  {
    "id": "2e89e420d1641a1ac38fde9c05fda97d",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "紬书厌尘累，执简投云关。",
      "灵钥启玄秘，萧斧锄幽奸。",
      "书成莫示人，留置此山间。"
    ]
  },
  {
    "id": "2e89e420d1641a1ac38fde9c0825488c",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "登山思无穷，临水心未厌。",
      "沉疴何当平，膏肓今自砭。",
      "默坐秋堂空，遐观靡馀念。"
    ]
  },
  {
    "id": "2e89e420d1641a1ac38fde9cb9536d25",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "行随流水声，步出哀壑底。",
      "绿树枝相樛，白涧石齿齿。",
      "树石无穷年，流水日千里。"
    ]
  },
  {
    "id": "2e89e420d1641a1ac38fde9c52d3f644",
    "title": "云谷杂诗十二首登山",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "出去柴门掩，归来蕙草秋。",
      "素荂林下吐，清芬衣上浮。",
      "欲寄山中友，日暮怅离忧。"
    ]
  },
  {
    "id": "2e89e420d1641a1affbb61ddb00d32a9",
    "title": "寄题宜春使君定叟张兄隐斋",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "大专盘万生，异体实同气。",
      "云胡分彼己，直以私自蔽。",
      "君家桂林伯，德学妙一世。",
      "闭户不忘忧，缨冠矧行义。",
      "眷言介弟贤，四益谨先畀。",
      "千里各分符，一心同尽瘁。",
      "远题斋户册，来表栖息地。",
      "系述写心胸，俯仰资惕厉。",
      "阳嘉既涤荡，阴慝失封闭。",
      "介然彼苛痒，吓若我黥劓。",
      "拊摩极哀恫，征取敢常艺。",
      "战兢一日力，洋溢四封被。",
      "君看物我间，隐显岂殊致。",
      "愿反振民功，更懋根本计。"
    ]
  },
  {
    "id": "2e89e420d1641a1a92e74b97c50a265b",
    "title": "刘平甫席上分韵得写字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "岁暮风雨交，流云暗平野。",
      "公子燕华姻，招呼及同社。",
      "高情寄壶觞，晤语到风雅。",
      "剪烛夜堂深，幽怀共输写。"
    ]
  },
  {
    "id": "2e89e420d1641a1a1699928615dacd77",
    "title": "秋日同廖子晦刘淳叟方伯休刘彦集登天湖下饮泉石轩以山水含清晖分韵赋诗得清字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "闲居寡俦侣，掩关抱孤清。",
      "良友倏来止，旷然舒我情。",
      "矧此凉秋初，暑退裳衣轻。",
      "相与一携手，东山眇遐征。",
      "前穿林岭幽，俯瞰川原平。",
      "降集崖寺古，徘徊浊醪倾。",
      "长吟伐木篇，潜鳞亦相惊。",
      "愿结沮溺耦，穷年此岩耕。"
    ]
  },
  {
    "id": "2e89e420d1641a1ae7f9bfc25e3f3871",
    "title": "淳熙戊戌七月二十九日与子晦纯叟伯休同发屏山西登云谷越夕乃至而季通德功亦自山北来会赋诗记事以云卧衣裳冷分韵赋诗得冷字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "端筴得幽贞，考槃寄兹岭。",
      "未成长往计，抱恨中耿耿。",
      "秋风吹庭树，遥夜枕席冷。",
      "感彼岁序移，慨此心事永。",
      "明晨发孤兴，趣驾向绝境。",
      "跻攀力虽倦，想象意逾骋。",
      "云山一以眺，俯仰疑倒景。",
      "检校石田收，眷恋茅屋静。",
      "淹留复未遂，外物愧张邴。",
      "珍重同来人，妙语各清整。",
      "击节三叹馀，超然得深省。"
    ]
  },
  {
    "id": "2e89e420d1641a1a1073afac779874e4",
    "title": "宿黄沙以山如翠浪涌分韵赋诗得如字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "日中秣吾马，日暮膏吾车。",
      "崎岖涉南岭，浩荡凌八岖。",
      "夜雨荐峰前，朝登碧琳瓀。",
      "苍茫永啸罢，翕忽清景徂。",
      "去此二三子，我行将焉如。",
      "崔嵬正丘垤，万里思南图。"
    ]
  },
  {
    "id": "2e89e420d1641a1a9cd428e9e4bdb0ac",
    "title": "云谷次吴公济韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昔营此幽栖，邈与世相绝。",
      "誓将百年身，来守固穷节。",
      "心期苦未遂，岁月一何阔。",
      "终然匹夫志，肯遽甘没没。",
      "兹晨复登瞰，目尽云一抹。",
      "激烈永啸馀，朗寥高韵发。",
      "夫君内德备，不学王骀兀。",
      "观心见参倚，出世自英杰。",
      "朅来肯顾我，同去弄云月。",
      "微言得深扣，大句亦孤拔。",
      "多谢警疏慵，未敢叹瞻忽。",
      "更问毫厘间，是同端是别。"
    ]
  },
  {
    "id": "2e89e420d1641a1a739e7ced731411bd",
    "title": "屡游庐阜欲赋一篇而不能就六月中休董役卧龙偶成此诗",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "登车闽岭徼，息驾康山阳。",
      "康山高不极，连峰郁苍苍。",
      "金轮西嵯峨，五老东昂藏。",
      "想象仙圣集，似闻笙鹤翔。",
      "林谷下凄迷，云关杳相望。",
      "千岩虽竞秀，二胜终莫量。",
      "仰瞻银河翻，俯看交龙骧。",
      "长吟谪仙句，和以玉局章。",
      "畴昔劳梦思，兹今幸徜徉。",
      "尚恨忝符竹，未惬栖云房。",
      "已寻两峰间，结屋依阳冈。",
      "上有飞瀑驶，下有清流长。",
      "循名协心期，吊古增悲凉。",
      "壮齿乏奇节，颓年矧昏荒。",
      "誓将尘土踪，暂寄云水乡。",
      "封章傥从欲，归哉澡沧浪。"
    ]
  },
  {
    "id": "2e89e420d1641a1aeae5fd6020ae820a",
    "title": "立秋日同子澄寺簿及佥判教授二同寮星子令尹约周君段君同游三峡过山房登折桂分韵赋诗得万字辄成十韵呈诸同游",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "抗尘几何时，猿鹤共悲怨。",
      "岂知朱墨暇，乃适山水愿。",
      "兹晨秋令初，休沐谨邦宪。",
      "佳宾忽四来，英僚亦三劝。",
      "驾言北郭门，谢此旟隼建。",
      "散目山崔嵬，纵辔路修蔓。",
      "凭栏快倒峡，跻壑困脱挽。",
      "追攀林樾深，欢喜脚力健。",
      "登高眺远浦，众景争自献。",
      "何必仍丹丘，径欲凌九万。"
    ]
  },
  {
    "id": "2e89e420d1641a1a6dd82ce51905b573",
    "title": "暇日侍法曹叔父陪诸名胜为落星之游分韵得往字率尔赋呈聊发一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "长江西委输，汇泽东滉瀁。",
      "中川屹孤屿，佛屋寄幽赏。",
      "我来此何日，秋气欲萧爽。",
      "共载得高俦，良晨岂孤往。",
      "酒酣清啸发，浪涌初月上。",
      "叠鼓唤归艎，陈迹真俯仰。"
    ]
  },
  {
    "id": "2e89e420d1641a1a16f881c7fc401894",
    "title": "下元节假行视陂塘因与宾友挈儿甥出郭登山归赋二诗示子直春卿及折桂云谷并写呈郡中诸寮友",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "庐阜东北际，岧峣五峰尊。",
      "中岩穹林绕，青天白云屯。",
      "郡阁有佳眺，徙倚空朝昏。",
      "今晨幸休暇，发轫北郭门。",
      "牵萝出林端，蹑屐跻云根。",
      "高寻却深宦，小憩欣潺湲。",
      "古殿宿寒霭，新甍丽朝暾。",
      "扶藜陟东冈，夙昔规曾轩。",
      "却倚千寻峭，前窥百泉奔。",
      "长风卷浮埃，江湖渺相吞。",
      "结架虽未谐，雄瑰已难论。",
      "同来俱胜流，晤语仍王孙。",
      "已践支许诺，不惭夙尚魂。",
      "赋诗纪兹日，岁晚期相敦。"
    ]
  },
  {
    "id": "2e89e420d1641a1af21819ede659661d",
    "title": "卧龙之游得秋字赋诗纪事呈同游诸名胜聊发一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "蹑石度急涧，穷源得灵湫。",
      "谽谺两对立，喷薄中怒投。",
      "何年避人世，结屋栖岩陬。",
      "嘉名信有托，故迹谁能求。",
      "我来一经行，凄其仰前修。",
      "邻翁识此意，伐木南山幽。",
      "为我立精舍，开轩俯清流。",
      "多岐谅匪安，一壑真良谋。",
      "解组云未遂，驱车且来游。",
      "嘉宾颇蝉联，野䔩更献酬。",
      "饮罢不知晚，欲去还淹留。",
      "跻攀已别峰，窥临忽沧洲。",
      "下集西涧底，沉吟树相樛。",
      "玉渊茗饮馀，三峡空尊愁。",
      "怀贤既伊郁，感事增绸缪。",
      "前旌向城郭，回首千峰秋。"
    ]
  },
  {
    "id": "2e89e420d1641a1a0c51b3b06e3a4d1d",
    "title": "卧龙之游钱通守得江字不及赋诗已解维矣熹用其韵纪事以赠并附卷末",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "君行安所适，冲风溯涛江。",
      "传闻阆州好，未见心已降。",
      "邀君康山游，听此巨壑淙。",
      "班坐酌溪石，幽寻憩云窗。",
      "劝君尽此杯，锦帆已稠杠。",
      "明年傥来东，鸣铙建高幢。",
      "访我深涧底，晤言绝纷咙。",
      "城南且细说，慰我心悾悾。"
    ]
  },
  {
    "id": "2e89e420d1641a1ae0b49ee5c232a8f3",
    "title": "分韵得眠意二字赋醉石简寂各一篇呈同游诸兄",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "驱车何所适，往至秋云边。",
      "企彼涧中石，举觞酹飞泉。",
      "怀哉千载人，矫首辞世喧。",
      "凄凉义熙后，日醉向此眠。",
      "仰视但青冥，俯听惊潺湲。",
      "起坐三太息，涕泗如奔川。",
      "神驰北阙阴，思属东海壖。",
      "丹衷竟莫展，素节空复全。",
      "低徊万古情，恻怆颜公篇。",
      "为君结茅屋，岁暮当来还。"
    ]
  },
  {
    "id": "2e89e420d1641a1ae0b49ee54a80e7b9",
    "title": "分韵得眠意二字赋醉石简寂各一篇呈同游诸兄",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "天秋山气深，日落林景翠。",
      "亦知后骑迫，且复一流憩。",
      "环瞻峰列屏，迥瞩泉下濞。",
      "永怀仙陆子，久挹浮丘袂。",
      "于今知几载，故宇日荒废。",
      "空馀醮坛石，香火谁复继。",
      "更怜韦刺史，五字有真意。",
      "虎竹付归人，悲风起横吹。",
      "沉吟向绝迹，浩荡发幽寄。",
      "来者知为谁，念我傥三喟。"
    ]
  },
  {
    "id": "2e89e420d1641a1a896f9b67300b4376",
    "title": "寻白鹿洞故址爱其幽邃议复兴建感叹有作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "清泠寒涧水，窈窕青山阿。",
      "昔贤有幽尚，眷言此婆娑。",
      "事往今几时，高轩绝来过。",
      "学馆空废址，鸣弦息遗歌。",
      "我来劝相馀，杖策搴绿萝。",
      "谋野欣有获，披图知匪讹。",
      "永怀当年盛，莘莘衿佩多。",
      "博约感明恩，涵濡熙泰和。",
      "凄凉忽荒榛，俯仰惊颓波。",
      "发教逮纲纪，喟然心靡它。",
      "伐木循阴冈，结屋依阳坡。",
      "一朝谢尘浊，归哉硕人薖。"
    ]
  },
  {
    "id": "2e89e420d1641a1abea28eee974da1a0",
    "title": "游白鹿洞熹得谢字赋呈元范伯起之才三兄并示诸同游者",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "岁月有环周，穷腊忽受谢。",
      "眷眷山水心，幸此朱墨暇。",
      "招呼得良友，邂逅成夙驾。",
      "深寻故辙迹，喜见新结架。",
      "永怀拾遗公，藏器此待价。",
      "横流诗书泽，下及杨李霸。",
      "炎神抚兴运，制作流大化。",
      "石室万卷藏，纶言九天下。",
      "规模未云远，荒茀良可诧。",
      "自非贤邑宰，谁复此精舍。",
      "会当求敕赐，毕愿老耕稼。",
      "更与尽心期，临流抗风榭。"
    ]
  },
  {
    "id": "2e89e420d1641a1a364e8f599cb5d93a",
    "title": "元范别后寄惠佳篇清叟次韵见示格律俱高咏叹不置因亦用韵写呈二兄聊发一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "故人别我去，一月旷音驿。",
      "今朝得新诗，开卷意已适。",
      "知君到里门，征骑聊一息。",
      "行复敞天阍，从容正朝帻。",
      "自今九霄路，不复两尘隔。",
      "容与日华东，翱翔禁扉北。",
      "回头五峰下，寂漠笑孤客。",
      "不赋归去来，心形谩相役。"
    ]
  },
  {
    "id": "2e89e420d1641a1a364e8f599d87a5e1",
    "title": "元范别后寄惠佳篇清叟次韵见示格律俱高咏叹不置因亦用韵写呈二兄聊发一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "五十行过二，双鬓飒秋草。",
      "平生素心人，谁与共兹抱。",
      "今年庐山下，得子恨不早。",
      "岁月幸同庚，诗书复同道。",
      "惟应山南北，云母夜堪捣。",
      "独生有先期，回崖讵难到。",
      "丹经不我诳，白发须一扫。",
      "看公须眉苍，杖钺督征讨。"
    ]
  },
  {
    "id": "2e89e420d1641a1aebbe0131bb01bc78",
    "title": "伏蒙秘阁张丈宠顾下邑并以长篇为贶降叹之馀牵勉继韵仰求斤削僭率皇恐",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "向来灭迹东山东，闭门不问乌雌雄。",
      "门前有路向尘土，两足未举心先慵。",
      "当时亦有车马客，此意欲说嗟谁同。",
      "穷居聊复追仲蔚，笃论何必须刘龚。",
      "平生故人子张子，相思安得长相从。",
      "每劳书疏问生死，坐想星宿罗心胸。",
      "几年持节汉水上，木牛流马旌旗红。",
      "君王辍馈思颇牧，外庸且讫来朝宗。",
      "因能过我紫霄下，后乘载得珠帘栊。",
      "苍颜白发应笑我，曷不饱卧陶窗风。",
      "开樽鹅池水清激，下马醮石烟空蒙。",
      "须臾路转山更好，摩天巨刃排双峰。",
      "少看银河忽倒挂，直欲跳下清泠中。",
      "南临汇泽共指点，缥缈贝阙浮珠宫。",
      "公言平日爱登览，到此一洗群山空。",
      "坐间为我出奇句，不用远寄南飞鸿。",
      "上言云泉足奇赏，下叹契阔欢相逢。",
      "纷吾失脚堕世网，乃有此会宁天穷。",
      "流光过眼惊昨梦，旧约回首羞尘容。",
      "明朝却上烟艇去，灭没万顷追凫翁。"
    ]
  },
  {
    "id": "2e89e420d1641a1a1ceca737e2e82a71",
    "title": "秘阁张丈简寂之篇韵高难继别赋五字以谢来贶",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "劳农会稽宅，息驾丹元乡。",
      "丹元不可见，翠壁空云房。",
      "是时中春月，暄风发新阳。",
      "白水注幽壑，绿树敷崇冈。",
      "俯听足怡悦，仰观共徜徉。",
      "班坐得瑶草，倾壶出琼浆。",
      "长吟游仙诗，乱以招隐章。",
      "忽忽林景西，踌躇申慨慷。",
      "坐上江海客，兀傲须眉苍。",
      "逸气迈霄汉，英词吐琳琅。",
      "思与泉石胜，韵随笙鹤翔。",
      "追游不敢及，咏叹可能忘。"
    ]
  },
  {
    "id": "2e89e420d1641a1aae77171ba0471b91",
    "title": "谢张彦辅留别之作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "一别屡更岁，思君无已时。",
      "知君亦念我，相望两嗟咨。",
      "我病卧田间，君行护疆陲。",
      "隐显既殊迹，会合安可期。",
      "今年定何年，有此一段奇。",
      "我来五峰阳，君归九江湄。",
      "闻君肯来辱，欢喜不自持。",
      "迎君紫霄峰，举觞白鹅池。",
      "强健初共欣，艰棘旋相悲。",
      "相顾出危涕，薄言首东岐。",
      "留连十日饮，怆恨八哀诗。",
      "散怀水石幽，遂忘筋力疲。",
      "雄篇既鼎来，逸韵方穷追。",
      "云胡遽告别，牙纛风披披。",
      "揽祛不得留，酌酒前致辞。",
      "愿君酬此觞，去上白玉墀。",
      "国论罄忠益，庙谟参设施。",
      "一请正纪纲，再请诛羌夷。",
      "及时树勋业，慰我空山饥。"
    ]
  },
  {
    "id": "2e89e420d1641a1a8184dda5c2d565c6",
    "title": "奉答张彦辅戏赠之句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "已驱送客车，复著登山屐。",
      "未论窥临快，且脱诗酒厄。",
      "从今谨出入，保此颐正吉。",
      "不柰岁寒心，于公有深忆。"
    ]
  },
  {
    "id": "2e89e420d1641a1a5039ac1239759c60",
    "title": "伏蒙某官宠示和陶见寄旧作伏读叹仰又感知待期许之意盖非一日率易次韵少见谢臆伏惟矜怜有以教之",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "吾公抱经济，轩冕非所欣。",
      "向来清禁闼，本自山林人。",
      "浩歌归去来，神交邈何因。",
      "一朝脱冠去，妙境聊同臻。",
      "谓予虽后来，臭味亦有闻。",
      "赓词久见属，重以告语勤。",
      "荒寒想高风，令人思无邻。",
      "甘棠矧在此，踯躅晴湖滨。"
    ]
  },
  {
    "id": "2e89e420d1641a1a60868286902fdc26",
    "title": "秋日告病斋居奉怀黄子厚刘平父及山间诸兄友",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "出山今几时，忽忽岁再秋。",
      "江湖岂不永，我兴终悠悠。",
      "况复逢旱魃，农亩无馀收。",
      "赤子亦何辜，黄屋劳深忧。",
      "而我忝朝寄，政荒积𠎝尤。",
      "怀疴卧空阁，恻怆增绸缪。",
      "东南望故山，上有玄烟浮。",
      "平生采芝侣，寂寞今焉俦。",
      "朝游云峰巅，夕宿寒岩幽。",
      "为我泛瑶瑟，泠然发清讴。",
      "裂笺寄晨风，问我君何求。",
      "洪涛捩君柁，狭硖摧君辀。",
      "君还苦不早，无乃非良谋。",
      "再拜谢故人，低徊更包羞。",
      "桂华幸未歇，去矣从君游。"
    ]
  },
  {
    "id": "2e89e420d1641a1a1bf03edbda6dbe35",
    "title": "夜坐有感",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋堂天气清，坐久寒露滴。",
      "幽独不自怜，兹心竟谁识。",
      "读书久已懒，理郡更无术。",
      "独有忧世心，寒灯共萧瑟。"
    ]
  },
  {
    "id": "2e89e420d1641a1a03c1fc7371b970be",
    "title": "读诸友游山诗卷不容尽和和首尾两篇其二",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "向来结友寻名山，下穷绝壑高危颠。",
      "胡为一旦堕尘网，五老在望心茫然。",
      "青牛底处有行迹，白鹿几时同正员。",
      "清游带雨想幽绝，妙处只恐诗中传。"
    ]
  },
  {
    "id": "2e89e420d1641a1acaa8f2c5be23a7be",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昔人读书地，町疃白鹿场。",
      "世道有升降，兹焉更表章。",
      "矧今中兴年，治具一以张。",
      "弦歌独不嗣，山水无辉光。",
      "荒榛适剪除，圣谟已汪洋。",
      "亦有皇华使，肯来登此堂。",
      "问俗良恳恻，怀贤增慨慷。",
      "雅歌有馀韵，绝学何能忘。"
    ]
  },
  {
    "id": "2e89e420d1641a1acaa8f2c50db6b382",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "城中东北望，五老何苍苍。",
      "下有前朝寺，一原颇深藏。",
      "门前林涧幽，屋后云木荒。",
      "闲窗亦明洁，著此瑞锦张。",
      "更能理枯筇，步上林北冈。",
      "仰视天宇阔，俯瞰江流长。",
      "受书彼何人，姓字不足详。",
      "竹帛有遗臭，桂树徒芬芳。"
    ]
  },
  {
    "id": "2e89e420d1641a1acaa8f2c5ef1ff85d",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "蹑石循急涧，穿林度重冈。",
      "俯入幽谷邃，仰见奇峰苍。",
      "李公英妙年，读书此云房。",
      "一去上台阁，致身何慨慷。",
      "苏公记藏书，文字有耿光。",
      "馀事亦骚雅，戏墨仍风霜。",
      "两公不归来，岁月忽已荒。",
      "何用建遗烈，寒泉荐孤芳。"
    ]
  },
  {
    "id": "2e89e420d1641a1acaa8f2c55a40a641",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "两岸苍壁对，直下成斗绝。",
      "一水从中来，涌潏知几折。",
      "石梁据其会，迎望远明灭。",
      "倏至走长蛟，捷来翻素雪。",
      "声雄万霹雳，势倒千嵽嵲。",
      "足掉不自持，魂惊讵堪说。",
      "老仙有妙句，千古擅奇崛。",
      "尚想化鹤来，乘流弄明月。"
    ]
  },
  {
    "id": "2e89e420d1641a1acaa8f2c527bd92ff",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "凌兢度三峡，窈窕复一原。",
      "绝壁拥苍翠，奔流逝潺湲。",
      "闻昔避世人，寄此茅三间。",
      "壮节未云远，高风杳难攀。",
      "深寻得遗墟，缚屋临清湾。",
      "坐睨寒木杪，飞泉閟云关。",
      "兹游非昔游，累解身复闲。",
      "保此清净退，当歌不能谖。"
    ]
  },
  {
    "id": "2e89e420d1641a1acaa8f2c5ed8fb30a",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "空山龙卧处，苍峭神所凿。",
      "下有寒潭幽，上有明河落。",
      "我来爱佳名，小筑寄幽壑。",
      "永念千载人，丹心岂今昨。",
      "英姿俨绘事，凛若九原作。",
      "寒藻荐芳馨，飞泉奉明酌。",
      "公来识此意，顾步惨不乐。",
      "抱膝一长吟，神交付冥漠。"
    ]
  },
  {
    "id": "2e89e420d1641a1acaa8f2c5c52b9efd",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "休沐聊命驾，驾言何所之。",
      "行寻庆云寺，想像昭陵时。",
      "门前杉径深，屋后杉色奇。",
      "空山岁年晚，郁郁凌寒姿。",
      "当年雨露恩，千载有馀滋。",
      "匠石不敢睨，孤标俨相持。",
      "更启石室藏，仰瞻天像垂。",
      "愿以清净化，永为太平基。"
    ]
  },
  {
    "id": "2e89e420d1641a1acaa8f2c55279fa6d",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "奇哉康山阳，双剑屹对起。",
      "上有横飞云，下有瀑布水。",
      "崩腾复璀璨，佳丽更雄伟。",
      "势从三梁外，影落明湖里。",
      "平生两仙句，咏叹深仰止。",
      "三年落星湾，怅望眼空眯。",
      "今朝随杖屦，得此弄清泚。",
      "更诵玉虹篇，尘襟谅昭洗。"
    ]
  },
  {
    "id": "2e89e420d1641a1acaa8f2c52ed4da8f",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "高士昔遗世，筑室苍崖阴。",
      "朝真石坛峻，炼药古井深。",
      "结交五柳翁，屡赏无弦琴。",
      "相携白莲渚，一笑倾夙心。",
      "晚岁更市朝，故山锁云岑。",
      "柴车竟不返，鸾鹤空遗音。",
      "我来千载馀，旧事不可寻。",
      "四顾但绝壁，苦竹寒萧椮。"
    ]
  },
  {
    "id": "2e89e420d1641a1acaa8f2c52962bf8a",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "金轮紫霄上，宝界鸾溪边。",
      "往昔王内史，愿香有馀烟。",
      "千年今一归，景物还依然。",
      "涧水既荡潏，山花亦清妍。",
      "不辞原隰劳，乐此宾从贤。",
      "访古共纡郁，劳农独勤拳。",
      "怜我乖胜践，裂笺寄真诠。",
      "逃禅公勿遽，且毕区中缘。"
    ]
  },
  {
    "id": "2e89e420d1641a1acaa8f2c5d690aeef",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "予生千载后，尚友千载前。",
      "每寻高士传，独叹渊明贤。",
      "及此逢醉石，谓言公所眠。",
      "况复岩壑古，缥缈藏风烟。",
      "仰看乔木阴，俯听横飞泉。",
      "景物自清绝，优游可忘年。",
      "结庐倚苍峭，举觞酹潺湲。",
      "临风一长啸，乱以归来篇。"
    ]
  },
  {
    "id": "2e89e420d1641a1acaa8f2c582bd9de7",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "连山西南来，中断还崛起。",
      "干霄几千仞，据地三百里。",
      "飞峰上灵秀，众壑下清美。",
      "逮兹势力穷，犹能出奇伟。",
      "谁燃丹黄燄，爨此玉池水。",
      "客来争解带，万劫付一洗。",
      "当年谢康乐，弦绝今已矣。",
      "水碧复流温，相思五湖里。"
    ]
  },
  {
    "id": "2e89e420d1641a1acaa8f2c5f7349519",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "循山西北骛，崎岖几经丘。",
      "前行荒蹊断，豁见清溪流。",
      "一涉台殿古，再涉川原幽。",
      "萦纡复屡渡，乃得寒岩陬。",
      "飞泉天上来，一落散不收。",
      "披崖日璀璨，喷壑风飕飗。",
      "追薪爨绝品，瀹茗浇穷愁。",
      "敬酹古陆子，何年复来游。"
    ]
  },
  {
    "id": "2e89e420d1641a1acaa8f2c54042a0d6",
    "title": "奉同尤延之提举庐山杂咏十四篇白鹿洞书院",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "浩浩长江水，东逝无停波。",
      "及此一回薄，湖平烟浪多。",
      "孤屿屹中川，层台起周阿。",
      "晨望爱明灭，夕游惊荡磨。",
      "极目青冥茫，回瞻碧嵯峨。",
      "不复车马迹，唯闻榜人歌。",
      "我愿辞世纷，兹焉老渔蓑。",
      "会有沧浪子，鸣舷夜相过。"
    ]
  },
  {
    "id": "2e89e420d1641a1a005e319b863937b8",
    "title": "和林择之黄云之句兼简同游诸兄",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "登览日云晏，归车眇重冈。",
      "天风振余旟，夕露沾我裳。",
      "数子情未厌，春山杳茫茫。",
      "还瞻长江白，迥眺飞云黄。",
      "当念尘中友，心期邈相望。",
      "无为跨鸿鹄，决起凌青苍。"
    ]
  },
  {
    "id": "2e89e420d1641a1ae4a20017faeb68d4",
    "title": "和彭蠡月夜泛舟落星湖",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "长占烟波弄明月，此心久矣从谁说。",
      "只今一舸漾中流，上下天光两奇绝。",
      "回头忽见西郭门，尚喜苏仙有遗烈。",
      "问予何事却回船，尘土涴君头上雪。"
    ]
  },
  {
    "id": "2e89e420d1641a1a3aad711e7648cca2",
    "title": "熹罢官观康王谷水帘夜饮山月轩分韵得主字奉别送行诸君",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "嗟余老不才，记忆谢明主。",
      "畀兹山水郡，北迩通玄府。",
      "一官再温凉，十日九尘土。",
      "迨兹解章绂，绝境方快睹。",
      "殷勤故人厚，追送崖寺古。",
      "把酒听鸣泉，相看泪如雨。"
    ]
  },
  {
    "id": "2e89e420d1641a1a4baec43d49a2a58d",
    "title": "游天池",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "三年落星渚，北望天池山。",
      "临风几浩叹，欲往无飞翰。",
      "今朝复何朝，陟此青云端。",
      "高寻已奇绝，俯瞰何其宽。",
      "西穷濂溪原，东尽湓城关。",
      "渺然沧波外，淮山碧连环。",
      "我意殊未极，更思出尘寰。",
      "何当驾轻鸿，八表须臾间。",
      "视此长江水，滔滔傥西还。"
    ]
  },
  {
    "id": "2e89e420d1641a1ae6816017af4b08ff",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "祗役庐山阳，矫首庐山阴。",
      "云峰不可觌，碧涧何由寻。",
      "昨朝解印章，结友同窥临。",
      "尽彼岩壑胜，满兹仁知心。"
    ]
  },
  {
    "id": "2e89e420d1641a1ae6816017e0cffc2a",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "窥临事若何，请从圆通说。",
      "逶迤山门路，悄茜踪篁列。",
      "溪仍侯家名，屋是孱王设。",
      "何救黍离歌，喟焉伤覆辙。"
    ]
  },
  {
    "id": "2e89e420d1641a1ae68160177a6b5241",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "行逢石门雨，解骖寒涧东。",
      "朝隮锦绣谷，俯仰春冥蒙。",
      "悬泉忽淙琤，杂树纷青红。",
      "屡憩小亭古，幽探思无穷。"
    ]
  },
  {
    "id": "2e89e420d1641a1ae6816017c0bb4a7c",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "竦身长林端，策足层崖表。",
      "仰瞻空界阔，俯叹尘寰小。",
      "天池西嵌崟，佛手东窈窕。",
      "杖屦往复来，凭轩瞰归鸟。"
    ]
  },
  {
    "id": "2e89e420d1641a1ae6816017ed25a49a",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "斯须暮云合，白日无馀晖。",
      "金波从地涌，宝燄穿林飞。",
      "僧言自雄夸，俗骇无因依。",
      "安知本地灵，发见随天机。"
    ]
  },
  {
    "id": "2e89e420d1641a1ae6816017134fb670",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "深寻两林间，清波贯华屋。",
      "莲社有遗踪，草堂非旧筑。",
      "修廊馀故刻，好丑杂珉玉。",
      "亦复记经行，深惭后人读。"
    ]
  },
  {
    "id": "2e89e420d1641a1ae6816017daa1f05b",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "行轩复东骛，祠城当晚游。",
      "胡然冠盖集，不尽心期幽。",
      "夜厌百谷喧，旦失千峰稠。",
      "出门有遗恨，回首空绸缪。"
    ]
  },
  {
    "id": "2e89e420d1641a1ae6816017d43dde63",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "山水诚乃奇，云谁究终始。",
      "昙远亦何人，神君岂其鬼。",
      "东西妄采获，诬谄共恢诡。",
      "百世踵谬讹，彝伦日颓圮。"
    ]
  },
  {
    "id": "2e89e420d1641a1ae68160172b34c493",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "以兹游览富，翻令怀抱伤。",
      "谁哉可告语，举俗昏且狂。",
      "乾坤有真心，日月垂休光。",
      "茫茫宇宙内，此柄孰主张。"
    ]
  },
  {
    "id": "2e89e420d1641a1ae681601706abb294",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "北度石塘桥，西访濂溪宅。",
      "乔木无遗株，虚堂唯四壁。",
      "竦瞻德容睟，跪荐寒流碧。",
      "幸矣有斯人，浑沦再开辟。"
    ]
  },
  {
    "id": "2e89e420d1641a1ae6816017104dacbd",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "平生劳仰止，今日登此堂。",
      "愿以图象意，质之巾几傍。",
      "先生寂无言，贱子涕泗滂。",
      "神听傥不遗，惠我思无疆。"
    ]
  },
  {
    "id": "2e89e420d1641a1ae68160175056ffad",
    "title": "山北纪行十二章章八句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "明晨江矶寺，尊酒聊对设。",
      "孰是十日游，遽成千里别。",
      "英僚树嘉政，素友厉孤节。",
      "努力莫相忘，清宵共明月。"
    ]
  },
  {
    "id": "2e89e420d1641a1a87cfb75f9d663614",
    "title": "买船至演平拜建康刘公墓下遂入城假馆梅山堂感涕有作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "维舟新历口，步上秣陵阡。",
      "高丘忽嵯峨，宿草迷荒烟。",
      "拜起泪再滴，哀哉不能言。",
      "驱车且复东，借此虚堂眠。",
      "念昔堂中人，经营几何年。",
      "一旦舍之去，千秋不言还。",
      "露井益清渫，风林更修鲜。",
      "思公独不见，涕下如奔川。",
      "感慨西州门，怆悢山阳篇。",
      "晤叹日隐树，悲歌月当轩。",
      "堂堂忠孝心，终古谅弗谖。",
      "尚与吴门子，归来故山巅。"
    ]
  },
  {
    "id": "2e89e420d1641a1add420c5211bc81ce",
    "title": "读子厚步月诗时方闻吕伯恭讣后数日赋此",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "晚步曲池上，西风吹我裳。",
      "仰观天宇阔，爱此明月光。",
      "念我素心人，眇焉天一方。",
      "没者永乖隔，存者为参商。",
      "飘零百岁期，寂寞幽鬓霜。",
      "还坐三太息，高林郁苍苍。"
    ]
  },
  {
    "id": "2e89e420d1641a1a06f8d84e29ce3a6d",
    "title": "次子厚秋怀韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "秋风何方来，为我涤残暑。",
      "庭梧亦何与，索索终夜雨。",
      "冥思感物变，念此离索苦。",
      "浩荡信莫量，幽纷那得睹。",
      "丁年舍我去，憔悴故其所。",
      "廓落济时心，颓然复安取。",
      "永怀平生友，梦想见眉宇。",
      "今晨枉秀句，烂若朝霞举。",
      "去去同采芝，高轩坐凝伫。"
    ]
  },
  {
    "id": "2e89e420d1641a1a61a3bf4cf14a9c7d",
    "title": "读子厚诗卷用其卒章晨起之韵作诗寄之",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昼永倦残暑，宵分喜新凉。",
      "天鸡一振翼，烂烂晓月光。",
      "病榻感虚徐，中庭起翱翔。",
      "怀哉谷城子，物外久不忙。",
      "掩抑琴调希，激烈歌声长。",
      "契阔恨清赏，佳期未渠央。",
      "缄词托归鸟，侧伫何能忘。"
    ]
  },
  {
    "id": "2e89e420d1641a1af3dc8aa3640baf40",
    "title": "五禽言和王仲衡尚书",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "提胡芦，沽美酒，春风浩荡吹花柳。",
      "不用沙头双玉瓶，鸟歌蝶舞为君寿。",
      "只今□醉是君恩，昨日之愁愁杀人。"
    ]
  },
  {
    "id": "2e89e420d1641a1af3dc8aa33e0630ca",
    "title": "五禽言和王仲衡尚书",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "不如归去，孤城越绝三春暮。故山只在白云间，望极云深不知处。",
      "不如归去不如归，千仞冈头一振衣。"
    ]
  },
  {
    "id": "2e89e420d1641a1af3dc8aa39d85cf96",
    "title": "五禽言和王仲衡尚书",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "泥滑滑，泥滑滑，秦望云荒镜湖阔。",
      "绿秧刺水水拍堤，牙旗画舸凌风发。",
      "使君行乐三江头，泥滑水深君莫忧。"
    ]
  },
  {
    "id": "2e89e420d1641a1af3dc8aa36e609449",
    "title": "五禽言和王仲衡尚书",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "脱裤，脱裤，桑叶阴阴墙下路。回头忽忆舍中妻，去年已逐它人去。",
      "旧裤脱了却不辞，新裤知教阿谁做。"
    ]
  },
  {
    "id": "2e89e420d1641a1af3dc8aa32815ed37",
    "title": "五禽言和王仲衡尚书",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "麦熟吟，去年种麦有德音。只今种熟谁快活，种者已卧官墙阴。",
      "仁公有政惠存殁，肯使催租更隳突。"
    ]
  },
  {
    "id": "2e89e420d1641a1a77feee8463dd8a1f",
    "title": "酬黄子厚见访归途惠诗韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "枥骥倦千里，笼鹤思九皋。",
      "念昔田舍日，不知山林高。",
      "一朝逢世纷，故丘得潜逃。",
      "平生栖遁志，兹焉始坚牢。",
      "故人谷城翁，高情北窗陶。",
      "亦复喜我归，巾车款林巢。",
      "申旦更离阔，中情重忉忉。"
    ]
  },
  {
    "id": "2e89e420d1641a1af90be2244d69d1a7",
    "title": "正月五日欲用斜川故事结客载酒过伯休新居风雨不果二月五日始克践约坐间以陶公卒章二十字分韵熹得中字赋呈诸同游者",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "玄景雕暮节，青阳变暄风。",
      "忽寻斜川句，感此胜日逢。",
      "驾言当出游，一写浩荡胸。",
      "云物疑异候，凄迷久连空。",
      "今朝复何朝，顿觉芳景融。",
      "畴曩庶复践，邻曲欢来同。",
      "伊雅一篮舆，连翩数枝筇。",
      "绿野生远思，清川照衰容。",
      "遥瞻西山足，突兀弥亩宫。",
      "庭宇豁清旷，林园郁青葱。",
      "于焉一逍遥，芳樽间鸣桐。",
      "既爵日树隐，班荆汀草丰。",
      "纤鳞动微波，新荑冠幽丛。",
      "惆怅景易晏，徘徊思无穷。",
      "愿书今日怀，远寄柴桑翁。",
      "仰止固穷节，愧兹百年中。"
    ]
  },
  {
    "id": "2e89e420d1641a1a205f7478e271eade",
    "title": "寄题九日山廓然亭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昨游九日山，散发岩上石。",
      "仰看天宇近，俯叹尘境窄。",
      "归来今几时，梦想挂苍壁。",
      "闻公结茅地，恍复记畴昔。",
      "年随流水逝，事与浮云失。",
      "了知廓然处，初不从外得。",
      "遥怜植杖翁，鹤骨双眼碧。",
      "永啸月明中，秋风桂花白。"
    ]
  },
  {
    "id": "2e89e420d1641a1a00ebbc55c89ca1a6",
    "title": "用林择之韵呈陈福公",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "昔公秉钧衡，金玉我王度。",
      "中年几湖海，偃息安国步。",
      "岿然九鼎重，翩若孤云去。",
      "俯仰天地间，谁哉此同趣。"
    ]
  },
  {
    "id": "2e89e420d1641a1ae012e57c48b1e5df",
    "title": "用前韵答方直甫",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "小儒谈大方，任意略权度。",
      "未行要疾走，踉蹡不成步。",
      "唯应过量人，不作与么去。",
      "请君敞书帷，为我说归趣。"
    ]
  },
  {
    "id": "2e89e420d1641a1ab2a595f93b0a485a",
    "title": "用前韵答林史君",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "十年剧倾驰，此日际风度。",
      "胡然龚黄最，未接夔龙步。",
      "诗成肯遽休，客醉那得去。",
      "却恐驿书来，湖山适成趣。"
    ]
  },
  {
    "id": "2e89e420d1641a1a072ec05c1847eaac",
    "title": "题君子亭",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "清晨坐武观，凉风动高旌。",
      "挟弓一笑起，屈此四座英。",
      "破的亦已屡，穿杨讵云精。",
      "军吏不敢贺，高鸟时相惊。",
      "解韝脱决遂，缓带飘华缨。",
      "俯仰新亭幽，旷然尘虑清。",
      "内正外自直，三揖奚所争。",
      "端居得深玩，君子非虚名。"
    ]
  },
  {
    "id": "2e89e420d1641a1a43be8ddbea0ed3a4",
    "title": "伏承子直都督侍郎临饯远郊仍邀严州郎中及诸名胜相与燕集分韵赋诗熹得时字辄成鄙句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "芳岁倏云晏，故山风雪时。",
      "胡为在中路，复此行迟迟。",
      "为有贤主人，爱客情依依。",
      "昨夕西门道，终宴不能辞。",
      "今朝复何朝，祖帐遥相追。",
      "宾从俱俊贤，车马有光辉。",
      "敞扉得华观，俯槛临清池。",
      "南州淑气多，荡节佳景随。",
      "雪树虽改色，青山正含姿。",
      "开樽酌春醪，授简哦新诗。",
      "但觉四坐欢，不知寸晷移。",
      "流云暗寒空，苍烟染人衣。",
      "相看暮色至，我去公当归。",
      "别袖不忍分，扣扣陈苦词。",
      "愿公崇令德，慰我渴与饥。"
    ]
  },
  {
    "id": "2e89e420d1641a1ac82ac64e3c7fbfb1",
    "title": "腊月九日晚发怀安公父教授寿翁知丞载酒为别而元礼景嵩子木择之廷老考叔舜民诸贤相与同舟乘便风顷刻数十里江空月明饮酒乐甚因以星垂平野阔月涌大江流分韵熹得星字醉中别去乃得数语略纪一时之胜云",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "挂帆望烟渚，整棹别津亭。",
      "风水已云便，我行安得停。",
      "离樽枉群贤，浊醪愧先倾。",
      "谈笑不知远，但觉江流清。",
      "猎猎甘蔗洲，茫茫白沙汀。",
      "斯须复回首，只有遥山青。",
      "野色一以暝，川光皛孤明。",
      "中流漾华月，极浦涵疏星。",
      "酒酣客散归，茫然独宵征。",
      "起视天宇阔，此身一浮萍。",
      "难追五湖游，未愿三闾醒。",
      "且咏招隐作，孤舟转竛竮。"
    ]
  },
  {
    "id": "2e89e420d1641a1aa726b83dba685981",
    "title": "送彦集之官浏阳",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "急景雕暮节，高风振空林。",
      "病夫掩关卧，长谣拥孤衾。",
      "闻君千里行，四牡方骎骎。",
      "重此别离感，青天欲愁阴。",
      "君行岂不劳，民瘼亦已深。",
      "催科处处急，椎凿年年侵。",
      "君行宽彼氓，足以慰我心。",
      "荐书会满箧，社酒还同斟。",
      "所念家同产，与君如瑟琴。",
      "兹焉不并驾，宰木寒萧椮。",
      "尚喜吾诸甥，男恭女知钦。",
      "明朝复相忆，怅望楚山岑。"
    ]
  },
  {
    "id": "2e89e420d1641a1af208ab0032ec5908",
    "title": "石马斜川之集分韵赋诗得灯字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "改岁风日好，出门欣得朋。",
      "复招里中彦，及此云间僧。",
      "行行涉清波，斯亭一来登。",
      "徙倚绿树荫，摩娑苍石棱。",
      "遥瞻原野春，仰视天宇澄。",
      "一水既纡郁，群山正崚嶒。",
      "时禽悦新阳，潜鱼跃轻冰。",
      "却念去年日，俯仰愁予膺。",
      "长吟斜川诗，日落寒烟凝。",
      "暝色变晴景，清尊照华灯。",
      "颓颜感川徂，稚齿欢年增。",
      "酒尽不能起，朱栏各深凭。"
    ]
  },
  {
    "id": "2e89e420d1641a1a9247df08383cafca",
    "title": "游石马以驾言出游分韵赋诗得出字",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "抱病守穷庐，闭户常罕出。",
      "坐见春气深，清阴昼蒙密。",
      "今朝积雨过，淑景回煦律。",
      "不有尘外踪，何由散愁寂。",
      "行行整巾屦，散漫委书帙。",
      "野径自萦纡，前峰但崷崒。",
      "婆娑茂树下，左右寒流汩。",
      "乱石翳苍根，于焉憩腰膝。",
      "追游固才彦，逢遇亦奇逸。",
      "招邀愧深情，晤言永兹日。",
      "君有尊中物，我进沂上瑟。",
      "日夕不得留，馀欢未云毕。"
    ]
  },
  {
    "id": "2e89e420d1641a1a720d67fe3e6ee9e0",
    "title": "比与邻曲诸贤修举岁事携壶石马追补斜川之游而公济适至饮罢首出和陶之句以纪其胜辄亦用韵酬答兼呈诸同游者请共赋之",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "皇天分四序，代谢无时休。",
      "昔人抱孤念，感此成清游。",
      "迥眺曾城皋，朗咏斜川流。",
      "岁月今几许，长波没轻鸥。",
      "眷言抚佳辰，荒寻靡遗丘。",
      "且复置往事，及兹命高俦。",
      "纵策聊并欢，飞觥起相酬。",
      "未知千载下，亦记此日不。",
      "商歌有遗音，林乐无馀忧。",
      "但得长如此，吾生复何求。"
    ]
  },
  {
    "id": "2e89e420d1641a1a5e4fd98967760f8d",
    "title": "行视武夷精舍作",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "神山九折溪，沿溯此中半。",
      "水深波浪阔，浮绿春涣涣。",
      "上有苍石屏，百仞耸雄观。",
      "崭岩露垠堮，突兀倚霄汉。",
      "浅麓下萦回，深林久丛灌。",
      "胡然閟千载，逮此开一旦。",
      "我乘新村船，辍棹青草岸。",
      "榛莽喜诛锄，面势穷考按。",
      "居然一环堵，妙处岂轮奂。",
      "左右矗奇峰，踌躇极佳玩。",
      "是时芳节阑，红绿纷有烂。",
      "好鸟时一鸣，王孙远相唤。",
      "暂游意已惬，独往身犹绊。",
      "珍重舍瑟人，重来足幽伴。"
    ]
  },
  {
    "id": "2e89e420d1641a1a0557efbbcc000385",
    "title": "乙卯八月晦日浮翠亭次叔通韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "弱植有孤念，独住穷名山。",
      "那知岁月逝，白首尘埃间。",
      "今朝定何朝，凭高睨清湾。",
      "群贤亦戾止，共此一日闲。",
      "晤言不知疲，林昏鸟飞还。",
      "胜践可无纪，重来谅非艰。",
      "留语岩上石，毋使门常关。"
    ]
  },
  {
    "id": "2e89e420d1641a1a86ef091908aea4a6",
    "title": "和人都试之韵",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "储胥闻道落初成，共喜儿郎意气生。",
      "初恨雨声迷叠鼓，忽惊晴色动高旌。",
      "盘牟入咏诗情壮，破的传觞酒今明。",
      "纵使腐儒东向坐，不妨堂上有奇兵。"
    ]
  },
  {
    "id": "2e89e420d1641a1aa6b5543e1c3dba1d",
    "title": "杉木长涧四首其一",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我行杉木道，弛辔长涧东。",
      "伤哉半菽子，复此巨浸攻。",
      "沙石半川原，阡陌无遗踪。",
      "室庐或仅存，釜甑久已空。",
      "压溺馀鳏孤，悲号走哀恫。",
      "赙恤岂不勤，丧养何能供。",
      "我非肉食徒，自闭一亩宫。",
      "箪瓢正可乐，禹稷安能同。",
      "朅来一经行，歔欷涕无从。",
      "所惭越尊俎，岂惮劳吾躬。",
      "攀跻倦冢顶，永啸回凄风。",
      "眷焉抚四海，失志嗟何穷。"
    ]
  },
  {
    "id": "2e89e420d1641a1a3d8be67bf5967519",
    "title": "读十二辰诗卷掇其馀作此聊奉一笑",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "夜闻空箪啮饥鼠，晓驾羸牛耕废圃。",
      "时才虎圈听豪夸，旧业兔园嗟莽卤。",
      "君看蛰龙卧三冬，头角不与蛇争雄。",
      "毁车杀马罢驰逐，烹羊酤酒聊从容。",
      "手种猴桃垂架绿，养得鹍鸡鸣角角。",
      "客来犬吠催煮茶，不用东家买猪肉。"
    ]
  },
  {
    "id": "2e89e420d1641a1ab8297b321bd399f3",
    "title": "伏承示及毛公平仲墓铭且索挽诗熹不及识毛公而爱重其文旧矣义不可辞顾已不及其虞殡姑以数句",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "毛公神仙骨，误落世网中。",
      "髫龀出奇语，砉然惊乃翁。",
      "弱龄翰墨场，不言已收功。",
      "亭亭绝世姿，皎皎冰雪容。",
      "顾步一长啸，笙鹤翔秋空。",
      "调高听者稀，老去竟不逢。",
      "一朝谢尘浊，泠然跨刚风。",
      "回头叫安期，举手邀韩终。",
      "千秋有遗想，一往无留踪。",
      "平生故人心，洒涕铭幽宫。",
      "斯人不可见，斯文鬼神通。"
    ]
  },
  {
    "id": "2e89e420d1641a1a8f72eeced9cda21e",
    "title": "宿石岊馆二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "春江日东注，我行溯其波。",
      "扬帆指西澨，两岸青山多。",
      "青山自逶迤，飞石空嵯峨。",
      "绿树生其间，幽鸟鸣相和。",
      "搴篷骋遐眺，击楫成幽歌。",
      "独语无与晤，兹怀竟如何。"
    ]
  },
  {
    "id": "2e89e420d1641a1a8f72eecef0ab1222",
    "title": "宿石岊馆二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "停骖石岊馆，解缆清江滨。",
      "中流棹歌发，天风水生鳞。",
      "名都固多才，我来友其仁。",
      "兹焉同舟济，讵止胡越亲。",
      "舞雩谅非远，春服亦已成。",
      "相期岂今夕，岁晚无缁磷。"
    ]
  },
  {
    "id": "2e89e420d1641a1aa27a1160236a1669",
    "title": "题霜杰集",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "先生人物魏晋间，题诗便欲倾天悭。",
      "向来无地识眉宇，今日天遣窥波澜。",
      "平生尚友陶彭泽，未肯轻为折腰客。",
      "胸中合处不作难，霜下风姿自奇特。",
      "小儒阅阀金匮书，不滞周南滞海隅。",
      "枌榆连阴一见晚，何当挽袖凌空虚。"
    ]
  },
  {
    "id": "2e89e420d1641a1a2520c8a4c0fd354e",
    "title": "题沈公雅卜居图",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "往者仲长子，高情世无俦。",
      "一朝谢尘躅，卜筑娱清幽。",
      "茅屋八九间，下有良田畴。",
      "后檐果垂实，前庭树相樛。",
      "胜日宾友来，琴觞共舒忧。",
      "言论覈幽妙，理乱穷端由。",
      "至今一卷书，凛然昭千秋。",
      "沈侯经济业，夙尚本林丘。",
      "谈笑出幻境，寤言蹑斯游。",
      "仰睇白石岗，俯濯青瑶流。",
      "旷然宇宙外，邈矣将焉求。"
    ]
  },
  {
    "id": "2e89e420d1641a1a46b493d369f18250",
    "title": "伏读尤美轩诗卷谨赋一篇寄呈伯时季路二兄",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我闻洞岩幽，结友事临眺。",
      "浮言妨胜践，怅望空永啸。",
      "归来眩奇语，更欲穷䆗窱。",
      "却寻两翁意，宴坐得观照。",
      "鸣泉俯淙琤，穹石仰苍峭。",
      "共与前创古，三叹遗墨妙。",
      "神游恍不隔，仁宅忻有要。",
      "回首鹿门期，寒云生远峤。"
    ]
  },
  {
    "id": "2e89e420d1641a1af9a8f6ea4cea42f4",
    "title": "与一维那",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "当年事幽讨，结友穷名山。",
      "曾逢许斧子，去采玉芝还。",
      "归来坐空房，神清骨毛寒。",
      "起视尘中人，一见了肺肝。",
      "探囊出刀圭，生死毫厘间。",
      "相逢瘴海秋，遗我黄金丹。",
      "高堂得听莹，班衣有馀欢。",
      "谢师无言说，古井生波澜。"
    ]
  },
  {
    "id": "2e89e420d1641a1ae5cc0ec71e412945",
    "title": "十月上休日游卧龙玉渊三峡用山谷惊鹿须要",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "匡庐霜天后，不见云气浮。",
      "木叶红已疏，山颜转清幽。",
      "向闻有绝壑，乃在卧龙湫。",
      "及此遂一往，幸无烟景愁。",
      "隮攀欲其深，泉石固所求。",
      "况有百尺崖，喷雪飞寒流。",
      "幽岑自回抱，直下鸣青璆。",
      "便可洗我耳，枕石忘所忧。",
      "精神共虚廓，方物皆悠悠。",
      "所恨非独往，不能恣夷犹。",
      "仰叹云间鹤，俯羡谷中鸥。",
      "先生先我来，结屋阳冈头。",
      "虚名付忠武，灭迹慕巢由。",
      "是间颇足居，不田亦平畴。",
      "野人种椒橘，崖蜜易岁收。",
      "西源有老翁，卷舌藏戈矛。",
      "似学辟世士，乃欲邀圣丘。",
      "先生且无然，但作一月留。",
      "俟我有决计，它时卜从游。"
    ]
  },
  {
    "id": "2e89e420d1641a1aa820deedd6f0b171",
    "title": "题魏府藏赵公饮器",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "赵公饮器魏府藏，我思两公爱甘棠。",
      "惟魏子孙实无斁，敬奉其盈如升克。"
    ]
  },
  {
    "id": "2e89e420d1641a1a0189a70ca695004b",
    "title": "淳熙戊戌七月廿九日早发潭溪西登云谷取道芹溪友人丘子野留宿因题芹溪小隐以贻之作此以纪其事",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "我来屏山下，奔走倦僮仆。",
      "亭亭日已中，冠中湿如沐。",
      "访我芹溪翁，解装留憩宿。",
      "茗碗瀹甘寒，温泉试新浴。",
      "抖擞神气清，散步支筇竹。",
      "芦峰在瞻望，隐隐见云谷。",
      "顿觉尘虑空，豁然洗心目。",
      "君居岘山西，高隐志不俗。",
      "窗几列琴书，庭皋富花木。",
      "往来数相过，主宾情意熟。",
      "开樽酌香醪，謦欬话衷曲。",
      "从容出妙句，满幅粲珠玉。",
      "邀约登赫曦，襟期伴幽独。",
      "兹游得良朋，道义推前夙。",
      "扁字为留题，深愧毛锥秃。"
    ]
  },
  {
    "id": "2e89e420d1641a1acebe94726d7624ca",
    "title": "方池",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "武夷之境多神仙，我亦驻此临风轩。",
      "方池清夜堕碧玉，重帘白日垂洞门。",
      "暗泉涌地紫波动，微雨在藻金鱼翻。",
      "倚槛照影清见底，拄杖卓石寻无源。",
      "洗头玉女去不返，遗此丈八芙蓉盘。",
      "溪船明月泛九曲，出入紫微听潺湲。",
      "便欲此地觅真隐，何必商山求绮园。"
    ]
  },
  {
    "id": "2e89e420d1641a1a798b633618279315",
    "title": "访竹溪先生",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "路逢个老翁，自负柴一束。",
      "乌巾插在腰，背手牵黄犊。",
      "借问何处居，指点破茅屋。",
      "午鸡啼短墙，麦饭方炊熟。"
    ]
  },
  {
    "id": "2e89e420d1641a1a96a94b9f1abea910",
    "title": "观刘氏山馆壁间所画四时景物各有深趣因为六言一绝复以其句为题作五言四咏其一",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "绝壑云浮冉冉，层岩日隐重重。",
      "释子岩中宴坐，行人雪里迷踪。"
    ]
  },
  {
    "id": "2e89e420d1641a1a429add47b66c41cb",
    "title": "观祝孝友画卷为赋六言一绝复以其句为题作五言四咏其一",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "春晓云山烟树，炎天雨壑风林。",
      "江阁月临静夜，溪桥雪拥寒襟。"
    ]
  },
  {
    "id": "2e89e420d1641a1ac75d658a7c31e64d",
    "title": "铅山立春六言二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "雪拥山腰洞口，春回楚尾吴头。",
      "欲问闽天何处，明朝岭水南流。"
    ]
  },
  {
    "id": "2e89e420d1641a1ac75d658ad641733a",
    "title": "铅山立春六言二首",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "行尽风林雪径，依然水馆山村。",
      "却是春风有脚，今朝先到柴门。"
    ]
  },
  {
    "id": "2e89e420d1641a1a1aec19d9c8a20c4f",
    "title": "宿梅溪胡氏客馆观壁间题诗自警二绝",
    "authorName": "朱熹",
    "authorId": "2e89e420d1641a1a4a213d37fe2d0103",
    "dynasty": "宋",
    "content": [
      "【其一】",
      "贪生莝豆不知羞，腼面重来蹑俊游。",
      "莫向清流浣衣袂，恐君衣袂涴清流。",
      "【其二】",
      "十年湖海一身轻，归对黎涡却有情。",
      "世路无如人欲险，几人到此误平生。"
    ]
  },
  {
    "id": "2e89e420d16d6e5b16bf751c91b69e95",
    "title": "答外",
    "authorName": "王琼奴",
    "authorId": "2e89e420d16d6e5bd1457b72d1457b72",
    "dynasty": "宋",
    "content": [
      "茜色霞笺照面赪，玉郎何事太多情。",
      "风流不是无佳句，两字相思写不成。"
    ]
  },
  {
    "id": "2e89e420d17ab1c6317892db89cdb4ce",
    "title": "题旅舍",
    "authorName": "武夷",
    "authorId": "2e89e420d17ab1c6d1457b72d1457b72",
    "dynasty": "宋",
    "content": [
      "去日春蚕吐雪丝，归时霜菊剥金衣。",
      "沙鸥不入鸳鸿侣，依旧沧浪绕钓矶。"
    ]
  },
  {
    "id": "2e89e420d182dc9917763cb5a1c7fff9",
    "title": "游瑞岩",
    "authorName": "林诚仲",
    "authorId": "2e89e420d182dc99d1457b72d1457b72",
    "dynasty": "宋",
    "content": [
      "岩半松门敞不关，芒鞋竹杖重跻攀。",
      "天涵鉴水澄清里，人入披云杳蔼间。",
      "烧药炉寒烟草碧，镌诗石古雨苔斑。",
      "干戈满目何从适，日日青山共往还。"
    ]
  },
  {
    "id": "2e89e420d18aace902946a2251ec4636",
    "title": "莫愁村",
    "authorName": "张适正",
    "authorId": "2e89e420d18aace9d1457b72d1457b72",
    "dynasty": "宋",
    "content": [
      "纷纷花雨暗江头，隔岸烟村唤莫愁。",
      "艇子只今谁是主，方知身世是虚舟。"
    ]
  },
  {
    "id": "2e89e420d192a5ee63a7d5805cbb4679",
    "title": "过东湖",
    "authorName": "程迈",
    "authorId": "2e89e420d192a5ee53adaf49feab05aa",
    "dynasty": "宋",
    "content": [
      "枢密中朝杰，常怀物外心。",
      "碧山高杖履，黄发乐泉林。",
      "菊酿上尊酒，风传太古琴。",
      "乌衣佳子弟，玉树正森森。"
    ]
  },
  {
    "id": "2e89e420d192a5ee9f4156b182b7af3a",
    "title": "止戈堂和诸公韵",
    "authorName": "程迈",
    "authorId": "2e89e420d192a5ee53adaf49feab05aa",
    "dynasty": "宋",
    "content": [
      "天河谁挽洗兵尘，远播皇威到海滨。",
      "畏垒草封悲战月，乐郊农满际耕春。",
      "七闽草木无腥气，诸将恩勤有赐珍。",
      "穆穆清风堪作颂，犹沾湛露及微臣。"
    ]
  },
  {
    "id": "2e89e420d192a5ee59ba7cbae695f9fe",
    "title": "送友福建转运判官",
    "authorName": "程迈",
    "authorId": "2e89e420d192a5ee53adaf49feab05aa",
    "dynasty": "宋",
    "content": [
      "谈经草檄鬓华生，初拥闽山传节行。",
      "江入桐庐青欲断，溪从剑浦碧来迎。",
      "茶虽户种租宜薄，盐不家煎价欲平。",
      "要使祈招歌德意，君恩不为远人轻。"
    ]
  },
  {
    "id": "2e89e420d192a5eede5ef5b9d94b7621",
    "title": "霭山院",
    "authorName": "程迈",
    "authorId": "2e89e420d192a5ee53adaf49feab05aa",
    "dynasty": "宋",
    "content": [
      "丙午峰前翠作堆，白云深处现楼台。",
      "老僧法地有神力，能使凶徒念佛回。"
    ]
  },
  {
    "id": "2e89e420d196f864aaee3459a1e5acd8",
    "title": "憩凉月观焦山在望",
    "authorName": "曹?",
    "authorId": "2e89e420d196f864d1457b72d1457b72",
    "dynasty": "宋",
    "content": [
      "凉寻小径坐，心与大江闲。",
      "素月镜秋水，碧云巾暮山。",
      "残蝉移别树，吠犬出幽关。",
      "近对焦仙洞，飞霞不可攀。"
    ]
  },
  {
    "id": "2e89e420d196f864ab090958ded561b9",
    "title": "水阳精舍",
    "authorName": "曹?",
    "authorId": "2e89e420d196f864d1457b72d1457b72",
    "dynasty": "宋",
    "content": [
      "塔高铃自语，碑断苏成文。",
      "老树擎凉月，初荷卷湿云。",
      "萤飞临水见，犬吠隔篱闻。",
      "静对高僧坐，无眠到夜分。"
    ]
  },
  {
    "id": "2e89e420d196f8644bf6be492acf759a",
    "title": "南徐怀古呈吴履斋",
    "authorName": "曹?",
    "authorId": "2e89e420d196f864d1457b72d1457b72",
    "dynasty": "宋",
    "content": [
      "匹马来逢塞草秋，淮云一片隔神州。",
      "黄昏灯火西津渡，白昼风烟北固楼。",
      "犹有断碑和晋宋，谁将遗石问孙刘。",
      "天荒地老英雄尽，落日长江万古愁。"
    ]
  },
  {
    "id": "2e89e420d196f864424c2a5d43891110",
    "title": "寄豫章诗社",
    "authorName": "曹?",
    "authorId": "2e89e420d196f864d1457b72d1457b72",
    "dynasty": "宋",
    "content": [
      "向来心事剑能知，曾结仙人汗漫期。",
      "南浦看花春载酒，西园刻烛夜吟诗。",
      "凄凉风月随残梦，零落江湖似断棋。",
      "千里洪崖秋水隔，暮云无处说相思。"
    ]
  },
  {
    "id": "2e89e420d196f864b80b98ed7c9327c3",
    "title": "灯市",
    "authorName": "曹?",
    "authorId": "2e89e420d196f864d1457b72d1457b72",
    "dynasty": "宋",
    "content": [
      "春满天街夜色酣，绮罗香结雾漫漫。",
      "试灯帘幕深藏暖，扫雪楼台浅带寒。",
      "宝骑骄嘶金騕袅，翠翘醉倚玉阑干。",
      "江云忽断笙歌散，几点妆梅落舞鸾。"
    ]
  },
  {
    "id": "2e89e420d196f864aa2357eb203e4f56",
    "title": "午窗",
    "authorName": "曹?",
    "authorId": "2e89e420d196f864d1457b72d1457b72",
    "dynasty": "宋",
    "content": [
      "午窗破梦角巾斜，自涤铜铛煮茗芽。",
      "满院绿苔春色静，冥冥细雨落桐花。"
    ]
  },
  {
    "id": "2e89e420d1a34abd61f198d3118697ca",
    "title": "狮子岩",
    "authorName": "黄梦攸",
    "authorId": "2e89e420d1a34abdd1457b72d1457b72",
    "dynasty": "宋",
    "content": [
      "蛟龙跃，狮子吼，头角峥嵘精神抖。若问破天荒，还我霹雳手。"
    ]
  },
  {
    "id": "2e89e420d1a75dc6353021f0c317a101",
    "title": "游秀峰寺",
    "authorName": "刘无降",
    "authorId": "2e89e420d1a75dc6d1457b72d1457b72",
    "dynasty": "宋",
    "content": [
      "晓乘轻舸出江城，晚上篮舆却倦行。",
      "尽日松风响岩谷，小窗听作乱泉声。"
    ]
  },
  {
    "id": "2e89e420d1ab2d53501389409d0831f3",
    "title": "与新安朱元晦谈易有感",
    "authorName": "赵汝洙",
    "authorId": "2e89e420d1ab2d53d1457b72d1457b72",
    "dynasty": "宋",
    "content": [
      "南窗数度断韦编，茅塞余心未豁然。",
      "洞极潜虚浑是梦，观梅卜瓦总非仙。",
      "先天妙处无多画，太古真时只一圈。",
      "今日从知斯不谬，庖羲更出亦何言。"
    ]
  },
  {
    "id": "2e89e420d1aca5abc9cd38db44e4f97e",
    "title": "九日登翰苑台",
    "authorName": "曾渊子",
    "authorId": "2e89e420d1aca5abd1457b72d1457b72",
    "dynasty": "宋",
    "content": [
      "翰苑台边拂旧题，岁华荏苒壮心违。",
      "看萸喜得亲长健，对菊犹惭令未归。",
      "秋水一江鸥共瘦，云山千里雁初飞。",
      "宦情有暇无风雨，把酒相酬此会稀。"
    ]
  },
  {
    "id": "2e89e420d1aca5abb204988317608072",
    "title": "疏山",
    "authorName": "曾渊子",
    "authorId": "2e89e420d1aca5abd1457b72d1457b72",
    "dynasty": "宋",
    "content": [
      "草径蜿蜒十里间，云间若在画图看。",
      "万松密翠地无影，一水长清空自寒。"
    ]
  },
  {
    "id": "2e89e420d1aca5ab687866e95d4b804a",
    "title": "客安南见进奉使回口占",
    "authorName": "曾渊子",
    "authorId": "2e89e420d1aca5abd1457b72d1457b72",
    "dynasty": "宋",
    "content": [
      "安南莫道是天涯，岁岁人从蓟北回。",
      "江北江南亲故满，三年不寄一书来。"
    ]
  },
  {
    "id": "2e89e420d1aca5abd9b2c1742a10e514",
    "title": "漳南示义军寄邑人谭野臣",
    "authorName": "曾渊子",
    "authorId": "2e89e420d1aca5abd1457b72d1457b72",
    "dynasty": "宋",
    "content": [
      "漳州城南烟雾深，漳州城北氛气侵。",
      "忆从奸邪卖和议，汉廷君臣愁至今。",
      "乘舆播迁天地怒，残军掩泣眠星雾。",
      "黄金无收白骨多，指点枯骸拟亲故。",
      "昨夜羽书如电飞，报道三城又被围。",
      "皇家恩深重如山，英雄奋起披铁衣。",
      "万人同心猛如虎，关山震动挝鼙鼓。",
      "百战须当百胜归，凯歌唱满中原土。",
      "论功赏爵将宪章，汾阳异姓封侯王。",
      "鞠躬尽瘁固常事，愿教一涌歼豺狼。",
      "莫上高楼偶长望，壮怀忽忽思乡丈。",
      "琴台落日私语时，丹心耿耿今能忘。",
      "惜君忠义老无官，山河破裂泪欲干。",
      "衰容未画麒麟阁，目尽故园心转酸。"
    ]
  },
  {
    "id": "2e89e420d1af80b73f9ed45f0fa56858",
    "title": "题臞庵",
    "authorName": "蒙与义",
    "authorId": "2e89e420d1af80b7d1457b72d1457b72",
    "dynasty": "宋",
    "content": [
      "一岛风烟水四围，轩亭窈窕更幽奇。",
      "眼中泉石论溪买，行处壶觞逐境移。",
      "倦马虺隤前日路，寒松偃蹇旧年枝。",
      "自嗟老去殊痴绝，一月春愁废作诗。"
    ]
  },
  {
    "id": "2e89e420d1c5bc7625753eb5293c6121",
    "title": "义了道人昨梦斋",
    "authorName": "吴表臣",
    "authorId": "2e89e420d1c5bc76d1457b72d1457b72",
    "dynasty": "宋",
    "content": [
      "不受尘网缠，祝发趣幽屏。",
      "回观真梦事，超然得深省。",
      "寂照涵虚空，梦觉等前境。"
    ]
  },
  {
    "id": "2e89e420d1d039f228a1d46f81ee1813",
    "title": "舟□□□读中兴碑",
    "authorName": "赵楷",
    "authorId": "2e89e420d1d039f2d1457b72d1457b72",
    "dynasty": "宋",
    "content": [
      "西风吹岸著浯溪，玉洁摩空十丈碑。",
      "不□开元久培植，可能灵武善扶持。",
      "斯文未泯今□□，盛德之兴彼一时。",
      "崖下漫郎应在否，□□流涕手题诗。"
    ]
  },
  {
    "id": "2e89e420d1d039f25efc061810e8f36b",
    "title": "览梦得所藏李伯时画吴中三贤像因各书绝句范蠡",
    "authorName": "赵楷",
    "authorId": "2e89e420d1d039f2d1457b72d1457b72",
    "dynasty": "宋",
    "content": [
      "已将勋业等浮鸥，鸟尽弓藏见远谋。",
      "越国江山留不住，五湖风月一扁舟。"
    ]
  },
  {
    "id": "2e89e420d1d039f2a3a5ba824f770301",
    "title": "览梦得所藏李伯时画吴中三贤像因各书绝句张翰",
    "authorName": "赵楷",
    "authorId": "2e89e420d1d039f2d1457b72d1457b72",
    "dynasty": "宋",
    "content": [
      "西风淅淅动高梧，目送浮云悟卷舒。",
      "自是归心感秋色，不应高兴为鲈鱼。"
    ]
  },
  {
    "id": "2e89e420d1d039f24962a8973e128183",
    "title": "览梦得所藏李伯时画吴中三贤像因各书绝句陆龟蒙",
    "authorName": "赵楷",
    "authorId": "2e89e420d1d039f2d1457b72d1457b72",
    "dynasty": "宋",
    "content": [
      "杞菊萧条绕屋春，不教鹅鸭恼比邻。",
      "满身花影犹沉醉，真是江湖一散人。"
    ]
  },
  {
    "id": "2e89e420d1d970bb7988e82786adec92",
    "title": "闲居即事",
    "authorName": "郑测",
    "authorId": "2e89e420d1d970bbd1457b72d1457b72",
    "dynasty": "宋",
    "content": [
      "小园风景暮春初，随分优游亦足娱。",
      "柳似王恭殊濯濯，蝶疑庄叟自蘧蘧。",
      "浇肠漫进三蕉酒，引睡聊翻数叶书。",
      "今日始知闲有味，悔从尘土曳长裾。"
    ]
  },
  {
    "id": "2e89e420d1daf579488896efb0f8d916",
    "title": "逍遥峰",
    "authorName": "王文卿",
    "authorId": "2e89e420d1daf57968b1fbe755b1927f",
    "dynasty": "宋",
    "content": [
      "耸汉仙峰一柱清，晴春登览四山明。",
      "祥云昼护神光现，瑞月宵临法乐鸣。",
      "华子冈头灵运赋，七星杉下蔡经盟。",
      "慨思今古无穷事，那得逍遥自在情。"
    ]
  },
  {
    "id": "2e89e420d1daf5798d3aede6989c3784",
    "title": "麻姑坛",
    "authorName": "王文卿",
    "authorId": "2e89e420d1daf57968b1fbe755b1927f",
    "dynasty": "宋",
    "content": [
      "漉酒巾笼五岳冠，懒携琴鹤上朝端。",
      "丹房昼睡烟霞暖，紫府夜归星斗寒。",
      "诗就几教山鬼泣，剑灵那许俗人看。",
      "麻姑报道桑田变，一曲仙棋尚未残。"
    ]
  },
  {
    "id": "2e89e420d1daf579a9aebe712b6a4e0f",
    "title": "以二十八字为吾婿他日嘱仲和书付梅隐袁庭植",
    "authorName": "王文卿",
    "authorId": "2e89e420d1daf57968b1fbe755b1927f",
    "dynasty": "宋",
    "content": [
      "吾法元来不妄传，信知道法妙玄玄。",
      "君家自是神仙种，管取儿孙代代贤。"
    ]
  },
  {
    "id": "2e89e420d1daf579ba4550a4262fe1c1",
    "title": "题棺木",
    "authorName": "王文卿",
    "authorId": "2e89e420d1daf57968b1fbe755b1927f",
    "dynasty": "宋",
    "content": [
      "我身是假，松板非真。",
      "牢笼俗眼，跳出红尘。"
    ]
  },
  {
    "id": "2e89e420d1e6844ead2637ba013357b9",
    "title": "钱唐怀古",
    "authorName": "汪斗建",
    "authorId": "2e89e420d1e6844e3bf55bbac70daf24",
    "dynasty": "宋",
    "content": [
      "江上城低烟树红，江潮西去几时东。",
      "吴王花草随春暮，禹会楼台入梦空。",
      "万里孤云留夕照，千年遗恨诉秋风。",
      "凤凰飞去无消息，漠漠遥岑烟雨中。"
    ]
  },
  {
    "id": "2e89e420d1e7acfa3821e2cbd0e7edc5",
    "title": "哀刘志明",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "滋兰事修洁，佩服何陆离。",
      "谁为风霜惨，轻同萧艾萎。",
      "芸窗萤罢照，蕙帐鹤犹疑。",
      "有子能传业，皇天还有知。"
    ]
  },
  {
    "id": "2e89e420d1e7acfac1612420531ca541",
    "title": "泸溪春日",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "风暖莺离谷，花繁蝶倦飞。",
      "林塘供胜赏，云日弄晴晖。",
      "古郡荒城在，芳郊游骑归。",
      "闲来推物理，痛饮未为非。"
    ]
  },
  {
    "id": "2e89e420d1e7acfa08015976f9b18b70",
    "title": "春日郊居四首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "地僻春还到，门闲性自便。",
      "风回香缕转，日透隙光圆。",
      "曲沼波初凸，繁花晓欲蔫。",
      "谁能学工部，直得为春颠。"
    ]
  },
  {
    "id": "2e89e420d1e7acfa080159760fdcb4a7",
    "title": "春日郊居四首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "残花啼晓露，落絮泊池荷。",
      "带蕊蜂须重，窥帘燕语多。",
      "桑肥蚕趁暖，雨饱麦连坡。",
      "帝力知难报，闲听击壤歌。"
    ]
  },
  {
    "id": "2e89e420d1e7acfa080159760e36c56c",
    "title": "春日郊居四首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "散策启柴关，春光满望间。",
      "长烟连远碧，矮笋出新斑。",
      "倦蝶飞还歇，啼莺意自闲。",
      "晚云将小雨，容易暗前山。"
    ]
  },
  {
    "id": "2e89e420d1e7acfa080159762cb69b09",
    "title": "春日郊居四首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "春事遽如许，登临聊杖藜。",
      "游丝斜带日，细草未沾泥。",
      "风软花香熟，烟酣柳色迷。",
      "殷勤嘱鶗鴂，芳卉正萋萋。"
    ]
  },
  {
    "id": "2e89e420d1e7acfa562f39626d2e4d3d",
    "title": "中秋",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "阴晴无远近，独有此宵看。",
      "写尽山河影，想添蟾兔寒。",
      "清辉分玉露，斜汉泛冰盘。",
      "上到高圆处，亭亭轮更安。"
    ]
  },
  {
    "id": "2e89e420d1e7acfa714613e0a0646879",
    "title": "游山寺诗",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "冈峦围古刹，松桂发幽香。",
      "斜日烟姿薄，空庭花影长。",
      "寻云穿藓径，汲水动溪光。",
      "好就山房宿，闲听钟殷床。"
    ]
  },
  {
    "id": "2e89e420d1e7acfafb11eeb73d3c030a",
    "title": "次韵王民瞻题慧门院二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "乱后身重到，醉中禅暂逃。",
      "莲关无泣象，鹫岭不倾鳌。",
      "井邑劫灰在，霜林秋气高。",
      "更须资法雨，一为洗弓刀。"
    ]
  },
  {
    "id": "2e89e420d1e7acfafb11eeb7d65a36ea",
    "title": "次韵王民瞻题慧门院二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "乱兵如穴蚁，攘攘欲何逃。",
      "肆毒空摇虿，支倾已断鳌。",
      "上方尘不染，北极势元高。",
      "佩犊知难久，纷纷已卖刀。"
    ]
  },
  {
    "id": "2e89e420d1e7acfab4d8288e0100d5d3",
    "title": "苏文饶往昌国意颇惮之送以诗因勉之",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "已闻舟楫具，那得苦留君。",
      "雨过霜风急，帆飞雪浪分。",
      "长途方策足，暇日正论文。",
      "功业他年事，风波岂足云。"
    ]
  },
  {
    "id": "2e89e420d1e7acfa25e42e2c66cddcfc",
    "title": "赠端上人",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "传得无声曲，有时弹向人。",
      "雪峰年老大，风穴语尖新。",
      "吼月泥牛困，抽条石笋春。",
      "衣珠犹不重，岂更觉身贫。"
    ]
  },
  {
    "id": "2e89e420d1e7acfa810862fb952d1e70",
    "title": "挽江司户词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "场屋声名旧，林泉兴味长。",
      "青衫归里闬，白首傲羲皇。",
      "鹤静终轻矫，兰销委暗芳。",
      "遥怜高遁处，庭宇日荒凉。"
    ]
  },
  {
    "id": "2e89e420d1e7acfa810862fb452344ea",
    "title": "挽江司户词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "早岁识真际，前身疑净名。",
      "穷通百年内，生死一铢轻。",
      "成佛无先后，同参有弟兄。",
      "悲伤随世谛，益见在原情。"
    ]
  },
  {
    "id": "2e89e420d1e7acfa55e5445468ec1579",
    "title": "挽戴彦诚通判三首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "初辟桥门日，英髦喜汇征。",
      "奇文逢藻鉴，时辈仰高名。",
      "仕路因腾踏，声华久隐訇。",
      "方观终远业，埋玉恨难平。"
    ]
  },
  {
    "id": "2e89e420d1e7acfa55e54454fa9dbe44",
    "title": "挽戴彦诚通判三首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "庠序亲馀论，京华获并游。",
      "艰危心有托，感激义无酬。",
      "岂谓音容隔，频惊岁月流。",
      "今来拜遗像，泪雨不能收。"
    ]
  },
  {
    "id": "2e89e420d1e7acfa55e54454be7b629c",
    "title": "挽戴彦诚通判三首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "贾鵩由来忌，应曾为废书。",
      "始终归有数，善庆岂无馀。",
      "贤嗣真兰玉，令名惊里闾。",
      "他年定通显，跃马从金舆。"
    ]
  },
  {
    "id": "2e89e420d1e7acfac7646147c65fda55",
    "title": "次韵元日会饮",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "不将帘幕挂檐唇，欲听飞霙点绣茵。",
      "门外湖山元早白，醉中笑语不嫌真。",
      "炉烟尽日飘香雾，茗碗侵汤搅玉尘。",
      "莫怪更深寒力减，瑶墀今日布王春。"
    ]
  },
  {
    "id": "2e89e420d1e7acfa0417db239845c3c9",
    "title": "谢人惠花栽以龙涎及小团答之",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "应怜小圃少花看，分惠灵苗四五般。",
      "多谢高情无所吝，欲将俗物报应难。",
      "鲸波荐液香难比，龙焙先春玉作团。",
      "寄与文房助清兴，诗魂莫怕月边寒。"
    ]
  },
  {
    "id": "2e89e420d1e7acfa7d1f58b6c5226825",
    "title": "江阁夜坐",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "迢迢小阁倚云端，高处悬知境界宽。",
      "共向城头聊放目，却惊沙觜减奔湍。",
      "苍烟阙处江山远，白月满空星斗寒。",
      "炯炯此心谁会得，从公清坐到更阑。"
    ]
  },
  {
    "id": "2e89e420d1e7acfa7d1f58b6f795d1d9",
    "title": "江阁夜坐",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "闲云收尽露乾端，垂地漫漫碧玉宽。",
      "小海无人续遗唱，斜河挂影作飞湍。",
      "水仙环佩归何处，天阙楼台似更寒。",
      "知欲乘风叩阊阖，如公应入不为阑。"
    ]
  },
  {
    "id": "2e89e420d1e7acfa434a141b8ec3df4b",
    "title": "愚堂为欧阳炳文作",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "高怀从昔厌雄夸，宴坐虚堂玩物华。",
      "清簟疏帘无俗客，浇花洗竹当生涯。",
      "风惊万木谁家曲，云拥千峰尽日衙。",
      "莫信韬光得深隐，鹤书终恐到君家。"
    ]
  },
  {
    "id": "2e89e420d1e7acfaa5def607834ee278",
    "title": "次韵李彦渊游竹阁奉呈望之",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "春馀景物尚芳华，写景词工语不夸。",
      "绮馔玉樽筵秩秩，碧梧翠竹影斜斜。",
      "湖山风月须频赏，南北车书已一家。",
      "回首都人候清跸，遥知紫禁绕烟花。"
    ]
  },
  {
    "id": "2e89e420d1e7acfa2918050d9e2b22b1",
    "title": "同张敏叔登望阙台",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "晓陟高台望紫宸，爱君心切素忘身。",
      "尧天日远迷西极，汉使星高拱北辰。",
      "赋雪才优宜视草，赐环恩重定随春。",
      "剩须留下惊人句，长使江山气象新。"
    ]
  },
  {
    "id": "2e89e420d1e7acfa7f472e18a48b37bb",
    "title": "贺和仲移居",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "狻猊群戏画难工，木梢翚飞面势雄。",
      "壮气定知如杜固，凿池肯复效燕公。",
      "好穿松竹跻云磴，别敞檐楹看碧空。",
      "更愿他年开北第，却留踪迹付隆中。"
    ]
  },
  {
    "id": "2e89e420d1e7acfa7f472e184783e406",
    "title": "贺和仲移居",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "苍官涌翠千株直，石栈斜飞一径通。",
      "爽垲真能明远目，嚣尘不动但清风。",
      "卜邻岂免烦王翰，相宅应兼出魏公。",
      "终使里名不虚设，先栽岩桂与分丛。"
    ]
  },
  {
    "id": "2e89e420d1e7acfa030b9717a9f41f66",
    "title": "次韵陶父双莲",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "和气为霖岁有涯，发祥宜自使君家。",
      "池开双影同心瑞，气敌三峰十丈花。",
      "啸侣洛妃携翠袖，惧飞蛱蝶护新葩。",
      "天公似恐嫦娥妒，时把微云隔素华。"
    ]
  },
  {
    "id": "2e89e420d1e7acfab625a56f693a08fd",
    "title": "郁孤台",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "风伯驱云晓色开，使家清燕就高台。",
      "崆峒爽气连天起，章贡寒声绕槛来。",
      "谭屑霏霏随玉麈，酒波滟滟溢金罍。",
      "还将崇政言诗手，一为江城赋早梅。"
    ]
  },
  {
    "id": "2e89e420d1e7acfa7bd2cddd8c096a78",
    "title": "次韵黄元授悯旱",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "旱气爞爞似火炎，新来露亦不轻沾。",
      "电光入夜空摇帜，雨响经时不到檐。",
      "狱吏谁怜冤死妇，农家空挂刈禾镰。",
      "高天早副忧民意，云汉无烦叹靡瞻。"
    ]
  },
  {
    "id": "2e89e420d1e7acfabd8f241a6222683b",
    "title": "立春内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "兰殿光风转，椒涂淑气浓。",
      "柳烟添晓翠，花露浥春容。"
    ]
  },
  {
    "id": "2e89e420d1e7acfabd8f241ab82861bf",
    "title": "立春内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "紫禁迟迟漏，瑶箱细细风。",
      "君王问安早，红烛照帘栊。"
    ]
  },
  {
    "id": "2e89e420d1e7acfabd8f241abc43dae5",
    "title": "立春内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "宝胜金书小，酥盘花样新。",
      "六宫呈妙巧，清晓庆佳辰。"
    ]
  },
  {
    "id": "2e89e420d1e7acfabd8f241aef3b7e79",
    "title": "立春内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "瑞气笼春宫殿高，天官仙乐奏云璈。",
      "欲知圣寿无疆处，王母千回献碧桃。"
    ]
  },
  {
    "id": "2e89e420d1e7acfabd8f241a1e4c8be1",
    "title": "立春内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "君王圣母与天通，预建慈宁广内中。",
      "果庆回銮功已就，纂修事实示无穷。"
    ]
  },
  {
    "id": "2e89e420d1e7acfabd8f241a3d56b7af",
    "title": "立春内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "春归顿觉日华迟，乐事偏多属圣时。",
      "万寿声中觞酒满，年年岁岁拥春祺。"
    ]
  },
  {
    "id": "2e89e420d1e7acfad3d2b63daa355ae6",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "一气回苍陆，千祥集紫宸。",
      "天心存爱育，施惠发新春。"
    ]
  },
  {
    "id": "2e89e420d1e7acfad3d2b63ddff7902a",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "行仁隆治道，偃武为生灵。",
      "恩施周遐迩，熙熙万国宁。"
    ]
  },
  {
    "id": "2e89e420d1e7acfad3d2b63d9dabd296",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "盛德天垂覆，皇明日照临。",
      "九重颁汉诏，四海识尧心。"
    ]
  },
  {
    "id": "2e89e420d1e7acfad3d2b63dd0fc9551",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "始和布政同天运，圣泽随春下九霄。",
      "垂法端闱万人喜，典章尽复祖宗朝。"
    ]
  },
  {
    "id": "2e89e420d1e7acfad3d2b63dffe9728a",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "海国占风慕圣明，先春入贡竭丹诚。",
      "梯航万里不辞远，要趁新年贺太平。"
    ]
  },
  {
    "id": "2e89e420d1e7acfad3d2b63dc1f8ca91",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "瑞日舒长呈五色，官仪赫奕会三朝。",
      "宴开紫殿恩辉重，乐奏彤庭雅韵调。"
    ]
  },
  {
    "id": "2e89e420d1e7acfad3d2b63d112d5a26",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "风转万年枝，冰开百子池。",
      "多男应禖祀，瑞气恰来时。"
    ]
  },
  {
    "id": "2e89e420d1e7acfad3d2b63d6d246bb7",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "琼斝深浮柏，金笺巧颂椒。",
      "宫嫔随凤辇，万寿本东朝。"
    ]
  },
  {
    "id": "2e89e420d1e7acfa63199a68d78902cf",
    "title": "立春内中帖子词（其三）",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "紫庭烟淡祥光满，清禁风微淑气新。",
      "绮阁靓深无一事，观书临帖过芳春。"
    ]
  },
  {
    "id": "2e89e420d1e7acfad3d2b63db196026c",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "飞霙顷报丰年庆，天瑞由来应克诚。",
      "喜见农祥已晨正，将持嘉种奉亲耕。"
    ]
  },
  {
    "id": "2e89e420d1e7acfad3d2b63dea7f1e8f",
    "title": "立",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "绛阙清都境异常，况当圣世物皆昌。",
      "风催柘馆桑枝秀，冰满龙池荇带长。"
    ]
  },
  {
    "id": "2e89e420d1e7acfa9f5c8ee8fd4664f4",
    "title": "端午内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "云篆摹仙印，香菰缠彩丝。",
      "风回五明扇，日丽万年枝。"
    ]
  },
  {
    "id": "2e89e420d1e7acfa9f5c8ee8fa9c5695",
    "title": "端午内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "神飙随律至，玉宇倍清凉。",
      "复古观书处，偏宜昼漏长。"
    ]
  },
  {
    "id": "2e89e420d1e7acfa9f5c8ee8f8bccc53",
    "title": "端午内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "两岐呈瑞麦，三秀产灵芝。",
      "天意方垂佑，宸心愈肃祇。"
    ]
  },
  {
    "id": "2e89e420d1e7acfa9f5c8ee8ffffb988",
    "title": "端午内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "巽权默运甄陶外，德泽遐宣指顾中。",
      "号令一新民气乐，正如解愠得薰风。"
    ]
  },
  {
    "id": "2e89e420d1e7acfa9f5c8ee8f1a7afed",
    "title": "端午内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "天申佳节继天中，贺庆年年信始通。",
      "明诏重颁浮论息，共知至计出天衷。"
    ]
  },
  {
    "id": "2e89e420d1e7acfa9f5c8ee8fb4eb606",
    "title": "端午内中帖子词",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "百昌蕃殖归神化，万宇欢康属圣时。",
      "形气既和无疾疠，冰台还更觉生迟。"
    ]
  },
  {
    "id": "2e89e420d1e7acfa116518a95d971752",
    "title": "游西湖天竺书所见成五绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "秋风萧瑟海天凉，不见红衣十里香。",
      "惭愧湖边拒霜在，数枝擎露学啼妆。"
    ]
  },
  {
    "id": "2e89e420d1e7acfa116518a902728e36",
    "title": "游西湖天竺书所见成五绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "灵风袅袅转幡幢，红蜡光中一缕香。",
      "万德庄严等尘土，北珠南贝若为妆。"
    ]
  },
  {
    "id": "2e89e420d1e7acfa116518a9d2280ded",
    "title": "游西湖天竺书所见成五绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "寒泉秋菊水仙堂，华竟无人荐晚香。",
      "赖有新诗伴冰蕊，犯寒欺雪斗宫妆。"
    ]
  },
  {
    "id": "2e89e420d1e7acfa116518a97a12836f",
    "title": "游西湖天竺书所见成五绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "千顷琉璃湛晓光，纷纷兰菊动秋香。",
      "疏烟小雨多情思，个是西湖淡薄妆。"
    ]
  },
  {
    "id": "2e89e420d1e7acfa116518a9ea9c58b8",
    "title": "游西湖天竺书所见成五绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "石井灵泉镜样方，龙宫流出倍甘香。",
      "可怜溪女低蓬首，斜插山花照晚妆。"
    ]
  },
  {
    "id": "2e89e420d1e7acfadbd1d8fda904ee33",
    "title": "题滴水岩",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "泠泠清响落岩中，正脉由来触处通。",
      "一滴也无真戏论，谁知白浪已翻空。"
    ]
  },
  {
    "id": "2e89e420d1e7acfadbd1d8fd07e1c39c",
    "title": "题滴水岩",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "曾酌曹溪一掬甘，笑他梁燕自呢喃。",
      "根尘却是圆通境，个里何妨舌本参。"
    ]
  },
  {
    "id": "2e89e420d1e7acfa642fb57ec53232e8",
    "title": "次韵李彦渊郎中试院三绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "铨曹注拟待群才，妍丑先分宝鉴开。",
      "馀力留诗在岩壁，护持神物已应来。"
    ]
  },
  {
    "id": "2e89e420d1e7acfa642fb57e82726c1a",
    "title": "次韵李彦渊郎中试院三绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "春满湖山草木芳，薰晴晓日动微黄。",
      "遥知从骑归来处，穿破东风十里香。"
    ]
  },
  {
    "id": "2e89e420d1e7acfa642fb57e997e13be",
    "title": "次韵李彦渊郎中试院三绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "野草幽花似缬斑，僧窗聊寄两旬闲。",
      "衣冠行赴东都会，官府深严不在山。"
    ]
  },
  {
    "id": "2e89e420d1e7acfaf3e42361bbbbd4d4",
    "title": "试黄权笔为作三绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "名属仙民住武夷，能将巧思利毛锥。",
      "宣城遗法依然在，一逐人间好尚移。"
    ]
  },
  {
    "id": "2e89e420d1e7acfaf3e42361069ba249",
    "title": "试黄权笔为作三绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "渴骥精神伤太紧，秋蛇筋骨定非奇。",
      "要须从此胸中正，方见中书事事宜。"
    ]
  },
  {
    "id": "2e89e420d1e7acfaf3e42361320b73c4",
    "title": "试黄权笔为作三绝句",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "八法森严得者稀，管城还伴剡藤悲。",
      "欲教霜兔魂无恨，须写当时颜段碑。"
    ]
  },
  {
    "id": "2e89e420d1e7acfa161e45f073b286ef",
    "title": "松",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "山中众木自纷纷，移徙孤根独不群。",
      "更与清风同烈烈，便先八俊继三君。"
    ]
  },
  {
    "id": "2e89e420d1e7acfaf65e49039511f035",
    "title": "古柏",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "移根得地对幽轩，香叶苍然已可怜。",
      "他日定为梁栋具，耽耽大厦倚晴天。"
    ]
  },
  {
    "id": "2e89e420d1e7acfae5fd871dd27bc225",
    "title": "梧桐",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "琴材岂必百年期，翠叶萋萋已满枝。",
      "况是常生易封殖，政平喜见中兴时。"
    ]
  },
  {
    "id": "2e89e420d1e7acfa4adeef76e0ab3d20",
    "title": "蟠桃",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "奇芬不与众芳同，移植应从碧海中。",
      "结子纵迟人莫怪，灵苗端的有仙风。"
    ]
  },
  {
    "id": "2e89e420d1e7acfa14258326cfe8a3b3",
    "title": "朝天李",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "玉妃朝谒珠宫惯，暂到人寰别九天。",
      "恋阙丹心终不变，亭亭素艳吐清妍。"
    ]
  },
  {
    "id": "2e89e420d1e7acfa7965ff9922a00496",
    "title": "黄杨",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "不怪天公赋与悭，应怜坚正长偏难。",
      "三年桤木真容易，谁肯吟哦着眼看。"
    ]
  },
  {
    "id": "2e89e420d1e7acfa98dba17b40ae7ba6",
    "title": "咏竹",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "护惜龙孙意正勤，风漪谁爱织成纹。",
      "林中莫著山王辈，拟向他时咏五君。"
    ]
  },
  {
    "id": "2e89e420d1e7acfa9a31135c30c20eb1",
    "title": "以双井茶寄李仲孙",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "双井真成日铸兄，一杯不觉醉魂醒。",
      "知君笔法传山谷，啜罢应临戒石铭。"
    ]
  },
  {
    "id": "2e89e420d1e7acfa8f84282effb02839",
    "title": "游香山宝应寺恭睹仁宗皇帝御书发愿文",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "龟洛隆周德，龙门赖禹功。",
      "天开形胜地，云捧法王宫。",
      "绣栱联霞绮，虬檐压霁虹。",
      "山河纷凑泊，星斗映穹崇。",
      "金界琅函秘，奎文笔势雄。",
      "独高今古外，何止帝王中。",
      "恭想重熙旦，追还太古风。",
      "开怀容直论，崇俭自清躬。",
      "俗厚刑几措，时和岁屡丰。",
      "湛恩渐动植，大度纳华戎。",
      "致治臻无事，持盈愈若冲。",
      "皇居多暇日，宸翰写深衷。",
      "誓保基图永，期跻寿域同。",
      "含生蒙愿力，流泽浩无穷。"
    ]
  },
  {
    "id": "2e89e420d1e7acfa0eac61f7496327a7",
    "title": "赋得登瀛洲",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "天策开王府，仙才聚国英。",
      "礼优初辟馆，众羡号登瀛。",
      "凡骨难飞步，神仙遂拟名。",
      "冠鳌堪比峻，驭鹤想同轻。",
      "银阙谁云远，金台愧未清。",
      "收功归正观，文治播休声。"
    ]
  },
  {
    "id": "2e89e420d1e7acfa95a21aca4dd3c074",
    "title": "赋得春色满皇州",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "春光何处盛，先满帝皇州。",
      "日近恩辉动，天低淑气浮。",
      "繁花迷彩仗，弱柳媚芳沟。",
      "风软尘难动，烟酣翠欲流。",
      "驩声连绮陌，仙吹咽琼楼。",
      "愿遂观光志，曲江追胜游。"
    ]
  },
  {
    "id": "2e89e420d1e7acfaab48fd8c38d671b7",
    "title": "赋得秋风生桂枝",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "金飙随素律，丹桂吐幽姿。",
      "潜动惊秋意，生从傲雪枝。",
      "高应翻月窟，清已彻天涯。",
      "虽效纷披态，终无摇落悲。",
      "低嫌蘋末起，凉异棘心吹。",
      "幸有乘风兴，高攀自不迟。"
    ]
  },
  {
    "id": "2e89e420d1e7acfa5579a170b0a0e09d",
    "title": "赋得鲜云垂薄阴",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "轻云初出岫，散漫本无心。",
      "鄣日呈鲜彩，垂天结薄阴。",
      "浮空诚可玩，著地影非深。",
      "笼水难藏渚，依山岂暗林。",
      "谁言聊晻霭，远势已侵寻。",
      "不羡西郊密，终期为作霖。"
    ]
  },
  {
    "id": "2e89e420d1e7acfab9503359ba7c2335",
    "title": "次韵朱希真送李仲辅使浙东",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "诏遣皇华使，恩殊白首郎。",
      "越城膺重寄，云路伫高翔。",
      "金节丹枫外，星轺碧海傍。",
      "溪山动诗兴，藻火粲篇章。",
      "暂对青藜杖，徐驱白凤凰。",
      "平反有馀暇，霜橘荐瑶觞。"
    ]
  },
  {
    "id": "2e89e420d1e7acfa83563ea336823747",
    "title": "赋得蛟龙得云雨",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "贤能摅逸志，振迹比蛟龙。",
      "云雨时方得，烟霄路自逢。",
      "濯鳞沾帝泽，拥足脱尘踪。",
      "物外将轻矫，池中岂解容。",
      "依乘应有待，际会合相从。",
      "寄语怀才者，明时好奋庸。"
    ]
  },
  {
    "id": "2e89e420d1e7acfa57752b5c5d578c21",
    "title": "飞龙引",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "忆昔游洛川，投宿龙门中。",
      "远意托清梦，缑山访遗踪。",
      "道逢王子晋，琼轮驾飞龙。",
      "幢盖纷飒沓，导从千玉童。",
      "行行蹑清尘，遂到紫翠峰。",
      "整冠叩仙阍，获礼冰雪容。",
      "琼觞酌霞醴，劳苦问所从。",
      "授以龟台书，玉笈启灵封。",
      "劝我勤修炼，他时会方蓬。",
      "再拜领真诀，永永藏丹衷。",
      "俯仰十载馀，光景如飘风。",
      "常恐年岁晏，难收梨枣功。",
      "愿言坚此心，真缘傥潜通。",
      "相与乘飞霞，谒帝青琳宫。"
    ]
  },
  {
    "id": "2e89e420d1e7acfa935e12bc928aa3a3",
    "title": "登景德寺塔",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "耽耽梵释宫，凭高创灵址。",
      "中有窣堵波，排突青冥里。",
      "梯磴眩回转，蟠屈龙蛇尾。",
      "飞步出紫氛，眼界净如洗。",
      "望极天南端，沓若孤烟起。",
      "何当结蜃楼，亭亭聊对峙。",
      "云生空山顶，飞过朱阑底。",
      "凭栏瞰重城，楼堞杂云水。",
      "市人何憧憧，闹若穿垤蚁。",
      "壮观自何年，五季运初圮。",
      "干戈暗淮海，裒敛到骨髓。",
      "谁知黑云都，金帛浩填委。",
      "聊复推其馀，办此咄嗟尔。",
      "因知破悭法，骁悍亦风靡。",
      "百年能几时，两曜无停晷。",
      "吊古悲陵谷，山荒树如荠。",
      "双江虽依旧，去浪何曾止。",
      "从来旷达士，遐想尘外轨。",
      "安得凌风翰，一举九万里。"
    ]
  },
  {
    "id": "2e89e420d1e7acfa046f47da8f32d887",
    "title": "次韵陈久道秋雨书事二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "寻常秋色高，风力未遽恶。",
      "应缘杀气盛，惨淡连沙漠。",
      "林枯日向疏，溪断水初落。",
      "闲云亦何心，酿雨添寂寞。",
      "赖有金兰契，新诗慰萧索。",
      "盛意难虚辱，终愧笔锋弱。",
      "元知鸾鹤音，异彼藩篱雀。",
      "欲泛东篱英，聊庆西畴穫。",
      "区区恋阙心，对酒翻不乐。",
      "天祸有时悔，妖氛会清廓。"
    ]
  },
  {
    "id": "2e89e420d1e7acfa046f47da68a087a0",
    "title": "次韵陈久道秋雨书事二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "萧萧凉气增，发兴殊不恶。",
      "长烟拂秋晕，小雨滑溪涸。",
      "夜长虫语乏，池冷莲衣落。",
      "崇兰媚深静，晚菊甘寂寞。",
      "寒姿晓更鲜，芳气初不索。",
      "譬彼幽闲女，静饰保纤弱。",
      "又如耿介士，逸志卑燕雀。",
      "无心竞纷华，何处生陨穫。",
      "知君深悟此，高歌写真乐。",
      "悠然脱尘鞅，寸田本恢廓。"
    ]
  },
  {
    "id": "2e89e420d1e7acfa06bdc5b12b7e084d",
    "title": "子夜四时歌",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "柳烟晨气酽，花露春容湿。",
      "翠幕卷宫罗，翩翩双燕入。",
      "无心补粟眉，闲对妆台立。",
      "谁调紫鸾笙，晴响散空碧。"
    ]
  },
  {
    "id": "2e89e420d1e7acfa06bdc5b17f3aece8",
    "title": "子夜四时歌",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "湘簟涌双纹，冰山象群玉。",
      "神飙送荷香，冉冉度圆绿。",
      "雪腕荡兰舟，齐唱横塘曲。",
      "暗忆采莲侣，横翠长眉蹙。"
    ]
  },
  {
    "id": "2e89e420d1e7acfa06bdc5b16b7493db",
    "title": "子夜四时歌",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "月痕抹宫帘，凉风满仙腋。",
      "金闺歌吹深，不觉东方白。",
      "谁知长门宫，偏怪蟾漏涩。",
      "脉脉对晓兰，风中抱香泣。"
    ]
  },
  {
    "id": "2e89e420d1e7acfa06bdc5b14b8906d7",
    "title": "子夜四时歌",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "冰花生曲池，云叶暗高阁。",
      "初筵动云韶，寒气不待却。",
      "翠茵承妙舞，拂衣燕低掠。",
      "翻愁回雪妒，不遣褰珠箔。"
    ]
  },
  {
    "id": "2e89e420d1e7acfa76aca0e8516c3983",
    "title": "次韵王文成谢人惠莼菜",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "颇闻富鲑菜，径欲作不速。",
      "忍以辛甘故，而烦主人肃。",
      "蒙分紫虬髯，芳滑盐豉足。",
      "中原困苦旱，乾死食藿蠋。",
      "何从觅嘉蔬，得以供口腹。",
      "幸益殷孚羹，一解炎蒸毒。",
      "物随人意重，为惠同鼎餗。",
      "荒哉膏粱子，丰馔夸填谷。"
    ]
  },
  {
    "id": "2e89e420d1e7acfa03721e704c01094f",
    "title": "谢王君宝惠菊花",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "常怜避俗翁，寄傲谢簪绂。",
      "三径竹虽存，苦乏杯中物。",
      "采采黄金英，篱边空伫立。",
      "赖有好事人，陶然得酣适。",
      "吾家颇种秫，压滓夜槽泣。",
      "其如移菊晚，青蕊不堪摘。",
      "念谁分秋香，泛此花瓷白。",
      "高情歘相投，遣送劳一力。",
      "风期宛然同，未易分今昔。",
      "两株千万朵，冷艳光相射。",
      "银盘何烂烂，承露带青碧。",
      "月下更奇绝，碎影寒气逼。",
      "桃红吐鲜妍，醉晕不容拭。",
      "嘉名配黄花，姚魏真匹敌。",
      "开窗对二妙，清意争先入。",
      "却思陪语笑，坐叹溪山隔。",
      "幸有真契存，满目共秋色。"
    ]
  },
  {
    "id": "2e89e420d1e7acfa1a9d24f6833ca201",
    "title": "青原台次前人韵",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "伯仲联华萼，登临拥旌幢。",
      "从行真凤雏，不数襄阳庞。",
      "圣人念远民，暂辍临此邦。",
      "共惊后夔手，胡为调众腔。",
      "公独体上意，勤民起膏肓。",
      "馀闲养诗勇，万钧一指扛。",
      "谢家内集盛，文彩今可双。",
      "江白曳缟练，山青逼轩窗。",
      "缅怀风幡语，闻者拱手降。",
      "独此双泉老，机锋暗相撞。",
      "曹溪一滴水，倾出白玉缸。",
      "至今正脉通，洪流咽三江。",
      "远水注江腹，浮云荡山胸。",
      "悠悠动遐想，矗矗标奇峰。",
      "祖意透今古，风期协霜钟。",
      "诗中无碍辨，未信景能供。",
      "黄堂正多暇，森戟闲卫兵。",
      "月波复荡漾，遥接银河倾。",
      "天高万物肃，星润三阶平。",
      "使君乐岁丰，高台延客登。",
      "从来中秋夕，难得满意晴。",
      "江山自高下，歌管摇空明。",
      "参差桂影动，清湿露华凝。",
      "新诗出妙思，心境还双清。",
      "皎如白玉壶，满中贮冰凌。",
      "坐久群动息，风生两腋轻。",
      "觞咏有馀乐，何物更关身。",
      "不减庾楼兴，风流自古情。"
    ]
  },
  {
    "id": "2e89e420d1e7acfa3ba570ac54bfbfee",
    "title": "次韵傅安道同陈元功诸公游石狮岩",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "中书英烈气，凛然照人寒。",
      "济美世有人，盛德启其原。",
      "幸逢贤别乘，论文得交欢。",
      "逸辩倾远海，潮波歘飞奔。",
      "烛理无滞碍，白日破幽昏。",
      "谁云前辈远，岂独文采存。",
      "新诗引人目，当食不暇餐。",
      "为说游岩乐，飞步恣腾鶱。",
      "却立视万象，森如列庭间。",
      "飘然乘风兴，星榆不难攀。",
      "聊复陈大概，彼美难尽言。",
      "少年陈将军，奋迹起江村。",
      "共知宰社手，美好岂常贫。",
      "深怀恩未报，竭诚奉至尊。",
      "驱兵猎馀寇，烈火焚蜂屯。",
      "亦复事招纳，投弓悯穷猿。",
      "坐令归业民，井灶罗丘樊。",
      "是日出近郊，旌旗郁幡幡。",
      "同游不知倦，落照横松门。",
      "士卒共甘苦，无人讥华元。",
      "老守懒出游，何从涤尘烦。",
      "况阻陪归骑，幽寻款禅关。",
      "铃斋但兀坐，有酒空盈樽。",
      "常能歌妙句，为激壮士肝。",
      "解劳须痛饮，杯行勿留残。"
    ]
  },
  {
    "id": "2e89e420d1e7acfae137278106709f87",
    "title": "次韵刘克强寄刘齐庄并见寄",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "吾宗富清制，学海无漘湄。",
      "洪涛驾三山，逸兴不可羁。",
      "抱此未获骋，造化真小儿。",
      "迩来二十年，奸谀取世资。",
      "枭鸢志气满，鸾翮戢固宜。",
      "皎皎空谷姿，谁复咏来思。",
      "上天既悔祸，威命方飙驰。",
      "远裔复干纪，危涂动噫嘻。",
      "我生落世纷，备尝忧与疑。",
      "敌帐如鬼国，漂堕惊渺弥。",
      "苍苍安可问，泯然空自知。",
      "脱身垂涎口，生死争一釐。",
      "事机如电转，由来难逆推。",
      "况当艰危际，志愿常参差。",
      "小已安足念，身世久已遗。",
      "但有区区心，痛愤难伸眉。",
      "知公爱我厚，怪我色不移。",
      "新诗沃烦襟，胜彼白玉卮。",
      "天葩轻组绣，清芬吐鲜奇。",
      "复如游玄圃，紫鸾杂文螭。",
      "云烟忽中断，宛虹露长鬐。",
      "惊叹方未已，复歌清远词。",
      "南溟雄绝境，句中得潜窥。",
      "想当白日昼，微风皱琉璃。",
      "写作泠然音，听者自忘疲。",
      "顾我才识短，颇似临江麋。",
      "居然羡两骥，蹇步何由追。",
      "因念玉川子，茅屋无藩篱。",
      "搜肠五千卷，不救寒与饥。",
      "弄笔颇惊众，取谤只自疧。",
      "闭门烹月团，笼头帽斜攲。",
      "险语已绝俗，忧世良可师。",
      "公诗足高韵，千载若同时。",
      "思得素涛瓯，一洗中肠悲。",
      "飘然游八极，追琢娥与羲。",
      "封题幸早寄，伫看清风随。",
      "蓬莱见群仙，为诵玉川诗。",
      "群仙司下土，闻此应忸怩。",
      "却须问人世，徐徐说津涯。",
      "上言天子圣，盛德方应期。",
      "下言苍生苦，梗莽须平治。",
      "他官地位多，主者当为谁。",
      "愿速扫奸孽，不复烦灵旗。",
      "神京朝万国，复见汉官仪。",
      "归来颂中兴，当才勿吾欺。"
    ]
  },
  {
    "id": "2e89e420d1e7acfa18675e690c7a785f",
    "title": "次韵周秀实赠王自然",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "隐者逃世网，遂欲安一枝。",
      "不能负猿鹤，山林无返时。",
      "吾人富道义，词华振芳蕤。",
      "共疑敛逸步，不愿黄金羁。",
      "然于论议间，忧国不顾私。",
      "岂从隐者徒，耦耕抽棘茨。",
      "顾难同群碎，轻屈迈往姿。",
      "何当副仄席，执简上玉墀。",
      "一荐危苦语，自结明主知。",
      "良药起民瘼，神膏除国疵。",
      "不同郑子真，虚名动京师。"
    ]
  },
  {
    "id": "2e89e420d1e7acfa39490746b7b737c5",
    "title": "次韵张宝文赠王自然",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "成山对三山，残夜动海色。",
      "英灵钟此翁，倜傥旧无敌。",
      "高标驾空阔，劲气摧剑戟。",
      "危言发冲冠，忧国泪横臆。",
      "当随赴陇书，聊挂游山屐。",
      "从容冕旒前，指摘治乱实。",
      "况闻群策用，伫待妖氛息。",
      "名与年俱高，机会不容失。"
    ]
  },
  {
    "id": "2e89e420d1e7acfaa3984cdac89a1eea",
    "title": "次韵赠刘晞扬",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "旱气彻坤舆，井水几欲沸。",
      "乡邦正嗷嗷，度日长于岁。",
      "肯来款柴门，高义警衰替。",
      "时方游郡城，尘驾未及税。",
      "逢迎阙主礼，走报乏候吏。",
      "空怜意频繁，宗契敦鲁卫。",
      "久闻吾子贤，不耻鹑衣敝。",
      "大璞固已奇，或就资良器。",
      "袖有泸溪诗，价敌千金字。",
      "霜馀秋日严，春到江山丽。",
      "勤勤欲相勉，句句有深味。",
      "要当穷益坚，固岂患无位。",
      "田园虽已空，甑堕从脱弃。",
      "立贤本无方，数路今不废。",
      "方观群策用，坐使昆夷喙。"
    ]
  },
  {
    "id": "2e89e420d1e7acfa4f7b657c90fb0550",
    "title": "赠王至道",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "乾坤萍宅水，日月蚁旋磨。",
      "百年能几何，经眼飞隼过。",
      "志士多苦心，共惜分阴趖。",
      "功名上竹帛，千百中几个。",
      "岂堪怀宴坐，偪仄就庸懦。",
      "王郎荆楚秀，俊气倾四坐。",
      "屹如饱霜鹰，远意不受挫。",
      "公家老先生，才高胆力大。",
      "生平持正论，终不惩寡和。",
      "延留住江阁，屡见月镜破。",
      "不将恩夺义，朝夕勤磨磋。",
      "已见器识全，致远谁能奈。",
      "正如舟楫具，风便即转柂。",
      "要当度帆力，势紧须少挆。",
      "行收利涉功，举酒辄先贺。"
    ]
  },
  {
    "id": "2e89e420d1e7acfa01d23430ff991f01",
    "title": "赠刘升卿",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "五季词格卑，一往遂不转。",
      "势如屋将摧，难用一木牵。",
      "国家复古初，出力赖诸彦。",
      "探元测天心，撷秀空芳甸。",
      "气质既雄浑，采章复葱茜。",
      "炳焉同三代，风雅追未变。",
      "旁收稗官说，笑䐑时一荐。",
      "岂将虾蚬盘，尽易鼎俎膳。",
      "后来失其源，多以怪相眩。",
      "观涛遗巨浸，爱此一沤漩。",
      "芝兰向芜没，萧艾方蔓延。",
      "顾岂无可观，致远恐非便。",
      "方今从雅道，英俊争就选。",
      "当有紫鸾音，一洗时禽啭。",
      "吾宗富清制，金璞饱镕鍊。",
      "高轩肯见临，大轴获初见。",
      "盈前森欲动，贪读不知倦。",
      "吴歈斗妍媚，楚些发哀怨。",
      "暗芳啼晓露，白月垂秋练。",
      "肃肃天庙仪，迟迟洞宫宴。",
      "建标凌倒景，胜气来酣战。",
      "古人用意处，窥闯应已遍。",
      "不然新诗中，安得众体见。",
      "从来绝妙处，经眼不容眴。",
      "歘起追其踪，险若挽飞电。",
      "岂容随俗好，展转就萦缠。",
      "公当英少年，笔力十分健。",
      "更期策高足，勿受尘泥溅。",
      "一朝奋馀勇，名埸谁敢擅。",
      "扬光云霓上，声价弥海县。",
      "方知掣鲸手，不足临渊羡。"
    ]
  },
  {
    "id": "2e89e420d1e7acfa937198d328d695f2",
    "title": "次韵李彦渊送春",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "残花啼宿露，惜与芳春辞。",
      "多情被花恼，写入柳枝词。",
      "落絮惹芳草，新荷点清池。",
      "去意不可挽，酹以碧玉卮。"
    ]
  },
  {
    "id": "2e89e420d1e7acfafe56131719d7876a",
    "title": "郑守宣化斋前双莲",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "使君致远器，清涂久飞辙。",
      "圣朝念远民，分符暂还辍。",
      "名斋以宣化，立意岂虚设。",
      "勤勤布德意，宿弊除根穴。",
      "坐令千里间，歌颂自填噎。",
      "声闻听卑耳，祥应为之发。",
      "歘从斋前池，共蒂丹葩结。",
      "双娥殊胜姿，同驻凌波袜。",
      "皎如寒鉴中，清影两奇绝。",
      "方知报政速，顾岂待期月。",
      "行观拜褒诏，飞缨觐丹阙。"
    ]
  },
  {
    "id": "2e89e420d1e7acfa7aa3a40ba4b94c80",
    "title": "题碧玉轩诗",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "燕石乏良质，谬当十袭贮。",
      "鼠璞本腐材，笑杀千金贾。",
      "取名非其实，纵美徒自许。",
      "惟有冰雪姿，堪与琼瑶伍。",
      "幽轩清有馀，直干森可数。",
      "抱节保坚刚，凝阴贯寒暑。",
      "圆虚律琯匀，萧瑟鸣球举。",
      "比德两相宜，此君众所与。",
      "揭名警浮躁，用意非小补。"
    ]
  },
  {
    "id": "2e89e420d1e7acface76c467c6dc7948",
    "title": "题欧阳炳文真止亭",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "前浪与后浪，推引不自休。",
      "谁知桥下水，终古何曾流。",
      "喧寂两俱遣，已自非良谋。",
      "避喧趋寂者，岂免一处收。",
      "吾人识真际，不向中边求。",
      "聊复起小亭，对此竹桧幽。",
      "云烟互明灭，草木自春秋。",
      "诸法如露电，乾坤一浮沤。",
      "试看究竟处，还有起灭不。",
      "想当隐几时，萧然任天游。",
      "不同习枯禅，兀兀守一丘。"
    ]
  },
  {
    "id": "2e89e420d1e7acfa743b611592dc1c06",
    "title": "观澜阁为罗长卿题",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "赣水出而激，交流虎城背。",
      "崎岖三百里，方脱滩石碍。",
      "滔滔遂北之，远与西江会。",
      "扬澜在其北，拗怒两崖隘。",
      "春天云气裂，拍岸山石碎。",
      "老蛟千丈强，擘水见光怪。",
      "水初无定形，因势生万态。",
      "出石未入江，其间幸平快。",
      "公家起高阁，下瞰铺练带。",
      "天光迷上下，山影分向背。",
      "鱼行吹细浪，鹭下点晴黛。",
      "气象日夕佳，无一可拣汰。",
      "独怜风动地，万窍杂号噫。",
      "虽微江涛壮，波山亦高大。",
      "取名遂以此，用意知有在。",
      "西江天设险，雄绝难摹缋。",
      "赖有醉翁词，卓伟盖当代。",
      "神清鸾鹤远，故里江山在。",
      "后来挥翰手，顾岂易追配。",
      "因公索题诗，愧汗若方颒。",
      "盛意难虚辱，轻作恐终悔。",
      "以兹进退间，捉笔久不黴。",
      "牢辞既不获，聊复书梗概。",
      "圣言如大川，到海无边界。",
      "百家或可观，时雨集沟浍。",
      "其馀复细琐，仅若坳浮芥。",
      "学道当何从，于此贵不昧。",
      "如子识鉴高，终不钓滩濑。",
      "定同昌黎公，去饱鲸鱼鲙。"
    ]
  },
  {
    "id": "2e89e420d1e7acfaef35a58d4a6adf8c",
    "title": "题竞秀亭",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "远水恨微茫，近山露岩壑。",
      "是中有佳处，远近理自各。",
      "危亭枕江干，江外群峰泊。",
      "森然青玉圭，穿空势如削。",
      "沙湍与松籁，逼耳笙磬作。",
      "勿言山宜远，近亦殊不恶。",
      "云烟半有无，月雾带清薄。",
      "凝岚与空翠，不受晓雨濯。",
      "是时崖窾藏，秀气森盘礴。",
      "方知寸碧岑，信美恐难博。",
      "主人喜宾至，宴豆日参错。",
      "况有贤弟兄，超然解禅缚。",
      "拄笏望西山，心境两脱略。",
      "想当觞咏时，险语恣嘲谑。",
      "何当游其间，时听穿林雹。"
    ]
  },
  {
    "id": "2e89e420d1e7acfab5044ab1fde71ace",
    "title": "灯下见梅花",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "沉沉永夜成清聚，翠箔护寒风力住。",
      "疏响遥传玉漏声，华灯屡续兰膏炷。",
      "琼枝亭亭浸清泚，浮香漠漠轻来去。",
      "晴虹神彩正超绝，素练肌肤无点污。",
      "体轻难便有行云，光透只应缘饮露。",
      "珠宫宴罢恰归时，瑶台月下相逢处。",
      "斜辉耿耿照冰姿，清影重重杂香雾。",
      "除著参差仙子似，谩矜淡伫人间误。",
      "但令绮席借馀光，谁管玉颜生暗妒。",
      "竹外斜枝太幽独，溪边寒影饶高趣。",
      "何当尽取贡玉堂，免使空伤碧云暮。"
    ]
  },
  {
    "id": "2e89e420d1e7acfa27d1bba0c0f44496",
    "title": "波光亭",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "方塘溶溶贮清泚，中有高亭兀然起。",
      "问公名亭意若何，公笑不言摇麈尾。",
      "知公直是我辈人，此意不凡端有以。",
      "亭本无风水亦静，风落波生偶然尔。",
      "山摇宿霭迷粉黛，莺啼晚柳明金翠。",
      "涔涔凉气侵语笑，漠漠飞岚到襟袂。",
      "冰痕摇度帘痕曲，晓日初升窗影碎。",
      "几个沙鸥乱夕阳，一段馀霞浴晴绮。",
      "可怜巽坎固多态，转续无穷难偻指。",
      "凭栏若随根境转，目不暇瞬亦劳矣。",
      "谁知主人心湛然，道骨嵚嵚照云水。",
      "本来非静亦非摇，坐观物态聊尔尔。",
      "更须说似登临人，认取闹中真自己。"
    ]
  },
  {
    "id": "2e89e420d1e7acfa22799cdfaed3e1c5",
    "title": "题容安阁",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "涌地千楹排镂磶，朱楼跨空半天赤。",
      "鬼神下瞰防祸机，坐使心猿困跳踯。",
      "岂知高人心独远，不觅赢馀但容膝。",
      "寄傲南窗一事无，时见归云度晴碧。"
    ]
  },
  {
    "id": "2e89e420d1e7acfa49763c747db93d79",
    "title": "代简谢载仲弟惠黄雀牛尾狸柑子",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "南昌珍品夸牛尾，肥腻截肪玉堪比。",
      "临川甘实敌洞庭，光照霜林香染指。",
      "黄雀披绵亦同到，厚意不凡端有以。",
      "雪晴晚日悬清光，为君设席倾瑶觞。",
      "醺然隐几结清梦，坐觉春风生池塘。"
    ]
  },
  {
    "id": "2e89e420d1e7acfaa3f32f678f3ae912",
    "title": "题从兄和仲国香轩",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "灵均志与日争光，收拾香草供篇章。",
      "高冠奇服事修洁，辛夷为楣药为房。",
      "滋兰九畹多不厌，似更有意怜幽香。",
      "当时楚俗宝萧艾，谁知纫佩芙蓉裳。",
      "高情如兄能有几，封植灵根当砌傍。",
      "芝英玉树宜相映，清芬宛转随风长。",
      "结根得所异晚菊，不向篱边混众芳。",
      "早晚知音垂采摘，玉盘霞绮升中堂。"
    ]
  },
  {
    "id": "2e89e420d1e7acfa076d90b6f458498a",
    "title": "玉笥山超然堂",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "三山远在虚无间，还有胜境居人寰。",
      "琼楼贝阙知何许，统领分治皆仙官。",
      "名称等级已素定，载在玉书垂不刊。",
      "能兼洞天与福地，唯有玉笥馀难攀。",
      "忆昔扁舟中夜过，白月满空星斗寒。",
      "起登船背聊一望，搀天但见青孱颜。",
      "重岩众壑眇难辨，福庭想像依层峦。",
      "那知虚堂宅幽邃，萧爽不容尘滓干。",
      "超然物外亦不恶，要当心境俱清闲。",
      "真机还向静中起，不碍默朝窥九关。",
      "我生本来世味薄，欲养铅汞成金丹。",
      "也知上界足官府，人间游览堪盘桓。",
      "如闻方平持玉节，似欲历按诸名山。",
      "相逢不问蓬莱事，试与乘风去共看。"
    ]
  },
  {
    "id": "2e89e420d1e7acfa82310c702018b0de",
    "title": "题清轩",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "大江之源发乎岷山，蓄馀怒于瞿塘。混众流以东下，渺翻空而汤汤。",
      "天风下兮蹴缟练，白浪如山冲马当。邈不知其所止，接云海之茫茫。",
      "鱼龙并育细不遗，龙骧万斛浮若飞。喷雪霓兮散雾雨，功利浩博难尽窥。",
      "眷彼溪谷流，夫岂不清泚。飞鸥堕影鱼依空，水溅溅兮石齿齿。",
      "景趣信佳伤险狭，才可濯缨兼洗耳。清乎清乎期及物，清不能容徒洁已。",
      "知公博览眼不寒，筑室虽小识量宽。圣朝拨乱收群策，难擅丘壑眈云山。",
      "愿公为万里之长江，勿作细流之惊湍。"
    ]
  },
  {
    "id": "2e89e420d1e7acfa32c971d3f7d638f3",
    "title": "题琴风亭",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "丝桐能写风入松，争如种松挽天风。",
      "苍髯玉骨已奇绝，清音激越还无穷。",
      "宫商一日古意淡，坐使瘦筝惭未工。",
      "快哉此景不可负，时邀佳客倾金钟。"
    ]
  },
  {
    "id": "2e89e420d1e7acfa875fcd0276f49b2c",
    "title": "题李仲孙佩轩",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "华堂压云排柱磶，堂背开轩看青璧。",
      "镂螭石斗贮芳根，绿叶裁云净如拭。",
      "秋风吹空夜正凉，曲琼挂帘放香入。",
      "小鞋踏月傍幽丛，雾气笼寒髻鬟湿。",
      "主人才具超常流，竟体芳香非外袭。",
      "不应便尔学纫兰，芰制荷衣向泉石。",
      "诏书屡下言路开，黼坐忧勤方仄席。",
      "绿章闻早叩天关，坐使青云生咫尺。",
      "垂绅鸣玉近瑶墀，旧隐烟霞从寂寂。",
      "却须为续北山移，细说幽芳恨轻掷。"
    ]
  },
  {
    "id": "2e89e420d1e7acfabe41c2c45ed343b3",
    "title": "题和仲兄碧鲜轩",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "竹轩居士全天真，胸中不著纤毫尘。",
      "泠然孤照更洞彻，炯如月白垂秋旻。",
      "纷纷俗物不到眼，但延修竹为佳宾。",
      "一谈不交意且喻，真契岂复烦云云。",
      "清风高节自相许，爽气晓接西山云。",
      "一般奇绝静中觉，细香风过时时闻。",
      "端能令人看不足，乘兴数来还更新。",
      "欲扫寒梢挂高壁，不惜画材无此人。",
      "嫦娥却解窥窗户，时与此君传喜神。"
    ]
  },
  {
    "id": "2e89e420d1e7acfa104d601c3dcde1c1",
    "title": "方景南出示馆中诸公唱和分茶诗次韵",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "欲知奇品冠坤珍，须观乳面啮瓯唇。",
      "汤深不散方验真，侧瓶飞瀑垂岩绅。",
      "色香味触未离尘，清意元自超空轮。",
      "灵台赓唱格力匀，皎如冰蕊夹霜筠。",
      "高词险韵愁鬼神，雄辨逸藻回冬春。",
      "天教飞步出凡伦，窥闯天巧终不真。",
      "闽山苍翠倚高旻，地灵气淑储芳津。",
      "从来沾溉浩无垠，修贡先期还更新。",
      "诸公才具足致身，况复感会方逢辰。",
      "迩英讲读优儒臣，玉瓯珍赐从中宸。",
      "自怜衰鬓真陈人，欲觅渔舟向水滨。"
    ]
  },
  {
    "id": "2e89e420d1e7acfad65991e997e09b12",
    "title": "题李平国义方堂",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "渥洼异产超驶騠，逸态崷崒精权奇。",
      "轶埃蹶块傥未免，欲驾銮辂终难为。",
      "乃知人家良子弟，亦或豪逸难羁縻。",
      "调柔折服就绳矩，他日致远夫何疑。",
      "李侯洒落富清制，顷刻满纸填珠玑。",
      "建堂教子意不浅，欲使行能无少亏。",
      "会须骨格早成就，不与凡足争先驰。",
      "正如名驹已服习，使堪宝校金黄羁。",
      "周旋进退悉中节，追风逐电随所施。",
      "朝燕暮越寻常事，还看弄影舞瑶池。"
    ]
  },
  {
    "id": "2e89e420d1e7acfa167526aebbbf87d7",
    "title": "题段成之粟庵",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "毗耶城中无垢师，丈室仅似蜗牛庐。",
      "三万二千师子坐，同时容纳无赢馀。",
      "圆通境界不思议，一颗玄入随卷舒。",
      "先生从来道眼具，深入不二离圈模。",
      "粟庵宴坐观万法，不以诞幻惊群愚。",
      "炯如白月挂圆碧，千江分影冰轮孤。",
      "乃知芥子纳须弥，妙用岂以常形拘。",
      "惜哉山人空索价，不悟心藏万卷书。"
    ]
  },
  {
    "id": "2e89e420d1e7acfa095bb2b452d932a2",
    "title": "为李邦臣题丛桂堂",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "君家外孙吾祖母，生长舅家晓图史。",
      "平时教诲子与孙，深念昔人立门户。",
      "因言仙李传芳远，外氏且从中允数。",
      "天将善庆萃其门，盛事老人目亲睹。",
      "七宝轮高风露清，丹枝翠叶纷旁午。",
      "玉阶迢迢无路通，诗书为作冲天羽。",
      "从子传孙世已稀，兄弟同攀复如许。",
      "太守好贤为出迎，冠盖如云沸箫鼓。",
      "名声藉甚里闾传，岂假老人为重举。",
      "区区此意岂有他，欲汝读书转勤苦。",
      "汝家先世不乏人，折桂里名因汝祖。",
      "一时声价动场屋，相继登科亦四五。",
      "才丰报啬理难晓，在其子孙岂虚语。",
      "良农不为旱辍耕，多稼终闻饱仓庾。",
      "亲姻中外贵相辉，莫向明时守环堵。",
      "慈颜幽隔三十年，岁月堪惊如骤雨。",
      "追惟义方不敢坠，到今婚友情相与。",
      "还喜君家世益昌，芝玉煌煌照庭宇。",
      "月娥剩与长孙枝，不厌频频来折取。"
    ]
  },
  {
    "id": "2e89e420d1e7acfa8cb224731ed620af",
    "title": "为刘端",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "春阴涔涔透方础，春云蒙蒙阁残雨。",
      "烟中梅子未传黄，坐使名园清兴阻。",
      "谁料天公亦会事，报晴逼晓闻街鼓。",
      "来迟不见碧桃开，满洞翠阴笼牖户。",
      "杖藜徐步穿芳径，芝术丰茸杂兰杜。",
      "含笑无心迷下蔡，酴醾分清从月宇。",
      "共占馀春动地香，香地满园无处贮。",
      "步芳桥长清浸阔，花影波光媚栏柱。",
      "漫天柳絮烂不收，点水荷钱疏可数。",
      "行行直到翠微堂，帘幕风轻双燕舞。",
      "梢云何啻千竿竹，铄石空传三伏暑。",
      "远碧岩岩太超绝，高标凛凛如相许。",
      "堂阴路转经古城，茅屋数间营别墅。",
      "白石清溪自潇洒，闲花野草无行伍。",
      "归来还复坐达轩，石鼎酪奴烦旋煮。",
      "因君指似壁间诗，知是昔人觞咏所。",
      "驾麟跨空窥理窟，搜抉幽奇呈脉缕。",
      "当时景物怯劖镌，造化小儿遽相苦。",
      "海山茫茫风驭远，人世空惊如插羽。",
      "幸哉有子续奇芬，新编还见惊人语。",
      "才大终婴圭组累，身闲好作林塘主。",
      "高情随处即逍遥，岂向明时分出处。",
      "早晚乘风肆远图，九万云程看一举。"
    ]
  },
  {
    "id": "2e89e420d1e7acfacf29a95a03003147",
    "title": "堆胜楼运干许永之修",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "高城倚江凭峻址，层楼却忆高城里。",
      "迢迢飞磴出尘氛，绣栱朱栏照江水。",
      "四面云山千万叠，清原却与黄原接。",
      "碧螺宛转峰最奇，透色连云俱岌嶪。",
      "楼前正对白鹭洲，翠虬夭矫横中流。",
      "回看井邑亦华盛，碧瓦鳞鳞光气浮。",
      "崛起凌空何壮哉，岁久剥蚀霾风埃。",
      "高情一见为叹息，因循恐致奇标摧。",
      "才刃由来有馀地，葺旧扶倾真复易。",
      "坐令风月为清新，还使江山增胜气。",
      "公家列屋人如玉，清唱不须吹管逐。",
      "沉沉清夜绣筵开，垂下珠帘隔银烛。",
      "放教帘外水仙听，传作仙家步虚曲。",
      "识高器远追前人，不独文采风流存。",
      "凭栏纵目莫厌数，即去飞腾登要津。",
      "老来自觉诗思悭，况此清绝形容难。",
      "恐公他时怀旧赏，犹堪展作画图看。"
    ]
  },
  {
    "id": "2e89e420d1e7acfa6a430ec7fb05720b",
    "title": "德元盛暑中观刈稻憩于茂林间爱其繁密因加芟治名曰绿阴轩以诗相示戏为作此",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "焦先但作蜗牛庐，真与蜗牛壳相似。",
      "当时虽省营筑劳，把茅盖头已多事。",
      "珏溪樵客意高远，几欲巢居如上古。",
      "茂林深处即幽居，树作檐楹根作础。",
      "经始全资木居士，竹夫人来共胥宇。",
      "删繁聊藉刈禾镰，补罅不须修月斧。",
      "山中熊馆作比邻，梦里蚁城真别墅。",
      "葱帐不容逋客归，药房闲咏骚人语。",
      "月钩斜挂褰云箔，霞绮高长当朱户。",
      "瑶砌无尘透晓霜，珠帘隔雾连天雨。",
      "洞门虽开亦非开，当空凿出高崔嵬。",
      "凭虚公子见之喜，便约亡是公同来。",
      "更容明月作不速，宾主谈辩声如雷。",
      "画空题诗记真赏，要与幽人作榜样。",
      "是中无欠亦无馀，一任傍人说半藏。",
      "莫言基址真牢固，夜半负之人莫悟。",
      "玉川胆怯不须论，觑著地皮卷不去。",
      "须防毗耶无垢师，擎向手中便进步。",
      "要当石头具道眼，本自无来今不住。",
      "饶他百倍有神通，到此一筹无用处。"
    ]
  },
  {
    "id": "2e89e420d1e7acfa2abe417329bfe7a3",
    "title": "陪同舍登望越亭观潮",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "吴越中分江一派，两岸溪山扫浓黛。",
      "茫茫云海迷烟空，方诸宫外天为界。",
      "潮波吐纳谁使然，欲到先冲海门隘。",
      "江浅洲长碍奔放，势益汹汹怒而噫。",
      "方看隐起玉堤横，忽复飞腾雪花碎。",
      "高浪翻空雷吼怒，黑沙崛起云崩坏。",
      "山岳倾颓惊炫转，鲸鹏摩戛舞幽怪。",
      "大声吹地恣淙淙，馀响振天轰磕磕。",
      "恍如白帝盛羽卫，风搅旌幢纷旆旆。",
      "从以百万虎与貔，组练精明呼声大。",
      "世间奇观独雄绝，坐令耳目俱松快。",
      "津亭晚霭动遐想，樽酒相欢信良会。",
      "木落山空秋气高，情多思远人寰外。",
      "杜老扶桑有遗恨，韩子鲸鱼思饱脍。",
      "豪气英风终不泯，海色天容自相对。",
      "同来俱是蓬山侣，蕊简玉书名姓在。",
      "东游不用浮海航，仙骥追风云作盖。",
      "却须从此排阊阖，丛铃响杂飞霞佩。",
      "通明殿里缀仙班，官府纵多君莫悔。"
    ]
  },
  {
    "id": "2e89e420d1e7acfa8f8a0f4fca70751c",
    "title": "赠夏侯子美养心居士",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "汉家恢儒成治功，独与三代同高风。",
      "当时经术传家者，大小夏侯名誉崇。",
      "邺都雄图方鼎峙，英俊乘时尽风靡。",
      "坐使当途基业成，才如伏波能有几。",
      "公家先世不乏人，诗书韬略传清芬。",
      "文取贤科武分阃，爽气英姿今尚存。",
      "前人清白今人继，方得家声终不坠。",
      "修身大要在养心，公以自名深有意。",
      "世人但知纵多欲，盈壑填溪不知足。",
      "尽取豪华供目前，几人更戒前车覆。",
      "如公此意具真识，不似世人长荆棘。",
      "寸田尽著子孙耕，会见庆馀由善积。"
    ]
  },
  {
    "id": "2e89e420d1e7acfa6dd3d213e6f77955",
    "title": "赠刘道正",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "红轮晓上扶桑东，五云正绕丹琳宫。",
      "临芳阁外霜筠合，碧桃溪边香露浓。",
      "是时初喜识公面，小阁清香飞大篆。",
      "整冠共读御书碑，翠琰填金光炫转。",
      "朝野欢娱气清淑，宫中圣人亲授箓。",
      "云軿白昼临瑶坛，来听新翻步虚曲。",
      "谁知世故多盈缺，况复年华如电掣。",
      "相逢不拟说前事，北望伤心堕清血。",
      "忆从弱岁游都城，相知满眼如繁星。",
      "今来寥落似将晓，知有几点悬青冥。",
      "公如长松出霜林，童颜不受岁月侵。",
      "我亦从来世味薄，三宫铅汞曾留心。",
      "知公鍊骨骨已轻，知公养丹丹已成。",
      "要看恢复见清平，且作人间白石生。"
    ]
  },
  {
    "id": "2e89e420d1e7acfa585d5d9de8c33217",
    "title": "赠吾彦逸",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "山上龙泓标水府，方欲往游逢雨阻。",
      "多谢山人会人意，约束群仙住朝雨。",
      "游氛洗尽天宇空，山色湖光相媚妩。",
      "就龙觅水酌清耳，雪山醍醐异凡乳。",
      "是中冷暖已自知，岂更将心求佛祖。",
      "流连清境不知晚，归来已踏鼕鼕鼓。",
      "年兄笑我太清生，旋扫风轩置樽俎。",
      "欲将歌管聊相温，为出红妆唱金缕。",
      "不信人言竹胜丝，昵昵朱弦将手语。",
      "更长语笑益諠哗，快饮不劳觞插羽。",
      "因思同榜七百人，翠琰镂名藏梵宇。",
      "迩来知有几人在，相遇百中无四五。",
      "与君是时俱少年，快马轻衫冒尘土。",
      "岂知重上君子堂，岁月惊人不堪数。",
      "相看斑鬓点秋霜，况复中间多龃龉。",
      "但馀契义敌杉松，青青不受冰霜侮。",
      "自怜忧患落穷山，册府不应重接武。",
      "流离更觉主恩厚，独惭未有涓埃补。",
      "因君感激歌此诗，满酌玉卮须对举。"
    ]
  },
  {
    "id": "2e89e420d1e7acfaeb177c09e14af978",
    "title": "和彭伯庄韵奉酬彭公达",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "龙媒昔是渥洼生，培塿无松陆无萍。",
      "古人此语岂欺我，华胄非遥须细听。",
      "奉常词源隘三峡，倒流岂复论千瓶。",
      "句枝到手诗已就，四坐俯首甘罚觥。",
      "苍苔虎迹虽善戏，讽戒曲尽诗人情。",
      "喜遇从事复超诣，重名不减平如衡。",
      "汝南人物亦云几，高者难随月旦更。",
      "到今公议牢不破，心虽不贪敌无勍。",
      "才高位下众所惜，善庆源长流更清。",
      "风流文采终不泯，还复钟此千人英。",
      "清言自可屈奉倩，赋力真能凌正平。",
      "干时直欲石投水，得位公不当惭卿。",
      "扫除群碎宅平坦，摆落浮伪存精诚。",
      "兼全众美信如使，未许爰丝堪作兄。",
      "天遣名驹谙险隘，夫岂久困终能鸣。",
      "行当策足恣高步，径取万石宁躬耕。",
      "嗟予素怀丘壑趣，高情远致谁服膺。",
      "随流窃食聊复尔，取誉懒能工赋营。",
      "新诗有意相推激，第恐无实难叩荣。",
      "观公岂是长贫者，便欲从此看超腾。"
    ]
  },
  {
    "id": "2e89e420d1e7acfae037793f91162fd2",
    "title": "题仲兄和仲画虎图",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "寒云韬日风摇山，鹘鸼鸣噪飞复还。黄茅枯木转萧瑟，有虎引子来其间。",
      "一儿尽有食牛气，跑空人立肩侵耳。一儿就乳方低身，只欲搀前不知跪。",
      "大虎垂头蹲更促，吐舌宛如牛舐犊。岂知爱子物皆然，但教生狞贪兽肉。",
      "从来倚伏理难齐，一朝力尽还悲啼。攫头衔尾遭熊豹，有眼谁云百步威。",
      "君家画轴虽填委，难似此图有深旨。欲令观者知观身，不在丹青畦径里。",
      "君不见汉家豪夺聚敛臣，乘时击断屠齐民。磨牙利吻事膏血，千载想见犹酸辛。",
      "深文厚敛虽同苦，以酷视贪不犹愈。可怜当路尽豺狼，独使宁成名乳虎。"
    ]
  },
  {
    "id": "2e89e420d1e7acfad03af27e0e466631",
    "title": "夜梦一道人见访相与语甚久颇及宗乘中事因戏之曰仙家亦学佛耶其人笑曰仙佛岂有二哉觉而异之作诗纪其事",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "北风吹云肃天宇，蕙帐寒生月当户。",
      "颓然就枕睡思浓，魂梦悠悠迷处所。",
      "仙宫胜士肯见临，促席从容陪软语。",
      "自言本事清虚君，学佛求仙两无阻。",
      "云軿白日降遥空，天衣飘飘袖轻举。",
      "方诸宫深云海阔，金碧禅房隔烟雨。",
      "与君粗有香火缘，聊复东来相劳苦。",
      "方游昆阆还无期，君住世间须善为。",
      "尘劳足厌不须厌，等是实相夫何疑。",
      "前身自是尘外人，端为世缘縻此身。",
      "重闻妙语发深省，若更离尘佛亦尘。",
      "方平羽节何时来，道宫佛庙随烟埃。",
      "未须苦说扬尘事，东海波声正似雷。"
    ]
  },
  {
    "id": "2e89e420d1e7acfa6c4fc0ecf9984d68",
    "title": "霁虹亭",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "江流滚滚青于蓝，山如阵马方䟃𧽼。",
      "景趣虽从开辟有，登览正赖人谋参。",
      "济川亭古伤险狭，石岸缺落呈嵚嵌。",
      "可怜眼界方冗杂，风月为之久不堪。",
      "使君才高蕴机鉴，妙思能发神所缄。",
      "异时一见已经意，施设先后难相搀。",
      "政成将去觐丹阙，一新栋宇何耽耽。",
      "就增亭阁跨空阔，径从人境超尘凡。",
      "波光挟日动飞栱，檐影窥江凌过帆。",
      "栏危更觉明月近，浪涌正值秋风酣。",
      "螺峰晚霭助遥碧，鹭渚归翼穿晴岚。",
      "东望青原森欲动，祖意岂复劳穷探。",
      "夜深定有水仙集，霓裳练帨垂毵毵。",
      "云烟态度日夕异，词客赋咏劳雕劖。",
      "公归指日登华要，雍容鸣玉横犀篸。",
      "湖山高会驻清赏，尚应回首江之南。"
    ]
  },
  {
    "id": "2e89e420d1e7acfaa3a4c6d6364822b4",
    "title": "贡士张智观登禾山白云峰绝顶爱其清旷乃结庵辟谷凡十年后遂落发法名永元绍兴三年夏访予于城中具道所以出家及携诗东游之意因作是诗以饯之",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "白云山人机鉴高，了见万法栖秋毫。",
      "龟肠蝉腹耐清苦，空山坐听鼪鼯号。",
      "无心索价惊众耳，尚恐名出终难逃。",
      "一朝解去薜萝服，鬋剔须发披方袍。",
      "黄龙宗旨人难凑，涓滴不容消息漏。",
      "一到禾山谒老方，全机不露三关透。",
      "城中军马正纷纷，红尘涨空日色瘦。",
      "问师触热有底忙，云向疏山聊宿留。",
      "蒐奇猎怪穷端倪，诗胆大于身数围。",
      "勿忧平淡少人爱，此去定逢韩退之。",
      "年来世味种种薄，文字习气黏如黐。",
      "自信文通才未尽，犹堪重拟碧云诗。"
    ]
  },
  {
    "id": "2e89e420d1e7acfa5830ab2403925250",
    "title": "次韵王民瞻赠觉梵二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "腹稿欲成聊假卧，寒松疏磬仍相左。",
      "不容开府占清新，云里江梅萼初破。",
      "奇芬还似暗香浮，全胜光风泛兰些。",
      "玉川昔访长寿寺，石壁留题如此作。",
      "珊瑚炫转光夺目，含曦一读忘饥饿。",
      "便堪高蹑诗将坛，纷纷谁可克参佐。",
      "韦庄岂免赠巾帼，格嫩更遭脂粉涴。"
    ]
  },
  {
    "id": "2e89e420d1e7acfa5830ab2444a3dc4b",
    "title": "次韵王民瞻赠觉梵二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "修竹幽兰伴高卧，新诗不待江山左。",
      "开缄快读耳目醒，睡魔奔迸愁城破。",
      "悬知大手千人英，且拟二招吟只些。",
      "暂时虽现宰官身，百事疏慵无所作。",
      "郊居未敢厌岑寂，且烹杞菊充朝饿。",
      "劝兄不须梦惠连，鄙句安能婉如佐。",
      "冰壶玉碗幸无瑕，莫使游尘得轻涴。"
    ]
  },
  {
    "id": "2e89e420d1e7acfae85ce9c2bd933bd9",
    "title": "灵壁石",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "坚脆殊形俱是幻，要当尽付空花观。",
      "其馀空色两非真，习气从他不须断。",
      "灵壁磬材如黑玉，岁久取多岸为谷。",
      "问君何从得坚质，数尺嵚𡼭心赏足。",
      "新诗俊如霜鹘拳，揽取物象神机圆。",
      "援毫一挥不停手，岩壑意态何森然。",
      "如闻驶舟行日近，不得随舟无少恨。",
      "夜敲清响哦新诗，定有水仙帘外听。"
    ]
  },
  {
    "id": "2e89e420d1e7acfa94d0244d0eb72843",
    "title": "次韵郑守蜡梅二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "灵根何年离众香，色相全似金容黄。",
      "晓姿荧荧炫寒月，夜气耿耿凌风霜。",
      "天真何曾资外饰，坐笑涂额夸宫妆。",
      "广平当时应未见，独为梅花回铁肠。",
      "赖有花仙觅奇句，东坡着意怜孤芳。",
      "诗中写就无遗巧，安用学花熬蜜房。",
      "多情偏爱被花恼，闻香心醉难禁当。",
      "况复低垂深有意，欲教醉赏倾瑶觞。"
    ]
  },
  {
    "id": "2e89e420d1e7acfa94d0244d667b74c8",
    "title": "次韵郑守蜡梅二首",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "忍冷冲寒破霜萼，为报春园行灼灼。",
      "黄轻正欲金波助，斜抹寒梢转檐角。",
      "香随风远自析宴，岂待嗅芳方辟恶。",
      "不逐嫦娥向月奔，芳桂相望空断魂。",
      "新诗清绝慰幽独，胜似对月开绿樽。"
    ]
  },
  {
    "id": "2e89e420d1e7acfae5cdfac683f27fdd",
    "title": "咏蜡梅呈李仲孙",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "霜铺鸳瓦茸茸白，红日破寒舒晓色。",
      "小枝斜傍碧阑干，光透香融娇欲滴。",
      "缘何便证紫金容，胜妙从来众香国。",
      "时世梳妆嫌不称，岂假嫩黄拂宫额。",
      "清润疑和玉髓膏，鲜妍似鍊鸾蜂液。",
      "团香掠蕊太辛勤，堪笑蜜房屯羽客。",
      "更有一般超绝处，画史尽工描不得。",
      "漏板丁丁夜向阑，金波浸影寒光溢。",
      "赏奇自昔属多情，况复南人多未识。",
      "恰及开时寄一枝，后时便恐香难拾。",
      "须藉高才与发扬，妙句收归花萼集。"
    ]
  },
  {
    "id": "2e89e420d1e7acfa98985777a2fc9c6b",
    "title": "谢萧元隆贤良惠小团",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "紫鸾琢璧轻云转，几年隔阔今重见。睡魔胆落不待降，气压月团三百片。",
      "饮罢清风生两腋，三山去人疑咫尺。便欲携公封事叩玉扃，为问苍生几时得苏息。"
    ]
  },
  {
    "id": "2e89e420d1e7acfadb6142da3ed3023b",
    "title": "听宝月上人弹桃源春晓",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "桃源晓色春茫茫，花气扑人和露香。",
      "翠波溶溶泛晴阳，琼楼半露非烟长。",
      "霓旌鸾佩杂花光，花光深处开琳房。",
      "金鲸夭矫写霞浆，云璈清响何琅琅。",
      "绿云不动山苍苍，酒阑月影侵回廊。",
      "千年过眼直寻常，蓬莱清浅海上桑。",
      "道人妙手能逢场，朱弦写出水云乡。",
      "坐令远意入八荒，泠然风驭随云翔。",
      "仙人迎笑从西厢，颇怪别来尘世忙。",
      "飞霞仙衣云锦裳，朝真相与高颉颃。",
      "却笑退之情未忘，生愁冰炭置我肠。"
    ]
  },
  {
    "id": "2e89e420d1e7acfadfa30cac0f9a3b8d",
    "title": "咏白莲花",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "长林翠乾因薰烁，池面水平风不落。",
      "天公似亦厌烦溽，开就寒姿洗暄浊。",
      "龙宫想见送来时，靓妆无数褰珠箔。",
      "预愁风日会无情，翠盖攲斜护纤弱。",
      "冰魂玉骨意自远，凡花不是无心学。",
      "神人饮露骨偏清，仙子凌波尘不著。",
      "不随时世事涂抹，遍得月娥怜绰约。",
      "云軿隐隐欲降时，寒光清雾都情薄。",
      "勤勤问讯难留滞，欲去徘徊伸素约。",
      "待得秋高风露清，相将归去朝珠阁。",
      "身家元是社中人，宿契非同谢康乐。",
      "更恐群仙苦相问，寄与短章资一噱。"
    ]
  },
  {
    "id": "2e89e420d1e7acfa86cab93ca04beac8",
    "title": "神弦曲",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "古树叶残屯野烟，红楹镂磉蟠蜗涎。",
      "清灯晕浅不成圆，神妃灵女对琼筵。",
      "翠衫笼玉眉连娟，泠泠古曲五十弦。",
      "啼云吊月愁远天，山鬼窥窗风飒然。",
      "绛节遥遥归洞府，门前赤豹青狸舞。"
    ]
  },
  {
    "id": "2e89e420d1e7acfaa5e4850c352d889c",
    "title": "玛瑙数珠偈",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "一切有为法，幻相有去来。",
      "如来真实义，无去亦无住。",
      "我原宝珠光，遍照大千界。",
      "随光所照处，见者悉成佛。"
    ]
  },
  {
    "id": "2e89e420d1e7acfa1ab4020ad6c150c7",
    "title": "默斋偈",
    "authorName": "刘才邵",
    "authorId": "2e89e420d1e7acfad91d1b4d0c048b3a",
    "dynasty": "宋",
    "content": [
      "稽首金刚狮子座，紫金光聚妙色身。",
      "微尘刹土转法轮，演出无边殊胜义。",
      "燃灯如来昔授记，初无一法可得者。",
      "云何种种方便门，多劫宣扬不能尽。",
      "观音妙力不思议，元从耳门得昧。",
      "烁迦罗首八万馀，随处说法度众生。",
      "云何现身蛤蜊中，不假语言法亦显。",
      "当知是法本无法，语默两涂俱解脱。",
      "二乘知见妄分别，偏执所见自缠缚。",
      "解缚不离缚处解，还从语默证圆湛。",
      "良哉居士具通眼，一切不随根境转。",
      "了知诸法不可碍，刹那真入三摩地。",
      "我愿初没这见闻者，悉悟真常成正觉。"
    ]
  },
  {
    "id": "2e89e420d1ed77ae4c2c73c6b8b15e20",
    "title": "三河道中",
    "authorName": "王晖",
    "authorId": "2e89e420d1ed77aed1457b72d1457b72",
    "dynasty": "宋",
    "content": [
      "龙丘风土类中原，雨势山开百里川。",
      "白鹭水田摩诘画，桃花溪洞武陵船。"
    ]
  },
  {
    "id": "2e89e420d1ed77ae4c2c73c6efeee8b5",
    "title": "三河道中",
    "authorName": "王晖",
    "authorId": "2e89e420d1ed77aed1457b72d1457b72",
    "dynasty": "宋",
    "content": [
      "路入龙游不见山，纵横阡陌濲江边。",
      "穿篱残笋如攒槊，夹道寒花似火燃。"
    ]
  },
  {
    "id": "2e89e420d1ed77ae23641f6912b86041",
    "title": "龙游道中闻雁",
    "authorName": "王晖",
    "authorId": "2e89e420d1ed77aed1457b72d1457b72",
    "dynasty": "宋",
    "content": [
      "避寒来热稻粱肥，水远山长结伴稀。",
      "已是江湖远行客，双双犹是向南飞。"
    ]
  },
  {
    "id": "2e89e420d1ee1a7e7bb08ba791edd65b",
    "title": "岘山",
    "authorName": "范微之",
    "authorId": "2e89e420d1ee1a7ed1457b72d1457b72",
    "dynasty": "宋",
    "content": [
      "南□会要地，山水控雄壮。峨峨峙岘首，浓绿叠千嶂。",
      "群峰相迤逦，顽□厕□□。汉流纪东麓，汪汪□□涨。",
      "原隰错绮组，云□织纤纩。景物革四时，眺听增万状。",
      "羊公昔镇抚，平吴启霸王。经国有馀裕，□□此登访。",
      "表表□形势。"
    ]
  },
  {
    "id": "2e89e420d1f923ccd1699cd7776906fc",
    "title": "大涤洞天留题",
    "authorName": "何洞清",
    "authorId": "2e89e420d1f923ccd1457b72d1457b72",
    "dynasty": "宋",
    "content": [
      "落魄人间成谩老，足茧胼胝要闻道。",
      "掉头不向声利场，飘飘迥出风尘表。",
      "嗟嗟事事不惬怀，却喜因缘饱幽讨。",
      "登太华兮濯沧浪，云梦湫隘鲁邾小。",
      "既不责人求诸己，自信玄门穷妙理。",
      "虚室生白悟名言，坐见吉祥来止止。",
      "个中端的合乾坤，几道致柔若诸水。",
      "要须万里可参同，坐断孤峰空弃鄙。",
      "潜山霍山大涤山，天柱插云人莫企。",
      "痴狂取笑谁氏子，不以生生而死死。",
      "自知踪迹类闾丘，君家可是留前轨。",
      "枯藤拟待挂休休，莫使风雷暗催徙。"
    ]
  },
  {
    "id": "2e89e420d1f95702bf57866f8b4f91ad",
    "title": "庆浔州廖太守四首",
    "authorName": "许县尉",
    "authorId": "2e89e420d1f95702d1457b72d1457b72",
    "dynasty": "宋",
    "content": [
      "昴宿储精岳降神，天教抱送玉麒麟。",
      "海中仙草千年实，井底丹砂百岁春。",
      "历运一同新甲子，日行再见旧壬辰。",
      "五云多处三光见，南极星中是老人。"
    ]
  },
  {
    "id": "2e89e420d1f95702bf57866fd4828f30",
    "title": "庆浔州廖太守四首",
    "authorName": "许县尉",
    "authorId": "2e89e420d1f95702d1457b72d1457b72",
    "dynasty": "宋",
    "content": [
      "真儒正学久无传，酝藉如公独粹然。",
      "要以古人为准的，肯从馀子事拘牵。",
      "词源涌思流三峡，学海波澜障百川。",
      "灯火夜深犹不倦，口吟六艺相仍编。"
    ]
  },
  {
    "id": "2e89e420d1f95702bf57866fbb61f4de",
    "title": "庆浔州廖太守四首",
    "authorName": "许县尉",
    "authorId": "2e89e420d1f95702d1457b72d1457b72",
    "dynasty": "宋",
    "content": [
      "浔江千骑拥双旌，泮水依然旧贯仍。",
      "不但裤襦歌惠政，更令衿佩乐师承。",
      "朱幡太守来何暮，绛帐先生自此升。",
      "预想下车先教化，再教庠序典谟兴。"
    ]
  },
  {
    "id": "2e89e420d1f95702bf57866f18dde0a6",
    "title": "庆浔州廖太守四首",
    "authorName": "许县尉",
    "authorId": "2e89e420d1f95702d1457b72d1457b72",
    "dynasty": "宋",
    "content": [
      "登瀛学士自瀛归，古锦囊中百政奇。",
      "春草池塘曾入梦，梅花厅院屡题诗。",
      "南州暂屈陈文惠，北斗重瞻韩退之。",
      "惠政三年聊复耳，斯文千载重为期。"
    ]
  },
  {
    "id": "2e89e420d1fcb0c5ea2ab54216e1dd11",
    "title": "兴田铺",
    "authorName": "范云山",
    "authorId": "2e89e420d1fcb0c5d1457b72d1457b72",
    "dynasty": "宋",
    "content": [
      "曲坡行尽处，鸡犬两三家。",
      "十里长亭路，青山道正赊。"
    ]
  },
  {
    "id": "2e89e420d201a8fc6721b099a02ab22c",
    "title": "寿放翁",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "问讯山阴老放翁，年来心事与谁同。",
      "疏疏翠竹攲明月，落落黄花立晚风。",
      "鬓雪只缘诗送白，脸霞不是酒留红。",
      "君王莫下蒲轮召，万壑千岩正要公。"
    ]
  },
  {
    "id": "2e89e420d201a8fc6721b099f7635676",
    "title": "寿放翁",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "此老胸中几岁寒，天教长伴白云闲。",
      "有时自弄玉如意，无事更添金博山。",
      "越女棹歌清浅处，巴童吹笛翠微间。",
      "何须重问神仙府，鸾鹤随风自往还。"
    ]
  },
  {
    "id": "2e89e420d201a8fc520e2e4491233fd3",
    "title": "读夷坚志",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "千古丘明法度书，豕啼蛇斗未为诬。",
      "后来更有无穷事，付与兰台鬼董狐。"
    ]
  },
  {
    "id": "2e89e420d201a8fce37f89f36e0d7e4e",
    "title": "灵岩",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "古寺疏钟隔断烟，馆娃宫殿草芊芊。",
      "多情却有松萝月，只与当时一样圆。"
    ]
  },
  {
    "id": "2e89e420d201a8fc4e5995dcd6e1c963",
    "title": "舟行",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "归帆东泊胥门下，夜半菱歌起白蘋。",
      "今日平湖皆小艇，不知谁是唱歌人。"
    ]
  },
  {
    "id": "2e89e420d201a8fc2673734f0b372837",
    "title": "燕",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "衔得芹泥入画帘，江南门巷柳花天。",
      "分明社燕催春老，错向东风恨杜鹃。"
    ]
  },
  {
    "id": "2e89e420d201a8fc2e64746cc23848ce",
    "title": "桃源行",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "武陵溪上栽桃花，儿童笑语成生涯。",
      "当初避地不知远，渔郎惊问疑仙家。",
      "年深忘却来时路，流水春风等闲度。",
      "龙翔鹿走自兴亡，不到花开花落处。",
      "江边雨暗蛮蓑湿，父老欲留留不得。",
      "隔林鸡犬渐萧然，啼鸟一声溪水碧。"
    ]
  },
  {
    "id": "2e89e420d201a8fc277faa1d74ec49b0",
    "title": "玉树谣",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "临春阁下花蒙茸，雕阑玉树沉香风。",
      "君王酣醉眠未起，满床明月鲛绡红。",
      "罗襦学士文章女，碧叶黄鹂呈好语。",
      "可怜日暮秋雨来，惊散一庭金翠羽。",
      "朱门流水自徘徊，井桐花落无人知。",
      "江南梦断雁不飞，空城夜夜乌鸦啼。"
    ]
  },
  {
    "id": "2e89e420d201a8fcb30e1c04e71df062",
    "title": "浩歌行",
    "authorName": "赵汝淳",
    "authorId": "2e89e420d201a8fcd1457b72d1457b72",
    "dynasty": "宋",
    "content": [
      "堂堂楚汉多蛮触，天下今经几秦鹿。",
      "向非孔壁断遗编，安得西湖芳草绿。",
      "子规自失来时路，却唤青春早归去。",
      "山中刬地乱红来，不是东风扶杖处。",
      "浩歌起舞君莫猜，一樽幸遇桃花开。",
      "貂蝉珠履黄金钗，后五百年俱尘埃。",
      "宫袍仙人独不死，日日长江钓江水。",
      "飞乌走兔且莫忙，看我烟云生碧纸。"
    ]
  },
  {
    "id": "2e89e420d20463189c49542fca884eec",
    "title": "题富览亭",
    "authorName": "张孝章",
    "authorId": "2e89e420d2046318d1457b72d1457b72",
    "dynasty": "宋",
    "content": [
      "碧瓦朱甍接翠崖，周回无地着纤埃。",
      "山从云脚断边出，水向天根尽处来。",
      "去蜀征帆轻渺渺，隔淮春树绿洄洄。",
      "偷闲一到尘襟涤，坐见星河落酒杯。"
    ]
  },
  {
    "id": "2e89e420d21343fc4ca77db236b4d665",
    "title": "闲居",
    "authorName": "盛松坡",
    "authorId": "2e89e420d21343fcd1457b72d1457b72",
    "dynasty": "宋",
    "content": [
      "地僻无人到，何缘有市声。",
      "醉中诗句健，闲里梦魂清。",
      "涧水浓煎茗，畦蔬淡煮羹。",
      "读书犹懒在，何暇见公卿。"
    ]
  },
  {
    "id": "2e89e420d21343fc13f6378895cc8486",
    "title": "乌石山僧舍",
    "authorName": "盛松坡",
    "authorId": "2e89e420d21343fcd1457b72d1457b72",
    "dynasty": "宋",
    "content": [
      "小径通山寺，飞檐抹晓霞。",
      "松风惊蝶梦，梵磬杂蜂衙。",
      "僧腊菩提树，禅心菡萏花。",
      "诗成因抵掌，飞起欲栖鸦。"
    ]
  },
  {
    "id": "2e89e420d2166822adee0a06fac08600",
    "title": "赠茅也休",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "逢人说也休，举世任沉浮。",
      "清磬野云晓，素琴山月秋。",
      "诗材频料理，世事不经求。",
      "每向沧波上，时时戏鸭鸥。"
    ]
  },
  {
    "id": "2e89e420d2166822adee0a06914f9053",
    "title": "赠茅也休",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "觌面祇谈道，知音不和诗。",
      "盈樽清竹叶，围坐古梅枝。",
      "煮茗云生鼎，抄糜雪满匙。",
      "张山山木落，何日又追随。"
    ]
  },
  {
    "id": "2e89e420d21668228b5041898bc316b5",
    "title": "赠括苍季此翁",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "君来古括州，吴楚一节游。",
      "衣染匡庐碧，诗清雁荡秋。",
      "山行寻隐逸，野坐傲公侯。",
      "不欲携书献，文章生古愁。"
    ]
  },
  {
    "id": "2e89e420d2166822cd68998ba0e90f5d",
    "title": "次韵谢惠山村送水仙",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "自是神仙客，梅花亦让青。",
      "绿垂云叶重，黄映雪花轻。",
      "袜小凌波稳，杯斜带露倾。",
      "一枝来赠我，吟几觉春生。"
    ]
  },
  {
    "id": "2e89e420d216682253d18e4d55a0e7e2",
    "title": "早行",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "晓入荆溪路，西风快似刀。",
      "雪深埋树脚，水浅见溪毛。",
      "岁序相将换，人心只自劳。",
      "牧童牛背卧，令我愧儿曹。"
    ]
  },
  {
    "id": "2e89e420d2166822bb1b613c5a34a928",
    "title": "送薛端夫赴武学赴举",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "温然如美玉，文以武兼之。",
      "发镞妙穿的，挥毫不待思。",
      "行途多早气，参学已秋期。",
      "捷报重阳近，黄花泛一卮。"
    ]
  },
  {
    "id": "2e89e420d2166822628607887c139a78",
    "title": "煮笋",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "案有磨人墨，囊无使鬼钱。",
      "难教典班史，只可折花钿。",
      "破屋日多雨，颓檐夜见天。",
      "山童因煮笋，庖下始生烟。"
    ]
  },
  {
    "id": "2e89e420d2166822b3abbf98c4783379",
    "title": "饭罢",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "饭罢扣松关，襟怀分外宽。",
      "冻云深拥寺，寒濑浅鸣滩。",
      "苔剥碑文字，香萦古篆盘。",
      "寻春难著句，为怕起愁端。"
    ]
  },
  {
    "id": "2e89e420d2166822b3abbf98e82f9812",
    "title": "饭罢",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "雪意犹商略，溪云半有无。",
      "短莎眠野犊，枯树点寒乌。",
      "牢落诗仍在，萧条岁已徂。",
      "过门人挽住，相倩写桃符。"
    ]
  },
  {
    "id": "2e89e420d2166822134e5d207d848b27",
    "title": "柳絮",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "解作漫天雪，终成满地灰。",
      "行空无挂碍，入幕任徘徊。",
      "巧趁蜂须去，轻随燕翼来。",
      "颠狂浑不定，飞舞过楼台。"
    ]
  },
  {
    "id": "2e89e420d2166822fd16d752b2188a59",
    "title": "北林",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "经行到北林，此地转惊心。",
      "小市鱼虾贵，荒村竹树深。",
      "帆樯侵柳影，罾屋占溪阴。",
      "诗罢还飞去，沙鸥识苦吟。"
    ]
  },
  {
    "id": "2e89e420d21668224ea0bf2398a1e0d8",
    "title": "宿北山",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "兀坐苦无营，乘闲偶访僧。",
      "山深云作伴，庵迥石为朋。",
      "古木含苍藓，幽花落翠藤。",
      "昏钟三扣罢，童子上香灯。"
    ]
  },
  {
    "id": "2e89e420d21668224ea0bf230abbedd3",
    "title": "宿北山",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "四壁静无人，翛然夜不惊。",
      "龛灯光焰薄，纸帐梦魂清。",
      "有月山犹暗，无风松自鸣。",
      "结茅终隐此，高枕待升平。"
    ]
  },
  {
    "id": "2e89e420d2166822b3cb78cf5dd40cf5",
    "title": "入邑",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "马踏新松影，衣沾秀麦寒。",
      "藤花缀缨珞，竹笋透琅玕。",
      "诗向闲中得，心因静处宽。",
      "一声幽鸟啭，深在翠林端。"
    ]
  },
  {
    "id": "2e89e420d2166822b3cb78cf56ec1a62",
    "title": "入邑",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "野蔓侵沙径，山泉渡石梁。",
      "树头蚕葚熟，篱下雀梅香。",
      "人与春光老，闲随日影长。",
      "撚须吟不就，穷杀孟襄阳。"
    ]
  },
  {
    "id": "2e89e420d2166822e12312dffdd6c57a",
    "title": "题褚道士雪巘诗卷",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "五言与七字，句句总清新。",
      "但得诗囊富，何忧客路贫。",
      "梅花一巘雪，瑶草半岩春。",
      "著我司盟去，吟边养病身。"
    ]
  },
  {
    "id": "2e89e420d21668222a98e45169d745b1",
    "title": "酬赵懒翁求墨",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "会面苦无因，缄书意亦勤。",
      "相望七十里，仅隔一重云。",
      "有句来求墨，得诗如见君。",
      "从知相忆梦，花下拟论文。"
    ]
  },
  {
    "id": "2e89e420d216682275c6b2f26d4c3bb9",
    "title": "道傍庙",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "荒祠存玉像，画壁剥苍苔。",
      "额古名难问，村空祭不来。",
      "乱鸦号古木，斗雀罥浮埃。",
      "犹有人求珓，西风动纸灰。"
    ]
  },
  {
    "id": "2e89e420d21668228483ed13427732bb",
    "title": "生日",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "又是逢初度，红稀绿暗时。",
      "自斟生日酒，闲理去年诗。",
      "活计惟书在，衰容只镜知。",
      "人情与天道，翻覆似枯棋。"
    ]
  },
  {
    "id": "2e89e420d21668220d82ce52a294d012",
    "title": "旅中述怀",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "未晚僮先卧，无聊自展衾。",
      "一灯愁里梦，数首客中吟。",
      "邻舍谁歌曲，谯更远送音。",
      "秋风催素发，憔悴满华簪。"
    ]
  },
  {
    "id": "2e89e420d2166822771192be4ed1d191",
    "title": "到此",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "到此添离恨，垂杨已拂肩。",
      "担轻缘少镪，衣暖欲抽绵。",
      "春事遽如许，客怀殊未然。",
      "竹篱沽酒市，雨湿杏花烟。"
    ]
  },
  {
    "id": "2e89e420d2166822f54a14b7ae30f3f7",
    "title": "乍归",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "去日犹残雪，归来夏气清。",
      "闲随白云出，看到绿阴成。",
      "野色供诗料，山光快客情。",
      "路逢乡父老，驻足问行程。"
    ]
  },
  {
    "id": "2e89e420d2166822791c881968f3c7b0",
    "title": "过山家",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "此地知谁隐，当门列翠屏。",
      "栽花多是药，题壁半书经。",
      "栗鼠咀红果，山禽堕翠翎。",
      "峰头宜眺望，只欠小茅亭。"
    ]
  },
  {
    "id": "2e89e420d2166822095d571080f9d208",
    "title": "简刘吉父",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "长安为客者，皆是利名人。",
      "只有君同我，惟添病与贫。",
      "秋风篱下菊，夜雨水边莼。",
      "拟共租船去，归家趁小春。"
    ]
  },
  {
    "id": "2e89e420d21668223011f3271836eed1",
    "title": "题云海亭",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "二十年前曾到此，重来又是晚春时。",
      "芦因水长全然短，山被云遮分外奇。",
      "渔艇添成古图画，雁行点破碧琉璃。",
      "布衣憔悴江湖客，闲倚栏干自觅诗。"
    ]
  },
  {
    "id": "2e89e420d216682280629a51033287cb",
    "title": "秋风",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "去年相遇钓鱼矶，今岁飘飘又入扉。",
      "渡月薄侵蟾兔冷，拂云轻助燕鸿飞。",
      "逗遛馀响惊残梦，催促新寒上裌衣。",
      "欲把丝桐传此曲，破琴弦断损金徽。"
    ]
  },
  {
    "id": "2e89e420d2166822c6fc36621390c5b1",
    "title": "泛苕溪",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "六幅蒲帆去似飞，浪翻新涨绿沿堤。",
      "一川水墨王摩诘，十里莺花杜牧之。",
      "云绕楚宫春雨后，烟笼秦树晚晴时。",
      "人生来往情何极，江北江南酒一卮。"
    ]
  },
  {
    "id": "2e89e420d21668226ce3dd032a70fa7c",
    "title": "游善区寺",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "闲来古寺欲忘归，无奈征尘染素衣。",
      "绿叶云稠荒涧水，白云青湿旧禅扉。",
      "窗涵远色明丹篆，钟冒岚烟入翠微。",
      "盛世登封今已矣，断碑无语对斜晖。"
    ]
  },
  {
    "id": "2e89e420d21668223b948b114c8bb00f",
    "title": "友人招饮",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "故人邀我共清樽，蹑屐归来已半醺。",
      "无限雨声供醉笔，一窗灯影共谁分。",
      "铜瓶火暖鸣天籁，宝鼎香残拂岫云。",
      "今夜梦魂清更甚，扁舟冷伴白鸥群。"
    ]
  },
  {
    "id": "2e89e420d21668228a7a786b43956230",
    "title": "入山",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "入却山来事事宜，眼边何处不关诗。",
      "风飘花片上书册，水浸山峰入砚池。",
      "酒欲饮时斟易尽，棋当胜处著嫌迟。",
      "个中自有无穷趣，莫遣儿曹取次知。"
    ]
  },
  {
    "id": "2e89e420d216682277838dac708c33d7",
    "title": "送墨与则上人",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "遣送书斋小净瓶，麝煤藏久带芳馨。",
      "难书八万四千偈，只写多心一卷经。"
    ]
  },
  {
    "id": "2e89e420d2166822842770693da74e23",
    "title": "苕溪舟次",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "扁舟烟重冷渔蓑，两岸人家浸小河。",
      "芳草自生春自老，落花随雨晚风多。"
    ]
  },
  {
    "id": "2e89e420d2166822812c72bcfd600f6a",
    "title": "山庵即景",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "一炷清香一局棋，坐看山雨到来时。",
      "晚晴独步出门去，云挂碧青松树枝。"
    ]
  },
  {
    "id": "2e89e420d2166822e8ed3699a238f404",
    "title": "十月晦日睡起",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "睡起西窗午正蹉，小春天气尚融和。",
      "颠狂绝笑檐前蝶，不道残阳已不多。"
    ]
  },
  {
    "id": "2e89e420d2166822ba127cef05028313",
    "title": "次亚愚韵",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "万里春光眼界明，半窗斜日醉魂醒。",
      "有时梦入庐山去，瀑布声中拄杖行。"
    ]
  },
  {
    "id": "2e89e420d2166822ba127cef494a3986",
    "title": "次亚愚韵",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "丝丝杨柳拂轻烟，那惜床头买酒钱。",
      "此段风流如不赏，一般佳致又明年。"
    ]
  },
  {
    "id": "2e89e420d2166822ba127cefe518d12f",
    "title": "次亚愚韵",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "梅脸斓斑褪粉妆，桃心依约晕轻黄。",
      "春风花草经行遍，次第安排到海棠。"
    ]
  },
  {
    "id": "2e89e420d2166822ba127cef19e6eb0c",
    "title": "次亚愚韵",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "寒梅一树照清池，花底嫣香尚觅诗。",
      "稚子不知吟思苦，却来池上数鱼儿。"
    ]
  },
  {
    "id": "2e89e420d21668221376e5868d1ddd7f",
    "title": "绝句",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "紫燕黄鹂兴已阑，薰风庭院绿阴寒。",
      "儿童竞说新篁长，只隔前窗懒去看。"
    ]
  },
  {
    "id": "2e89e420d21668221376e58687295b4c",
    "title": "绝句",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "午风吹梦过桥西，梦里诗成未有题。",
      "睡起不知天早晚，柳风忽送子规啼。"
    ]
  },
  {
    "id": "2e89e420d21668221376e586d089ba52",
    "title": "绝句",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "过了荼蘼与素馨，一春风雨欠追寻。",
      "却从立夏晴多日，策杖闲来看绿阴。"
    ]
  },
  {
    "id": "2e89e420d2166822ed74c8437ac2d562",
    "title": "无题",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "草绿花红展绣衾，菜畦一色漾黄金。",
      "行行山路情何限，春事三分一半深。"
    ]
  },
  {
    "id": "2e89e420d2166822ed74c84369fc7ba9",
    "title": "无题",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "小院风来荷叶香，莓苔绕砌绿阴凉。",
      "燕飞低拂琴弦响，惊破一窗幽梦长。"
    ]
  },
  {
    "id": "2e89e420d216682246553afac3a0ec2f",
    "title": "黄雀",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "毕逋秦氏乌，差池吴宫燕。秦人挟弹巢若危，吴宫遗火巢空散。",
      "不知野田雀，终日茅檐角。卑栖俯啄蓬艾间，不畏鹰鹯与缯𥐊。"
    ]
  },
  {
    "id": "2e89e420d21668227a82f77a17fde5fa",
    "title": "上之回",
    "authorName": "王谌",
    "authorId": "2e89e420d2166822d1457b72d1457b72",
    "dynasty": "宋",
    "content": [
      "蠲吉辰，荐明廷。祇中坛，宾万灵。醮祠寿宫礼太一，东祀天孙西太室。",
      "灵芝宝鼎胙元封，亲郊雍畤回中峰。中峰绝崄天所划，百神驱道平如席。",
      "云髾秀革高拂空，翠辇玉鸾鸣霹雳。试凭萧关望朔方，月支稽首楼兰降。",
      "复朝独鹿狩鸣泽，芬树羽林归建章。建章壁门春昼永，井干泰液多游幸。",
      "千秋万岁奈乐何，几度鸾旗出安定。"
    ]
  },
  {
    "id": "2e89e420d23296a32ed05938eccbd8b2",
    "title": "献金陵牧薛大夫白马诗",
    "authorName": "王曾",
    "authorId": "2e89e420d23296a32ab564126d70cb65",
    "dynasty": "宋",
    "content": [
      "白马披丝练一团，今朝被绊欲行难。",
      "雪中放去唯留迹，月下牵来只见鞍。",
      "向北长鸣天外远，临风斜坠耳边寒。",
      "自知毛骨还应异，更请王良子细看。"
    ]
  },
  {
    "id": "2e89e420d23296a3470ecc995c64bd90",
    "title": "送何水部蒙出牧袁州",
    "authorName": "王曾",
    "authorId": "2e89e420d23296a32ab564126d70cb65",
    "dynasty": "宋",
    "content": [
      "雉省荣迁拜命新，鱼符重佩出关频。",
      "停骖却访枌榆社，恋阙回瞻析木津。",
      "水薤有谁裨政术，江山终日助吟神。",
      "一麾岭外遥相望，应合趋庭问狷人。"
    ]
  },
  {
    "id": "2e89e420d23296a346f99574f9db0764",
    "title": "送李寺丞归临江",
    "authorName": "王曾",
    "authorId": "2e89e420d23296a32ab564126d70cb65",
    "dynasty": "宋",
    "content": [
      "辞荣知退出尘埃，泽国皆推隐逸才。",
      "清世不为王事累，白云重向帝乡来。",
      "僧因好古留棋诀，鸥为忘机恋钓台。",
      "应见酒旗回马首，远烟沈澹百花开。"
    ]
  },
  {
    "id": "2e89e420d23296a3a3fdfdc7b2fea50c",
    "title": "皇帝阁立春帖子",
    "authorName": "王曾",
    "authorId": "2e89e420d23296a32ab564126d70cb65",
    "dynasty": "宋",
    "content": [
      "北陆凝阴尽，千门淑气新。",
      "年年金殿里，宝字贴宜春。"
    ]
  },
  {
    "id": "2e89e420d23296a398b2323a147defd2",
    "title": "送李文定移镇兖海诗",
    "authorName": "王曾",
    "authorId": "2e89e420d23296a32ab564126d70cb65",
    "dynasty": "宋",
    "content": [
      "锦标夺得曾相继，金鼎调时亦荐更。",
      "并土儿童君再见，会稽章绂我偏荣。"
    ]
  },
  {
    "id": "2e89e420d23296a3e473e8a2353d707e",
    "title": "早梅",
    "authorName": "王曾",
    "authorId": "2e89e420d23296a32ab564126d70cb65",
    "dynasty": "宋",
    "content": [
      "雪压乔林冻欲摧，始知天意欲春回。",
      "雪中未问和羹事，且向百花头上开。"
    ]
  },
  {
    "id": "2e89e420d23296a3c440a4c181657569",
    "title": "送钱易",
    "authorName": "王曾",
    "authorId": "2e89e420d23296a32ab564126d70cb65",
    "dynasty": "宋",
    "content": [
      "籍其声名喧魏阙，幽奇风物指吴乡。",
      "上饶此去逾千里，莫惜临岐酒满觞。"
    ]
  },
  {
    "id": "2e89e420d237c1ff0a80aec72f7500bb",
    "title": "洞庭晚望七首",
    "authorName": "高善濂",
    "authorId": "2e89e420d237c1ffd1457b72d1457b72",
    "dynasty": "宋",
    "content": [
      "击汰凉风水面回，偃虹堤上夕阳开。",
      "含浆老蜌浮光起，迎棹神鸦舞翅回。",
      "醉唱难寻渔笛乐，羁怀易动暮笳哀。",
      "何能雪鹭银鸥侣，尽日无愁曲岸隈。"
    ]
  },
  {
    "id": "2e89e420d237c1ff0a80aec7ce719279",
    "title": "洞庭晚望七首",
    "authorName": "高善濂",
    "authorId": "2e89e420d237c1ffd1457b72d1457b72",
    "dynasty": "宋",
    "content": [
      "西塞烟痕向晚横，登临聊复上重城。",
      "湖边汇泽流千派，望里长峦翠一桁。",
      "归楫江皋频错认，怀人天末最关情。",
      "散愁商隐还乘兴，只恐风波愁转生。"
    ]
  },
  {
    "id": "2e89e420d237c1ff347facc1e272ea07",
    "title": "岳阳楼晚眺即事叠韵四首",
    "authorName": "高善濂",
    "authorId": "2e89e420d237c1ffd1457b72d1457b72",
    "dynasty": "宋",
    "content": [
      "危楼缥缈倚阑斜，无数残阳噪乱鸦。",
      "过客扬帆冲雪浪，渔人举网出银花。",
      "子声落纸闲听奕，舌本留香为别茶。",
      "巫峡潇湘恣极览，谁言远望当归家。"
    ]
  },
  {
    "id": "2e89e420d237c1ff347facc142022cc9",
    "title": "岳阳楼晚眺即事叠韵四首",
    "authorName": "高善濂",
    "authorId": "2e89e420d237c1ffd1457b72d1457b72",
    "dynasty": "宋",
    "content": [
      "无聊凭眺日西斜，替恨成啼集暮鸦。",
      "远树云中浮墨障，游鱼镜底动菱花。",
      "临高每忆登楼赋，遣兴还尝觅句茶。",
      "到处羁愁多瑟缩，何如烟浦钓人家。"
    ]
  },
  {
    "id": "2e89e420d23a3f7e3c32c93b5492dae6",
    "title": "天游斋",
    "authorName": "李伯玉",
    "authorId": "2e89e420d23a3f7ed1457b72d1457b72",
    "dynasty": "宋",
    "content": [
      "丈人未始出吾宗，草靡波流尽太冲。",
      "七窍凿开无混沌，六根消落尽圆通。",
      "法身兔角声闻外，尘事牛毛梦幻中。",
      "谁会天游更端的，瘦梅疏竹一窗风。"
    ]
  },
  {
    "id": "2e89e420d23a3f7e744415d9f06b2f13",
    "title": "吏隐堂",
    "authorName": "李伯玉",
    "authorId": "2e89e420d23a3f7ed1457b72d1457b72",
    "dynasty": "宋",
    "content": [
      "吏隐先寻一著高，尽输酒圣与诗豪。",
      "君方无事同犀首，我纵有官如马曹。",
      "把似啜茶看孟子，何如痛饮读离骚。",
      "胸中磊落浇三碗，倩得麻姑痒处搔。"
    ]
  },
  {
    "id": "2e89e420d23a3f7ed96402097e5eba67",
    "title": "怀汤尚书伯纪",
    "authorName": "李伯玉",
    "authorId": "2e89e420d23a3f7ed1457b72d1457b72",
    "dynasty": "宋",
    "content": [
      "一曲清歌一弄琴，十千美酒十分斟。",
      "江流不动潮初上，斗柄将垂夜向深。",
      "沙觜露漙孤鹤警，潭心月冷老龙吟。",
      "此时最是怀乡国，云里征鸿闲远砧。"
    ]
  },
  {
    "id": "2e89e420d23a3f7ed9392ce163fbbb9a",
    "title": "挽徐衡",
    "authorName": "李伯玉",
    "authorId": "2e89e420d23a3f7ed1457b72d1457b72",
    "dynasty": "宋",
    "content": [
      "胸次恢恢百万兵，文才武略冠群英。",
      "挽弓破筈状元锐，擒寇功封使者荣。",
      "两尚皇姬升帝眷，一颁皂纛出神京。",
      "追思八字君恩重，銮驾虽无如朕行。"
    ]
  },
  {
    "id": "2e89e420d23a3f7eeb0d1348a7f65e45",
    "title": "碇斋",
    "authorName": "李伯玉",
    "authorId": "2e89e420d23a3f7ed1457b72d1457b72",
    "dynasty": "宋",
    "content": [
      "先生平地起风波，毕竟中流定得么。",
      "放取断头船子去，醉眠烟雨一渔蓑。"
    ]
  },
  {
    "id": "2e89e420d23a3f7e9bb91e9cfbe3628f",
    "title": "送萧晋卿西行",
    "authorName": "李伯玉",
    "authorId": "2e89e420d23a3f7ed1457b72d1457b72",
    "dynasty": "宋",
    "content": [
      "上马能击贼，下马能草檄。萧郎负此文武之全才，当卧元龙楼百尺。",
      "屏山阅尽眼中人，磊落深沉只识君。冷官不受人料理，拄笏时看西山云。",
      "与君尝谈秘书阁，百二秦城锦相错。第恐羌儿或弄兵，今日始知先一著。",
      "自有龙图十万兵，请乘一障终权轻。初闻召至青油幕，袖中已草从军行。",
      "相国谋深古来少，想见智囊谈未了。贺兰鼠子不足平，底用西征出师表。",
      "凉州久苦寒烟埋，今年定见玉关开。凯旋只在春风后，趁取闲闲登吹台。"
    ]
  },
  {
    "id": "2e89e420d23a3f7e19cad414528e3c9a",
    "title": "淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得下字",
    "authorName": "李伯玉",
    "authorId": "2e89e420d23a3f7ed1457b72d1457b72",
    "dynasty": "宋",
    "content": [
      "清时屏臣奸，琴瑟大更化。",
      "四佞斥昕朝，一札颁丙夜。",
      "明庭集孔鸾，清庙荐琼斝。",
      "堂堂西山孙，藉藉少室价。",
      "给札承明庐，紬书群玉舍。",
      "功名渠自来，迫逐不容赦。",
      "君心政事本，治化朝廷下。",
      "纪纲始宫闱，国本关宗社。",
      "累章沥忠赤，万口齐脍炙。",
      "迩来忠佞杂，异论淆王霸。",
      "昊天且不容，膴仕骈姻娅。",
      "回遹何日沮，好官从唾骂。",
      "人方酣势利，君独辩奸诈。",
      "同僚俱愧赧，灶婢亦惊讶。",
      "官职一涕唾，名声穷泰华。",
      "列之绍符间，允矣陈邹亚。",
      "江东天一方，使者星言驾。",
      "我亦滕氓廛，何幸寇君借。",
      "国步正艰危，人心实凭藉。",
      "良民困盗贼，螟蟊损禾稼。",
      "豪姓侵细民，荆榛害桑柘。",
      "污官混廉吏，鲍秽薰兰麝。",
      "少烦六辔濡，行见四辈迓。",
      "君诚梁栋材，好与支大厦。"
    ]
  },
  {
    "id": "2e89e420d23f7384ec2e5a81e4cca4a8",
    "title": "登天清阁",
    "authorName": "赵士掞",
    "authorId": "2e89e420d23f7384d1457b72d1457b72",
    "dynasty": "宋",
    "content": [
      "夕阳低尽已西红，百尺楼高万里风。",
      "白发年年何处得，只应多在倚栏中。"
    ]
  },
  {
    "id": "2e89e420d2452769678e5fe75e3aaea9",
    "title": "永乐道中",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "夫物有奇观，而于天地间。",
      "月中浮白水，雨后对青山。",
      "云巘泉千尺，雪天梅一班。",
      "有时逢此景，清兴颇相关。"
    ]
  },
  {
    "id": "2e89e420d245276966297a3e5d62c125",
    "title": "初晴出南山过西湖往九峰复饮于湖光",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "积雨郁愁思，初日破春泥。",
      "胜处欲何往，游情翻自迷。",
      "柳招追绿渡，梅引逐香蹊。",
      "却忆杜陵老，殷勤出碧鸡。"
    ]
  },
  {
    "id": "2e89e420d2452769694ca5f2e6cca312",
    "title": "青田舟中",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "睡起愁无绪，持书复懒披。",
      "篷嫌斜日照，襟惬好风吹。",
      "水阔舟移细，山长鸟去迟。",
      "悠悠天外意，惟只寸心知。"
    ]
  },
  {
    "id": "2e89e420d24527691c1e7ed8d384b191",
    "title": "殿庐考试毕",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "地禁尘难到，亭深暑不奸。",
      "一杯天上把，千策日边看。",
      "频劳君恩重，危言士志殚。",
      "治安浑道未，臣亦欲披肝。"
    ]
  },
  {
    "id": "2e89e420d2452769690757d6a02dbd6b",
    "title": "送真景元直院将漕江东",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "识度追诸老，文章用一班。",
      "志心深国计，正论豫时艰。",
      "将指顾忧地，登车慷慨间。",
      "却闻涂巷语，有诏命公还。"
    ]
  },
  {
    "id": "2e89e420d2452769690757d6e9300922",
    "title": "送真景元直院将漕江东",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "忧国诚如此，忧民事可知。",
      "政苛纷蠹螫，官墨厌膏脂。",
      "谁谓长城在，不扶元气衰。",
      "天颜还咫尺，时听远猷驰。"
    ]
  },
  {
    "id": "2e89e420d245276969ebe16c8ab6eee5",
    "title": "送李梦间",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "帝遣轺车重，深怀浙水东。",
      "幽崖须烈日，寒谷倚春风。",
      "惠达摧奸里，功浮按职中。",
      "活人千百万，归报□□宫。"
    ]
  },
  {
    "id": "2e89e420d245276971353457aa1d24b7",
    "title": "送叶知道归永嘉约其再为历阳来",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "心事相知久，交情一见真。",
      "静参师友正，细语弟兄亲。",
      "索去销魂恶，期来刮眼新。",
      "临分不多语，重会莫过□。"
    ]
  },
  {
    "id": "2e89e420d2452769a2d6992020369ee7",
    "title": "即事",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "白墁蠲败壁，墨烬沃尘楹。",
      "瓦阙删茅补，墙穿埏土平。",
      "竹栽檐外个，花植盎中茎。",
      "次第成吾趣，婆娑乐此生。"
    ]
  },
  {
    "id": "2e89e420d2452769a494e1554af7758d",
    "title": "书斋即事",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "尘世灯窗外，寒儒竹简情。",
      "三杯慰岑寂，一榻寄孤清。",
      "夜永那能睡，天寒不肯明。",
      "起来重搔首，江海一鸥轻。"
    ]
  },
  {
    "id": "2e89e420d245276926256f8258c68290",
    "title": "西轩腊梅",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "花开何太晚，赖尔张檐楹。",
      "春后几多日，枝头三四英。",
      "人嫌芳意懒，我爱澹标清。",
      "恰好来深夜，移床对月明。"
    ]
  },
  {
    "id": "2e89e420d24527694c642c3a92aa9383",
    "title": "竹布道服",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "智创轻我节，工闲妙出机。",
      "疏风宁事扇，被体若无衣。",
      "颇与山翁称，何嫌俗子讥。",
      "此君元我契，相与不相违。"
    ]
  },
  {
    "id": "2e89e420d2452769a2d699205fb7c461",
    "title": "即事",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "关吾朝夕事，月岭与云岑。",
      "坐册澹中味，行筇老者襟。",
      "酒随深浅酌，诗任短长吟。",
      "时与七贤语，知音在素琴。"
    ]
  },
  {
    "id": "2e89e420d24527694b2c8e7a72607e03",
    "title": "道中口占呈能之",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "阙然不见怀千虑，特地相过无一言。",
      "平日交情如水淡，暂时客里似春温。",
      "酒随深浅有馀味，事向细微无不论。",
      "漫道与君心莫逆，谁知朴直个中存。"
    ]
  },
  {
    "id": "2e89e420d2452769b2f1d379740aa8f4",
    "title": "鉴湖",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "个中岩壑欠相羊，秋色无边古兴长。",
      "寒尽鉴湖仅荷浦，灵遗禹庙尚梅梁。",
      "追寻游舫空千载，物色先贤但一堂。",
      "征□倚风归路晚，可堪晴月照凄凉。"
    ]
  },
  {
    "id": "2e89e420d24527699698cb54d7968cf2",
    "title": "得严陵推官",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "拟乞四明幕下客，忽得严陵阙两年。",
      "造物故怜贫已甚，去家不费一篙船。",
      "世事低昂吾有分，人生出处亦关天。",
      "钓台高士不可尚，赢得桐江在眼前。"
    ]
  },
  {
    "id": "2e89e420d2452769f057a6c73e2fa68c",
    "title": "和滕丞元秀韵",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "秋期载酒子云居，春柳还惊绿映渠。",
      "几欲出门阻风雨，半因居幕困文书。",
      "自违清隐三时久，空拟忧怀一日舒。",
      "想见湖边尝独立，不禁鸥鹭问何如。"
    ]
  },
  {
    "id": "2e89e420d2452769827bbba367ee4fd0",
    "title": "和吕巽伯韵",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "何事贪乘逆水船，此心长向白云边。",
      "琴书篷底一樽酒，花柳江头三月天。",
      "逸兴只将诗句遣，清襟那就俗尘牵。",
      "簿书不到斑衣底，进学输君属壮年。"
    ]
  },
  {
    "id": "2e89e420d2452769093538b6f0b3b2c2",
    "title": "喻叔厚总干寄诗甚富",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "从君把酒炉峰下，去踏黄尘三见秋。",
      "别后便教诗社冷，梦中尤忆草堂幽。",
      "忽承珠玉联佳什，剩喜亭池添胜游。",
      "最想版舆频御处，山花庭草总忘忧。"
    ]
  },
  {
    "id": "2e89e420d245276993458bf4dfb74d77",
    "title": "安溪",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "潮回尽处晓江清，百丈滩头舟子情。",
      "饶我静观黄卷罢，为渠卧看白云轻。",
      "炫蓬滉漾龙蛇影，喧枕萧骚风雨声。",
      "无限青山饱秋色，去来谁暇与将迎。"
    ]
  },
  {
    "id": "2e89e420d2452769d2a67d180bc2b9bf",
    "title": "司户摄淳安丞同官送至西湖支使有诗因次韵",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "把酒湖亭一笑逢，沿湖犹拥绿丛丛。",
      "倒涵岚影晴烟紫，回射城阴夕照红。",
      "愁绪不关歌舞外，交情却在别离中。",
      "片帆我亦随西下，小□凭栏蔌蔌风。"
    ]
  },
  {
    "id": "2e89e420d2452769d8a368b89671161f",
    "title": "云入窗牖",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "白云入户牖，幽趣颇相关。",
      "俗远人无累，心夷物自闲。"
    ]
  },
  {
    "id": "2e89e420d2452769a15d5f12696a0171",
    "title": "懒书问",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "避闹深违俗，耽闲懒作书。",
      "故人无诮我，丘壑政关渠。"
    ]
  },
  {
    "id": "2e89e420d2452769796bcc0b72466548",
    "title": "欲雨雪而晴",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "云冻雨无脚，寒凝霜有毛。",
      "却能开霁色，爱日炫初晴。"
    ]
  },
  {
    "id": "2e89e420d245276979297c81ca7aa5e4",
    "title": "题杜仲高松杉桧图",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "老干矗无容，虬枝蔚相倚。",
      "图以归草堂，怡怡有深旨。"
    ]
  },
  {
    "id": "2e89e420d245276945a44ff840794640",
    "title": "和章父兄春归韵",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "元化浑沦迹已希，不缘风雨翳明辉。",
      "静中会得生生意，满眼春光未始归。"
    ]
  },
  {
    "id": "2e89e420d245276920fab0e6dfac816a",
    "title": "倚门",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "碧松窝里著吾身，风在襟裾月在门。",
      "灯火未残弦诵习，一团清兴许谁论。"
    ]
  },
  {
    "id": "2e89e420d245276918112fa908a7f0a8",
    "title": "酒后",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "酒正醺人苦不禁，诗来撩我可无吟。",
      "轻纨不动清风在，况有松声醒醉心。"
    ]
  },
  {
    "id": "2e89e420d24527695fa03de562f21de8",
    "title": "有感",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "擎拳伺色紫朱前，极爱殚忧衽席边。",
      "能合此心移膝下，未惭舜圣与参贤。"
    ]
  },
  {
    "id": "2e89e420d2452769a78b78d81e0d7bef",
    "title": "夏日即事",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "桃藤下上蚁行暑，竹影浮沉龟荫凉。",
      "步缓幽塘成小立，清风微度藕花香。"
    ]
  },
  {
    "id": "2e89e420d24527694f86ab83a47b78bf",
    "title": "题六和塔",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "慈恩昔日寄题名，此作江头长短亭。",
      "潮去潮来知几恨，酣歌渔父许谁听。"
    ]
  },
  {
    "id": "2e89e420d2452769785dfba8f2d5074a",
    "title": "归自寿昌",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "舟子长歌下急滩，江风吹我怯衣单。",
      "一轮明月为谁好，无限清光照夜寒。"
    ]
  },
  {
    "id": "2e89e420d2452769adffc32497e7bc01",
    "title": "过吴江",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "北风猎猎送吾船，夜过吴江炯不眠。",
      "月色微明天覆水，倚看银浪欲无边。"
    ]
  },
  {
    "id": "2e89e420d24527694b9a47ad8f1e0b96",
    "title": "西湖",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "群峦回照紫弥漫，坐揽湖光风不寒。",
      "最惜傍栏凫鹭狎，往来不作眼生看。"
    ]
  },
  {
    "id": "2e89e420d2452769b81f4165e29559fb",
    "title": "立春以诗并酒送滕知丞",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "草残木尽又春来，辜负梅花与酒杯。",
      "政要诗翁裁好句，为从今日洗尘埃。"
    ]
  },
  {
    "id": "2e89e420d2452769281db3b2f21147eb",
    "title": "和吴子开访省中韵",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "自公不退准为常，永昼深帘坐此堂。",
      "今日与君添转语，共参云石与风篁。"
    ]
  },
  {
    "id": "2e89e420d245276963a6512eaf5e3abf",
    "title": "晚步",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "夕无下照澹云亭，暝入前除独自行。",
      "栖树喧沉砌吟迥，雨留微润作秋清。"
    ]
  },
  {
    "id": "2e89e420d24527694d316566c6936081",
    "title": "咏渔父",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "占得江湖汗漫天，了无乡县挂民编。",
      "卖鱼买酒醉日日，长是太平无事年。"
    ]
  },
  {
    "id": "2e89e420d24527694d3165660931594a",
    "title": "咏渔父",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "只把丝纶当酒金，世间万事不关心。",
      "月移篷影醒未醒，人在芦花深更深。"
    ]
  },
  {
    "id": "2e89e420d24527691a37b473aea9c319",
    "title": "晚望",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "陂沼盈盈闲绿水，郊原浩浩涌青禾。",
      "烟连山际无人语，只有晚归樵牧歌。"
    ]
  },
  {
    "id": "2e89e420d245276953cbfb2f24092d43",
    "title": "竹间纳凉",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "拙哉百事不如人，天畀清闲适我真。",
      "好是山深林密处，且还康济比天民。"
    ]
  },
  {
    "id": "2e89e420d24527691827c9f9faa61b43",
    "title": "赵昌父诗来举似慈湖话头次韵答之",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "身在五云云自闲，相娱石友与苍官。",
      "山林老去方知味，加我五年当挂冠。"
    ]
  },
  {
    "id": "2e89e420d24527691d51995d94d80e78",
    "title": "和邵康节苍苍吟",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "穹窿奠计几层苍，缭绕难输九曲肠。",
      "七曜运空机不断，百川流下碍无妨。",
      "千林松柏独坚正，一草薰莸异臭香。",
      "祥戾毛群若麟獍，爱憎羽族类鸮凰。",
      "最宜春风与秋月，忽作冬雷或夏霜。",
      "万变杂兴虽错糅，一元不动固安详。"
    ]
  },
  {
    "id": "2e89e420d24527694b5b93064b7b7111",
    "title": "云山歌",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "云山窈兮风微，山径缭兮云依。兰馨兮晨晞，松樛兮夕晖。",
      "有禽消摇其间兮不去，飞俯啄兮蔌薇。昂吟兮绿筠枝，春与鼯腾兮秋莺与啼。",
      "希鸾鹄兮志亦几，绝樊弋兮随所栖。空碧临临兮山四围，泉咽咽兮流以时。",
      "宁易地兮颍若箕，与世相忘兮幽人期。山虽高兮步坦夷，云虽深兮光陆离。",
      "胸洞洞兮陶然以怡，祗天命兮安厥宜。"
    ]
  },
  {
    "id": "2e89e420d2452769ad7e2051de41e881",
    "title": "行行歌",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "行行兮何之，郊之畴兮山之径。耕艺兮雨晴，樵牧兮昕暝。",
      "室庐兮其伦，老稚兮其性。负者蹇兮趋者劲，役而歌兮游以咏。",
      "机杼兮国资，鸡犬兮家政。草萋萋其青兮，木蔚蔚其盛。",
      "吭林鸣兮尾川泳，空云腾兮月出岭。威之霜兮风以令，胡然而然兮。",
      "森森兮天之命，职我其间兮毋不敬。"
    ]
  },
  {
    "id": "2e89e420d24527693ba92c66878957e3",
    "title": "常自在歌",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "常自在，常自在，莫受物触随变改。心常澄太虚，胸常涵沧海。",
      "志常明秋霜，气常融春霭。常自在，常自在，莫或欺心旋遮盖。",
      "此心常与天地通，日月神明环内外。万物森森在吾下，我自小之自伤害。",
      "常自在，常自在，诗书乐处安精神。道义合时行身世，贫何足嗟，贱何□嘅，富何足淫，贵何足泰。",
      "静惟饬身而无愧，动惟利□而尽爱。常自在，常自在，此外何求哉。",
      "有时诗一篇，有时酒一杯。庭花野草为宾友，清风明月相追陪。",
      "陶吾真兮适吾性，常自在。常自在，何处有愁来。"
    ]
  },
  {
    "id": "2e89e420d2452769f546e1bb8075a255",
    "title": "次陈和仲惠云山歌韵",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "幽人寻坦道，为言柔履刚。所利在艰正，未取马逐良。",
      "云山坐深窈，无人兰自芳。青青松与竹，障暑拒雪霜。",
      "人迹所罕到，亶为烟云乡。老我志雕落，发苍而视茫。",
      "怀哉此丘壑，闲踪寄忀徉。人事辄往复，世虑忘暄凉。",
      "书数种，琴一张，竹布充野服，筇杖替游缰。生来坦率得自遂，客至嘲诮庸何伤。",
      "非故逃名甘寂寂，攻嫌助长病茫茫。",
      "君诗明澹起予意，留取伴我山中藏。"
    ]
  },
  {
    "id": "2e89e420d245276977997d7df68a5b51",
    "title": "莺兮歌",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "莺兮莺兮载好音，羽毛自珍兮藏山林。春出依柳兮秋隐林深，丘隅有木兮游知所止。",
      "睍睆求友兮期远匪比，出处有度兮观者为仪。温乎其声和兮，听者心夷。",
      "莺兮□其禽乎，其禽之君子欤。"
    ]
  },
  {
    "id": "2e89e420d2452769306000d2b07f8f2f",
    "title": "燕兮歌",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "燕兮燕兮，颉颃于飞。语呢喃兮声哲支，居慕贤兮身缁衣。",
      "高明依栖兮王谢侪其主，去来有节兮春秋兮其旅。",
      "良时赓歌兮对尔吟哦，清燕论文兮聆尔话语。燕兮燕兮其禽乎，其禽之嘉宾欤。"
    ]
  },
  {
    "id": "2e89e420d24527697bc9092ec590079c",
    "title": "樵夫行",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "晨征已输行者早，纷来敛避樵夫道。",
      "樵夫辛苦刈樵归，昏莫结束更起炊。",
      "夜半出门星月暗，崎岖露草寒濡衣。",
      "入市博得升合粮，归来分与妻儿尝。",
      "依前剥剥上山去，不住朝朝莫莫忙。",
      "樵夫樵夫休懊恼，世路艰难勤亦好。",
      "蝗虫四起米价高，怜汝饥劳我未饱。",
      "我苦闲愁雪满颠，烹葵煮藜过年年。",
      "夜枕攲倾半眠醒，或起浩叹窥星天。",
      "逢人说事只忧国，长哀无告穷已极。",
      "天下奸弊纷如麻，虎狼搏攫殚麋麚。",
      "愁眠忍饿不敢出，羸瘠膏髓堪推挝。",
      "冤气干天天垂灾，连年禾稼同枯荄。",
      "斯人每恨不速死，樵夫纵苦未及此。",
      "安得人仁公且刚，一扫虿螫完民疮。",
      "感动和气时覆斗，樵夫饱食我醉酒。",
      "待与樵夫齐高歌，昔谈王道今如何。"
    ]
  },
  {
    "id": "2e89e420d24527699a5353e35c163701",
    "title": "舟溪吟",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "舟溪群山俱有情，禺昂环列如逢迎。",
      "东出双秀高冲天，推先两峰当我前。",
      "二水南来炯相顾，合流于西疑欲住。",
      "成此溪山一段清，中有一园十亩平。",
      "著我翛然数间屋，绕屋但栽竹与菊。",
      "扶杖行舒景物娱，开卷坐对圣贤读。",
      "嗟余藐焉天地间，居然分得此清闲。",
      "毋馁浩然有以老，也应不负尔溪山。"
    ]
  },
  {
    "id": "2e89e420d2452769193831272cb944f9",
    "title": "张家渡买鱼",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "北堂老人性嗜鱼，有鱼一饭空无馀。",
      "行水登舟喜动色，几月乃得三四食。",
      "溪涸舟胶挽不去，舍舟行行溪上路。",
      "路入茅舍惟一翁，网挂壁头儿负舂。",
      "问之有底不出渔，水动鱼藏溪作风。",
      "强之不能许觞醪，翁为持网儿持篙。",
      "挟艇过临丛藻岸，踏竹下网屡成漫。",
      "忽然得鲤仅如掌，翁笑官有福可仗。",
      "我舟犹在极目涯，乃坐其艇与之往。",
      "烹鱼一开慈颜驩，胶舟旋亦辞涸滩。",
      "两日舟移无十里，吁嗟有此行路难。",
      "渔翁饮酒得钱去，一叶如飞烟水暮。"
    ]
  },
  {
    "id": "2e89e420d24527692922ba397fbf53aa",
    "title": "送施持正司理解官",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "人生会合难，四海皆兄弟。",
      "解后若为寮，为情乃其至。",
      "严陵虽陋邦，山水固佳致。",
      "宦游于其间，亦未为失计。",
      "嗟嗟我辈人，志不在名利。",
      "所趋必踏正，所论必根义。",
      "圣门有格言，胡不慥慥尔。",
      "险夷融一心，相与共守此。",
      "维君更直谅，多闻且知礼。",
      "责善有忠告，规失无因避。",
      "人或苦难合，我匪以为具。",
      "始如石落落，终似旗旎旎。",
      "入议必追联，出游必连轨。",
      "朝夕恃驩比，同襟能有几。",
      "君今先我去，落漠将何委。",
      "政此黯销魂，临分不我鄙。",
      "绝无儿女悲，慨慷及治己。",
      "窃闻之先儒，物我均一理。",
      "达人宏大观，曲士局偏倚。",
      "偏倚狭一隅，爱恶无公是。",
      "大观归众善，宽平有馀地。",
      "理义固无穷，虚心知所止。",
      "感君谦自牧，使我愁翻喜。",
      "还以作赠言，相观要终始。"
    ]
  },
  {
    "id": "2e89e420d24527698a20a15eda4415ab",
    "title": "喜得孙",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "我五十有四，才今见其孙。",
      "汝父亦三十，得子为之昆。",
      "人生百年间，欻如驹隙奔。",
      "其间欣与戚，短长未暇论。",
      "长长与幼幼，一家团春温。",
      "岂惟情爱足，是有礼义存。",
      "嗟我生苦晚，陟岵悲蚤吞。",
      "有怀当世忧，拙迂不自轩。",
      "老矣绝他念，先志惟所□。",
      "诗书茂花实，忠厚丰本根。",
      "要令汝辈长，续续熟予言。",
      "功名身外物，孝悌德之源。",
      "莫先家人正，所贵椒聊蕃。",
      "今朝情陪喜，添汝壮吾门。",
      "相与绍清白，无惭故丘园。"
    ]
  },
  {
    "id": "2e89e420d2452769dc1e49fea160640e",
    "title": "双松亭",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "双松如老虬，拜然俯于地。",
      "山下草细微，降从所非类。",
      "昂藏烈丈夫，肯与樵牧比。",
      "樛枝若欲颓，直干固不倚。",
      "外柔内则刚，物耳寓此理。",
      "吾观世俗流，随人尽弃己。",
      "此松乃不然，自下弗为耻。",
      "所立峭已高，其节凛不记。",
      "满眼春风生，中有岁寒意。",
      "敢告行道人，视此知所止。"
    ]
  },
  {
    "id": "2e89e420d24527693cca37cdda45014c",
    "title": "滕丞洎冲天观先以诗来次韵谢之",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "我本山林人，出处无意固。",
      "君亦如山泉，随地为流注。",
      "方其居山时，文豹隐冥雾。",
      "又如出岫云，散漫欻无据。",
      "忆昨我与君，相逢同一处。",
      "时时湖光亭，襟抱一披露。",
      "君横膝上琴，我踵户外屦。",
      "梅花落园春，辞君一朝去。",
      "诗筒遽寥寥，粤从浙濡渡。",
      "雁去燕复来，不得一字附。",
      "抚怀兴长嗟，恍然此散聚。",
      "何期老鹤臞，短翮忽舒布。",
      "九皋耸孤唳，群仙翕清誉。",
      "高寒玉峰巅，为尔肯一驻。",
      "杭严两西湖，未必置爱恶。",
      "瞥从子陵台，来踏苏公路。",
      "山友而水宾，风晓而烟暮。",
      "行止初何心，同是一真趣。",
      "愿于人海中，更觅山中句。"
    ]
  },
  {
    "id": "2e89e420d2452769bb3325b1df32c4ec",
    "title": "同官三人率庆裘元量司直于湖中有诗呈诸公",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "欲晴未晴还不雨，无日无风又无暑。",
      "烟薄微笼四岸山，空翠却向湖中聚。",
      "今日之游诚佳哉，湖山文字中衔杯。",
      "相为此约亦已久，天相其逢资追陪。",
      "吾侪官闲无一事，平生丘壑讵轻弃。",
      "相从于此合钟情，无奈同襟欲分袂。",
      "西风着意向芙蓉，绿柳未疏花正浓。",
      "劝君慢理江头楫，更作一日来从容。"
    ]
  },
  {
    "id": "2e89e420d2452769a2d699209123a299",
    "title": "即事",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "在家贫亦好，居官贫更宜。",
      "布被不妨温，菜羹有馀滋。",
      "客至草具杯，事闲遣兴诗。",
      "外此了无挠，澹然心地夷。"
    ]
  },
  {
    "id": "2e89e420d2452769d002cd099486d28a",
    "title": "看栽菊",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "我生随所止，唯种竹与菊。",
      "菊靓而无华，竹清而不俗。",
      "渊明兴悠然，子猷爱之酷。",
      "夫我乃兼之，佳趣于尔足。"
    ]
  },
  {
    "id": "2e89e420d2452769c638b95c38a0efbf",
    "title": "韩退之蓝田丞厅记所谓雁鹜者相承以为吏每切不然往往人未之信偶读吴子宽诗有雁鹜庭空之语因作此云",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "退之作文自天巧，读者未免加人私。",
      "纸尾连衔行雁鹜，同僚翻作刻木期。",
      "句读中分肯趣短，一辈抱睨何多为。",
      "自唐及今袭讹舛，文公有神应点嗤。"
    ]
  },
  {
    "id": "2e89e420d2452769ca148c77ee737b18",
    "title": "宿野墅五更窗月照瓶中老梅清甚有感",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "桃李纷纷一饷花，风清月白老生涯。",
      "取之无尽山林藏，求而有馀农圃家。",
      "游是理中无愧慊，乐吾心处是荣华。",
      "较他弦管凄凉地，卮酒杯羹总自奢。"
    ]
  },
  {
    "id": "2e89e420d2452769ad3c833ff12c98d8",
    "title": "竹门",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "竹门何为设，护此自在身。",
      "而有不知者，谓隔一切人。",
      "门有闭有开，人有疏与亲。",
      "闭以谢俗客，开以纳嘉宾。",
      "或方计财利，我方甘窭贫。",
      "或方图宦达，我方埋隐沦。",
      "岂惟乖趋尚，诚亦困纠纷。",
      "若夫道义交，开益所愿闻。",
      "清幽能共适，淡薄能相因。",
      "与夫学问徒，讲说敢辞勤。",
      "义理滋我悦，诗书陶我真。",
      "俱不役殽酌，且无昏精神。",
      "然当时省己，勿或浪尤人。",
      "古人重晚节，气衰当志新。",
      "古人贵老成，齿颓资德尊。",
      "初心苟无负，斯不愧斯门。"
    ]
  },
  {
    "id": "2e89e420d2452769063e7f7b1491dd5f",
    "title": "虎邱谒和靖祠",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "涵养当用敬，进学在致知。",
      "如车去只轮，跬步不可移。",
      "夫子受师说，惟敬实所持。",
      "升堂逮易箦，参倚日在兹。",
      "遗言落人间，考论极研几。",
      "是心要收敛，中不容毫厘。",
      "大学著明法，格物及楷梯。",
      "放心苟不收，穷格将安施。",
      "古人贵为己，末俗多外驰。",
      "岂无实践者，兹焉当反思。",
      "晚生拜遗像，敷衽跪陈词。",
      "愿言服予膺，没齿以为期。"
    ]
  },
  {
    "id": "2e89e420d2452769e6bcfb40fca7f2e4",
    "title": "和徐敬伯知县别喻伯经韵",
    "authorName": "徐侨",
    "authorId": "2e89e420d2452769884d7996a9eb8122",
    "dynasty": "宋",
    "content": [
      "深院杨花闲暇，小亭林影清微。",
      "忙里不知客去，病中无柰春归。"
    ]
  },
  {
    "id": "2e89e420d256a24425e0b2bde26c0a61",
    "title": "游开山寺",
    "authorName": "欧阳子槐",
    "authorId": "2e89e420d256a244d1457b72d1457b72",
    "dynasty": "宋",
    "content": [
      "高平北路入禅堂，行转茅冈上石冈。",
      "壑险桥危需一苇，山深树古立千章。",
      "禽声呖呖如簧巧，溪曲湾湾似带长。",
      "我欲拂衣登绝顶，低徊吟啸白云乡。"
    ]
  },
  {
    "id": "2e89e420d25828b8457ff33967cc313e",
    "title": "题义门胡氏华林书院",
    "authorName": "冯起",
    "authorId": "2e89e420d25828b8d1457b72d1457b72",
    "dynasty": "宋",
    "content": [
      "华林仙野近南昌，闻说幽奇景异常。",
      "竹翠松寒笼药圃，水清山秀绕书堂。",
      "词登科第名尤振，恩表门闾道愈光。",
      "我恨方为簪组累，莫同吟啸白云房。"
    ]
  },
  {
    "id": "2e89e420d27736270392e0ec585e4bca",
    "title": "题显阳寺疏快轩",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "溪边穿小径，寺后起幽轩。",
      "伐使恶木尽，养教修竹繁。",
      "闲听渔唱静，卧隔市场喧。",
      "疏快宜人处，追惟子美言。"
    ]
  },
  {
    "id": "2e89e420d2773627d8fc2620947b4780",
    "title": "题招福寺檀栾轩",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "开轩得幽致，槛外筑檀栾。",
      "日射黄金碎，风敲碧玉寒。",
      "暑清移榻就，雪暖拥炉看。",
      "一水尘埃隔，壶中境界宽。"
    ]
  },
  {
    "id": "2e89e420d2773627d8fc262010e052fd",
    "title": "题招福寺檀栾轩",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "出郭渡清溪，僧闲昼掩扉。",
      "造轩惟爱竹，植杖即披衣。",
      "家舍杯盘近，村庄鸡犬肥。",
      "频来君莫厌，倒载夜深归。"
    ]
  },
  {
    "id": "2e89e420d27736271bb2b036ad80b9d3",
    "title": "题县簿清心亭",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "君向池边展旧亭，坐临止水觉心清。",
      "暑风菡萏尘难染，霜月苍烝节更明。",
      "对酒独醒公外况，隔墙人语静中声。",
      "谁怜老凤堪栖棘，梦断韶音奏九成。"
    ]
  },
  {
    "id": "2e89e420d27736271e327ad2f9c46d78",
    "title": "游曹山",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "一到重来二纪馀，身闲方误昔迷途。",
      "龙回涧合木长润，圣隐岩空峰转孤。",
      "自放山林随处适，相逢云水有心无。",
      "野僧见我犹生敬，我即休官祇旧儒。"
    ]
  },
  {
    "id": "2e89e420d2773627bd422a46d2291ebd",
    "title": "赤松寺书事",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "宅畔池台景自幽，御风更作赤松游。",
      "岚光浓丽经梅雨，天气凄清正麦秋。",
      "插稻农夫晨赤脚，缫丝蚕妇昼蓬头。",
      "闲身免赴公家急，饱食无心为汝谋。"
    ]
  },
  {
    "id": "2e89e420d277362724195cc241fe5380",
    "title": "石䂬潺湲亭",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "危亭跨幽涧，涧水日潺湲。",
      "响与鼓钟应，静无车马喧。",
      "布金因利物，漱玉自澄源。",
      "练引千寻远，珠倾万斛繁。",
      "倚空横石壁，夹岸带山樊。",
      "涨骇天河决，湍流地轴翻。",
      "僧栖真梦觉，客至涤尘烦。",
      "不尽登临意，忘言愧有言。"
    ]
  },
  {
    "id": "2e89e420d2773627a942bb54c3b3406d",
    "title": "晦堂歌为邑令朱天经作",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "吾邑有贤令，才猷足经国。",
      "政成越一考，俊誉自赫赫。",
      "既圃辟后堂，背南面西北。",
      "为爱园中景，花木皆手植。",
      "乘闲一造见，问名名未得。",
      "反覆为君思，请以晦题额。",
      "晦取用而明，非谓入宴息。",
      "韬藏莅众术，蓄养辅世德。",
      "制动本以静，对语定以默。",
      "大欲扬王庭，小亦去民忒。",
      "有如匣中剑，利在诛奸慝。",
      "又若山下泉，出乃作惠泽。",
      "公家急期会，诉牒仍堆积。",
      "一判情伪分，经目犹白黑。",
      "堂中琴寂寞，昔优今逼迫。",
      "堂内经纵横，客至君欣怿。",
      "岂无诗酒兴，相与乐暇隙。",
      "平台歌舞地，池上有瑶席。",
      "坐揖竹风细，行依桧阴直。",
      "返照亘天红，轻烟半山白。",
      "试观禽鸟细，所畏网与弋。",
      "我晦异君子，终焉兹屏迹。",
      "出处各一时，俯仰无愧色。",
      "作诗见情性，拟古丽以则。"
    ]
  },
  {
    "id": "2e89e420d2773627da3a799f85cd1057",
    "title": "一翁亭歌",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "一翁亭高半空住，老健身轻若平步。",
      "昔约隐者招不来，今日招魂返何处。",
      "亭压峻岭出茂林，百里山水如镜聚。",
      "俯窥井邑在涧底，凤台狮子沈烟雾。",
      "豁然气象心胸开，阴晴异景天际来。",
      "巧思难穷画工笔，冥搜不尽诗人才。",
      "春归谷暖花卉乱，士女游嬉情烂漫。",
      "暑风清快秋思多，玉树琼楼雪中看。",
      "时时独上凭危栏，为爱孤松不可攀。",
      "百年天畀作伴侣，偃蹇肯落尘凡间。",
      "有时携琴坐松下，竹径虽扫门常关。",
      "风吹清韵月散影，家僮不至那知还。",
      "有时为招三两客，对松置酒味松德。",
      "坏梁栋挠彼小材，大夫自是粗官职。",
      "醉来摩松鳞触手，污松以官亦何有。",
      "许由洗耳常不嗔，伯夷饿死吾无取。",
      "登亭自负只一翁，四海退者岂我同。",
      "多缘失志畏罪废，往往养誉要王公。",
      "我由兰署出持节，按道适至亲庭中。",
      "亟遭大变仅存息，无复有意图勋庸。",
      "遂沥丹诚叩天阙，乞得真馆栖玉隆。",
      "岁馀尚厌仕籍在，抽簪解组颜犹红。",
      "是非荣辱自此杜，生事无忧付农圃。",
      "种蔬植果鸡鱼肥，日具宾庖式歌舞。",
      "斯亭最后得景多，百年过半能几何。",
      "经营土木亦可止，尽取此生适而已。"
    ]
  },
  {
    "id": "2e89e420d2773627eaa1ee332e83f200",
    "title": "鉴泉歌为邑令吴无求作",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "鉴泉之窦山之麓，百年芜秽暗渟滀。",
      "吴侯天与仁智资，退食俯窥嗟不足。",
      "试披沙滓凿为沼，深才数尺阔盈幅。",
      "迸流日夕不可穷，碎如珠玑莹如玉。",
      "南邻野叟号逍遥，漱石枕泉真所欲。",
      "一来临视推不去，草草杯盘勉君速。",
      "解衣款入凌阴坐，六月正午忘暑毒。",
      "涤烦沃渴汲复溢，长流清风去残酷。",
      "此鉴不窥示养正，用明岂特须眉烛。",
      "巧非镕范净非磨，应物无心奸自伏。",
      "宝奁青铜世所贵，凤舞龙盘耀人目。",
      "勿轻勺水当静观，能动天关翻地轴。",
      "主人宝此方澄清，野叟挠之安敢渎。",
      "举觞随分拥叵罗，醉狂拟学鸳鸯浴。",
      "世无秦法饮无禁，心动胆张惊且缩。",
      "可怜渫在百里间，四海王明俱受福。",
      "显幽用舍姑置之，君颜渐淍吾发秃。",
      "相逢一顾一回笑，满酌为君歌此曲。"
    ]
  },
  {
    "id": "2e89e420d277362700e95f34f0a5eb7e",
    "title": "月庵歌",
    "authorName": "邹极",
    "authorId": "2e89e420d2773627d1457b72d1457b72",
    "dynasty": "宋",
    "content": [
      "吴侯之来适荒年，政修民苏犹解悬。",
      "庭无留讼狱屡空，百姓爱悦奸吏悛。",
      "公馀何以度永日，坐督皂隶先疏泉。",
      "泉潴为沼净可鉴，清范即与名俱传。",
      "今年时丰民事简，退食纵步山之巅。",
      "诛锄芜秽出古木，矫如虬龙上参天。",
      "夷高培坳荫其下，百里胜景尽目前。",
      "烂柯石局候仙侣，月庵竹榻容醉眠。",
      "或弄瑶琴或放歌，或谈玄理或安禅。",
      "圆虚洞照万缘息，乾坤有量斯无边。",
      "庵中主人趣高上，喜我相过时留连。",
      "所嗟官满差迁去，肯顾衰翁须后贤。"
    ]
  },
  {
    "id": "2e89e420d27999dc0722bc3763d43584",
    "title": "钓台",
    "authorName": "石孝友",
    "authorId": "2e89e420d27999dcd1457b72d1457b72",
    "dynasty": "宋",
    "content": [
      "桐江波上一羊裘，钓得声名隘九州。",
      "天子曷尝遗故旧，先生不肯事王侯。"
    ]
  },
  {
    "id": "2e89e420d27b39883163054b0e47d923",
    "title": "赋雪",
    "authorName": "贺德英",
    "authorId": "2e89e420d27b3988d1457b72d1457b72",
    "dynasty": "宋",
    "content": [
      "谁剪银河水，飞花出汉霾。",
      "月明人竞往，踏破水晶街。"
    ]
  },
  {
    "id": "2e89e420d27b398896f584d131ee5b7f",
    "title": "题县厅壁",
    "authorName": "贺德英",
    "authorId": "2e89e420d27b3988d1457b72d1457b72",
    "dynasty": "宋",
    "content": [
      "昆明池里跃金鳞，怒目扬鬐不露身。",
      "想是龙门曾点额，至今羞见钓鳌人。"
    ]
  },
  {
    "id": "2e89e420d27b39882a11d93220c373d5",
    "title": "圣小儿诗",
    "authorName": "贺德英",
    "authorId": "2e89e420d27b3988d1457b72d1457b72",
    "dynasty": "宋",
    "content": [
      "英秀钟河岳，生来号圣儿。",
      "虽云年尚小，不待学而知。",
      "博古通今识，超群迈秀姿。",
      "浩然食牛气，非若聚鱼嬉。",
      "祖莹耽书日，甘罗入相时。",
      "看看头角长，身到凤凰池。"
    ]
  },
  {
    "id": "2e89e420d28974dd7d21db893908d805",
    "title": "寄弟迪",
    "authorName": "徐遘",
    "authorId": "2e89e420d28974ddd1457b72d1457b72",
    "dynasty": "宋",
    "content": [
      "杜云姜被每相思，物换星移又一期。",
      "知汝再寻鹦鹉赋，起予深念鹡鸰诗。",
      "山寒久厌猿啼苦，水阔那堪雁到迟。",
      "好约春风共携手，玉壶沽酒系青丝。"
    ]
  },
  {
    "id": "2e89e420d28f5aab27fe6a5f2f57d8da",
    "title": "小蚋",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "乌蚋纳如尘，终朝恼杀人。",
      "聚来俄扰扰，挥去大频频。",
      "不办追忙客，偏能挠静身。",
      "衁池何限饱，笑汝自迷津。"
    ]
  },
  {
    "id": "2e89e420d28f5aaba6491b340948418f",
    "title": "寿周丞相益公",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "小住人间五百年，因缘真是午桥仙。",
      "应期却笑河汾早，占节从教寇相先。",
      "独立青云高两地，曾扶红日见三天。",
      "封疆峻极连华岳，饮寿应宜吸锦川。"
    ]
  },
  {
    "id": "2e89e420d28f5aaba6491b3425b3d2c3",
    "title": "寿周丞相益公",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "济川功就等虚舟，恰似当年溪石游。",
      "月满东楼新啸咏，寿高西洛旧风流。",
      "蒲团看释千回夏，楸局观成几度秋。",
      "剩喜深衣归奉檄，分将风月荐金瓯。"
    ]
  },
  {
    "id": "2e89e420d28f5aaba6491b3465605caa",
    "title": "寿周丞相益公",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "六月麟书雨作霖，生贤此际见天心。",
      "江都分洒虽名世，莘野商霖始见今。",
      "门馆无于仪表正，经纶有道本源深。",
      "正人命脉常家主，一念公□□盍簪。"
    ]
  },
  {
    "id": "2e89e420d28f5aaba6491b349a5f1684",
    "title": "寿周丞相益公",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "昨丙辰年相魏公，当时克敌首归功。",
      "何如手补天西漏，仍更神驱塞北空。",
      "一隙暇时关国祚，十分重任赖臣忠。",
      "天生贤佐兴王业，正看周诗六月中。"
    ]
  },
  {
    "id": "2e89e420d28f5aaba6491b345f2e42d1",
    "title": "寿周丞相益公",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "兼善工夫自古难，有谁志学合伊颜。",
      "儒先拈得四书出，名相措诸万事闲。",
      "功向时危尤易见，道于世运实相关。",
      "鲁论一半犹收效，寿国应须安似山。"
    ]
  },
  {
    "id": "2e89e420d28f5aab92cb20e44d1aa13e",
    "title": "闲日偶怀",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "欲将闲日课桑麻，徙倚无端易日斜。",
      "幽野情怀怜碧草，寂寥门馆称黄花。",
      "末年函席瞻先哲，几世绳枢守故家。",
      "今古有谁心事了，隙驹超忽是年华。"
    ]
  },
  {
    "id": "2e89e420d28f5aabcdcd050abb84d153",
    "title": "效王建从军后答",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "爱山无术住家贫，晚曳长裾傍主人。",
      "七十老亲抛菽水，二千长路逐风尘。",
      "瞻云望月怀三径，种药移花嗟一春。",
      "援笔谩题形语影，及时收取自由身。"
    ]
  },
  {
    "id": "2e89e420d28f5aab31c2754aa70894b3",
    "title": "严江舟次",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "烟弄晨光雨弄梅，浦痕微涨认潮来。",
      "棹随纤道青芦折，路入渔家碧草开。",
      "指点水程期买酒，追寻古迹谩登台。",
      "归舟不共商人载，便觉新诗得细裁。"
    ]
  },
  {
    "id": "2e89e420d28f5aabb7fa794c483374cd",
    "title": "玉隆宫",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "避地西山占一区，高风遥想列仙儒。",
      "云开异日人传见，天上如今宅在无。",
      "丹去一函空锁钥，柏枯千载尚支吾。",
      "逍遥峰外烟霞钥，犹恐冈峦落画图。"
    ]
  },
  {
    "id": "2e89e420d28f5aab0ea4c59f826a5acb",
    "title": "鼓山灵源洞天风海涛亭",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "路入灵源洞壑深，侧攀岩磴度嵚崟。",
      "凭陵万里烟尘外，虚豁一生江海心。",
      "鸡溆风涛长荡薄，雁湖岛屿半浮沉。",
      "兹游不减骑鲸背，莫为天涯叹滞淫。"
    ]
  },
  {
    "id": "2e89e420d28f5aab37fd7716ff259cc0",
    "title": "题梨山祠",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "庆源仙李蟠根大，形寄丛梨肖像真。",
      "畏垒一方尸祝地，桐乡千古子孙民。",
      "自时厥后来为牧，没世不忘知几人。",
      "正直不应私有祷，但吟歌乐送迎神。"
    ]
  },
  {
    "id": "2e89e420d28f5aabe9c0e49a7896078a",
    "title": "当阳玉州城",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "隐隐层台际混茫，荆关形胜古当阳。",
      "登楼赋里山川在，抱玉岩前堑垒荒。",
      "思绕曲沮流脉脉，望迷平楚入苍苍。",
      "青林渐复升平旧，百里康庄夹绿杨。"
    ]
  },
  {
    "id": "2e89e420d28f5aab7ae8b8381992a7a4",
    "title": "当阳道间其二",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "陵坡杳杳路如绳，缓逐杨花信马行。",
      "芳树晚馀红点缀，乱山春入翠纵横。",
      "平州废垒八九里，楚子古藏三四茔。",
      "宇宙不能无变灭，世间修饰欲何成。"
    ]
  },
  {
    "id": "2e89e420d28f5aabd8bec4ef75bb7256",
    "title": "稠岩",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "万里惊呼立画图，拍天云浪拥蓬壶。",
      "洞穿苍壁俄空阔，海入碧虚相有无。",
      "漠漠风帆迷宇宙，离离烟草失江湖。",
      "百年一饷逢真赏，从此沧洲兴转孤。"
    ]
  },
  {
    "id": "2e89e420d28f5aab66b9bebf7cc98ebe",
    "title": "清溪",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "水作澄蓝可染衣，坐来巾屦湿烟霏。",
      "魶鱼时迸九泉出，鼯鼠暝缘千仞飞。",
      "鬼谷洞前春药遍，法师岩畔古藤围。",
      "故山不是白云念，长揖人间竟不归。"
    ]
  },
  {
    "id": "2e89e420d28f5aabe096abdd0b523ca8",
    "title": "沙溪田舍",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "急景萧萧黄叶风，野人篱落半烟中。",
      "天霜点染林峦出，田水悲鸣禾稻空。",
      "称贷有逋缘地瘠，偫储无政谩年丰。",
      "绿林豪客饶牛酒，自保冠山竹藤丛。"
    ]
  },
  {
    "id": "2e89e420d28f5aab233cb31a11d959fc",
    "title": "忆篁㟳山居",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "客毡静拥炉煴坐，恍惚神游篁㟳山。",
      "岩路依依寻曲折，石泉历历记潺湲。",
      "药畦道者多慵灌，花蔓猕猴定恣攀。",
      "今夜山寒松子落，居人应合梦吾还。"
    ]
  },
  {
    "id": "2e89e420d28f5aabd5df3b43ab5e5795",
    "title": "晚宿张坂庵",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "问宿樵夫指翠微，溪穷路转扣庵扉。",
      "深沉山木日先晚，寂寞野棠春自归。",
      "客路经过殊草草，旧规牢落重依依。",
      "劳生暂此逢休适，一饷中林笋蕨肥。"
    ]
  },
  {
    "id": "2e89e420d28f5aab4864837aa7b31f07",
    "title": "续桃符句",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "腊雪冲风得快晴，闲檐日暖引经行。",
      "旧山忽趁林疏出，新水还从冻解生。",
      "村巷岁除声寂寞，花梢春到色精明。",
      "桃符只被诗催换，自笑衰翁未老成。"
    ]
  },
  {
    "id": "2e89e420d28f5aabf967ac9c598e4e98",
    "title": "寿侍郎",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "阳萌两日寿星光，天祐生贤侍玉皇。",
      "上世勋庸满钟鼎，后昆风骨总侯王。",
      "朝回绛阙清都晓，梅发断桥流水香。",
      "政自调羹相门事，伫看衮绣作衣裳。"
    ]
  },
  {
    "id": "2e89e420d28f5aabb4f11d293e833628",
    "title": "寿张仓",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "乔木端由有世臣，传家事业饱经纶。",
      "鹓行稍厌承明直，熊轼来颁建水春。",
      "暖入东君新听朔，祥开南极庆生申。",
      "沙堤消息人来说，紫诏催□入秉钧。"
    ]
  },
  {
    "id": "2e89e420d28f5aab4ca6af1af34ce421",
    "title": "赠写神陈光甫",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "写照无因画隐微，不差毫发似君稀。",
      "正须著我岩石底，是殆见我神气机。",
      "行到逼真人却恶，精于悬鉴物难违。",
      "朱铅莫惜饶颜色，众目不求公是非。"
    ]
  },
  {
    "id": "2e89e420d28f5aab4ca6af1a3e1fc4a2",
    "title": "赠写神陈光甫",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "不论道貌与天形，才入毫端便逼真。",
      "幻出千般人面目，只凭一点自精神。",
      "云台人去丹青歇，月鉴方来事业新。",
      "寝陋可能当审象，且将粉泽付斯人。"
    ]
  },
  {
    "id": "2e89e420d28f5aab1c3b5504cf21257b",
    "title": "三台山",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "山木锁冥迷，山前无路歧。",
      "无端流菜叶，刚被世人知。"
    ]
  },
  {
    "id": "2e89e420d28f5aabdcbe92716c801ce5",
    "title": "芙蓉花",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "晓妆如玉暮如霞，浓淡分秋染此花。",
      "终日独醒干底事，晚知烂醉是生涯。"
    ]
  },
  {
    "id": "2e89e420d28f5aaba4204bcd54e6168b",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "鄮峻鄞深巩会稽，气钟神秀半千期。",
      "龙飞虎变具元化，地辟天开衍庆基。"
    ]
  },
  {
    "id": "2e89e420d28f5aaba4204bcd55c28465",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "身扶晹谷出升日，手引咸池更洗光。",
      "须信洪钓有根极，直从朱邸植忠良。"
    ]
  },
  {
    "id": "2e89e420d28f5aaba4204bcd95108d76",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "中庸功用本明诚，心正身修久著刑。",
      "涵养君心三达国，图回天下九为经。"
    ]
  },
  {
    "id": "2e89e420d28f5aaba4204bcdcbbb31bc",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "人间日月声名重，笔下波澜帝泽多。",
      "献纳渊衷资启沃，笑颦寒谷转阳和。"
    ]
  },
  {
    "id": "2e89e420d28f5aaba4204bcd98f56c43",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "紫闼黄枢功已著，苍生黔首望逾深。",
      "公施政术施仁术，公得人心得士心。"
    ]
  },
  {
    "id": "2e89e420d28f5aaba4204bcd0f687c1f",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "已观瑚琏登宗庙，未觉龙渊露颖铓。",
      "好看和风将瑞露，更飞紫电极青霜。"
    ]
  },
  {
    "id": "2e89e420d28f5aaba4204bcd1a6d5019",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "枢庭斋阁五云深，一穗炉薰静养心。",
      "雅志未先天下乐，两望钟鼎与山林。"
    ]
  },
  {
    "id": "2e89e420d28f5aaba4204bcd768a93c7",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "盛丽纷华念不萌，位高心小古难能。",
      "只今翘馆延人物，只似萧斋接友朋。"
    ]
  },
  {
    "id": "2e89e420d28f5aaba4204bcd59a73c85",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "君臣鱼水方行道，德性鸾凰素服人。",
      "四海衣冠祈宋祚，万年基业系公身。"
    ]
  },
  {
    "id": "2e89e420d28f5aaba4204bcd028a0cb3",
    "title": "贺郑枢齐",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "九秋硕果烂枝繁，中养蟠桃千岁根。",
      "政用斯时祝箕寿，永扶皇极正乾坤。"
    ]
  },
  {
    "id": "2e89e420d28f5aab4ad0e36108a105b0",
    "title": "杜宇",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "鲜鲜纹绶变毛衣，帝蜀繁华梦亦非。",
      "大好家居君不惜，到今飘泊更思归。"
    ]
  },
  {
    "id": "2e89e420d28f5aabc2032b0ed13de080",
    "title": "建宁郡斋",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "鸣禽依约似山家，只欠园林好物华。",
      "城角日高春寂寂，小庭行遍拾桐花。"
    ]
  },
  {
    "id": "2e89e420d28f5aab4e24deaa0af63428",
    "title": "石井亭",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "一树疏桐蔽夕阳，也教客子久彷徨。",
      "隔溪可惜谁亭馆，闲却竹阴无限凉。"
    ]
  },
  {
    "id": "2e89e420d28f5aab72e138d724cb4c19",
    "title": "偶成",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "游从旧分唯三径，依倚新交只瘦筇。",
      "红叶碧花诗满眼，秋来多病苦无悰。"
    ]
  },
  {
    "id": "2e89e420d28f5aab72e138d7945c58cf",
    "title": "偶成",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "云本无心尽自闲，卷舒无碍在空山。",
      "终然未免形为役，也逐风波浪往还。"
    ]
  },
  {
    "id": "2e89e420d28f5aab72e138d7dbe08782",
    "title": "偶成",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "蛛丝纤巧得飞虫，鸠拙营巢子堕空。",
      "才与不才天分定，一身劳逸未应同。"
    ]
  },
  {
    "id": "2e89e420d28f5aabca2138c91c8d36eb",
    "title": "跋旧题",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "溪楼逆旅棣华西，窗扇烟埃暗旧题。",
      "久视字书差可认，初然吟玩是谁诗。"
    ]
  },
  {
    "id": "2e89e420d28f5aab457bc58ab0e61936",
    "title": "寿赵守",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "参横斗转五更寒，春入黄堂酒盏宽。",
      "幕客更赛千岁颂，家人羊荐五辛盘。"
    ]
  },
  {
    "id": "2e89e420d28f5aabda837997ed112614",
    "title": "金凤花",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "天霜凋九陵，梧桐日枯槁。",
      "凤德何其衰，惊飞下幽草。",
      "九苞空仿佛，众彩各自好。",
      "黄中独含章，见晚更倾倒。",
      "托根幔亭峰，弱质深自保。",
      "便翾金翅短，淡泊乃几道。",
      "俗眼迷是非，人间迹如扫。"
    ]
  },
  {
    "id": "2e89e420d28f5aab3f56cb207cb2b5f5",
    "title": "杜若",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "钦州五月土如炊，满山杜若芳菲菲。素英绿叶纷可喜，劲烈不避炎歊威。",
      "采之盈掬荐蔬食，臧获失笑庖人讥。君不见屈平夕餐赋秋菊，魂兮无南盍来归。",
      "又不见坡公服食得枲耳，扣角自叹从前非。伊予假禄二千石，穷比二子犹庶几。",
      "餐花嚼蕊有真乐，一饱何必谋甘肥。尚馀升合渍生蜜，从他薏苡生珠玑。"
    ]
  },
  {
    "id": "2e89e420d28f5aab69d7b92f40b73b51",
    "title": "贺宰相生日",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "天开名世五百年，运当启圣先储贤。",
      "威灵祥凤出奇瑞，十洲三岛高腾骞。",
      "为天立心民立极，续道命脉开真传。",
      "日生旸谷苍凉间，辅道王德充其全。",
      "辉光笃实君蒙著，一朝扶翊升虞渊。",
      "黄枢紫闼求甘盘，风云赫奕龙飞天。",
      "正君定国有根本，披腹造膝无拘挛。",
      "圣皇动息结师保，宫事府事咸咨焉。",
      "功业巍巍心翼翼，不白得君如此专。",
      "已知步武通霄汉，但视富贵如云烟。",
      "先生所乐非世权，要以道觉天民先。",
      "经纶尽信中庸旨，业履可稽儒行篇。",
      "指挥丙魏去痹陋，洗刷周召增光鲜。",
      "至诚待物微且及，未施而信民陶然。",
      "四方善类今徯志，直道共由无觉偏。",
      "惟天大任固有属，囊括四海空三边。",
      "九秋硕果标林端，天根已具阳萌前。",
      "六度芝耀启初度，颂声洋溢瞻霄跹。",
      "先知已契蓍百荚，久视更期椿八千。",
      "青衿学子愚且孱，龙门夙昔惭扳牵。",
      "愿依金鼎力薪水，庶与鸡犬同登仙。"
    ]
  },
  {
    "id": "2e89e420d28f5aab755ec745727d3bf9",
    "title": "当阳道间其一",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "当阳楚名都，畴昔用武国。山馀磨剑石，陵有拖鎗谷。",
      "自从春秋来，纷纷几蛮触。霸主争盟会，盗贼逞杀戮。",
      "城郭递锄夷，生灵尽鱼肉。到今犹荒凉，旷野鬼昼哭。",
      "道途烟火绝，一驿数茅屋。盛衰相乘除，治乱有反覆。",
      "可怜江汉民，生比牛山木。灵禽避天风，高士弃周粟。",
      "遥望武陵源。"
    ]
  },
  {
    "id": "2e89e420d28f5aab612756d6275db5c8",
    "title": "荆门蒙泉",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "郏石玲珑玉为骨，下有双泉深觱沸。",
      "珠泉凝白玉泉碧，含彩扬辉以其物。",
      "珠泉灵蚌夜出游，忽惊月色清如秋。",
      "一山木叶皆倒影，月轮却在泉间浮。",
      "玉泉潜珍閟莫测，木石但观皆润泽。",
      "卞和生长此山间，谷邃泉深求不得。",
      "泉心缓缓嘘浮珠，泉口急流深满渠。",
      "鱼虾蛭蚓不敢狎，始知下有龙神居。",
      "老龙动息有常定，朝昏泉涌如潮信。",
      "馀波派作九曲流，百折不能违水性。",
      "石池数顷琉璃浸，池底金莲铺绿锦。",
      "金碧晶荧射眼明，烦襟濯尽生寒凛。",
      "上古消沉不可知，唐贤往往已留题。",
      "莓苔剥落传师笔，沙砾灭没文饶碑。",
      "汴京往昔升平日，北上西来多墨客。",
      "东坡诗扁卧蚕书，鲁直门颜生铁画。",
      "向来虏寇抄荆门，城郭屋庐俱荡焚。",
      "黄头亦恐杀风景，岿然独有林亭存。",
      "古称神瀵疑兹是，到处涔蹄无此比。",
      "争得山头无戍垒，住向荆门弄泉水。"
    ]
  },
  {
    "id": "2e89e420d28f5aab45b195557ae17abe",
    "title": "雁荡净名谷帘水",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "野客弄云水，翩翩信飞车。",
      "奇峰匹雁荡，出没随猿狙。",
      "苍苍叠云屏，下有白石庐。",
      "石庐故未足，洞腹开巢居。",
      "青藜小跻攀，路尽仍盘纡。",
      "呀然忽宽敞，云雾为支吾。",
      "天成与鬼凿，罔识造物初。",
      "笑问主者谁，我欲揽其须。",
      "耸身忽灭没，扳倒泊雁湖。",
      "天风复摩荡，簸洒生明珠。",
      "为帘复为帷，与客相嬉娱。",
      "倏然一挥霍，五色弥空虚。",
      "坐来怪事发，迸落随喧呼。",
      "大笑下山去，勿为山鬼愚。"
    ]
  },
  {
    "id": "2e89e420d28f5aabb973c91e0667b074",
    "title": "月夜东池赏白莲",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "巉巉彼姝子，玉艳明清波。",
      "素云裁广袖，渌水覆青罗。",
      "秀色妙天质，清香凉思多。",
      "驾言从之游，夜蟾生庭柯。",
      "徘徊碧云暮，怅望采菱歌。",
      "常恐秋节晚，零落委寒莎。",
      "踌躇思折赠，达夕成长哦。",
      "非君盛才藻，如此粲者何。"
    ]
  },
  {
    "id": "2e89e420d28f5aab0ad33170eb709351",
    "title": "武夷猴",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "猕猴群居时，得食互争夺。",
      "嚣哓以力胜，无复长幼别。",
      "及其有老病，同类争救活。",
      "嗛食置其旁，交来伺饥渴。",
      "死埋高崖巅，并力事窊掘。",
      "乃知禀元命，无间䎉与狨。",
      "质性有所偏，良能或焉阙。",
      "惟仁乃生理，恻隐由情发。",
      "鸟乌知反哺，报祭及豺獭。",
      "人心具中和，推此与天达。",
      "物欲为私蔽，真知反磨灭。",
      "利害怵于中，骨肉交朋绝。",
      "一从失本心，比兽乃反劣。",
      "武夷山多猴，此事樵者说。",
      "因书观□篇，惟日三省察。"
    ]
  },
  {
    "id": "2e89e420d28f5aab257d1d674ab1fad4",
    "title": "教犊偶作进退格",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "牛角才及茧，已须穿鼻耕。",
      "及兹方率性，过此失良能。",
      "人道事矫揉，物生殊苦辛。",
      "遂令禅学子，恐惧说无生。"
    ]
  },
  {
    "id": "2e89e420d28f5aab944caf7a98188446",
    "title": "当阳新店",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "桑坡麦垄行百里，解鞍夜宿清漳湄。",
      "清漳悠悠引通浦，茅庐竹屋相因依。",
      "米盐一鬨商估集，舍人夺席厨争炊。",
      "试登高阜望陶牧，平原沃野何逶迤。",
      "俗传范子计然地，民生卤莽今如斯。",
      "荆关四冲古战国，往往赤子多歼夷。",
      "土人客户几更变，向之昭屈馀几希。",
      "欲从故老问遗迹，百年而上无能知。",
      "地名多与载史合，荒城大冢犹依稀。",
      "沮漳二水楚之望，以此取证他无疑。",
      "古称锡穴最深阻，方城汉水为城池。",
      "奈何形胜不足恃，豪杰杀尽名都隳。",
      "自从秦汉至今日，率不百年逢乱离。",
      "隰皋衍沃但茅苇，时康尚欠人扶犁。",
      "焉得英雄守四极，封殖生齿令繁滋。",
      "玉州平州古砖甓，令人想见升平时。"
    ]
  },
  {
    "id": "2e89e420d28f5aab65c1a8bde32303a8",
    "title": "题灵梵院壁",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "世故婴拂人，逃荒伴禅寂。",
      "莓苔一古寺，尘土四立壁。",
      "百年诸名贤，不复见陈迹。",
      "旧题风雨剥，废寝莎蔓积。",
      "夕阳乔木外，怅望惊独立。",
      "去去勿复言，浮生尽游客。"
    ]
  },
  {
    "id": "2e89e420d28f5aab3b6bfcd73e449047",
    "title": "灵梵院夜起",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "寺古居人稀，林高暑气薄。",
      "露鸣青松枝，夜半有惊鹊。",
      "飞星远长汉，白云平大壑。",
      "客子开西窗，心空山月落。"
    ]
  },
  {
    "id": "2e89e420d28f5aabef4871c114823084",
    "title": "九峰庵偶书",
    "authorName": "刘子寰",
    "authorId": "2e89e420d28f5aabd1457b72d1457b72",
    "dynasty": "宋",
    "content": [
      "山栖白云表，高卧息烦倦。",
      "正夏谷风凉，长日岚阴半。",
      "樵人归路远，亭午各已散。",
      "犬静眠松檐，鸟下浴泉涧。",
      "杖藜随兴往，卷帙从风乱。",
      "远我遗世情，方能涉忧患。"
    ]
  },
  {
    "id": "2e89e420d293a0cc779b507b98b4ddf8",
    "title": "和潘良贵三江亭",
    "authorName": "陈晋锡",
    "authorId": "2e89e420d293a0ccd1457b72d1457b72",
    "dynasty": "宋",
    "content": [
      "神襟百虑不容侵，胜概乘闲偶访寻。",
      "趺坐岂无观水术，临流应有济川心。",
      "敛将蓬岛溶溶气，散作阳春字字金。",
      "郢曲调高人寡和，微生何敢缀雄吟。"
    ]
  },
  {
    "id": "2e89e420d2984c6bfe731536837ee404",
    "title": "题韩干马",
    "authorName": "吕量",
    "authorId": "2e89e420d2984c6bd1457b72d1457b72",
    "dynasty": "宋",
    "content": [
      "何年供奉仙，写此真乘黄。",
      "矫矫天骨起，烂烂隅目光。",
      "岂无万里姿，御者非王良。",
      "青衫老奚官，肉眼空伥伥。",
      "饮秣不以时，羁絷无繇骧。",
      "昂首思渥洼，浩荡充虚肠。",
      "何来斗斛水，似是出尚方。",
      "虽沾金井恩，未效和鸾锵。",
      "蹭蹬十二闲，何异古道傍。",
      "回首万驽骀，饱食驰康庄。",
      "朝饮华清流，暮垂紫游缰。",
      "此马独弃捐，物理良可伤。",
      "君王倘惠养，请试苜蓿长。"
    ]
  },
  {
    "id": "2e89e420d2a46ac5f74267592b0aa897",
    "title": "题碧落洞",
    "authorName": "高卫",
    "authorId": "2e89e420d2a46ac5d1457b72d1457b72",
    "dynasty": "宋",
    "content": [
      "翠窦连空跂可攀，飞仙时下五云端。",
      "公车不暇频游此，今日才来可谓难。"
    ]
  },
  {
    "id": "2e89e420d2ac9569e620ce36a9e25984",
    "title": "挽顾学正",
    "authorName": "郑居中",
    "authorId": "2e89e420d2ac95694a08142c2cfd4560",
    "dynasty": "宋",
    "content": [
      "可惜病相如，谁寻封禅书。",
      "双亲千里外，一叶九秋馀。",
      "风露翻归旐，尘埃锁故庐。",
      "虎丘山下路，会葬有乡车。"
    ]
  },
  {
    "id": "2e89e420d2ac9569e620ce3648328854",
    "title": "挽顾学正",
    "authorName": "郑居中",
    "authorId": "2e89e420d2ac95694a08142c2cfd4560",
    "dynasty": "宋",
    "content": [
      "广文官舍冷如冰，几叹朝衫脱未能。",
      "忽买春田埋玉地，犹悬绛帐读书灯。",
      "佳名空缀仙都石，妙偈争传海寺僧。",
      "一幅粉旌春水漫，惜君谁不涕奔腾。"
    ]
  },
  {
    "id": "2e89e420d2b976a058dd158f129d435d",
    "title": "玉山听泉",
    "authorName": "吴孔锜",
    "authorId": "2e89e420d2b976a0d1457b72d1457b72",
    "dynasty": "宋",
    "content": [
      "鸣泉出涧洁而莹，尽日锵锵解佩声。",
      "绝俗不须频洗耳，试听馀响自心清。"
    ]
  },
  {
    "id": "2e89e420d2beb91855d57f07df05a4e2",
    "title": "自寿",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "光景不相待，流年剧箭过。",
      "酸辛前诏左，科甲后生多。",
      "命蹇穷为祟，愁多睡作魔。",
      "盖棺方事定，有酒且高歌。"
    ]
  },
  {
    "id": "2e89e420d2beb9180ee2bb0a0f3d35ca",
    "title": "代贺皇太子生日诗二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "宝月重轮丽虎闱，祥烟葱郁绕黄麾。",
      "九秋沆砀平分日，万国元良初度时。",
      "礼乐诗书俱习惯，圣贤仁孝况生知。",
      "八荒寿域从今启，请为丰年上玉卮。"
    ]
  },
  {
    "id": "2e89e420d2beb9180ee2bb0ac96614ff",
    "title": "代贺皇太子生日诗二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "朱芾皇皇问寝门，青宫喜气满乾坤。",
      "江清淮晏干戈息，渊默雷声匕鬯尊。",
      "端冕常年亲举礼，远庖此日剩明恩。",
      "直将三代齐长久，愿听长沙贾谊言。"
    ]
  },
  {
    "id": "2e89e420d2beb91891c734423f73c2e9",
    "title": "又代贺皇太子生日诗二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "银盘浴兔方二日，宝册蟠龙甫半旬。",
      "甲观诞弥佳气郁，春宫衍庆缛仪新。",
      "前星色正光芒远，少海波清润泽均。",
      "鹤驾归来传密语，更将仁义域斯民。"
    ]
  },
  {
    "id": "2e89e420d2beb91891c7344275ef2b3e",
    "title": "又代贺皇太子生日诗二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "粲粲祥烟绕虎闱，欢声催捧未央卮。",
      "干戈东序承平日，衮冕南郊负见时。",
      "行中鸾和真合礼，宴陪鱼藻旧闻诗。",
      "宫僚惭愧非周召，三善惟当效祝规。"
    ]
  },
  {
    "id": "2e89e420d2beb9181c9f5e179197bde8",
    "title": "贺参政二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "海山俯视百川东，中有明堂一柱隆。",
      "两社直从平地到，寸心原共老天通。",
      "管乐功烈非轲志，尧舜君民在尹躬。",
      "寿国端须寿君子，愿将箕翼等延洪。"
    ]
  },
  {
    "id": "2e89e420d2beb9181c9f5e17ef5c769c",
    "title": "贺参政二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "东府西枢纪诞辰，非烟郁郁更纷纷。",
      "共知嵩岳生申伯，竞把旃檀寿卯君。",
      "燮理已成六月雨，经纶更作八荒云。",
      "齐安即是安天下，敢为先生诵所闻。"
    ]
  },
  {
    "id": "2e89e420d2beb91886cbdc7f345a078a",
    "title": "庆泸帅魏侍郎二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "中庸日用脚根实，动静天机眼力亲。",
      "未月凤筒钟地统，戌年麟跋纪生辰。",
      "身名宿世陈忠肃，眉寿他年范景仁。",
      "福禄近来贤否共，欲将斯道觉斯民。"
    ]
  },
  {
    "id": "2e89e420d2beb91886cbdc7f6b95458d",
    "title": "庆泸帅魏侍郎二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "碧油满眼诗书帅，紫橐骈肩献纳臣。",
      "有客皆能歌保鲁，如公方合美生申。",
      "庄椿坐阅人间世，嶰竹早吹天上春。",
      "士曰时哉起君实，只今犹可却辽人。"
    ]
  },
  {
    "id": "2e89e420d2beb91877858a837bcb4250",
    "title": "庆桂帅经略二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "江汉浮浮炳地灵，参旗井钺寿星明。",
      "庚寅初度周而始，戊己连营静不惊。",
      "山上印成龟左顾，月中桂共兔长生。",
      "公堂遥想称觞后，便报天阶取履声。"
    ]
  },
  {
    "id": "2e89e420d2beb91877858a83678d8e93",
    "title": "庆桂帅经略二首",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "煌煌昴宿正开冬，日驭高躔龙尾宫。",
      "赉说须知应天策，留萧暂委守关中。",
      "赤云决胜三边壮，白日褰晴五谷丰。",
      "六十州人开寿域，碧幢一笑与民同。"
    ]
  },
  {
    "id": "2e89e420d2beb91842caffd2884e8a55",
    "title": "寿泸帅杨尚书",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "八年黄伯颍川政，十载武侯泸水功。",
      "还向碧幢揆初度，但愁绿诏启元戎。",
      "生从峻极嵩高降，寿在慈祥岂弟中。",
      "今岁添杯添福禄，膝前文度伴仙翁。"
    ]
  },
  {
    "id": "2e89e420d2beb91842caffd2fd6be9f0",
    "title": "寿泸帅杨尚书",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "尚书清禀秋天杳，吉梦元占玉燕飞。",
      "南定三军须北定，西归九罭合东归。",
      "寿星出丙光丹极，华盖丞辰近紫薇。",
      "要减汾阳声乐半，直须扬濯入黄扉。"
    ]
  },
  {
    "id": "2e89e420d2beb918ee6f856a389476d1",
    "title": "寿漕使",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "金床玉兔岁重逢，初度占星尚剑东。",
      "铁马未容耕渭上，木牛且合漕关中。",
      "云屯营垒樵苏饱，雨足郊原菽粟丰。",
      "更与坤垠开寿域，皇华一笑与民同。"
    ]
  },
  {
    "id": "2e89e420d2beb9188ca0adc0356b8c31",
    "title": "寿提管",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "满廊香雾弄霏霏，欲去还留燕子飞。",
      "酒盏自便秋思早，花枝未怯鬓毛非。",
      "脱巾骂灌从狂醉，剪烛留髡好缓归。",
      "我欲寄君无杰语，安期大枣荐青玑。"
    ]
  },
  {
    "id": "2e89e420d2beb918ab442abf1bf662f8",
    "title": "庆刘教授",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "万里秋风生桂枝，麒麟堕地有谁知。",
      "摩空早奏甘泉赋，取势犹歌泮水诗。",
      "好是桑蓬浮喜气，正栽桃李助清诗。",
      "银袍争愿公衣钵，应指湘山无量师。"
    ]
  },
  {
    "id": "2e89e420d2beb918b35664b585152db0",
    "title": "贺舍弟新得子",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "早来乾鹊鸣檐楹，报我庭阶玉树生。",
      "告白祖宗知积善，喧传奴婢总欢声。",
      "远增阿大中郎喜，足想殊常散骑情。",
      "点校六经留汝读，吾家元不蓄金籯。"
    ]
  },
  {
    "id": "2e89e420d2beb918681b4ddb77a113a3",
    "title": "贺生次子又喜领荐",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "君家兰玉满庭除，尤喜徐卿第二雏。",
      "方遂鹏程收鹗荐，又符熊梦获骊珠。",
      "史山孕秀头颅别，秋水为神骨骼殊。",
      "况有义方严训在，早看腾踏上云衢。"
    ]
  },
  {
    "id": "2e89e420d2beb918d113f0db5f646e68",
    "title": "送甥回崇仁",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "万里七年艰险同，我车西去子舟东。",
      "教儿强学先循理，嫁女随宜莫讳穷。",
      "注就欧诗勤琢削，续成汉纪更磨砻。",
      "乡人借问碧鸡使，万卷书中一老翁。"
    ]
  },
  {
    "id": "2e89e420d2beb9188eba14b1224467be",
    "title": "寿刘宰",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "制锦新城衣锦归，种桃遗爱满桃蹊。",
      "恩波淮水流不尽，福力螺山高与齐。",
      "天上已催班玉笋，日边行见月璇题。",
      "欢声都是长生曲，薰作香云覆宝猊。"
    ]
  },
  {
    "id": "2e89e420d2beb91843ddda45ba21392c",
    "title": "寿教授",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "襟怀锦绣富多文，人物冰壶绝点尘。",
      "太华昨宵方诞吕，姑苏今日恰生申。",
      "堂萱呈瑞年年绿，坛杏逢春日日新。",
      "更为南丰添一瓣，即看趣诏侍严宸。"
    ]
  },
  {
    "id": "2e89e420d2beb918c17930a7242dbf36",
    "title": "寿先生",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "明善堂前香矗云，诸生再拜祝庄椿。",
      "芹香藻绿涵和气，枫老梅疏健小春。",
      "有道可为明主佐，无毡休叹广文贫。",
      "烹羔压酒称千寿，会看仙桃着子新。"
    ]
  },
  {
    "id": "2e89e420d2beb918c17930a721209898",
    "title": "寿先生",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "今年生日胜常年，一佛中间万佛缘。",
      "善念才兴方寸地，恩光便下九重天。",
      "花香作供围方丈，粟粒成功福大千。",
      "长寿如来更多宝，饱参住世小乘禅。"
    ]
  },
  {
    "id": "2e89e420d2beb918c467a7e6e8e6a74f",
    "title": "寿太守",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "蓂飞两叶正深春，是日人间岳降神。",
      "自昔词章推大手，即今风采见埋轮。",
      "书传黄石由来远，名压青钱孰与伦。",
      "寿禄祈公如万福，未应江海羡鲈莼。"
    ]
  },
  {
    "id": "2e89e420d2beb918156e537769d005f7",
    "title": "寿县尉",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "华阳传与纯阳诀，竹隐中间悟养生。",
      "止心情澄不挠浊，浮云富贵澹无营。",
      "龙铅虎箓交离坎，鹤算龟龄几甲庚。",
      "唤起吟坛称寿句，夜来一点寿星明。"
    ]
  },
  {
    "id": "2e89e420d2beb918d2ac8321bcd2e84a",
    "title": "寿翁权县",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "昴宿腾辉落建溪，鸳鸿兄弟步云梯。",
      "暂收鸾翼来栖棘，聊鼓牛刀为割鸡。",
      "三月鸣琴初布政，万家磨石拟镌题。",
      "情知百里难淹骥，行看天书下紫泥。"
    ]
  },
  {
    "id": "2e89e420d2beb91881e34414676e4cf7",
    "title": "寿牛都大",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "律中黄钟九日前，长淮巨海降真贤。",
      "鹏程九万快抟击，騋牝三千表塞渊。",
      "夜看牛星贯南极，早携鹤驭出西川。",
      "梅花岁岁横参影，长伴罗浮不老仙。"
    ]
  },
  {
    "id": "2e89e420d2beb9183fdbf7ce1bb689f7",
    "title": "柳花",
    "authorName": "李刘",
    "authorId": "2e89e420d2beb9181896a3bfd1457b72",
    "dynasty": "宋",
    "content": [
      "蝶扑蜂粘发出狂，飘然欲上白云乡。",
      "无端却被游蜂搅，绾住东风舞几场。"
    ]
  }
]