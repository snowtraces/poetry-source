[
  {
    "id": "2e89e4205fecc1483851498fe5f80741",
    "title": "和刘圣与顾龙山探梅四首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "费尽铅华总失真，色香清绝两无邻。",
      "待渠经始和羹了，乞与无边草木春。"
    ]
  },
  {
    "id": "2e89e4205fecc148bc5583d12d790662",
    "title": "试郭生笔",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "金华山中仙，委蛇霜雪明。",
      "君于何处得，束缚封管城。",
      "大白真若辱，脱帽甘沉冥。",
      "世有扬子云，犹堪草玄经。"
    ]
  },
  {
    "id": "2e89e4205fecc148853fa9bda9f5a06c",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "烦暑敛清晓，西风生远林。",
      "客怀感素秋，归梦越千岑。",
      "祖帐城南门，蔼蔼萃华簪。",
      "举觞忽有赠，去矣无遐心。"
    ]
  },
  {
    "id": "2e89e4205fecc148853fa9bde0edb63a",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "堂堂司马公，独乐五亩园。",
      "岁月坐成晚，花木亦已繁。",
      "世事尚可为，石交有遗言。",
      "归来默无语，拊石弄潺湲。"
    ]
  },
  {
    "id": "2e89e4205fecc148853fa9bd910a9357",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "令行肃权豪，仁施先困穷。",
      "适此饥馑馀，喟彼杼轴空。",
      "劳来穷人谋，祈禳与天通。",
      "那得三百州，落落皆此公。"
    ]
  },
  {
    "id": "2e89e4205fecc148853fa9bd9c0878fd",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "世念分五兵，当使道战胜。",
      "昔别稽山阴，风采臞而整。",
      "重逢惊少壮，神光烁衰病。",
      "一气中夜存，还丹嗤葛令。"
    ]
  },
  {
    "id": "2e89e4205fecc148853fa9bdb7f30394",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "永日来清风，黄堂少公事。",
      "凭栏一长望，千载几兴废。",
      "论功赤壁多，语士北府锐。",
      "归舟眇家具，吊古足新制。"
    ]
  },
  {
    "id": "2e89e4205fecc148853fa9bdb564d915",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "金山故佳丽，杰观环孤峰。",
      "对峙焦公庐，林杪出疏钟。",
      "南归谢尘鞅，北眺足从容。",
      "应持济川手，一酹击楫翁。"
    ]
  },
  {
    "id": "2e89e4205fecc148853fa9bd522cfe16",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "辩士变初说，勇士衰再鼓。",
      "向来东海滨，有士节独苦。",
      "岁晚儿女恋，颇亦类张禹。",
      "堂堂裴晋公，绿野能容与。"
    ]
  },
  {
    "id": "2e89e4205fecc148853fa9bd1b3be094",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "仕至二千石，富贵有足乐。",
      "官为谏大夫，亦足究所学。",
      "兰阶擢珠树，金闺联棣萼。",
      "何妨赤松游，不负黄石约。"
    ]
  },
  {
    "id": "2e89e4205fecc148853fa9bd3ba49e07",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "濯缨沧浪水，为爱沧浪清。",
      "明明中兴主，斋居方厉精。",
      "疏傅不自惜，决去鸿毛轻。",
      "滥觞尔何知，咄哉檀长卿。"
    ]
  },
  {
    "id": "2e89e4205fecc148853fa9bd0824fa53",
    "title": "送傅守",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "北渚有狂士，病卧忘四时。",
      "绿暗知春晚，叶落识秋期。",
      "西风日已高，凝露方自滋。",
      "独有岁寒心，不负流水知。"
    ]
  },
  {
    "id": "2e89e4205fecc148a1c140a85d8d8183",
    "title": "送梁伯赐归括苍三首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "怒风驾海潮，钱塘天下壮。",
      "岷山浚源委，东下极奔放。",
      "中横吴淞江，烟波渺四望。",
      "归欤太史笔，偃蹇九霄上。"
    ]
  },
  {
    "id": "2e89e4205fecc148a1c140a828782da4",
    "title": "送梁伯赐归括苍三首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "城关美少年，三五事游冶。",
      "明珰烛绮疏，宝香笼舞榭。",
      "一朝黄金尽，帷盖羞狗马。",
      "短檠有真乐，行矣遴取舍。"
    ]
  },
  {
    "id": "2e89e4205fecc148a1c140a86d70a9f4",
    "title": "送梁伯赐归括苍三首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "西北天马驹，堕地志千里。",
      "暴生执鞭辔，邂逅渥洼水。",
      "东来荐郊庙，声名蔼千祀。",
      "咄尔驽骀辈，局缩当愧死。"
    ]
  },
  {
    "id": "2e89e4205fecc148acf2c07bf7efbe75",
    "title": "即事有怀二首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "千山收宿霭，一气蔼金行。",
      "爽吹舒澄碧，晴晖丽太清。",
      "徘徊望前岭，徙倚步南荣。",
      "为问莼鲈客，何须身后名。"
    ]
  },
  {
    "id": "2e89e4205fecc148acf2c07bccddc268",
    "title": "即事有怀二首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "济世无长策，观诗叹小明。",
      "悠悠忘夜永，淅淅听秋声。",
      "困踬盐车骥，飞腾腐草萤。",
      "乖逢偶然尔，造物两何情。"
    ]
  },
  {
    "id": "2e89e4205fecc148cdd6a3355ba79bef",
    "title": "山行阻雪呈同游诸友",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "幽寻本无急，聊以会友生。",
      "尘中妨剧谈，故作林下行。",
      "仆夫问归路，夜闻风雪声。",
      "何妨小迟留，妙理细重评。"
    ]
  },
  {
    "id": "2e89e4205fecc148a326e8c7ef81674f",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "念昔从子游，金陵佳丽地。",
      "幕府盛宾僚，东南称两尉。",
      "子才清而通，我拙世无二。",
      "栎社虽轮囷，灵根同晚岁。"
    ]
  },
  {
    "id": "2e89e4205fecc148a326e8c7e94753e3",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "默数金陵友，在者犹四人。",
      "纠曹今别乘，法官驾朱轮。",
      "千钟已弗暨，一念还酸辛。",
      "况我病所缠，渔樵寄此身。",
      "输子曳朱绂，斑衣奉慈亲。"
    ]
  },
  {
    "id": "2e89e4205fecc148a326e8c78ab41879",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "当时最少年，雪林紫芝翁。",
      "诗名三十年，正复坐此穷。",
      "落日澹平湖，宿草鸣寒蛩。",
      "何时一樽酒，往酹与子同。"
    ]
  },
  {
    "id": "2e89e4205fecc148a326e8c706d90f48",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "四海游夫子，粹学洞古今。",
      "闻善亟推挽，常恐力不任。",
      "时危系长才，白日已西沉。",
      "拱木战寒风，凄其千载心。"
    ]
  },
  {
    "id": "2e89e4205fecc148a326e8c7524247e4",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "茂苑子周子，慷慨忧时危。",
      "斯文鼌董流，炳炳日星垂。",
      "言深众所惊，用浅才不施。",
      "穹窿山下笛，怀人定谁其。"
    ]
  },
  {
    "id": "2e89e4205fecc148a326e8c7af45aad8",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "滕子嗜古学，万卷作生计。",
      "孤灯耿夜阑，盗畏不敢睨。",
      "至宝世不售，虚名竟何利。",
      "尚想古城隅，幽花开绕砌。"
    ]
  },
  {
    "id": "2e89e4205fecc148a326e8c76cb077fe",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "细柳真将军，劲气可立懦。",
      "向来拯时危，功略天下半。",
      "屡诏不肯起，出处悬自断。",
      "十载山泽游，万念春冰涣。",
      "何当求识面，介子同里闬。"
    ]
  },
  {
    "id": "2e89e4205fecc148a326e8c7f64ab55c",
    "title": "寄同年朱景渊通判八首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "古人重结交，一诺轻千金。",
      "嗟我与夫子，论交岁月深。",
      "一别三十年，两鬓霜雪侵。",
      "愿言益自强，雁来时寄音。"
    ]
  },
  {
    "id": "2e89e4205fecc148db6b7d0e3ed3f71e",
    "title": "题王荆公半山图",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "归来心事平，蹇驴踏秋风。",
      "举鞭问髯奴，何如浣花翁。",
      "道旁几高松，风来自相语。",
      "桃李今何之，岁寒予与汝。"
    ]
  },
  {
    "id": "2e89e4205fecc148e841a212dc032510",
    "title": "题茅山泼墨池庆云庵",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "路转几山腰，地寻双海眼。",
      "涧咽吕公泉，桥横蜀道栈。",
      "主人去不归，山空春事晚。",
      "何时具蔬笋，开门延客饭。"
    ]
  },
  {
    "id": "2e89e4205fecc1484e23e3184187a2e4",
    "title": "答王虞卿邀游山",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "墨池催胜游，虞卿枉真迹。",
      "我行浩无期，君归定何日。",
      "非忧年岁晚，自叹机会失。",
      "空烦日卓午，蔬饭满香积。"
    ]
  },
  {
    "id": "2e89e4205fecc1480290b8b643527d81",
    "title": "云边喜潘兄见访",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "年衰病愈难，学废朋来少。",
      "闻子剥啄声，慰我精庐悄。",
      "高谈极今古，远识到微眇。",
      "愿君缄此言，勿贻俗子诮。"
    ]
  },
  {
    "id": "2e89e4205fecc148f3fdfef41d2ab79c",
    "title": "送恭叔兄赴省二首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "秋荐吴江北雁来，几看文阵夺标回。",
      "鸰飞鹊喜情何限，龙化鹏抟兆有开。",
      "礼部定知当一得，大廷端可压群才。",
      "春秋正学非阿世，莫作公孙愧草莱。"
    ]
  },
  {
    "id": "2e89e4205fecc148f3fdfef4a94778f4",
    "title": "送恭叔兄赴省二首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "睎骥长惭马不前，著鞭何意在君先。",
      "须惩牛后羞馀子，独占鳌头下九天。",
      "上苑未须夸得意，道山共拟便登仙。",
      "虽然富贵浮云等，要使功名在简编。"
    ]
  },
  {
    "id": "2e89e4205fecc1488dad7d4f7e05ab49",
    "title": "代柬答合淝苏刑曹兼呈淮西帅同年赵宝谟",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "青衫拟掾袭芳尘，短褐归来理钓缗。",
      "二纪期君绍先烈，一官投老祇参军。",
      "宦情自与秋光薄，公论犹期岁晚伸。",
      "见说宗工好风鉴，荐书何日到严宸。"
    ]
  },
  {
    "id": "2e89e4205fecc1488dad7d4f0bc33d4c",
    "title": "代柬答合淝苏刑曹兼呈淮西帅同年赵宝谟",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "闻道中原百战馀，遗民亿万企来苏。",
      "浪言恢复真疏矣，绝意怀来亦可乎。",
      "北望凄凉皆故土，南来睥睨几狂胡。",
      "只今淝水山川改，寄语元戎盍远图。"
    ]
  },
  {
    "id": "2e89e4205fecc148293b86af89d1ad0a",
    "title": "雨后口占呈陈校书",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "下田已漫高田槁，太守来迟归苦早。",
      "忽传亚倅府中来，太守停骖尚精祷。",
      "前日应祷五日期，今朝好雨随车归。",
      "迟速有期君解否，太守束装留不久。"
    ]
  },
  {
    "id": "2e89e4205fecc1484228081ee28673ad",
    "title": "赠陈内机",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "学诗常拟邵尧夫，问道曾谒杨慈湖。",
      "尧夫之诗呈大朴，慈湖之学澄太虚。",
      "羡君优游两者间，傲视轩冕如蘧庐。",
      "何时从我山中居，绝胜泛绿依红蕖。"
    ]
  },
  {
    "id": "2e89e4205fecc148468c99760862d63f",
    "title": "喜雨柬权邑蔡丞",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "高槐障午暑，巨竹摇清风。",
      "中郎百世英，一官此从容。",
      "心事付盟鸥，年光占候虫。",
      "客来欲有言，一笑抚双松。",
      "曰余不负丞，哦诗有新工。",
      "天意亦怜才，要施及物功。",
      "适此岁荐饥，旱气日蕴隆。",
      "雨应长官祈，犹未周四封。",
      "雁鹜抱文书，朋来立庭中。",
      "公曰旱既甚，此理贵感通。",
      "洁齐走群望，精意格苍穹。",
      "西山殷其雷，万叠耸云峰。",
      "南湖飞霹雳，仿佛追蛟龙。",
      "斯须天壤间，万象俱晦蒙。",
      "飞湍连日夜，一洗旱魃空。",
      "树艺走丁壮，欢呼沸儿童。",
      "岁功已权舆，馀闲清缿筒。",
      "行歌何所云，丞哉宁负公。"
    ]
  },
  {
    "id": "2e89e4205fecc1487b0ae839b7d69e14",
    "title": "送李秀嵓归蜀",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "平生秀嵓翁，嘉遁轻朝衣。",
      "圣世重特招，趣驾不容违。",
      "我岂匏瓜哉，先圣固所睎。",
      "长江一万里，舟行疾如飞。",
      "东南盛人物，十九饫甘肥。",
      "颇藉子公力，宁知伯玉非。",
      "秀嵓曰异哉，我本起布韦。",
      "岂比淮之水，东下杂于淝。",
      "论奏了不阿，正直鬼神依。",
      "谗言嗟止棘，曰归咏采薇。",
      "岁晏江涛平，雨雪从霏微。",
      "悬知到家日，花竹绕山扉。"
    ]
  },
  {
    "id": "2e89e4205fecc148bdcc78e23e4d1f97",
    "title": "趣刘倅圣与建第",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "鹪鹩巢枝宽，大鹏溟海窄。",
      "不齐物之情，大小贵安宅。",
      "一区扬子云，衡宇陶彭泽。",
      "何妨轮鞅稀，所憎廛市迫。",
      "吾宗携家来，寒暑已屡革。",
      "寓舍得贾区，开门即广陌。",
      "四邻共壁立，而无藩墙隔。",
      "昼通燔炙芬，夜悉笑语哑。",
      "麇至窘宾朋，雨立愧臧获。",
      "传闻三径地，经始得长策。",
      "良材蔽川下，贱售非难索。",
      "露廪发陈积，香饭流匙白。",
      "群工闯户外，拱手听规画。",
      "愿速大厦成，却展抟风翮。"
    ]
  },
  {
    "id": "2e89e4205fecc1487915c4e5c5899cbd",
    "title": "送胡伯量",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "我本山泽人，飘然如野鹤。",
      "夫君九皋来，气类颇相若。",
      "相逢宿不再，别去天一角。",
      "君从浮丘游，度世得良药。",
      "渴饮瑶池水，饥向芝田啄。",
      "引脰试一鸣，群仙相唯诺。",
      "嗟余侣鸥鹭，回翔一丘壑。",
      "刺天见群飞，老气鼓不作。",
      "客来传好音，重会欣有约。",
      "追随忽几月，至哉天下乐。",
      "亦知仙凡异，所向终落落。",
      "分飞又兹始，后会杳难度。",
      "归从浮丘侣，为我试商略。",
      "虽愧毛骨凡，颇亦志念悫。",
      "愿乞刀圭剂，一洗性昏浊。",
      "从君清都游，共听钧天乐。"
    ]
  },
  {
    "id": "2e89e4205fecc148b1eaa0570784bcf8",
    "title": "次圣与小儿啖虎脯篇",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "折臂最小儿，骨耸颡微广。",
      "弗说螺蛳小，可以吞大象。",
      "那敢谓其然，且幸日稍长。",
      "顾似陶家郎，智识殊不爽。",
      "强令侍师席，跳踉绕函丈。",
      "胡能辨滋味，舍鱼取熊掌。",
      "但见蔬果列，攫取如技痒。",
      "嘉馈得虎脔，新猎出林莽。",
      "对之懒下箸，杀气犹可想。",
      "呼儿食之既，睥睨尚来往。",
      "饕餮我所羞，跌荡或称赏。",
      "服猛岂渠能，过奖谢吾党。",
      "深惭如敝帚，有误千金享。"
    ]
  },
  {
    "id": "2e89e4205fecc148518683d340342dd1",
    "title": "走笔谢王去非遣馈江鲚",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "环坐正无悰，骈头得嘉馈。",
      "鲜明讶银尺，廉纤非虿尾。",
      "肩耸乍惊雷，腮红新出水。",
      "芼以姜桂椒，未熟香浮鼻。",
      "河鲀愧有毒，江鲈惭寡味。",
      "更咨座上客，送归烦玉指。",
      "饤饾杂青红，百巧出刀匕。",
      "翩翩鹤来翔，粲粲花呈媚。",
      "颇疑壶中景，仿佛具盘底。",
      "又疑三神山，幻化出人世。",
      "更于属餍馀，想像无穷意。",
      "知君束装冗，不敢折简致。",
      "厚赐何可忘，因笔聊举似。"
    ]
  },
  {
    "id": "2e89e4205fecc148d5d40edb76453f05",
    "title": "再韵为鲚鲙虎脔解嘲",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "多病早休官，自是台无馈。",
      "东门享鶢鶋，宁若龟曳尾。",
      "有酒可斟酌，有力给薪水。",
      "朗咏渊明诗，如斫郢人鼻。",
      "所期免朝饥，敢幸尝异味。",
      "大胾来邻邑，细缕出纤指。",
      "一见喜折屐，三思食失匕。",
      "珍非我可常，灶非吾敢媚。",
      "胡可徇口腹，有若囊无底。",
      "诸君有用学，土苴足经世。",
      "龙肝与凤髓，何求不适意。",
      "此岂费万钱，正自不难致。",
      "贵贱理则殊，气味固相似。"
    ]
  },
  {
    "id": "2e89e4205fecc1483b4c22b717927db4",
    "title": "次刘圣与游土山韵",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "巨浸邑东南，西北起培塿。",
      "意恐七泽翻，遗此镇其后。",
      "我来雪霜降，阳和开岁首。",
      "平波十万顷，如镜照妍丑。",
      "尚想雷霆击，水立蛟龙走。",
      "微此一抔土，群生鱼鳖久。",
      "山人岂解此，采掇竞薪槱。",
      "飞香识早梅，柴门深处有。",
      "攀条情正浓，催归回鹢首。",
      "幽怀殊未惬，陶写赖诗友。",
      "春事甫权舆，重来多载酒。",
      "会有不速客，带索老荣叟。"
    ]
  },
  {
    "id": "2e89e4205fecc14828036a1ddfd22c84",
    "title": "分韵送王去非之官山阴得再字",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "达官须亲民，未竟法应再。",
      "昔君治姑孰，报政甫初载。",
      "桃李春正华，风木养不待。",
      "至今田里间，往往诵遗爱。",
      "荐章交公车，夷涂了无碍。",
      "自诡更治民，得邑仍勇退。",
      "坐看积薪上，笑谢及瓜代。",
      "赤县官山阴，铜章喜重佩。",
      "平湖带城郭，崇山镇溟海。",
      "道中勤顾接，何者非胜概。",
      "鹅池湛清涟，兰亭霏翠霭。",
      "溪流西走剡，夜雪曾访戴。",
      "此地君故家，旧游详往载。",
      "公馀信足乐，俗敝良可嘅。",
      "盗贩人斗狠，淫祀家禳禬。",
      "缓纵固不可，激之或生害。",
      "厥田惟中中，厥赋上上倍。",
      "豪家窘输送，勺合无容贷。",
      "贫家惯逋负，符移费追逮。",
      "行之苟失中，上下交怨怼。",
      "台府相鼎立，征求常意外。",
      "稽违速谴呵，抑绝虞冒昧。",
      "犴狱当尽心，夜寄或百辈。",
      "去来不敢诘，犹豫即招悔。",
      "哗徒陷平民，更欲脱有罪。",
      "朝方得其情，莫祈当路改。",
      "过客纷如织，刺口说行在。",
      "丐求小不惬，百计工组缋。",
      "我知夫子心，此去专劳来。",
      "岂其慑声势，左盼而右睐。",
      "然须处心平，更须临事耐。",
      "勿恃事理直，抗论多慷慨。",
      "勿谓气类同，不虞趋向背。",
      "先入勿偏听，未信勿忠诲。",
      "小迟岁月间，足致治平最。",
      "庶策三载勋，亟应千龄会。"
    ]
  },
  {
    "id": "2e89e4205fecc148923163db9564924d",
    "title": "送王深道归黄岩云霞居并简李微之周子靖吴毅夫蒋良贵",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "之子云霞居，地隔千万山。",
      "三年三过我，一见一开颜。",
      "袖出西游编，字字破天悭。",
      "可怜东门享，不及海上闲。",
      "后会不可期，天步方艰难。",
      "赠别可无言，鸟倦宜知还。",
      "白发暮倚闾，山空水潺潺。",
      "道逢两伦魁，风采照人寰。",
      "出处各有适，为问二者间。",
      "李周两太史，笔削凛二班。",
      "为问静中得，何方济时艰。",
      "老我疾病馀，癙忧涕空潸。",
      "回雁可寄书，勿诿殆且烦。"
    ]
  },
  {
    "id": "2e89e4205fecc14867b19dd8aed1fcef",
    "title": "赠江西吴定夫",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "定夫江海士，瘦骨如臞仙。",
      "翩然及吾门，不假左右先。",
      "我方厌尘埃，一笑喜相延。",
      "肩悬两破囊，既见始解缠。",
      "我欲具杯酒，割鸡烹小鲜。",
      "自言乃长斋，不受世荤膻。",
      "少休入西山，幽寻遍崖颠。",
      "山空四无人，白眼问青天。",
      "洞口得老翁，守死易一编。",
      "高谈慰寂寞，其然岂其然。",
      "去去不忍别，解衣示勤拳。",
      "及归已弥旬，为我少留连。",
      "道逢一病媪，背偻两足挛。",
      "津头见羁旅，数口依败船。",
      "料理穷晨昏，奔走环市廛。",
      "足挛不良行，结庐倚墙垣。",
      "船败不可航，买舟捐万钱。",
      "为虑极靡密，要使终安全。",
      "诘旦拟东还，既夕重周旋。",
      "嗟子尘外客，而结区中缘。",
      "吾衰不能尔，愧汗与涕涟。",
      "或疑破囊中，探用若流泉。",
      "子岂费长房，一壶挂檐前。",
      "或疑瞿昙老，济世法无边。",
      "勤君为此来，昏顽警沈绵。",
      "君师鲁东家，二说当舍旃。",
      "理一而分殊，先儒有遗言。",
      "君归更商略，书来慰残年。"
    ]
  },
  {
    "id": "2e89e4205fecc1485fe7050003610c08",
    "title": "送潘兄谒李弘斋",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "我欲游庐山，江长水茫茫。",
      "我欲谒弘斋，老去力不遑。",
      "羡子勇决策，去若飞鸿翔。",
      "及登夫子门，必升夫子堂。",
      "想见七十翁，神清气扬扬。",
      "客来语时事，慷慨激中肠。",
      "客去竟无言，高歌咏虞唐。",
      "子行当寄书，欲言浩难量。",
      "问我今何为，为言老农桑。",
      "论交四十年，会短别苦长。",
      "至今风雨夜，晤语思对床。",
      "所幸天壤间，日月同辉光。",
      "何妨一寸心，千里遥相望。",
      "小蟹有益友，劲气摩穹苍。",
      "及其即之温，百卉粲朝阳。",
      "特苗天所扤，双鸟鸣相将。",
      "闽峤几时归，猿鹤久悲凉。",
      "凭将一语寄，毋使三径荒。"
    ]
  },
  {
    "id": "2e89e4205fecc14858232da308b4e4d8",
    "title": "吴门道归书怀",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "投闲三十年，日与木石俱。",
      "暮景际休明，搜罗逮樵渔。",
      "洪造赐甄收，群公交荐书。",
      "殷勤奉明诏，婉娈辞田庐。",
      "一寒不自揣，五穷暗揶揄。",
      "行行步京畿，迎劳多轩车。",
      "眼青见故人，皆叹此老臞。",
      "形容不自惜，奈此气昏愚。",
      "席间迷旧识，笔底误新书。",
      "十目所共睹，一语良非虚。",
      "傥昧知止戒，不反田园居。",
      "去去入修门，蹇步接天衢。",
      "深虞眩闻见，狂易滋发舒。",
      "吁天写真情，浩歌赋归欤。"
    ]
  },
  {
    "id": "2e89e4205fecc148f71df7fc63732b13",
    "title": "赠九华程兄",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "君家九华山，山翠常在目。",
      "鸡犬声相闻，山腰几邻曲。",
      "本固枝叶蕃，无若君之族。",
      "当年紫橐翁，一念要亲睦。",
      "俸馀不自有，买田遍溪谷。",
      "计口给之食，昏旦常陆续。",
      "吉凶更资助，常使有馀畜。",
      "只今大江南，盛事君家独。",
      "君归广此意，胜处新卜筑。",
      "周遭植名花，中间敞家塾。",
      "少长驱之学，毋间亲疏属。",
      "庶几子又孙，更衍无穷福。",
      "亦使紫橐翁，百世流清馥。"
    ]
  },
  {
    "id": "2e89e4205fecc1486866b7c3dd12fc83",
    "title": "送王颖叔分教山阳",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "向来肉食昧远谋，坐谈欲复千古雠。",
      "良平不逐胜诡游，毛锥竟作书生羞。",
      "楚山苍苍楚水流，甲光向日金鳞稠。",
      "酒阑一笑看吴钩，将军意气倾九州。",
      "先生身短智则修，百鍊可使绕指柔。",
      "安边端藉帷幄筹，泮宫还献馘与囚。",
      "英声南来动冕旒，貂蝉未必生兜鍪。"
    ]
  },
  {
    "id": "2e89e4205fecc148f48461bd999aced0",
    "title": "再韵谢和章之辱",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "老人抱瓮真拙谋，五利多方无一雠。",
      "嗟予老矣盍倦游，犊鼻岂恤王孙羞。",
      "舍西白鸟湛清流，舍东古木鸣蝉稠。",
      "晚风徐来月一钩，从渠飞鸢堕炎州。",
      "君门有诏道阻修，饥来聊复撷芳柔。",
      "诸君行矣摅良筹，钟仪不虑南冠囚。",
      "野人何自瞻前旒，所愿边封脱兜鍪。"
    ]
  },
  {
    "id": "2e89e4205fecc1489d0cf38c47906259",
    "title": "再用韵呈同席者",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "由来道同相为谋，利交始合终相雠。",
      "灌窦空如父子游，耳馀莫刷千古羞。",
      "臞张不与俗同流，常棣相辉华萼稠。",
      "侯生得句鱼上钩，句法不减韦苏州。",
      "王子简古师穆修，时亦枯枝蔓新柔。",
      "坐谈不知改更筹，绝胜双鸟各处囚。",
      "可能无策上凝旒，夕烽犹照万兜鍪。"
    ]
  },
  {
    "id": "2e89e4205fecc1483f16a83b5dd70f2c",
    "title": "舟过横塘有感",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "平波浅草横塘路，曾挽扁舟冲急雨。",
      "朱颜绿鬓气崔嵬，欲斥九关挥玉女。",
      "万古功名付汗青，九天光宠生门户。",
      "邯郸一梦两周星，霜压孤蓬日始晴。",
      "风树不停身已老，病容衰鬓鬼犹惊。",
      "东乌西兔自昏晓，北来南征几时了。",
      "海上欲觅安期瓜，山间却值孙登笑。",
      "泽畔殷勤讯渔父，掉头不言吾已悟。",
      "蚤求富贵晚长年，老少不同均计误。",
      "连年旱魃失祈禳，人肝不厌犬豕肠。",
      "今年稻肥家有酒，万事且付无何有。"
    ]
  },
  {
    "id": "2e89e4205fecc14855f398f0df28b7bc",
    "title": "代赋三十韵呈李果州",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "退之抗表出潮阳，高风万世为美谈。",
      "衡开云气偶然尔，浪占显晦吾所惭。",
      "皇华使者课第一，诏归台省陪朝参。",
      "献疏岂止一痛哭，引去自言七不堪。",
      "留行隐几卧不应，一麾出守天西南。",
      "利名百念已灰冷，扫除不尽山水贪。",
      "行遍金焦到茅阜，知有佳处须穷探。",
      "春花秋叶事已过，惟有山发呈䰐鬖。",
      "山神颇亦愧岑寂，夜奏万谷笙钟酣。",
      "起看琼树绕琳宇，更驰玉马无停骖。",
      "子猷好事古无比，雪中求往固所谙。",
      "青鞋直上最高顶，天风缥缈吹楩楠。",
      "两峰相对如拱立，上公衮冕朝子男。",
      "群山敛退就平地，灭没不见如纪谭。",
      "巨浸东连大洋海，浩荡直与天涯涵。",
      "却顾淮源赤山下，仅若覆水盈罃甔。",
      "久留不奈景清绝，山腰下转临深潭。",
      "客来客去泉自涌，可能喜笑静中含。",
      "嵌崖往往记遗迹，旧雨剥蚀苔藓篸。",
      "客怀感此重太息，学仙便欲老石龛。",
      "痴狂正复自讥笑，旷望聊尔依精蓝。",
      "元符旧事不可问，翠微杰观犹耽耽。",
      "有田连阡不输税，饱食岂计皇恩覃。",
      "渠侬不知游子恨，宝钥屡启雕龙函。",
      "留连信宿苦未厌，一笑相属乐且湛。",
      "庞眉道士庸中佼，成书自许窥老聃。",
      "扣门有问不得吐，退自包裹如春蚕。",
      "髯李于书颇涉猎，医卜并试仍多婪。",
      "提携瓶酒味苦短，黄独屡荐山肴甘。",
      "坐谈衮衮不知晓，林杪忽送钟声韽。",
      "人生离别易感怆，况我垂白今毵毵。",
      "明朝日出山下路，宿云散尽开晴岚。",
      "君归千骑围昼锦，我留古木缭茅庵。",
      "期君再整冲天翼，老我甘作书中蟫。"
    ]
  },
  {
    "id": "2e89e4205fecc148b76d4c574680afd1",
    "title": "畏雨不出简张端袤昆仲符伯寿诸兄",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "我居市北子市南，中间万口喧春蚕。",
      "子来自南我自北，缭绕东西厌匍匐。",
      "块坐不言中有得，谷鸟一声惊昼息。",
      "翻然却念友多闻，独有君家好弟昆。",
      "啸轩团团朝至昏，古往今来入讨论。",
      "兴来握手眇乾坤，一鼓平沙万马奔。",
      "隔墙更唤符夫子，青眼相看忘汝尔。",
      "金丸屡堕铜壶冰，欲竟书囊了无底。",
      "不辞勇往问荀陈，修竹亭前一欠伸。",
      "朝来好语闻行人，老龙驾雨上天津。"
    ]
  },
  {
    "id": "2e89e4205fecc148b79981a3a305cd52",
    "title": "速陈李二居士还茅山",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "髯李魁然玉抱璞，淡陈萧散出林鹤。华阳洞口笑相逢，天风自奏钧天乐。",
      "飞云出岫本无心，大隐不必皆山林。朱弦自振山水音，王乔梅福古犹今。",
      "君不见洛之南涯温生北涯石，明月滩头弄澄碧。",
      "河阳御史一张罗，晓猿自掩松关寂。久旱得雨方一犁，山南种豆犹其时。",
      "山僮倚担迟君归，语君雨过黄独肥，亦有晚笋穿疏篱。",
      "急归烧笋煮黄独，北山移文可无续。"
    ]
  },
  {
    "id": "2e89e4205fecc148f130a62d7e93c7c9",
    "title": "喜西岗桥成并书邦美东西桥记后",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "西岗水与洮湖通，修梁自昔横西东。",
      "百年兴废人不同，谁其记者竹庵翁。",
      "喜君架木续前功，朝曦夕照明垂虹。",
      "地脉不断和气钟，纡朱曳紫还家风。",
      "邂逅归来一亩宫，幽花野草迷青红。",
      "躬耕会有年谷丰，笑咏五柳卑扬雄。",
      "可但日高花影重，罗帷醉起酣笙钟。"
    ]
  },
  {
    "id": "2e89e4205fecc148f643c52d85e7e43c",
    "title": "寄和赵章泉",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "章泉先生虎豹章，馀子骇逐狐兔藏。",
      "少陵游不返衡湘，孤吟风月老林塘。",
      "鴐鹅不送我置傍，怅望空劳水一方。",
      "广文别日天未霜，殷勤寄音示无忘。",
      "新诗写作鸿雁行，怜我病骨犹嵇康。",
      "续貂聊复寄归航，宫墙百雉如金汤。",
      "登门岁月知何当，江湖极目烟波沧。"
    ]
  },
  {
    "id": "2e89e4205fecc148e575b2a912e0f964",
    "title": "寄呈王浩翁府判",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "天下江山推第一，多景名楼信端的。",
      "君家正占多景前，第一风光环燕席。",
      "梁邑归来县债了，骅骝得路乾坤小。",
      "锦衣聊复效昼游，户庭郁葱佳气绕。",
      "手栽松菊成三径，更敞轩楹临绿沼。",
      "客来宁厌马喧枥，夜宴不知鸡戒晓。",
      "辟书闻又上公车，连帅亲题仲举舆。",
      "只今淮上未安集，二虏南望犹睢盱。",
      "要知两淮须保障，保障一撤长江孤。",
      "边臣之虑不及此，但知椎剥供苞苴。",
      "红女去机农释耒，荆榛满野号鼪鼯。",
      "君官其间逾十载，洞识本末知盈虚。",
      "愿君亟分刺史符，稍回和气还边隅。",
      "尽收徂诈入赤籍，有功必赏罪必诛。",
      "招来耕桑遍陇亩，抚摩一意沦肌肤。",
      "人知亲上死其长，荷戈不惮供前驱。",
      "阚如当道卧於菟，犬羊遁走宁复馀。",
      "更归未用师黄石，且侍玉皇香案侧。",
      "不惟文武见全才，要与清朝分淑慝。"
    ]
  },
  {
    "id": "2e89e4205fecc1480a1a75033bcbbca1",
    "title": "送魏华甫侍郎谪靖州",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "靖州风物最五溪，畬田岁入人不饥，淘沙得金遨以嬉。",
      "瘴烟不逐岭云西，六花瑞腊春台熙，尤便逐客过往稀。",
      "理乱黜陟了不知，夫子岂欲居九夷，要尊主势扶时危。",
      "有言不用时我违，翻然不受好爵縻，向来乡行谁可睎。",
      "平生易名慕者谁，苏陈凛凛百世师，畏涂万折甘如饴。",
      "求仁得仁固其宜，大明当天照隐微，直前一疏可忘之。",
      "江湖后会端有期，暗香微动寒梅枝，临别不用长嗟咨。"
    ]
  },
  {
    "id": "2e89e4205fecc14879483a7c7655a0ba",
    "title": "送王常博",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "东溟之水浩无穷，蜀江滚滚来朝宗。",
      "圣神天子坐法宫，日月所照梯航通。",
      "君才当代相如雄，云烟落纸声摩空。",
      "西来阐教临辟雍，冠带济济如云从。",
      "力排党论开至公，凤鸣骇瞩朝阳桐。",
      "太常正徯肃臣工，归舟却溯蜀江风。",
      "蜀天万里车书同，不应一士无留中。",
      "篙师捩柁毋匆匆，趣回有诏紫泥封。"
    ]
  },
  {
    "id": "2e89e4205fecc148fea3a48b1f9817eb",
    "title": "奉送符伯寿尉太平",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "一年三伏秋后前，大火更借炎官权。",
      "竹林杖屦北窗眠，君方陆走水行船。",
      "君言半世苦迍邅，一官迟次安且便。",
      "瓜时骤及非偶然，今我不往人争先。",
      "交承久宦思田园，侧身东望心悁悁。",
      "民情厌旧期改弦，今我不往人烦冤。",
      "左符再下催行轩，欲挽君留胡得焉。",
      "君才明敏性静专，天府四举贤书连。",
      "民淳不假彩棒悬，定知学子来差肩。",
      "酌君荐藕侑新莲，青白不受污涂迁。",
      "赠君以笔并吴笺，官闲铁砚勤磨研。",
      "敬亭山下有臞仙，耕云钓雪老林泉。",
      "痒疴预欲知民编，少屈从之古道边。",
      "长官报政将朝天，集英唱第吾同年。",
      "剩欲因君寄短篇，有言不尽中勤拳。",
      "相逢一笑开初筵，为说故人今白颠。"
    ]
  },
  {
    "id": "2e89e4205fecc14875136eaf10fc00d7",
    "title": "题解生山水图",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "长江之水西南来，江北江南图画开。",
      "君从何处得此景，锦帆似泛长江回。",
      "槎牙老树连荒岛，两两人家出林杪。",
      "鸥飞欲下洲渚宽，云横不断关山杳。",
      "图穷双屿金焦峙，仙宫缥缈浮寒水。",
      "柂楼捩转吴波平，阊阖中天日月明。"
    ]
  },
  {
    "id": "2e89e4205fecc148d19f5a5b34b81deb",
    "title": "玉糁羊歌",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "华阳洞口玉糁羊，世人传得神人方。",
      "雪团入口桂椒香，能令老者寿而康。",
      "瑶池玉佩正丁当，箬包聊荐九霞觞。",
      "世言神仙不鲜食，初平山中果何物。",
      "桃源更有避秦人，割鸡为黍迎来宾。"
    ]
  },
  {
    "id": "2e89e4205fecc14885fe53d7823a9aa5",
    "title": "石翁姥",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "采石江头风昼息，掀天雪浪平如席。沿崖小泊客心宽，攀萝曾看望夫石。",
      "天涯望断人不归，露寒犹想泪沾衣。争似石翁携石姥，年年对峙夹冈道。",
      "人归人去我何心，雨沐风餐人自老。比翼鸟，连理枝。",
      "年多物化徒尔为，长生殿里知不知。"
    ]
  },
  {
    "id": "2e89e4205fecc148a79d8861a9665e97",
    "title": "送赵居父入淮东漕幕",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "仪真在昔发运司，承平旧事犹可稽。岁漕东南六百万石米，自淮入汴趋京师。",
      "周原六辔光陆离，建台想像因遗基。水浮陆走舟车驰，转输十九资残寇。",
      "古今事异吁可悲，民力已困国不支。长才入幕宜深思，皇华使者须良规。"
    ]
  },
  {
    "id": "2e89e4205fecc148a8e1916536e73c18",
    "title": "雅去鹊来篇",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "昨日雅鸣绕庭树，道上行人色惊惧。",
      "试呼行者问如何，身为户长催残税。",
      "税残自昔称难理，三年尤非四年比。",
      "加之逐保有逃户，每一申明官长怒。",
      "人逃信矣田不逃，其奈逃田不知处。",
      "厥初经界失区画，比近立租相什伯。",
      "大家置产钱欲轻，小家鬻产价欲增。",
      "上田只割下田赋，赋存田尽因逃去。",
      "或因土瘠遂流移，岁久田侵人不知。",
      "更有乡胥迫科抑，多推少割随胸臆。",
      "民愚而神难尽欺，往往增入逃户籍。",
      "以兹逃户日增多，户长蚩蚩奈若何。",
      "向来差役多轻重，户长之中中产众。",
      "比来里正多义役，各欲供须有全力。",
      "搜罗中产无孑遗，户长人人家四壁。",
      "官司祷雨遍明神，施行宽政蠲房缗。",
      "房缗仅可宽游手，那得实惠沾农民。",
      "千钱代输犹可出，今日方输又明日。",
      "父兮母兮叫不闻，遗体鞭笞同木石。",
      "日日雅鸣期会到，血洒公庭深不扫。",
      "遂令著处听雅鸣，魂飞魄散心如捣。",
      "和气致祥乖致异，已甘旱魃来为祟。",
      "忽惊雅散鹊交飞，高枝报喜仍低枝。",
      "万口欢呼声动地，府今尽放三年税。",
      "曳铃走卒天上来，立张大榜当衢市。",
      "黠胥骇愕顿两足，户长仰天攒十指。",
      "疮痍未愈失呻吟，感激过深仍涕泪。",
      "又说新租亦宽限，四年旧欠宁不尔。",
      "亦知经赋难逭责，少纾庶可容催索。",
      "使君从善真如流，仁人之言为虑周。",
      "画诺一时良易易，几人共拜更生赐。",
      "人意会同天意感，急足未回时雨至。",
      "始知此术胜祈禳，开阖阴阳俄顷耳。",
      "何妨甘泽尚愆期，我作此诗祷告之。",
      "象龙可仆蜥蜴纵，蛟龙自起霹雳随。",
      "谓予不信难强语，请验吾邦今日雨。",
      "诗成欲谢更有祈，新租输送此其时。",
      "分科本色归上户，细民勿使折纳迟。",
      "四年逃阁尚充数，积弊那能仓卒去。",
      "且应除豁见真的，孰恃强梁敢逋负。",
      "若然民病八九瘳，闲暇何妨版籍修。",
      "推排得人弊可见，逃租十失五可收。",
      "更令义役广前制，户长里胥同一体。",
      "庶几二役适均平，不使贫民偏受敝。",
      "岂惟澍雨快一朝，纵有凶年皆乐岁。",
      "报喜不惟乾鹊噪，丈人屋上乌亦好。"
    ]
  },
  {
    "id": "2e89e4205fecc1485638442d7a4104c2",
    "title": "秋日题仪真寓廨时秩满俟代",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "非崖非巅，壁立苍然。野花炯炯媚朝日，樛木缭绕栖寒烟。",
      "归乎归乎，幽深此便。居乎居乎，市声昼喧。纷去住于吾心，定取舍于吾言。",
      "竹色一轩秋雨后，荷花十里晚风前。锦城不似还家乐，独立津头欲问船。"
    ]
  },
  {
    "id": "2e89e4205fecc148b75c908998e59d23",
    "title": "野犬行",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "野有犬，林有乌。犬饿得食声咿呜，乌驱不去尾毕逋。",
      "田舍无烟人迹疏，我欲言之涕泪俱。村南村北衢路隅，妻唤不省哭者夫，父气欲绝孤儿扶。",
      "夜半夫死儿亦殂，尸横路隅一缕无。乌啄眼，犬衔须，身上那有全肌肤。",
      "叫呼伍伯烦里闾，浅土元不盖头颅。过者且勿叹，闻者且莫吁。",
      "生必有死数莫吁，饥冻而死非幸欤。君不见荒祠之中荆棘里，脔割不知谁氏子。",
      "苍天苍天叫不闻，应羡道旁饥冻死。"
    ]
  },
  {
    "id": "2e89e4205fecc148db1bc132027d4dbd",
    "title": "病鹤吟上黄尚书",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "五湖浩荡平沙暖，病鹤摧颓翅翎短。",
      "万里空怀宿昔心，忘机已结沙鸥伴。",
      "华表飞来辽海仙，人间嘉会恰千年。",
      "一声嘹唳九关传，虎豹辟易不敢前。",
      "尽推同类游钧天，浮丘王乔相后先。",
      "缥缈遗音堕云际，应念沙头苦憔悴。",
      "欲令弱羽更轩昂，共驾飞廉骑六气。",
      "瑶池饮，芝田戏，五湖回首皆尘世。",
      "菰米熟，藕花鲜，五湖秋色正相便。",
      "寄声青鸟谢勤拳，摧颓病鹤那能然。"
    ]
  },
  {
    "id": "2e89e4205fecc1481038b30d39081484",
    "title": "吴子隆兼隐斋歌",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "前驱十里旌旗红，后骑蹀躞如游龙。绮窗阿阁最深处，归来燕坐围香风。",
      "不如理掾吴夫子，岸帻高吟酒一中。嵩少山头渭水边，耕云钓月老林泉。",
      "巢由不生沮溺死，鱼虾麋鹿俱忘年。不如理掾吴夫子，安闲寄傲庭西偏。",
      "富贵诚可乐，幽栖端足尚。牵黄复出上蔡门，李斯悔杀为秦相。",
      "介推有母须求禄，不应决意归绵上。吴夫子，听我歌。",
      "当朝剑佩冠峨峨，趋营未免伤天和。古来隐者亦已多，洁身乱伦如彼何。",
      "君今非仕亦非隐，京尘不染白玉珂。青衫从事今十载，万事忘怀真实在。",
      "但令堂上笑平反，岂计庭前罗翠黛。是中不减山中乐，底用青鞋游物外。",
      "吴夫子，吾所敬。兼隐名斋足相称，谁其尸之勾漏令。"
    ]
  },
  {
    "id": "2e89e4205fecc148bc284e591dde8fc4",
    "title": "傲将军歌赠周叔子马帅",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "君不见细柳将军专号令，壁门不受天子命。又不见隆中将略天下奇，屈致不可就见之。",
      "丈夫意气类如此，达则守官穷守己。斋坛未筑国士去，军令已申美人死。",
      "王剪定须六十万，李牧必遵前日轨。扫门求见齐舍人，魏勃妄庸何足使。",
      "武皇踞厕对卫青，淮南君臣暗欢喜。寥寥古道不复见，后来捷径何纷纷。",
      "炙手傥可热，舐痔未为勤。金珠要结遍奴隶，鈇钺倒置由他人。",
      "傲将军，今无矣。杜预苞苴通贵近，裴度浮沉聊卒岁。",
      "两贤屹立尚如斯，哙等区区焉足计。傲将军，今有之，我得见之喜可知。",
      "行年六十未为老，三衙致位官非卑。毛锥子，毋我欺。",
      "妙年手折桂林枝，长鎗大剑尔胡为。十载安边功，书遍太常旗。",
      "周宣方歌境土复，吉甫已赋明哲诗。诏书星斗烂，驲骑风雷驰。",
      "平生许国心，日莫恐倒施。皂囊九扣阍，山立志不移。",
      "时携一樽酒，山水自娱嬉。傲将军，谁与同。子真已去吴门市，杜陵不见天随翁。",
      "赖有倜傥朱，杖屦时相从。虎丘山头弄明月，姑苏台上吟清风。",
      "为乐良有极，大义终无穷。谨勿扁舟载西子，有时猎渭占非熊。"
    ]
  },
  {
    "id": "2e89e4205fecc1484e32cac35ce30e6a",
    "title": "代同游者赋宿云轩呈李果州",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "君不见流金铄石气如焚，巫祝并祷天不闻。滂霈一雨洗乾坤，肤寸而合山中云。",
      "又不见疾雷破山风助势，八表同昏天地闭。峰头一抹敛归云，赫日当空鬼神避。",
      "只今岁杪雪霜馀，得向岩前自卷舒。等闲且伴幽人宿，明日春回须雨足。"
    ]
  },
  {
    "id": "2e89e4205fecc1481b4e09b2b300c7c3",
    "title": "送赵玉甫赴穿山盐场",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "辟书朝东来，海上便拟寻蓬莱，坐令斥卤皆春台。",
      "辟书暮西至，颁春又拟陪千骑，江水江花尽和气。",
      "浮屠将就要合尖，荐雷唤起蛰中潜，东西惟命夫何嫌。",
      "诸么争令出门下，意岂专为一日雅。君姿秀整气清遒，露华凝晓月澄秋。",
      "胸中武库森戈矛，笔下倒泻三峡流。甘泉持橐侍凝旒，青毡旧物唾手收。",
      "幡然正应侧席求，东行西行宁久留。祖帐驰华轩，嗟余守环堵。",
      "赠言古有证，临分敢无语。纷纷曳紫腰黄金，俨然望之真天人。",
      "万世在其后，念之徒酸辛。富贵诚可乐，名义吁可畏。",
      "此意傥无忘，雁来频寄字。"
    ]
  },
  {
    "id": "2e89e4205fecc148e75dcf37d42cfed4",
    "title": "观瀑布图",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "仰观山模糊，俯视山历历。见卑不见高，此恨通今昔。",
      "观者笑且言，画手非用力。安知画工心独苦，世上悠悠几人识。",
      "君看白练飞，杳不见来迹。疑从九霄中，直下恣喷激。",
      "六月天无风，大暑铄金石。此景独清凉，飞雪洒石壁。",
      "此岂银河翻，馀派堕空碧。抑岂龙门决，洪波注八极。",
      "方知画者心，不止存目击。山上更有山，去天不盈尺。",
      "丹崖与翠巘，群仙所游息。烟云不可到，日星在几席。",
      "甘露被草木，醴泉出岩隙。流落人间者，万派只馀沥。",
      "知画岂予能，因画重悽恻。圣贤言外意，未可纸上得。",
      "所以说诗者，要在以意逆。安得画外观山人，共向书中探端的。"
    ]
  },
  {
    "id": "2e89e4205fecc14849f9c287024c0d10",
    "title": "赠芮医",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "乳母夜深纫故衣，针堕儿侧姥不知。儿肤受针口啼哭，展转无眠针入肉。",
      "明日啼声甚夜来，问儿疾苦谁能猜。拊摩忽到伤针处，儿啼欲绝姥方悟。",
      "医师睨视了无策，邻母惊嗟悉来睹。群儿窃听闻，肩竦毛发竖。",
      "芮生昂然来，自言医此屡。探怀出良药，布指揣针路。",
      "斯须颖脱出，肌理自如故。嗟哉此神术，小试辄如许。",
      "我闻在昔陈留市，刀镊工中人避世。至今山谷后山诗，明月夜光光照地。",
      "又闻宋人有药手不龟，世世澼絖无赢赀。客得其方说吴主，大败越师因胙土。",
      "方今北境犹多虞，万金良药时所须，汝胡不往此踟蹰。",
      "芮生莞尔笑，幸利吾所诮。喟彼陈留翁，异世或同调。"
    ]
  },
  {
    "id": "2e89e4205fecc148b8a2e64f58e4be66",
    "title": "天马歌书刘漕",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "贰师城空渥洼涸，百年徒费秦川榷。眼明见此玉花骢，画工如山笔难貌。",
      "朔风号，朔雪舞，交河水冰连后土。一声嘶入玉门关，掣断阴云日当午。",
      "超八骏，友六龙。天人一笑和鸾雍，驽骀百万那能从。"
    ]
  },
  {
    "id": "2e89e4205fecc148f6bb2c556c071c8d",
    "title": "赛龙谣寄陈倅校书",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "重光协洽之岁夏四月，朱方不雨川源竭。田家汲井灌新秧，绠短瓶羸汗流血。",
      "太守忧民一念深，欲决银河起伏阴。弥月驱驰遍群祀，云卷碧霄呈象纬。",
      "闻说南洲有蛰龙，百年水旱资神功。民言直彻九天上，丝纶屡下恩光重。",
      "来往瞻言三百里，别乘亲行古无此。洁蠲牢醴荐芬馨，愿借英灵一瓢水。",
      "瓢水英灵亦何在，精诚自与神明会。炎官叱驭正当空，丰隆已驾随飞盖。",
      "归轩暮扣古城闉，霈泽朝均千里外。秧田得雨变青青，麦田流水迷沟塍。",
      "击壤欢呼纷老稚，惭愧今年又丰岁。典衣沽酒赛神龙，一饱权舆神所赐。",
      "神龙肸蚃意已传，似言此赐非予专。一瓢汲水能回天，多谢紫府瀛洲仙。",
      "瀛洲仙人笑挥手，龙不言功我何有。只今千骑拥朱轮，即是商家大旱作霖人。"
    ]
  },
  {
    "id": "2e89e4205fecc148e82a5a54664599c7",
    "title": "再韵谢和章",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "万灶连营横塞月，委输不继官仓竭。寇攘虽息尚游魂，胡虏已衰闻蹀血。",
      "赭衣开河深复深，青青蔓草生河阴。岁旱民饥神乏祀，故老言言徵谶纬。",
      "使君事业今夔龙，十年准拟调元功。铜虎分符又南国，北来更阅千山重。",
      "同寮有客居同里，忧国同心无彼此。既知东海之妇可致旱，又知疏勒井泉能涌水。",
      "释囚只有圜扉在，蠲租可但宽期会。日照斋盂食不荤，雨湿朝衣车却盖。",
      "已罄祈禳遍国中，更遣缇车来郭外。荒祠虫篆上丹青，平原龟兆坼田塍。",
      "拜手殷勤祝田稚，活国生民系兹岁。再宿为期神效灵，三日为霖民拜赐。",
      "长淮转漕速邮传，此赐岂独吾邦专。雨馀亟欲披青天，那得驾鹤扬州仙。",
      "精意回天翻覆手，赫赫阳光均九有。但得两君便携手，齐上紫清扶日轮。",
      "阖辟阴阳端有道，不妨风月属闲人。"
    ]
  },
  {
    "id": "2e89e4205fecc148e82a5a54e03fa446",
    "title": "再韵谢和章",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "公诗沧海生明月，草木光辉涯不竭。",
      "仆如拙匠运斧斤，颜汗淋漓指流血。",
      "心知短绠难汲深，拱把之木无繁阴。",
      "风雅堕地几千祀，牢落荒林鸣络纬。",
      "眼明纸上走虬龙，古锦囊中新奏功。",
      "搜奇往往魑魅泣，穷高不碍天门重。",
      "鹏飞羊角三万里，笔势翩翩有如此。",
      "渠侬辟易虎负嵎，公独从容禹行水。",
      "端由万卷胸中在，左右寻源无不会。",
      "诗坛独上四无人，乌兔驱车天倚盖。",
      "曹刘沈谢不支吾，阴何间隔孙山外。",
      "池塘不梦春草青，愚生已分老田塍。",
      "县榻空烦礼徐稚，一笑相逢俄隔岁。",
      "不辞入府异庞公，只恐言诗非木赐。",
      "朝来好语日边传，大惠宁许一州专。",
      "诏书络绎催朝天，紫薇帝庭领列仙。",
      "钓船已入酒圣手，清风一枕无何有。",
      "遮留当道拥车轮，尚能唤起随邦人。"
    ]
  },
  {
    "id": "2e89e4205fecc1480290617f9383a046",
    "title": "和陈倅田妇刈麦韵因解嘲",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "君不见山东健妇把犁耕，子美为赋兵车行。我尝一读三叹息，尚想青天闻哭声。",
      "又不见峡女生涯在两脚，鬓发飘萧不堪掠。我尝三复负薪篇，亦是子美夔州作。",
      "山东征战苦未平，峡女家贫无㪷升。吾邦之俗异于是，赋调不苛闾里宁。",
      "八月诗人歌载绩，馀暇不如同力穑。况复樵枯良易易，自昔民生在勤力。",
      "通守于民情最亲，劳农不惮行侵晨。他日席前须记取，要使深宫识苦辛。"
    ]
  },
  {
    "id": "2e89e4205fecc1484a9c75120ce5575e",
    "title": "运河行",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "运河岸，丁夫荷锸声缭乱。红莲幕府谁献言，运河泄水由函管。",
      "函管掘开须到底，运材归府供薪爨。庶几一坏不可复，民田虽槁河长满。",
      "民田为私河则公，献言幕府宁非忠。我闻此言为民说，急趋上令毋中辍。",
      "小民再拜为我言，函管由来几百年。大者用钱且十万，小者半此工非坚。",
      "厥初铢积费民力，厥后世世期相传。岂但旱时须灌溉，亦忧久潦水伤田。",
      "向来久旱河流绝，放水练湖忧水泄。州家有令塞函管，函管虽存谁复决。",
      "小须雨泽又流通，函管犹存不费工。只今掘尽谁敢计，但恐民田从此废。",
      "丰年馀水注江湖，涓滴不为农亩利。有时骤雨浸民田，水不通流禾尽弃。",
      "况今农务正纷纭，高田须灌草须耘。尽驱丁壮折函管，更运木石归城闉。",
      "吕城一百二十里，不知被扰凡几人。太守仁民古无比，凝香阁下宁闻此。",
      "愿传新令到民间，函管须塞不须毁。已填函管无尾闾，大舶通行水有馀。",
      "函管不毁民欢娱，异时潴泻无妨渠。忆昔采诗周太史，不间小夫并贱隶。",
      "试裒俚语扣黄堂，鈇钺有诛宁敢避。"
    ]
  },
  {
    "id": "2e89e4205fecc148b043d0119e114ac6",
    "title": "忆昨行寄呈刘法曹",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "忆昨太守宣城陈，人物风流法从臣。太息官仓取无艺，要与邑民图久计。",
      "总将一石计其赢，三斗八升为定制。厥初号令如雷霆，奉行谁敢圭撮增。",
      "愚民不解深长虑，竞喜当时斗斛平。新守迎来旧守去，号令虽严谁复顾。",
      "斛面坡陀斗面高，三斗八升作常赋。后来主簿辛君机，太学声名盛一时。",
      "朅来意与上官合，委向仓中司出纳。筹算亲临绝蔽欺，户庭凛凛无喧杂。",
      "愚民乍喜见明官，概量宁论加勺合。上供送使有成数，羡馀到底归州府。",
      "明年按籍取之民，三斗八升更增五。往者不可谏，来者图之犹未晚。",
      "只今太守龚黄比，千里痒疴如切己。公事勤劳绝燕私，私钱大半供公使。",
      "选官受秋输，而得法曹贤。除弊几十九，积羡逾三千。",
      "三千宁足州家用，只恐从今还作俑。明年四斗三升之上更增科，三十六都之人将奈何。"
    ]
  },
  {
    "id": "2e89e4205fecc148bdb198df5ab77337",
    "title": "杀虎行谢宜兴赵大夫惠虎皮虎腊虎睛",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "君不见阳羡周将军，射杀南山白额虎，千古万古声流闻。",
      "又不见宜兴赵大夫，南山三十有六虎，令行杀取无复馀。",
      "一虎昔何少，三十六虎今何多。虎多人不患，所患政之苛。",
      "苛政灭人门，猛虎戕人命。择祸莫若轻，泰山之人论已定。",
      "大夫性高明，下令走风雨。所知在田里，了不见台府。",
      "既令民免政之虎，又与民除虎之苦，四境之民歌且舞。",
      "或云杀虎太伤和，胡不令渠自渡河。我闻此言笑且呵，大夫忧民忧，岂必限吾土。",
      "不然邻国以为壑，信也白圭愈于禹。古阳羡，今宜兴。",
      "大夫邑之主，将军邑之民。主宾多寡事不同，千古万古同清芬。"
    ]
  },
  {
    "id": "2e89e4205fecc148b2762eabede7a8e9",
    "title": "过司徒墓",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "司徒墓，荒冢累累不知数。草中翁仲无复存，垄上牛羊自来去。",
      "想见当时百万松，佳城在处郁葱葱。车马时来卿相子，钟鱼声出梵王宫。",
      "年深事远无留迹，只与耕夫资垦辟。万古同成一窖尘，官爵高卑谁汝识。"
    ]
  },
  {
    "id": "2e89e4205fecc1486bedd50062f76624",
    "title": "用前五字韵趣刘圣与建第",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "君不见茅屋下，四壁床敷窄。又不见朱门中，金碧锁空宅。",
      "宅成更欲致良材，水浮陆走空山泽。茅屋区区诚已疏，朱门汲汲彼何迫。",
      "劝君勿学伏波老，自诡裹尸须马革。又勿学金谷人，绮窗阿阁绵阡陌。",
      "但令庭宇洁，颇与尘嚣隔。市声不至乱琴书，厨烟可免冲咽哑。",
      "庶几家人安，亦使我心获。吾宗开敏姿，富有济时策。",
      "栋宇著易象，义不假探索。况闻玉堂直，视草须元白。",
      "所期不日成，毋使中道画。庶奉紫芝泥，即刷青云翮。"
    ]
  },
  {
    "id": "2e89e4205fecc1483a6bef785b58e62a",
    "title": "寄刑",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "秋气清，秋风高。想见刑台旧居士，巾车独往恣游遨。",
      "偃仰戴公庐，逍遥焦公居。想前辈之风流，悲末俗之崎岖。",
      "白眼睨视，抵掌嘻吁。酌之以漫塘之酒，侑之以漫塘之藕。",
      "酒之味醇而不漓，藕之性洁而不污以泥。于以介眉寿，于以明素守。",
      "对此长歌，其乐如何。相望虽隔于秋水，明月幸同于千里。"
    ]
  },
  {
    "id": "2e89e4205fecc1486fc067913ee1af57",
    "title": "跋赵宪",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "草非草，真非真。柳之骨，颜之筋，欧张瘦硬可通神。",
      "众体备，兼众美。莫臻兴嗣书，无首亦无尾。",
      "当年好事人，各欲徇所嗜。割截同至宝，得中固为喜。",
      "莫将俗眼看，墨脱字已漫。当年宝匣中，什袭几岁寒。",
      "只今烟云披，星斗尚阑干。麟角凤觜毋轻弃，煎胶续弦端有冀。",
      "君不见四窗宝此不宝他，固应落笔惊风雨，走龙蛇。"
    ]
  },
  {
    "id": "2e89e4205fecc14809c6c3e4be5f3f43",
    "title": "真西山赞",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "中国相司马，和气满华夏。",
      "惜哉民始苏，身已要人扶。"
    ]
  },
  {
    "id": "2e89e4205fecc148fa8f8235a09abbde",
    "title": "挽齐斋倪尚书",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "南山有孤松，屹立几寻丈。",
      "雪根雨露滋，藤萝巧相傍。",
      "高柯撑青空，落落不可上。",
      "辽东白鹤归，城郭固无恙。",
      "饥乌拾馀粒，巢燕倚飞幌。",
      "芝田杳何许，鼓翮超蓬阆。",
      "尚书千载人，馀子岂辈行。",
      "方时鄙俗学，制行多矫亢。",
      "我独道其常，曰彼非至当。",
      "世事有翻覆，阴阳日消长。",
      "谁其倡攻伪，欲使尽一网。",
      "我独持其平，要辨直与枉。",
      "前瞻岂尚同，后顾亦非党。",
      "介然两不合，兰佩拂千嶂。",
      "惟皇思建极，正直首延访。",
      "几趋銮禁直，屡侍金华讲。",
      "三黜柳士师，一念齐得丧。",
      "岁晚复来归，旧德世所仰。",
      "文昌岂不贵，台星连两掌。",
      "贞元朝士少，正始遗风荡。",
      "淹留感时事，去去得初尚。",
      "湖光浮盏斝，岩花开步障。",
      "意行无物累，静寄绝尘想。",
      "寥寥香山翁，胜处略相仿。",
      "虽临大化尽，不改葵藿向。",
      "遗奏手自书，治忽犹指掌。",
      "内欲八柄专，外欲四聪广。",
      "国本欲先定，以系四海望。",
      "国势欲自强，不受夷虏诳。",
      "于今一开卷，星斗照穹壤。",
      "奄奄气将微，耿耿神愈王。",
      "更为一夕留，泰然须昧爽。",
      "庶几华封祝，不使臣子旷。",
      "从容有如此，此岂智力强。",
      "平生刚大气，胸次妙冲养。",
      "我生不及门，知敬如达巷。",
      "九京不可作，千古恨悢悢。"
    ]
  },
  {
    "id": "2e89e4205fecc148ec5cde37af613f9f",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "先帝龙飞第一春，银袍鹄立对严宸。",
      "当时旧侣能多少，又向风前哭此人。"
    ]
  },
  {
    "id": "2e89e4205fecc148ec5cde37b8048054",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "妙年意气已横秋，不为身谋为国谋。",
      "斥去佞臣谈笑里，英名高压汉朱浮。"
    ]
  },
  {
    "id": "2e89e4205fecc148ec5cde37236f88b5",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "开边为计苦匆匆，淮水东流战血红。",
      "军令一申人百勇，议郎当日佐元戎。"
    ]
  },
  {
    "id": "2e89e4205fecc148ec5cde37aea2f22e",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "再向江淮把一麾，民情可但不能欺。",
      "来时叔度嗟何暮，去日何公苦见思。"
    ]
  },
  {
    "id": "2e89e4205fecc148ec5cde37d45e2f5e",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "牢盆利散海隅空，一念焦劳轸圣衷。",
      "万井春回和气满，皇华玉节到淮东。"
    ]
  },
  {
    "id": "2e89e4205fecc148ec5cde3748e90c68",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "惨澹胡沙草木腥，长淮坐断倚贤城。",
      "策勋归去犹遗憾，未挽天河洗甲兵。"
    ]
  },
  {
    "id": "2e89e4205fecc148ec5cde3794c996df",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "残胡失驭走群雄，人物争归掌握中。",
      "河洛只今修旧贡，凌烟端合首群公。"
    ]
  },
  {
    "id": "2e89e4205fecc148ec5cde37a8fff66b",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "持橐无由侍玉皇，含香仅长汉诸郎。",
      "丰碑不用书成绩，自有司勋纪太常。"
    ]
  },
  {
    "id": "2e89e4205fecc148ec5cde3762ed1fc6",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "南徐开府未旬时，一扫烦苛布惠慈。",
      "孺子竟孤悬榻望，伯牙空有绝弦悲。"
    ]
  },
  {
    "id": "2e89e4205fecc148ec5cde37567d973e",
    "title": "挽京口使君丰郎中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "问讯时来野叟家，细书整整复斜斜。",
      "江湖老矣何人记，泪逐西风染钓车。"
    ]
  },
  {
    "id": "2e89e4205fecc14873b51d128c8f229f",
    "title": "挽葛签判",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "少长相望十五年，君须未白我华颠。",
      "拟求勾漏还丹术，忍赋山阳怀旧篇。"
    ]
  },
  {
    "id": "2e89e4205fecc14880d807d73c6bfbea",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "雪压茅茨半欲倾，夜阑犹听读书声。",
      "苍苔翠竹迷遗址，尚想寒窗对短檠。"
    ]
  },
  {
    "id": "2e89e4205fecc14880d807d7ceb18a44",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "日晏炊烟冷屋山，典书籴米奉慈颜。",
      "只今童稚便安养，一饱谁知有许艰。"
    ]
  },
  {
    "id": "2e89e4205fecc14880d807d7552385af",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "贤书五上动宸旒，雕鹗横飞正得秋。",
      "老去刘蕡终不第，时来校尉几封侯。"
    ]
  },
  {
    "id": "2e89e4205fecc14880d807d797c16167",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "词场士气久衰颓，得丧关心日九回。",
      "但使圣朝闻鲠论，不妨夫子逊伦魁。"
    ]
  },
  {
    "id": "2e89e4205fecc14880d807d7baf811bf",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "踏遍山崖与水边，要教皇泽下氓编。",
      "只今桐汭民犹活，问讯南昌尉已仙。"
    ]
  },
  {
    "id": "2e89e4205fecc14880d807d7c5335431",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "羊胜公孙两者间，端人著脚固应难。",
      "法曹剩有梅花句，拂袖何妨载月还。"
    ]
  },
  {
    "id": "2e89e4205fecc14880d807d7c85880e4",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "沉酣博塞两防微，男业诗书女治丝。",
      "遗训一编昭日月，宗门于此卜兴衰。"
    ]
  },
  {
    "id": "2e89e4205fecc14880d807d7a344d1b1",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "双剑齐飞下九渊，更惊白璧堕黄泉。",
      "世间何用知非福，独立斜阳意惘然。"
    ]
  },
  {
    "id": "2e89e4205fecc14880d807d7d858c95f",
    "title": "挽恭靖司法兄九首",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "论心海内几亲朋，岁晚相依祇弟兄。",
      "夜雨对床无复昔，春风回首独伤情。"
    ]
  },
  {
    "id": "2e89e4205fecc1487cd3b348f911ccb7",
    "title": "挽桂山君王伯奇",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "桂山山在天台上，秋风吹云列屏障。",
      "山中有客芙蓉裳，日日来看桂丛长。",
      "老我住在京江湄，光芒夜夜占少微。",
      "哀哉死者不可作，薤露忽更招隐词。"
    ]
  },
  {
    "id": "2e89e4205fecc148608c1b94e865dffc",
    "title": "天台道中用陈氏园亭韵",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "笋舆穿过万重山，邂逅登亭一解须。",
      "剩欲题诗偏苍石，举头羞儿岭云闲。"
    ]
  },
  {
    "id": "2e89e4205fecc148c713b6a3776dbfed",
    "title": "题真州广惠仓仓即故船场居南楼及天宁寺后中有大池塔影浸其中",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "淅淅风摇丛苇，霏霏雨弄新晴。",
      "坐对江南山色，往来无限离情。",
      "塔影参差波面，歌声宛转楼头。",
      "已负少年行乐，更输衲子清幽。"
    ]
  },
  {
    "id": "2e89e4205fecc148dac42c9742275bec",
    "title": "送陈内机弃官还",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "一官已判归休，五斗何须外求。",
      "违己莫询田父，折腰免见督邮。",
      "身寄红莲绿幕，梦餐翠柏丹霞。",
      "归去聊寻旧隐，功名盍付渠家。"
    ]
  },
  {
    "id": "2e89e4205fecc148883e1916a9405ec8",
    "title": "猛虎行",
    "authorName": "刘宰",
    "authorId": "2e89e4205fecc1489da187a7a9078e86",
    "dynasty": "宋",
    "content": [
      "市有虎，毋妄言。当关虎士森戈鋋，市上一呼人驾肩。",
      "虎虽猛，那得前。市有虎，言非妄。君不见左冯诸邑天下壮。",
      "斧斤声断林壑空，猛虎通衢恣来往。食人肉，饮人血，沈痛积冤何可说。",
      "凝香堂上紫烟浮，风流太守忧民忧。一朝下令开信赏，藉皮枕骨弥山丘。",
      "虎已灭，人患绝，夜永犹闻泣幽咽。泰山之侧如可居，子后夫前甘死别。"
    ]
  },
  {
    "id": "2e89e4205fed6279cf573fd3745bfbb7",
    "title": "平园",
    "authorName": "余季芳",
    "authorId": "2e89e4205fed6279d1457b72d1457b72",
    "dynasty": "宋",
    "content": [
      "柳暗花明自一春，青山缭绕水如襟。",
      "偶然觅得桃源路，便欲分栖竹屋阴。",
      "清昼平原寻小隐，夕阳归路入闲吟。",
      "迟迟风袂烟堤上，遥望环溪鸭绿深。"
    ]
  },
  {
    "id": "2e89e4205fee719ed50ba25cf4586d8c",
    "title": "合江亭",
    "authorName": "李恭",
    "authorId": "2e89e4205fee719ed1457b72d1457b72",
    "dynasty": "宋",
    "content": [
      "一丝风下碧云天，亭上窗开霁色鲜。",
      "严子钓台青树里，桐君丹灶白云边。",
      "千家画栋前朝屋，百里清江过客船。",
      "潇洒桐庐几兴废，野花山鸟自年年。"
    ]
  },
  {
    "id": "2e89e42060109be2c1fc49830a21f783",
    "title": "题罗汉洞",
    "authorName": "应材",
    "authorId": "2e89e42060109be2d1457b72e6c4af07",
    "dynasty": "宋",
    "content": [
      "石磴巍峨捉膝行，行时不觉看时惊。",
      "纵教良匠描难就，自是天工造化成。"
    ]
  },
  {
    "id": "2e89e420601bc54735147ddb4663d78a",
    "title": "水泛及门用老杜江涨韵",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "雨声喧昼夜，不断汹檐流。",
      "篱落维孤艇，溪湖失旧洲。",
      "访君无去路，狎我有来鸥。",
      "涛浪相欺得，冲门鼓白头。"
    ]
  },
  {
    "id": "2e89e420601bc54719483c159a1ca737",
    "title": "西园",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "何处西园好，楼雄说媚川。",
      "村环春色水，树带夕阳天。",
      "客促云间棹，渔吹浦外烟。",
      "且来穷燕赏，著句剩流传。"
    ]
  },
  {
    "id": "2e89e420601bc547683c277e13f4a775",
    "title": "用洪宪韵自述",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "壮志摩云一剑闲，欲屠石堡斩楼兰。",
      "功名努力车登坂，岁月惊心水下滩。",
      "小小茆茨渔子舍，星星鬓发腐儒冠。",
      "高山流水无穷思，整顿瑶琴试一弹。"
    ]
  },
  {
    "id": "2e89e420601bc54729307e0f78842183",
    "title": "过彭蠡湖",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "客子扁舟故里还，烟收雨霁出芦湾。",
      "浮天浴日重湖水，镇浪回风四望山。",
      "远树离离飞鸟外，征帆点点断云间。",
      "渔翁活计一篷底，爱汝白鸥相似闲。"
    ]
  },
  {
    "id": "2e89e420601bc547a3965dfd5a697a24",
    "title": "题水陆寺",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "殿楼边翠麓，窗户俯清湘。",
      "游客匆匆去，高僧白日长。"
    ]
  },
  {
    "id": "2e89e420601bc5473d8f2a3a01cd8429",
    "title": "题薝卜",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "春花狼藉馀，六出净烦热。",
      "衲衣凝夜禅，香散深林月。"
    ]
  },
  {
    "id": "2e89e420601bc54764a1a4144c0f5ed8",
    "title": "阮阁",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "阴阴松竹合，幽鸟傍人啼。",
      "一局枯棋罢，曦轮又欲西。"
    ]
  },
  {
    "id": "2e89e420601bc547284831068e8d4b2b",
    "title": "暮春闻张思顺归期",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "小园寂寞锁青春，桃李留花待主人。",
      "青子已团浓绿底，归艎犹未到溪滨。"
    ]
  },
  {
    "id": "2e89e420601bc5474edc8d49c23e7c86",
    "title": "梅",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "略彴低横露浅滩，瘦筇独立月华残。",
      "一枝拂掠浑如旧，思入清江烟水寒。"
    ]
  },
  {
    "id": "2e89e420601bc547d7ed824d5d6ac5a6",
    "title": "游招真观",
    "authorName": "董杞",
    "authorId": "2e89e420601bc547d1457b72d1457b72",
    "dynasty": "宋",
    "content": [
      "溪旁老子宫，古松奋苍鬣。",
      "修径烟霏深，中岩祠像设。",
      "岩头流云漫，千丈藤萝结。",
      "猿猱跃其间，手疑攀日月。",
      "岩下缓经行，人间诸想灭。",
      "文楸飞雹铿，朱弦浮磬彻。",
      "此山宇宙初，谁擘坤轴裂。",
      "六丁曾一戏，万古留洞穴。",
      "仙翁昔此栖，还丹成白雪。",
      "佩环升倒景，遗台犹岌嶪。",
      "菊秋风日佳，归艎双桨歇。",
      "便欲茆三间，于此谢尘劫。"
    ]
  },
  {
    "id": "2e89e4206029f638ad3201e285839069",
    "title": "吊宿州妓张温卿",
    "authorName": "黄孝先",
    "authorId": "2e89e4206029f638d1457b72d1457b72",
    "dynasty": "宋",
    "content": [
      "人生第一莫多情，眼看仙花结不成。",
      "为报两京才子道，好将诗句哭温卿。"
    ]
  },
  {
    "id": "2e89e4206029f6386a2e76f33b8eb617",
    "title": "诗一首",
    "authorName": "黄孝先",
    "authorId": "2e89e4206029f638d1457b72d1457b72",
    "dynasty": "宋",
    "content": [
      "天寒霜落雁来栖，岁晚川空雁不归。",
      "江海一身多少事，清风明月我沾衣。"
    ]
  },
  {
    "id": "2e89e4206029f638223206c82a949c7a",
    "title": "留题清渭楼",
    "authorName": "黄孝先",
    "authorId": "2e89e4206029f638d1457b72d1457b72",
    "dynasty": "宋",
    "content": [
      "黄公爱山不知休，终日不下清渭楼。",
      "与官落得官下隐，爱山不得山中游。",
      "朝看暮看山更好，古人今人空自老。",
      "天生定分不可移，白云悠悠寄怀抱。"
    ]
  },
  {
    "id": "2e89e4206030a73adc1a579a67998001",
    "title": "题黄山二首",
    "authorName": "王挺之",
    "authorId": "2e89e4206030a73ad1457b72d1457b72",
    "dynasty": "宋",
    "content": [
      "叠巘障南国，攒峰顶半空。",
      "朝昏长见日，晴晦预知风。",
      "树蘖千年在，岚光四面通。",
      "名山今日睹，奇秀两无穷。"
    ]
  },
  {
    "id": "2e89e4206030a73adc1a579a92c16bd5",
    "title": "题黄山二首",
    "authorName": "王挺之",
    "authorId": "2e89e4206030a73ad1457b72d1457b72",
    "dynasty": "宋",
    "content": [
      "地灵通十洞，山邃宅诸仙。",
      "怪似龙逢霹，高疑剑倚天。",
      "岩端锁丹灶，石罅逗温泉。",
      "却忆登楼堞，徒能见巨然。"
    ]
  },
  {
    "id": "2e89e4206030a73ac0ebce2a34a8fe81",
    "title": "至道初元六月不雨为民冒暑乞灵龙湫投辞未竟云气已作雷雨继之",
    "authorName": "王挺之",
    "authorId": "2e89e4206030a73ad1457b72d1457b72",
    "dynasty": "宋",
    "content": [
      "欲呼云雨沃焦田，袅袅篮舆入翠烟。",
      "万仞孤高随鸟道，一潭澄碧快龙眠。",
      "浮丘黄帝真成道，汉武秦皇谩学仙。",
      "但愿甘霖慰枯槁，岂知衰朽得神怜。"
    ]
  },
  {
    "id": "2e89e420603ac138aa69622b217ce321",
    "title": "独客",
    "authorName": "蒋华子",
    "authorId": "2e89e420603ac138d1457b72d1457b72",
    "dynasty": "宋",
    "content": [
      "独客秋江上，萧萧发欲华。",
      "终风撼红树，甚雨老黄花。",
      "丘垄应无恙，音书不到家。",
      "眠孤怨遥夜，归梦绕鸥沙。"
    ]
  },
  {
    "id": "2e89e420603ac138704eae131af7a481",
    "title": "题孙得休居室",
    "authorName": "蒋华子",
    "authorId": "2e89e420603ac138d1457b72d1457b72",
    "dynasty": "宋",
    "content": [
      "住世百来年，童颜只俨然。",
      "道心丹灶外，诗趣笔床边。",
      "瓮牖清虚府，盆池小有天。",
      "云关谁剥啄，端是问神仙。"
    ]
  },
  {
    "id": "2e89e420603ac138596479028a6c3106",
    "title": "笋",
    "authorName": "蒋华子",
    "authorId": "2e89e420603ac138d1457b72d1457b72",
    "dynasty": "宋",
    "content": [
      "头角崭崭露，江南四月时。",
      "定应孤竹子，未脱老莱衣。",
      "怒长支苔石，旁行过棘篱。",
      "不来能几日，渐学翠鸾飞。"
    ]
  },
  {
    "id": "2e89e420603ac13892e146c12589a6a4",
    "title": "春晚谣",
    "authorName": "蒋华子",
    "authorId": "2e89e420603ac138d1457b72d1457b72",
    "dynasty": "宋",
    "content": [
      "汀洲三月杨花飞，河鲀出水江鲚肥。",
      "雨声翻作断肠曲，薄寒恋恋轻罗衣。",
      "新愁压眉双碧聚，作意挽春春不住。",
      "无情恨杀蜀帝魂，不劝归来劝归去。"
    ]
  },
  {
    "id": "2e89e420603ee45cfe8f773797146758",
    "title": "题太平兴国宫",
    "authorName": "宋德之",
    "authorId": "2e89e420603ee45cd1457b72d1457b72",
    "dynasty": "宋",
    "content": [
      "殷勤此别几时还，结足应须岩洞间。",
      "卒岁在家贫亦好，何人似我老来闲。",
      "九天使者邀归艇，五岳丈人分半山。",
      "已是南回行脚了，归休稳坐听潺湲。"
    ]
  },
  {
    "id": "2e89e42060500a2a238d152315118528",
    "title": "和敬夫斜川诗",
    "authorName": "刘芮",
    "authorId": "2e89e42060500a2ad1457b72d1457b72",
    "dynasty": "宋",
    "content": [
      "病著不任事，淹卧心自休。",
      "经时不出门，况复斜川游。",
      "每觌节物换，恍惊时序流。",
      "少年喜追逐，聚散水上鸥。",
      "沈舟枯木伴，风帆春树丘。",
      "我病正尔许，怀念老朋俦。",
      "有酒不能饮，徒有献与酬。",
      "故人酌佳日，亦复我念否。",
      "佳章写怀抱，一读宽百忧。",
      "吾君念远民，归计未易求。"
    ]
  },
  {
    "id": "2e89e4206059e1fd682a04ed9b1c4674",
    "title": "立冬闻雷",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阳淫不收敛，半岁苦常燠。",
      "禾黍饲蝗螟，粳稻委平陆。",
      "民饥强扶耒，秋晚麦当宿。",
      "闵然候一雨，霜落水泉缩。",
      "荟蔚山朝隮，滂沱雨翻渎。",
      "经旬势益暴，方冬岁愈蹙。",
      "半夜发春雷，中天转车毂。",
      "老夫睡不寐，稚子起惊哭。",
      "平明视中庭，松菊半摧秃。",
      "潜发枯草萌，乱起蛰虫伏。",
      "薪槱不出市，晨炊午未熟。",
      "首种不入土，春饷难满腹。",
      "书生信古语，洪范有遗牍。",
      "时无中垒君，此意谁当告。"
    ]
  },
  {
    "id": "2e89e4206059e1fdda2bece788564721",
    "title": "赤壁怀古",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新破荆州得水军，鼓行夏口气如云。",
      "千艘已共长江崄，百胜安知赤壁焚。",
      "觜距方强要一斗，君臣已定势三分。",
      "古来伐国须观衅，意突成功所未闻。"
    ]
  },
  {
    "id": "2e89e4206059e1fd64f5936f58acee2e",
    "title": "山胡",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山胡拥苍毳，两耳白茸茸。",
      "野树啼终日，黔山深几重。",
      "啄溪探细石，噪虎上孤峰。",
      "被执应多恨，筠笼仅不容。"
    ]
  },
  {
    "id": "2e89e4206059e1fda2673f0ea0fa3298",
    "title": "白鹇",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白鹇形似鸽，摇曳尾能长。",
      "寂寞怀溪水，低回爱稻粱。",
      "田家比鸡鹜，野食荐杯觞。",
      "肯信朱门里，徘徊占玉塘。"
    ]
  },
  {
    "id": "2e89e4206059e1fd3242be059757c233",
    "title": "次韵子瞻太白山下早行题崇寿院",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山下晨光晚，林梢露滴升。",
      "峰头斜见月，野市早明灯。",
      "树暗犹藏鹊，堂开已馔僧。",
      "据鞍应梦我，联骑昔尝曾。"
    ]
  },
  {
    "id": "2e89e4206059e1fd16716db8986aa918",
    "title": "磻溪石",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "吕公年已莫，择主渭河边。",
      "跪饵留双膝，临溪不计年。",
      "神专能陷石，心大岂营鳣。",
      "不到磻溪上，安知自守坚。"
    ]
  },
  {
    "id": "2e89e4206059e1fd68fd52cb478deaf6",
    "title": "次韵子瞻题长安王氏中隐堂五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "秦中胜岷蜀，故国不须归。",
      "甲第春风满，巴山昼梦非。",
      "竹深啼鸟乱，花落晚蜂飞。",
      "我欲西还去，敲门慎勿违。"
    ]
  },
  {
    "id": "2e89e4206059e1fd68fd52cb58650225",
    "title": "次韵子瞻题长安王氏中隐堂五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "唐朝卿相宅，此外更应无。",
      "请看庭前树，曾攀屋里姝。",
      "流传渐失实，遗老不禁徂。",
      "试问归登物，林间翠石孤。"
    ]
  },
  {
    "id": "2e89e4206059e1fd68fd52cb8cdf28d7",
    "title": "次韵子瞻题长安王氏中隐堂五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "爱君高堂上，有似蜀江壖。",
      "墙外终南近，檐西太白偏。",
      "晚梅晴自媚，老竹暗相迁。",
      "未到遥闻说，吾庐安得然。"
    ]
  },
  {
    "id": "2e89e4206059e1fd68fd52cb7a52a55e",
    "title": "次韵子瞻题长安王氏中隐堂五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "官去空留鹤，山浮不见鳌。",
      "竹林迎日净，槐木拥亭高。",
      "乌噪知人至，蝉鸣觉口劳。",
      "谁能饮堂上，解带不穿袍。"
    ]
  },
  {
    "id": "2e89e4206059e1fd68fd52cb376afc3b",
    "title": "次韵子瞻题长安王氏中隐堂五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "君看原上墓，坟尽但馀碑。",
      "谁见生前贵，尘生带下龟。",
      "高堂幸有酒，一饮岂论赀。",
      "勉强行乐耳，古人良可悲。"
    ]
  },
  {
    "id": "2e89e4206059e1fde0a85e96f8d80250",
    "title": "次韵子瞻题扶风道中天花寺小亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "客车来不息，辙迹知成沟。",
      "莫怪慵登寺，犹宜赏举头。",
      "独游知忆弟，望远胜登楼。",
      "处处题诗遍，篇篇谁为收。"
    ]
  },
  {
    "id": "2e89e4206059e1fde3242448b6fd1528",
    "title": "和子瞻三游南山九首大秦寺",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "大秦遥可说，高处见秦川。",
      "草木埋深谷，牛羊散晚田。",
      "山平堪种麦，僧鲁不求禅。",
      "北望长安市，高城远似烟。"
    ]
  },
  {
    "id": "2e89e4206059e1fdb2413861499f507d",
    "title": "和子瞻三游南山九首仙游潭五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "潭深不可涉，潭小不通船。",
      "路断游人止，龙藏白沫旋。",
      "剪藤量水短，插石置桥坚。",
      "桥外居民少，躬耕不用钱。"
    ]
  },
  {
    "id": "2e89e4206059e1fdb24138610b1a560d",
    "title": "和子瞻三游南山九首仙游潭五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "澄潭下无底，将渡又安能。",
      "惯上横空木，轻生此寺僧。",
      "晓鱼闻考考，石塔见层层。",
      "不到殊非恶，他年记未曾。"
    ]
  },
  {
    "id": "2e89e4206059e1fdb2413861e44ca6fc",
    "title": "和子瞻三游南山九首仙游潭五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "君看潭北寺，何用减潭南。",
      "不到还能止，重来独未厌。",
      "荒凉增客思，贫病觉僧惭。",
      "饮水寒难忍，谁言柏子甘。"
    ]
  },
  {
    "id": "2e89e4206059e1fdb24138619e8febb1",
    "title": "和子瞻三游南山九首仙游潭五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "扶风贵公子，早岁伴山家。",
      "吹笛堕秋叶，读书随晓鸦。",
      "业成心自叛，学苦我长嗟。",
      "石室非人住，穷山雪似沙。"
    ]
  },
  {
    "id": "2e89e4206059e1fdb2413861ba7c48b4",
    "title": "和子瞻三游南山九首仙游潭五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "洞门苍藓合，逼仄不容身。",
      "传有虚明处，中藏窈窕人。",
      "吹笙桥上月，拾翠洞南春。",
      "往往来山下，萧然雨洒尘。"
    ]
  },
  {
    "id": "2e89e4206059e1fd7ad49f9d943d30bf",
    "title": "送张唐英监阆州税",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阆中虽近蜀，监税本闲官。",
      "岂足淹贤俊，聊应长羽翰。",
      "读书心健否，答策意何阑。",
      "未可厌畋猎，田中有走貆。"
    ]
  },
  {
    "id": "2e89e4206059e1fd0bd88772ed9553e3",
    "title": "送家定国同年赴永康掾",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "清慎岷山掾，登科已七年。",
      "迎亲就鱼稻，为吏择林泉。",
      "去骑关中热，归心沫水鲜。",
      "官闲幸可乐，记买鹧鸪煎。"
    ]
  },
  {
    "id": "2e89e4206059e1fdd78f158bfb6f5451",
    "title": "送霸州司理翟曼",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "大梁能赋客，边郡系囚曹。",
      "官职不相称，声名终自高。",
      "试观为吏苦，应过读书劳。",
      "努力事初宦，尺丝无厌缫。"
    ]
  },
  {
    "id": "2e89e4206059e1fdf423f98e5722a0fb",
    "title": "利路提刑亡伯郎中挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "好学先乡党，登科复妙年。",
      "谁为耆旧传，最处缙绅先。",
      "沦谢今亡矣，风流孰继焉。",
      "魂归食里社，世世仰仁贤。"
    ]
  },
  {
    "id": "2e89e4206059e1fdf423f98e9b9d4964",
    "title": "利路提刑亡伯郎中挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "晚岁官仍困，终身耻自言。",
      "廉明汉循吏，仁爱郑公孙。",
      "赤县朝称理，衡山德共尊。",
      "远人应罢市，处处有遗恩。"
    ]
  },
  {
    "id": "2e89e4206059e1fde86e273036a8f998",
    "title": "亡伯母同安县君杨氏挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "德盛诸杨族，贤宜伯父家。",
      "周姜职蘋藻，歜母事桑麻。",
      "大邑移封近，阴堂去日赊。",
      "空馀镜奁在，时出旧笄珈。"
    ]
  },
  {
    "id": "2e89e4206059e1fd5f1f3f78916ef54e",
    "title": "次韵王临太博马上",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "冬晚霜露重，城遥鞍马劳。",
      "徒知事奔走，曾未补毫毛。",
      "水旱嗟颦蹙，疮痍费抑搔。",
      "莫归何暇食，堆桉簿书高。"
    ]
  },
  {
    "id": "2e89e4206059e1fd99d3ec7ccfa39de7",
    "title": "次韵王君",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "河转金堤近，天高魏阙新。",
      "千夫奉儒将，百兽伏麒麟。",
      "校猎沙场莫，谈兵玉帐春。",
      "关南知不远，谁试问蕃邻。"
    ]
  },
  {
    "id": "2e89e4206059e1fd99d3ec7cd2540177",
    "title": "次韵王君",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "天宝乱已定，河壖兵更多。",
      "故城埋白骨，遗俗喜长戈。",
      "卧兽常思肉，奔鲸不受罗。",
      "纵横竟安在，唯见冢嵯峨。"
    ]
  },
  {
    "id": "2e89e4206059e1fd99d3ec7c1ef9260f",
    "title": "次韵王君",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "禁籞封金殿，清河贯石门。",
      "时平馀古木，兵散有空屯。",
      "形胜山围阔，蕃宣海内尊。",
      "川原不论顷，云梦可胜吞。"
    ]
  },
  {
    "id": "2e89e4206059e1fda98c051c7d6562f0",
    "title": "初到陈州二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谋拙身无向，归田久未成。",
      "来陈为懒计，传道愧虚名。",
      "俎豆终难合，诗书强欲明。",
      "斯文吾已试，深恐误诸生。"
    ]
  },
  {
    "id": "2e89e4206059e1fda98c051cd1b51290",
    "title": "初到陈州二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "久爱闲居乐，兹行恐遂不。",
      "上官容碌碌，饱食更悠悠。",
      "枕畔书成癖，湖边柳散愁。",
      "疏慵愧韩子，文字化潮州。"
    ]
  },
  {
    "id": "2e89e4206059e1fdc65ee5bcd50ca48c",
    "title": "次韵李简夫秋园",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "秋色岂相负，小园仍有花。",
      "绕栏吟落日，拾径得残葩。",
      "菊细初藏蝶，桐疏不庇鸦。",
      "游观须作意，霜雪仅留槎。"
    ]
  },
  {
    "id": "2e89e4206059e1fd5c7a7af5195a6d48",
    "title": "题李简夫葆光亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "径草侵芒屩，庭花堕石台。",
      "小亭幽事足，野色向人来。",
      "坐上乌皮几，墙间大瓠罍。",
      "老成无不可，谈笑得徘徊。"
    ]
  },
  {
    "id": "2e89e4206059e1fdc96eb527b17630d9",
    "title": "李简夫挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老成浑欲尽，吊客一潸然。",
      "遗事人人记，清诗句句传。",
      "挂冠疏傅早，乐世白公贤。",
      "叹息风流在，埋文得细镌。"
    ]
  },
  {
    "id": "2e89e4206059e1fdc96eb527c6619768",
    "title": "李简夫挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "归隐淮阳市，遨游十六年。",
      "养生能淡泊，爱客故留连。",
      "倾盖知心晚，论诗卧病前。",
      "葆光尘满榻，无复听谈禅。"
    ]
  },
  {
    "id": "2e89e4206059e1fdbde706c8784d710d",
    "title": "欧阳太师挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "雄文元命世，直气早成风。",
      "受任衰迟后，安邦反侧中。",
      "回天深有力，扈圣耻言功。",
      "事已身随去，惊嗟柱石空。"
    ]
  },
  {
    "id": "2e89e4206059e1fdbde706c8abc172e9",
    "title": "欧阳太师挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "唐弊文初丧，书成法至今。",
      "雍容趋圣处，深切可人心。",
      "气力知难继，风流喜不淫。",
      "悬知公欲谢，异说勇交侵。"
    ]
  },
  {
    "id": "2e89e4206059e1fdbde706c8bb2ed63e",
    "title": "欧阳太师挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "推毂诚多士，登龙盛一时。",
      "西门行有恸，东阁见无期。",
      "念昔先君子，尝蒙国士知。",
      "旧恩终未报，感叹不胜悲。"
    ]
  },
  {
    "id": "2e89e4206059e1fdbf39306606fc8fec",
    "title": "不到东西二林",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山北东西寺，高人永远师。",
      "来游亦前定，回首独移时。",
      "社散白莲尽，山空玄鹤悲。",
      "何年陶靖节，溪上送行迟。"
    ]
  },
  {
    "id": "2e89e4206059e1fd277f272c7a35f3c3",
    "title": "次韵孔武仲到官后见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "举楫同千里，系舟时一言。",
      "共嗟蓬作屋，愿就席为门。",
      "行役身先困，征商思益昏。",
      "仅同登垄断，何止服车辕。"
    ]
  },
  {
    "id": "2e89e4206059e1fdbfd9a49b84d6c9bd",
    "title": "寒雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江南殊气候，冬雨作春寒。",
      "冰雪期方远，蕉絺意始阑。",
      "未妨溪草绿，先恐岭梅残。",
      "忽发中原念，貂裘据锦鞍。"
    ]
  },
  {
    "id": "2e89e4206059e1fd4441884221f4216d",
    "title": "积雨二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山雨无时歇，江波上岸流。",
      "泥深未免出，桥断更堪忧。",
      "房浅邻糟瓮，宵寒揽絮裘。",
      "朝来势未已，归路恐操舟。"
    ]
  },
  {
    "id": "2e89e4206059e1fd444188423ff7c3ab",
    "title": "积雨二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "微阳力尚浅，未解破重阴。",
      "云气山川满，江流日夜深。",
      "冻牙生滞穗，馀润及重衾。",
      "泥泞沉车毂，农输绝苦心。"
    ]
  },
  {
    "id": "2e89e4206059e1fda3b19cac8ca9364c",
    "title": "次韵洞山克文长老",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "无地容锥卓，年来转觉贫。",
      "偶知珠在手，一任甑生尘。",
      "窜逐非关性，颠狂却甚真。",
      "此心谁复识，试语洞山人。"
    ]
  },
  {
    "id": "2e89e4206059e1fd754d02862cdb9464",
    "title": "送饶州周沃秀才免解",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年工作赋，中岁复穷经。",
      "骥老终知道，剑埋新发硎。",
      "束装邻里助，答策友朋听。",
      "还似临淄贡，随风起北溟。"
    ]
  },
  {
    "id": "2e89e4206059e1fd84edacdbb55afd08",
    "title": "赠景福顺长老二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "屈指江西老，多言剑外人。",
      "身心已无著，乡党漫相亲。",
      "窜逐知何取，周旋意甚真。",
      "仍将大雷雨，一洗百生尘。"
    ]
  },
  {
    "id": "2e89e4206059e1fd84edacdbe762ce55",
    "title": "赠景福顺长老二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "念昔先君子，南游四十年。",
      "相看顺老在，想见讷师贤。",
      "岁历风轮转，禅心海月圆。",
      "常情计延促，无语对潸然。"
    ]
  },
  {
    "id": "2e89e4206059e1fd318ce668798f8bee",
    "title": "阴晴不定简唐觐秘校并敖吴二君五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "积雨春连夏，新晴忽复阴。",
      "江痕涨犹在，梅气润相侵。",
      "蕉纻还须脱，图书渐不禁。",
      "江南旧风俗，愁绝北来心。"
    ]
  },
  {
    "id": "2e89e4206059e1fd318ce668b550d762",
    "title": "阴晴不定简唐觐秘校并敖吴二君五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "蚕眠初上簇，麦熟正磨镰。",
      "云气重重合，江流夜夜添。",
      "荐饥人甚困，多病我仍兼。",
      "欲就桥南宿，单衣莫雨沾。"
    ]
  },
  {
    "id": "2e89e4206059e1fd318ce6683ef50b5d",
    "title": "阴晴不定简唐觐秘校并敖吴二君五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "涨江方断渡，小棹信轻生。",
      "贫贱谁怜汝，漂浮空自惊。",
      "一官终窃食，何计早归耕。",
      "忽发骚人恨，凄凉久未平。"
    ]
  },
  {
    "id": "2e89e4206059e1fd318ce66885c8d602",
    "title": "阴晴不定简唐觐秘校并敖吴二君五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "西邻豫章客，病骨瘦栾栾。",
      "清夜眠孤枕，终朝饱一箪。",
      "雨多愁不出，讲罢未应餐。",
      "约我晴相过，门前泥欲干。"
    ]
  },
  {
    "id": "2e89e4206059e1fd318ce668cb119b6a",
    "title": "阴晴不定简唐觐秘校并敖吴二君五首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "二子薪中楚，相携泮上游。",
      "齑盐聊度日，爻象久忘忧。",
      "寂寞君何病，驱驰我自羞。",
      "何时采芹处，永日看凫鸥。"
    ]
  },
  {
    "id": "2e89e4206059e1fdbd76ff3808bd6207",
    "title": "题方子明道人东窗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "纸窗云叶净，香篆细烟青。",
      "客到催茶磨，泉声响石瓶。",
      "禅关敲每应，丹诀问无经。",
      "赠我刀圭药，年来发变星。"
    ]
  },
  {
    "id": "2e89e4206059e1fd0e74c89bfab6edeb",
    "title": "次前韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "闭门何所事，毛发日青青。",
      "齿折登山屐，尘生贳酒瓶。",
      "调心开贝叶，救病读《难经》。",
      "定起无人见，寒灯一点星。"
    ]
  },
  {
    "id": "2e89e4206059e1fdedeed9ce07a91cb1",
    "title": "王度支陶挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风迹殊不昧，声名岂偶然。",
      "长途催騄骥，爽气激鹰鹯。",
      "薏苡成遗恨，松楸卜远年。",
      "凄凉故吏尽，谁泣鬣封前。"
    ]
  },
  {
    "id": "2e89e4206059e1fdedeed9ceb68d445a",
    "title": "王度支陶挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "京尘昔倾盖，江国见佳城。",
      "零落旧冠剑，艰难孝弟兄。",
      "存亡看世俗，意气忆平生。",
      "晓铎知人恨，幽音亦未平。"
    ]
  },
  {
    "id": "2e89e4206059e1fde0d481b96ac218fe",
    "title": "次韵陈师仲主簿见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "朽株难刻画，枯叶任凋零。",
      "旧友频相问，村酤独未醒。",
      "山牙收细茗，江实得流萍。",
      "颇似申屠子，都忘足被刑。"
    ]
  },
  {
    "id": "2e89e4206059e1fd06bc187cee3e836f",
    "title": "咏霜二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江南雪不到，霜露满山村。",
      "纸被欺毡厚，茅檐笑瓦温。",
      "何曾凝沼渌，有意隔朝暾。",
      "底日身无事，高眠不出门。"
    ]
  },
  {
    "id": "2e89e4206059e1fd06bc187c32aec4b2",
    "title": "咏霜二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "清霜欺客病，乘夜逼窗扉。",
      "坐睡依炉暖，细声闻叶飞。",
      "蕉絺空满箧，砧杵旋催衣。",
      "起看庭前草，松筠未觉非。"
    ]
  },
  {
    "id": "2e89e4206059e1fd8c8f6af9e26d6f4d",
    "title": "送李宪司理还新喻",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "采芹芹已老，浴沂沂尚寒。",
      "蒯缑长叹息，苜蓿正阑干。",
      "黄卷忘忧易，青衫行路难。",
      "归耕未有计，且复调闲官。"
    ]
  },
  {
    "id": "2e89e4206059e1fd98acfb8da81df792",
    "title": "孔毅父封君挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "交契良人厚，家风季妇贤。",
      "诗书中有助，蘋藻岁无愆。",
      "象服期他日，恩封属此年。",
      "神伤自不觉，吊客问潸然。"
    ]
  },
  {
    "id": "2e89e4206059e1fd98acfb8dba2d9514",
    "title": "孔毅父封君挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "别日笑言重，归来药饵忧。",
      "钟歌掩不试，贝叶乱谁收。",
      "恨极囊封在，情多垄木稠。",
      "埋文应自作，一一记徽猷。"
    ]
  },
  {
    "id": "2e89e4206059e1fd20dae9e9f21d2b4c",
    "title": "除夜",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老去不自觉，岁除空一惊。",
      "深知无得丧，久已罢经营。",
      "黄卷讥前失，清樽借后生。",
      "何年遂疏懒，伏腊任躬耕。"
    ]
  },
  {
    "id": "2e89e4206059e1fddac6fe9773cbfe3e",
    "title": "上元夜",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新春收积雨，明月澹微云。",
      "照水疏灯出，因风远乐闻。",
      "天涯仍有节，人事竟何分。",
      "卖酒真拘束，何时一醉醺。"
    ]
  },
  {
    "id": "2e89e4206059e1fd162ecec3633b2962",
    "title": "曾子宣郡太挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "族大徽音远，年高福祚多。",
      "生儿尽龙虎，封国裂山河。",
      "象服惊初掩，埋文信不磨。",
      "送车江郭满，咽绝听哀歌。"
    ]
  },
  {
    "id": "2e89e4206059e1fd162ecec35938c557",
    "title": "曾子宣郡太挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "安舆遍西北，丹旐历江湖。",
      "存没终无憾，哀荣两得俱。",
      "新封崇马鬣，馀福荐浮图。",
      "家法蘋蘩在，空堂始一虞。"
    ]
  },
  {
    "id": "2e89e4206059e1fd99b8a5101ddffd00",
    "title": "食菱",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "野沼涨清泉，乌菱不直钱。",
      "蟹肥螯正满，石破髓初坚。",
      "节物秋风早，樽罍夜月偏。",
      "令人思淮上，小舫藕如椽。"
    ]
  },
  {
    "id": "2e89e4206059e1fd2a21b4e59115a4be",
    "title": "将之绩溪梦中赋泊舟野步",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "扁舟逢野岸，试出步崇冈。",
      "山转得幽谷，人家馀夕阳。",
      "被畦多绿茹，堆屋剩黄粱。",
      "深羡安居乐，谁令志四方。"
    ]
  },
  {
    "id": "2e89e4206059e1fd3529da993af4c3e1",
    "title": "逢章户掾赴澧州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江船不厌窄，船窄始宜行。",
      "风里长先过，滩头一倍轻。",
      "迎亲无恶处，禄养胜躬耕。",
      "澧上春兰早，犹堪吊屈生。"
    ]
  },
  {
    "id": "2e89e4206059e1fd153e8d5886ceb3c5",
    "title": "次韵迟初入宣河",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "远客安长道，低蓬称小溪。",
      "云添湿帆雨，舟滞没篙泥。",
      "草绿耕牛健，村深候鸟啼。",
      "陶翁方作令，归去未成题。"
    ]
  },
  {
    "id": "2e89e4206059e1fd16f3a6d3c1c5cdbe",
    "title": "官舍小池有鸂鶒遗二小雏二首其二",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "清池定谁至，鸂鶒自来驯。",
      "知我无伤意，怜渠解托身。",
      "桥阴栖息稳，岛外往来频。",
      "勿食游鱼子，从交长细鳞。"
    ]
  },
  {
    "id": "2e89e4206059e1fd15d95d51a5a5da89",
    "title": "次韵答人槛竹",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "猗猗元自直，落落不须扶。",
      "密节风吹展，清阴月共铺。",
      "丛长傲霜雪，根瘦耻泥涂。",
      "更种愁无地，应须剪碧芦。"
    ]
  },
  {
    "id": "2e89e4206059e1fd95a04b6d985032f5",
    "title": "复病三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "病作日短至，病消秋气初。",
      "山深足氛瘴，俗俭少肴蔬。",
      "药乱曾何补，心安当自除。",
      "朝廷闵流落，已是脱迁居。"
    ]
  },
  {
    "id": "2e89e4206059e1fd95a04b6d91891c3b",
    "title": "复病三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "寒作埋冰雪，热攻投火汤。",
      "今生那有此，宿业未应亡。",
      "委顺一无损，力争徒自伤。",
      "颓然付一榻，是处得清凉。"
    ]
  },
  {
    "id": "2e89e4206059e1fd95a04b6d493dad09",
    "title": "复病三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一病五十日，复尔当解官。",
      "不才归亦乐，无食去犹难。",
      "黾勉人应笑，低徊意已阑。",
      "旧师摩诘老，把卷静中看。"
    ]
  },
  {
    "id": "2e89e4206059e1fd64a6a9dd4a0bb577",
    "title": "病后白发",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "枯木自少叶，不堪经晓霜。",
      "病添衰发白，梳落细丝长。",
      "筋力从凋朽，肝心罢激昂。",
      "势如秋后雨，一度一凄凉。"
    ]
  },
  {
    "id": "2e89e4206059e1fd91aa1e44fe3eaf3a",
    "title": "次韵侯宣城题叠嶂楼",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "小邑来时路，宣城最近邻。",
      "楼台百年旧，花竹一番新。",
      "登览春深日，凝思病后身。",
      "何时对樽酒，重为洗埃尘。"
    ]
  },
  {
    "id": "2e89e4206059e1fdb7d2a0cf7c4e472d",
    "title": "神宗皇帝挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "稽古尧无作，勤邦禹有功。",
      "政新天地力，事改汉唐风。",
      "礼乐寰中盛，梯航海外通。",
      "华封徒有诵，龙御忽乘空。"
    ]
  },
  {
    "id": "2e89e4206059e1fdb7d2a0cfe5e709ec",
    "title": "神宗皇帝挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "承平终不处，付托重艰难。",
      "统接神孙正，人依圣母安。",
      "桥山封剑佩，原庙见衣冠。",
      "万国缠哀处，嵩阳桧柏寒。"
    ]
  },
  {
    "id": "2e89e4206059e1fdb7d2a0cf44c94427",
    "title": "神宗皇帝挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "取士忘疏贱，量书废寝兴。",
      "刍言本何益，玉殿最先登。",
      "日角依俙想，尧言涕泗称。",
      "龙髯远莫及，零泪冻成冰。"
    ]
  },
  {
    "id": "2e89e4206059e1fdac538e3e20382eea",
    "title": "次韵子瞻饮道者院池上",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "雨气凉侵殿，河流渗入池。",
      "黄粱瀹鱼子，白酒泻鹅儿。",
      "风细初生袖，尘清免污眉。",
      "郊行不易得，拂壁看题诗。"
    ]
  },
  {
    "id": "2e89e4206059e1fdfde54a92e99a046e",
    "title": "次韵朱光庭司谏喜雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "焦枯连夏火，洗濯待秋霖。",
      "都邑沟渠净，郊原黍豆深。",
      "流膏侵地轴，晴意动风琴。",
      "谁似臣居易，先成喜雨箴。"
    ]
  },
  {
    "id": "2e89e4206059e1fd5409dbdcc631d595",
    "title": "司马温公挽词四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白发三朝旧，青山一布衾。",
      "封章留帝所，德泽在人心。",
      "未起讴吟切，来归顾托深。",
      "杨公不久住，天意定难忱。"
    ]
  },
  {
    "id": "2e89e4206059e1fd5409dbdcab6ec2f0",
    "title": "司马温公挽词四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "决策传贤际，危言变法初。",
      "纷纷看往事，一一验遗书。",
      "富贵终何有，清贫只自如。",
      "西州不忍过，行哭便回车。"
    ]
  },
  {
    "id": "2e89e4206059e1fd5409dbdc780897b1",
    "title": "司马温公挽词四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "区区非为己，恳恳欲忘生。",
      "力尽心终在，身亡势亦成。",
      "遗民抛剑戟，故老半公卿。",
      "魏丙生前友，俱传汉相名。"
    ]
  },
  {
    "id": "2e89e4206059e1fd5409dbdccb6c0ad0",
    "title": "司马温公挽词四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年真狷浅，射策本粗疏。",
      "欲广忠言地，先收众弃馀。",
      "流离见更化，邂逅捧除书。",
      "赵孟终知厥，他人恐骂予。"
    ]
  },
  {
    "id": "2e89e4206059e1fd07fef140cde16758",
    "title": "王君贶宣徽挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "妙年收贾傅，白首贵王阳。",
      "志气文章在，功名岁月长。",
      "遗孙依旧德，故吏满诸方。",
      "河朔三持节，斯民定不忘。"
    ]
  },
  {
    "id": "2e89e4206059e1fd07fef140bba32e1a",
    "title": "王君贶宣徽挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谪堕神仙侣，飞翔鸾凤姿。",
      "旧逢黄石老，阴许赤松期。",
      "历历僧伽记，申申邓傅词。",
      "翻然归海峤，无复世人知。"
    ]
  },
  {
    "id": "2e89e4206059e1fd07fef140a13162a9",
    "title": "王君贶宣徽挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "从军在河上，仗钺喜公来。",
      "幕府方闲暇，歌钟得纵陪。",
      "它年老宾佐，过国泣楼台。",
      "犹有坟碑在，仍令故客开。"
    ]
  },
  {
    "id": "2e89e4206059e1fdcd4f05b28d1d34bc",
    "title": "故濮阳太守赠光禄大夫王君正路挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "落落承平佐，英英嗣世风。",
      "芝兰托庭户，鸾鹄峙椅桐。",
      "结客贤豪际，倾财缓急中。",
      "悲伤闻故老，沦谢未衰翁。"
    ]
  },
  {
    "id": "2e89e4206059e1fdcd4f05b262c7d969",
    "title": "故濮阳太守赠光禄大夫王君正路挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "吴中试良守，濮上继嘉声。",
      "平赋权家恨，蠲租盗俗清。",
      "家贫久未葬，身去独留名。",
      "天报多男子，终存好弟兄。"
    ]
  },
  {
    "id": "2e89e4206059e1fdd5fc847c45004282",
    "title": "荥阳唐高祖太宗石刻像",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谁言肤寸像，胜力妙人天。",
      "欲疗众生病，阴扶济世贤。",
      "身微须覆护，眼净照几先。",
      "岂为成功报，犹应历劫缘。"
    ]
  },
  {
    "id": "2e89e4206059e1fdf596b9d3fb9cbe98",
    "title": "次韵王钦臣秘监集英殿井",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "碧甃涵云液，铜瓶响玉除。",
      "汲花攒点罢，洒雾唤班初。",
      "龙饼煎无数，螭研滴有馀。",
      "从官方醉饱，一酌解清虚。"
    ]
  },
  {
    "id": "2e89e4206059e1fdf725c701ed52637c",
    "title": "问蔡肇求李公麟画观音德云",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "好事桓灵宝，多才顾长康。",
      "何尝为人画，但可设奇将。",
      "久聚要当散，能分慰所望。",
      "清新二大士，畀我夜烧香。"
    ]
  },
  {
    "id": "2e89e4206059e1fd045cd1db4daeffc9",
    "title": "韩康公挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阀阅元高世，功名自发身。",
      "堂堂揖真相，矫矫出稠人。",
      "许国心先定，轻财物自亲。",
      "传经比韦氏，世世得良臣。"
    ]
  },
  {
    "id": "2e89e4206059e1fd045cd1dbcd3908be",
    "title": "韩康公挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "耆年时一二，新第阙西南。",
      "好客心终在，忘怀日纵谈。",
      "规模人共记，风味我犹谙。",
      "谁是羊昙首，回车意不堪。"
    ]
  },
  {
    "id": "2e89e4206059e1fd045cd1db4b932b45",
    "title": "韩康公挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "师旷闻弦日，相如作赋年。",
      "虽惭众人后，贪值主文贤。",
      "北道初闻召，南江正远迁。",
      "平生阙亲近，遗恨属新阡。"
    ]
  },
  {
    "id": "2e89e4206059e1fd2b6a6d3d0188f6ff",
    "title": "吕司空挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年轻富贵，一意在诗书。",
      "共恨经纶晚，才收老病馀。",
      "寡言知德胜，善应本中虚。",
      "卒相承平业，讴歌元祐初。"
    ]
  },
  {
    "id": "2e89e4206059e1fd2b6a6d3d9cc2f4a6",
    "title": "吕司空挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "将相家声近，勋名晚岁隆。",
      "给扶安旧德，赐府压群公。",
      "不见弥缝迹，空推翼戴功。",
      "山公旧多可，寒士泣清风。"
    ]
  },
  {
    "id": "2e89e4206059e1fd2b6a6d3d7ea2966f",
    "title": "吕司空挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "罢郡来清颍，微官忆宛丘。",
      "颓垣那可住，隐几若将休。",
      "复起民欣愿，全归天不留。",
      "世间反覆手，有德竟无忧。"
    ]
  },
  {
    "id": "2e89e4206059e1fd23b2af5ee7d7ec6d",
    "title": "范蜀公挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "能言人尽尔，有立世终稀。",
      "忧国常先众，谋身亦勇归。",
      "见奇初或笑，要极未应非。",
      "仅似西山老，终身止食薇。"
    ]
  },
  {
    "id": "2e89e4206059e1fd23b2af5e1afe228a",
    "title": "范蜀公挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "赋传长啸久，书奏镈钟新。",
      "共叹文章手，终为礼乐人。",
      "遗风满台阁，好语落簪绅。",
      "欲取褒雄比，终非骨鲠臣。"
    ]
  },
  {
    "id": "2e89e4206059e1fd23b2af5ef1522f9e",
    "title": "范蜀公挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "剑外东来日，城西却住年。",
      "高斋留寓宿，旅食正萧然。",
      "语惬闻投石，诗新看涌泉。",
      "清樽寄苦泪，一洒叶坟前。"
    ]
  },
  {
    "id": "2e89e4206059e1fd07bae43efe308176",
    "title": "范百嘉百岁昆仲挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年何敏锐，才气伏诸生。",
      "展卷五行下，挥毫万字倾。",
      "百年殊未艾，一病竟无成。",
      "谁谓从夫子，同开郁郁城。"
    ]
  },
  {
    "id": "2e89e4206059e1fd07bae43ec977b51a",
    "title": "范百嘉百岁昆仲挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "季子尤高爽，颜家早哭回。",
      "白头生便尔，黄壤遽相催。",
      "旧草谁收拾，新松剩插栽。",
      "悲伤有伯氏，诸子尚婴孩。"
    ]
  },
  {
    "id": "2e89e4206059e1fdb9aded91e3507078",
    "title": "安厚卿枢密母夫人挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "家起侧微中，身兼富贵终。",
      "慈仁本宜寿，勤约自成风。",
      "大府宁居久，名邦赐沐雄。",
      "共传生子福，仍指读书功。"
    ]
  },
  {
    "id": "2e89e4206059e1fdb9aded914d6ce1a1",
    "title": "安厚卿枢密母夫人挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "早岁参戎幕，开门对粉墙。",
      "初闻寡兄弟，共羡好姑章。",
      "一别飞腾速，全归福禄长。",
      "遗芳在子舍，它日望岩廊。"
    ]
  },
  {
    "id": "2e89e4206059e1fdefb6f45ed280c49f",
    "title": "欧阳文忠公夫人挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "先生才盖世，家事少经心。",
      "流落初相偶，委蛇志益深。",
      "功名入图史，文字刻璆琳。",
      "有助知由内，驺虞欲重吟。"
    ]
  },
  {
    "id": "2e89e4206059e1fdefb6f45e668be0af",
    "title": "欧阳文忠公夫人挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "好礼忘耆老，持家历盛衰。",
      "谨严终致一，贫富各从宜。",
      "晚岁仍闻道，临终竟不疑。",
      "外人传一二，犹得载铭诗。"
    ]
  },
  {
    "id": "2e89e4206059e1fdb542500ab359eb74",
    "title": "欧阳伯和仲纯挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "之人虽蚤病，对客每清言。",
      "不信疾为累，要称学有原。",
      "籧篨视名器，果遁指乾坤。",
      "长短何须问，传家已抱孙。"
    ]
  },
  {
    "id": "2e89e4206059e1fdb542500aeb21f7aa",
    "title": "欧阳伯和仲纯挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "仲氏气无前，为文思涌泉。",
      "飘然落笔地，时出疾邪篇。",
      "杶干要经雪，骅骝行著鞭。",
      "凄凉悲故客，不及见华颠。"
    ]
  },
  {
    "id": "2e89e4206059e1fd7aad5a46e0da7912",
    "title": "奉使契丹二十八首奚君",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "奚君五亩宅，封户一成田。",
      "故垒开都邑，遗民杂汉编。",
      "不知臣仆贱，漫喜杀生权。",
      "燕俗嗟犹在，婚姻未许连。"
    ]
  },
  {
    "id": "2e89e4206059e1fdeb4664f46ad0be60",
    "title": "滕达",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "才适邦家用，学非章句儒。",
      "遭逢初莫测，流落一长吁。",
      "大节轻多难，深言究远图。",
      "收功太原守，谈笑视羌胡。"
    ]
  },
  {
    "id": "2e89e4206059e1fd0587a8b48dd93eb7",
    "title": "鲁元翰中大挽词二首其一",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "遗直诵家声，持心本至诚。",
      "何劳求皦察，所至自安平。",
      "气象馀前辈，才华属后生。",
      "飞腾看诸子，相继亦公卿。"
    ]
  },
  {
    "id": "2e89e4206059e1fdcc37bc429af4d01f",
    "title": "赠司空张公安道挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "道广中无竞，才高治不烦。",
      "安心本笃静，忧世亦时言。",
      "寿考同侪尽，经纶故事存。",
      "犹应门下客，微论记根原。"
    ]
  },
  {
    "id": "2e89e4206059e1fdcc37bc4233332446",
    "title": "赠司空张公安道挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "孤高出世学，豪迈谪仙人。",
      "早岁犹和俗，中年自识真。",
      "定馀时发照，尘尽四无邻。",
      "闻道骑箕尾，还应事玉宸。"
    ]
  },
  {
    "id": "2e89e4206059e1fdcc37bc422d2b4cc6",
    "title": "赠司空张公安道挽词三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "西蜀识公初，南都从事馀。",
      "一言知我可，久好复谁如。",
      "学术留元叹，家声付伯鱼。",
      "霜天近生日，闻挽重唏嘘。"
    ]
  },
  {
    "id": "2e89e4206059e1fd7ad5617306b19e48",
    "title": "大行太皇太后挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "内治隆三世，尊临极九年。",
      "神孙克负荷，大业付安全。",
      "有道华夷靖，无心怨恶悛。",
      "和熹盛东汉，从此不称贤。"
    ]
  },
  {
    "id": "2e89e4206059e1fd7ad561735c55010a",
    "title": "大行太皇太后挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "约己心全小，宽民德有馀。",
      "外家恩泽少，先后礼容虚。",
      "原庙因前室，中朝避册书。",
      "功名不胜纪，四谥叹犹疏。"
    ]
  },
  {
    "id": "2e89e4206059e1fd8530b58dbef2e356",
    "title": "故枢密签书赠正议大夫王彦霖挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "试吏有能名，升台擅直声。",
      "雄飞极九载，修路止三城。",
      "壮志方凌厉，遗书忽叹惊。",
      "老人殊可念，白首泣新茔。"
    ]
  },
  {
    "id": "2e89e4206059e1fd8530b58d13b6c191",
    "title": "故枢密签书赠正议大夫王彦霖挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "倾盖晚相亲，东西省户邻。",
      "听君占谏草，继我出词纶。",
      "京尹声初浃，枢廷迹尚新。",
      "邯郸炊未熟，荣谢隔逡巡。"
    ]
  },
  {
    "id": "2e89e4206059e1fd065816cd3bd758ed",
    "title": "亡嫂靖安君蒲氏挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "家风足图史，妇德俨蘋蘩。",
      "汤沐从夫宠，冠衣席弟恩。",
      "克家传众子，有后庆多孙。",
      "追养心何极，增封礼尚存。"
    ]
  },
  {
    "id": "2e89e4206059e1fd065816cd1a5be7c1",
    "title": "亡嫂靖安君蒲氏挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宦游非不遂，流落自粗疏。",
      "宗党半天末，存亡惊素书。",
      "佳城东岭外，茂木故阡馀。",
      "遥想千车送，临江涕满裾。"
    ]
  },
  {
    "id": "2e89e4206059e1fd83010386b906e39f",
    "title": "寓居六咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "手植天随菊，晨添苜蓿盘。",
      "丛长怜夏苦，花晚怯秋寒。",
      "素食旧所愧，长斋今未阑。",
      "殷勤拾落蕊，眼暗读书难。"
    ]
  },
  {
    "id": "2e89e4206059e1fd830103863e683b5d",
    "title": "寓居六咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山丹炫南土，盈尺愧西京。",
      "所至曾无比，知非浪得名。",
      "未须求别种，尚欠剥繁英。",
      "行复春风度，天涯眼暂明。"
    ]
  },
  {
    "id": "2e89e4206059e1fd8301038617bff0bd",
    "title": "寓居六咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "邻家三亩竹，萧散倚东墙。",
      "谁谓非吾有，时能惠我凉。",
      "雪深闻毁折，风作任披猖。",
      "事过还依旧，相看意愈长。"
    ]
  },
  {
    "id": "2e89e4206059e1fd8301038604f68273",
    "title": "寓居六咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "弱榴生掩冉，插竹强支叉。",
      "旋叠封根石，能开著子花。",
      "扶持物遂性，缀缉我成家。",
      "故国田园少，何须恨海涯。"
    ]
  },
  {
    "id": "2e89e4206059e1fd830103863fd423ae",
    "title": "寓居六咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "大鸡如人立，小鸡三寸长。",
      "造物均付予，危冠两昂藏。",
      "出栏风易倒，依草枯不僵。",
      "后庭花草盛，怜汝计兴亡。"
    ]
  },
  {
    "id": "2e89e4206059e1fd83010386ebea16a7",
    "title": "寓居六咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "西邻分半井，十口无渴忧。",
      "岁旱百泉竭，日供八家求。",
      "艰难念生理，沾足愧寒流。",
      "比闻山田妇，出汲争群牛。"
    ]
  },
  {
    "id": "2e89e4206059e1fd38ee41cb2297cdc1",
    "title": "范丞相尧夫挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "持身守忠恕，临事耻浮沉。",
      "直道更三黜，平生惟一心。",
      "家风来自远，国论老弥深。",
      "令德真如玉，泥沙枉见侵。"
    ]
  },
  {
    "id": "2e89e4206059e1fd38ee41cb95211a19",
    "title": "范丞相尧夫挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南迁头已白，北返病初加。",
      "君意知无罪，天心许到家。",
      "同朝曾忝旧，握手一长嗟。",
      "时事纷无已，还应付棣华。"
    ]
  },
  {
    "id": "2e89e4206059e1fdd9682b544ae8b72c",
    "title": "大行皇太后挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "累朝宗内治，晚岁擅鸿勋。",
      "立子得元圣，收帘奉长君。",
      "一言消横逆，多难弭纷纭。",
      "仙驭曾非远，长瞻巩洛云。"
    ]
  },
  {
    "id": "2e89e4206059e1fdd9682b54aa0360ca",
    "title": "大行皇太后挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "家风承旧相，国体继皇姑。",
      "定策从中禁，传声震海隅。",
      "春风开闭蛰，朝露湿焦枯。",
      "万里生还客，冠缨泪雨濡。"
    ]
  },
  {
    "id": "2e89e4206059e1fd9557705f648ac003",
    "title": "追尊皇太后挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "月缺年何久，龙飞事一新。",
      "追崇名号正，同袝礼容均。",
      "凤翣低迎日，龙輴细起尘。",
      "都人知舜孝，拥绋尽沾巾。"
    ]
  },
  {
    "id": "2e89e4206059e1fd9557705f880dab0b",
    "title": "追尊皇太后挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "德美钟岐嶷，荣华倍感伤。",
      "一时朝野恨，百世本支长。",
      "出祖悲无憾，因山俭有光。",
      "他年过嵩洛，望拜裕陵旁。"
    ]
  },
  {
    "id": "2e89e4206059e1fd03d59c8b949a5f41",
    "title": "赠史文通奉议二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "墙北史居士，挂冠心转闲。",
      "顶开人共怪，神去夜深还。",
      "白雪微侵鬓，丹砂久驻颜。",
      "从君欲问道，何日径开关。"
    ]
  },
  {
    "id": "2e89e4206059e1fd03d59c8befb24a14",
    "title": "赠史文通奉议二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "有叟住东野，畏人希入城。",
      "君时共还往，我欲问修行。",
      "早岁识岩客，近时逢绛生。",
      "真能访茅屋，屣履试将迎。"
    ]
  },
  {
    "id": "2e89e4206059e1fde9a6b0a7132e8c51",
    "title": "次前韵示杨明二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "晚岁有馀乐，天教一向闲。",
      "嵩阳百口住，岭外七年还。",
      "卜宅先邻晏，携瓢欲饮颜。",
      "吴僧来不久，相约叩禅关。"
    ]
  },
  {
    "id": "2e89e4206059e1fde9a6b0a75d3d36a9",
    "title": "次前韵示杨明二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "甘井元依庙，平湖亦近城。",
      "幅巾朝食罢，芒屩雨中行。",
      "扰扰初何事，悠悠毕此生。",
      "欲邀东郭叟，烦子作郊迎。"
    ]
  },
  {
    "id": "2e89e4206059e1fd773a2a72ca57c1f4",
    "title": "唐修撰义问挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "家风台柏老，遗直故依然。",
      "节见南迁后，神凝未瞑前。",
      "临民旧有法，训子适成篇。",
      "九转今犹在，参同岂妄传。"
    ]
  },
  {
    "id": "2e89e4206059e1fd773a2a728b81367e",
    "title": "唐修撰义问挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "我返南荒日，君临旧许初。",
      "笑谈宽老病，旌旆拥茅庐。",
      "酒盏开虽数，溪堂到尚疏。",
      "谁言生死隔，近在浃旬馀。"
    ]
  },
  {
    "id": "2e89e4206059e1fd7327f22c0409de40",
    "title": "吴冲卿夫人秦国挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "国老相随尽，家风慨独存。",
      "见夫成相业，听子得忠言。",
      "气节惭多士，声华盛一门。",
      "平生高义重，未易俗人论。"
    ]
  },
  {
    "id": "2e89e4206059e1fd7327f22ca6ee5519",
    "title": "吴冲卿夫人秦国挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "雅颂成章早，春秋发论长。",
      "风规留叔向，文采似中郎。",
      "览古明兴废，临危喜激昂。",
      "南迁初不恨，李杜得从滂。"
    ]
  },
  {
    "id": "2e89e4206059e1fd5dab70fa58c7cfe5",
    "title": "索居三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "索居非谪地，垂老更穷途。",
      "去住看人意，幽忧赖我无。",
      "小园花草秽，陋巷犬羊俱。",
      "近觉根尘离，忘言日益愚。"
    ]
  },
  {
    "id": "2e89e4206059e1fd5dab70fabda15cce",
    "title": "索居三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平生亦何事，十载苦颠隮。",
      "梦崄曾非崄，觉迷终不迷。",
      "客居兼壮子，别久愧良妻。",
      "稍讶音书阔，春阴道路泥。"
    ]
  },
  {
    "id": "2e89e4206059e1fd5dab70fa1b41b438",
    "title": "索居三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "许蔡古邻国，风烟相杂和。",
      "萧然客舍静，不愿主人过。",
      "野荠春将老，淮鱼夏渐多。",
      "街南病居士，有酒对酣歌。"
    ]
  },
  {
    "id": "2e89e4206059e1fd87eec92b79be5982",
    "title": "病愈二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "学道虽云久，沉疴竟未除。",
      "炎烝度三伏，晻暧觉中虚。",
      "嘉谷不自长，荒榛终费锄。",
      "何辞用兰石，梨枣得扶疏。"
    ]
  },
  {
    "id": "2e89e4206059e1fd87eec92bf762ebfd",
    "title": "病愈二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "病退日身轻，身轻心转清。",
      "山空流水上，海静寸灯明。",
      "朝市谁留住，林泉自不行。",
      "筠溪惭丐士，流荡过平生。"
    ]
  },
  {
    "id": "2e89e4206059e1fdcd2d2c419c12c1b8",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "早岁寡欢意，衰年仍病缠。",
      "客居逢九日，斗酒破千钱。",
      "萸菊惊秋晚，儿孙慰目前。",
      "登高懒不出，多酌任颓然。"
    ]
  },
  {
    "id": "2e89e4206059e1fdcd2d2c418ea9f913",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "狂夫老无赖，见逐便忘归。",
      "小酌还成醉，侨居不觉非。",
      "妻孥应念我，风雨未缝衣。",
      "忧患十年足，何时赋式微。"
    ]
  },
  {
    "id": "2e89e4206059e1fdcd2d2c4178bcfa39",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "黄菊与秋竞，白须随日添。",
      "时人知不憙，野老未相嫌。",
      "但酌清樽尽，犹存薄俸沾。",
      "日西闻客至，更问酒家帘。"
    ]
  },
  {
    "id": "2e89e4206059e1fd3c25f477887f5432",
    "title": "将归二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "久客初何事，言归似有名。",
      "腾腾且随俗，落落竟无成。",
      "病苦医犹厌，囊空身自轻。",
      "家人惊别后，无限白须生。"
    ]
  },
  {
    "id": "2e89e4206059e1fd3c25f4774f5ec03f",
    "title": "将归二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "为客不满岁，还家见两孙。",
      "遥知临竹户，相对引瓢樽。",
      "老罢那嫌瘦，心宽尚喜存。",
      "风波随处有，何幸免惊奔。"
    ]
  },
  {
    "id": "2e89e4206059e1fd3ed51f367842ead8",
    "title": "咏竹二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "湖滨宜草木，修竹可三寻。",
      "廛居多野思，移种近墙阴。",
      "及尔迷未醒，方予热正侵。",
      "无嫌不逮本，地薄肯成林。"
    ]
  },
  {
    "id": "2e89e4206059e1fd3ed51f3676611ca8",
    "title": "咏竹二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南邻竹甚茂，门巷不容宾。",
      "悬印君当往，囊金我患贫。",
      "翠旌稍乱起，犀角笋初匀。",
      "不惜图书卖，端来作主人。"
    ]
  },
  {
    "id": "2e89e4206059e1fd5460f2586a357879",
    "title": "移竹",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "墙阴竹蒙密，板筑念相妨。",
      "欲补园东缺，欣乘雨后凉。",
      "三年生笋遍，一径引风长。",
      "但恐翁弥老，筇枝懒复将。"
    ]
  },
  {
    "id": "2e89e4206059e1fd4c80af8a63d36779",
    "title": "雪后小酌赠内",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "薄雪为灯止，和风应节来。",
      "出游吾已懒，小酌意难裁。",
      "竹径泥方滑，菁畦冻欲开。",
      "细君怜老病，加料作新醅。"
    ]
  },
  {
    "id": "2e89e4206059e1fd6d3d7a2c5ab503c3",
    "title": "南堂新游花坛二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "乱竹侵红药，病花羞晚春。",
      "移根近谈笑，得土长精神。",
      "荣悴非由尔，芬芳止为人。",
      "庭西井泉好，汲灌每躬亲。"
    ]
  },
  {
    "id": "2e89e4206059e1fd6d3d7a2ca1651f81",
    "title": "南堂新游花坛二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老木不忍伐，横枝宜少除。",
      "根茎渐有托，雨露稍分馀。",
      "生意初无损，开花终自如。",
      "他年诸草木，成就此幽居。"
    ]
  },
  {
    "id": "2e89e4206059e1fddfd34cb6e04045a7",
    "title": "外孙文骥与可学士之孙也予亲教之学作诗俊发犹有家风喜其不坠作诗赠之",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "已矣石室老，奄然三十年。",
      "遗孙生不识，妙理定谁传。",
      "孔伋仍闻道，贾嘉终象贤。",
      "文章犹细事，风节记高坚。"
    ]
  },
  {
    "id": "2e89e4206059e1fd472d76baae0894c4",
    "title": "开窗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "绿竹琅玕色，红葵旌节花。",
      "开窗风细细，窥户月斜斜。",
      "活计无多子，文章自一家。",
      "一床方病卧，随意上三车。"
    ]
  },
  {
    "id": "2e89e4206059e1fd8886692d18df5cd0",
    "title": "秋社分题",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "天公闵贫病，雨止得丰穰。",
      "南亩场功作，东家社酒香。",
      "分均思孺子，归遗笑东方。",
      "肯劝拾遗住，休嫌父老狂。"
    ]
  },
  {
    "id": "2e89e4206059e1fdef8c962406b45097",
    "title": "中秋无月同诸子二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风雨来无定，泥涂日向深。",
      "直埋今夜月，真失众人心。",
      "云外天衢净，人间浊雾侵。",
      "幽人久不寐，起坐夜愔愔。"
    ]
  },
  {
    "id": "2e89e4206059e1fdef8c96244aa62e68",
    "title": "中秋无月同诸子二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "卷衣换斗酒，欲饮月明中。",
      "坐看浮云合，遥怜四海同。",
      "清光知未泯，来岁尚无穷。",
      "且尽樽中渌，高眠听雨风。"
    ]
  },
  {
    "id": "2e89e4206059e1fd504fe71b8255aca3",
    "title": "杀麦二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "麦幸十分熟，雨过三日霪。",
      "初晴尚未伏，半夜卷重阴。",
      "细筑场无隙，轻推磨有音。",
      "惊闻诸县水，一晒直千金。"
    ]
  },
  {
    "id": "2e89e4206059e1fd504fe71b19c6ec9d",
    "title": "杀麦二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "雨后麦多病，庾中蛾欲飞。",
      "不辞终日暑，幸脱半年饥。",
      "潦水来何暴，秋田望已微。",
      "农夫愚可念，此报定谁非。"
    ]
  },
  {
    "id": "2e89e4206059e1fdcd2d2c41fed7acc8",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "昔忝衣冠旧，今从野老游。",
      "篱根菊初绽，瓮面酒新刍。",
      "不负重阳节，都无举世忧。",
      "人生定谁是，万事本悠悠。"
    ]
  },
  {
    "id": "2e89e4206059e1fdcd2d2c413a19cb02",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "欲就九日饮，旋炊三斗醅。",
      "今朝不一醉，坐客有空回。",
      "白发何须吝，黄花恨晚开。",
      "问知瓶未罄，相劝尽馀杯。"
    ]
  },
  {
    "id": "2e89e4206059e1fdcd2d2c41b91f590f",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "从古重此日，今人那得违。",
      "菊迟知岁闰，酒贵念人饥。",
      "身安且自慰，家远不成归。",
      "尚忆少年乐，惊呼人尽非。"
    ]
  },
  {
    "id": "2e89e4206059e1fd28fbe3ee877dbc12",
    "title": "种花二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "筑室力已尽，种花功尚疏。",
      "山丹得春雨，艳色照庭除。",
      "末品何曾数，群芳自不如。",
      "今秋接千叶，试取洛人馀。"
    ]
  },
  {
    "id": "2e89e4206059e1fd28fbe3eeb761c9a1",
    "title": "种花二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "筑室少闲地，种花能几畦。",
      "松筠旧满眼，桃李渐成蹊。",
      "无计通湖水，长思种藕泥。",
      "幽怀终不惬，拄杖出城西。"
    ]
  },
  {
    "id": "2e89e4206059e1fdaea0bb7f6341ffa0",
    "title": "南斋独坐",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "独坐南斋久，忘家似出家。",
      "香烟秾作穗，茶面结成花。",
      "细竹才通径，长松初有槎。",
      "往还真断绝，一一数归鸦。"
    ]
  },
  {
    "id": "2e89e4206059e1fd75cc0ed259231bda",
    "title": "西成",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "野老端相庆，西成仅十分。",
      "寒来多酿酒，客过预留饙。",
      "近事姑求饱，远忧要浪闻。",
      "一壶真有理，终日得醺醺。"
    ]
  },
  {
    "id": "2e89e4206059e1fd58d6f959475d2e5c",
    "title": "示诸子",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "诸子才不恶，功名旧有言。",
      "穷愁念父母，心力尽田园。",
      "志在要须命，身闲且养源。",
      "游鱼脱渊水，何处有飞翻。"
    ]
  },
  {
    "id": "2e89e4206059e1fdfcc40e94def13bca",
    "title": "示诸孙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年真力学，玄月闭书帷。",
      "老去浑无赖，心空自不知。",
      "交游谁识面，文字略存诗。",
      "笑向诸孙说，疏慵非汝师。"
    ]
  },
  {
    "id": "2e89e4206059e1fd4640d072c287129e",
    "title": "腊中三雪",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一腊不虚度，三雪自相因。",
      "暗添池上凌，稍压麦中尘。",
      "馀润想犹在，苦寒将及春。",
      "殷勤欲尽酒，扶养病衰人。"
    ]
  },
  {
    "id": "2e89e4206059e1fd763c9a8c13d9e2f1",
    "title": "九日阴雨不止病中把酒示诸子三首其二",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "九日不能饮，呦呦觉胃寒。",
      "妻孥劝把盏，萸菊正堆盘。",
      "懒极久成病，年高终鲜欢。",
      "道人嫌服药，心息自相安。"
    ]
  },
  {
    "id": "2e89e4206059e1fd763c9a8c44bd3249",
    "title": "九日阴雨不止病中把酒示诸子三首其二",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "庭菊兼黄白，村醪杂圣贤。",
      "微吟还自喜，不饮信徒然。",
      "陶亮贫非病，孟嘉醒亦颠。",
      "相看莫相笑，与尔各当年。"
    ]
  },
  {
    "id": "2e89e4206059e1fd763c9a8c0e4ae40b",
    "title": "九日阴雨不止病中把酒示诸子三首其二",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "旱久翻成雾雨灾，老人腹疾强衔杯。",
      "官醅菉豆适初熟，篱菊黄花终未开。",
      "儿女共怜佳节过，鸡豚恐有故人来。",
      "衰年此会真馀几，薄酒无多不用推。"
    ]
  },
  {
    "id": "2e89e4206059e1fd70cf5db98b456f4c",
    "title": "寄张芸叟",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老矣张芸叟，亲编乐府词。",
      "才高君未觉，手战我先衰。",
      "点𪑮旧无对，吟哦今与谁。",
      "十年酬唱绝，欢喜得新诗。"
    ]
  },
  {
    "id": "2e89e4206059e1fdcd2d2c4175969162",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "瓢尊空挂壁，九日若为欢。",
      "白发逃无计，黄花开已阑。",
      "酒悭惭对客，风起任飘冠。",
      "赖有陶翁伴，贫居得自宽。"
    ]
  },
  {
    "id": "2e89e4206059e1fdcd2d2c41e5a943fd",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "解衣换村酒，酒薄不须嫌。",
      "节到勿空过，杯行且强拈。",
      "得闲身尚健，适意事难兼。",
      "醉卧南窗日，谁知酸与甜。"
    ]
  },
  {
    "id": "2e89e4206059e1fdcd2d2c4188ac3738",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "幼子淮西客，双壶思老人。",
      "远来经颔淡，细酌喜清醇。",
      "饮罢遥怜汝，归来早及春。",
      "南斋昔未有，馀似旧时贫。"
    ]
  },
  {
    "id": "2e89e4206059e1fddf1564a1fed983c9",
    "title": "除夜二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "年年赋除夜，一赋一衰残。",
      "家有三斗酿，春馀半月寒。",
      "鸡豚不改旧，邻里自相欢。",
      "元日应无客，萧然不著冠。"
    ]
  },
  {
    "id": "2e89e4206059e1fddf1564a1673c1ff1",
    "title": "除夜二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "七十三年客，相从尚几年。",
      "西方他日事，东鲁一经传。",
      "渐解平生缚，初安半夜禅。",
      "纷纷争夺际，何意此心全。"
    ]
  },
  {
    "id": "2e89e4206059e1fd5ab2c3ef2f2c1710",
    "title": "遗老斋南一柏双干昔岁坐堂上仅可见也今出屋已尺馀偶赋",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "翠柏擢双干，冉冉出屋危。",
      "柏长虽云喜，我老亦可知。",
      "苦寒不改色，烈风终自持。",
      "门闲断来客，相对不相欺。"
    ]
  },
  {
    "id": "2e89e4206059e1fd73c2165018c75132",
    "title": "蚕麦",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春旱麦半熟，蚕收仅十分。",
      "不忧无饼饵，已幸有襦裙。",
      "造化真怜汝，耕桑不谩勤。",
      "经过话关陕，贫病不堪闻。"
    ]
  },
  {
    "id": "2e89e4206059e1fd2a7e0d7a9fee3751",
    "title": "七夕",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "火流知节换，秋到喜身安。",
      "林鹊真安往，河桥晚未完。",
      "得闲心不厌，求巧老应难。",
      "送酒谁知我，瓢樽昨暮乾。"
    ]
  },
  {
    "id": "2e89e4206059e1fdcd2d2c41b5f62631",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "九日真佳节，年年长赋诗。",
      "深惭鹤发老，每与菊花期。",
      "帽落无人拾，酒狂聊自持。",
      "丰年馀社瓮，天意念衰羸。"
    ]
  },
  {
    "id": "2e89e4206059e1fdcd2d2c41aa4d2a36",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "我饮不为酒，黄花竞此时。",
      "茱萸谩辟恶，曲糵助和脾。",
      "浅酌何劳诉，独醒徒尔为。",
      "来年我犹健，相对亦如斯。"
    ]
  },
  {
    "id": "2e89e4206059e1fdcd2d2c41824fe856",
    "title": "九日三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "河朔今将到，山阳近欲行。",
      "老怀惊聚散，一酌慰平生。",
      "陋巷连墙久，长淮照眼明。",
      "到官纷讼牒，应忆此时情。"
    ]
  },
  {
    "id": "2e89e4206059e1fd58b62147ca0b22fb",
    "title": "壬辰生日儿侄诸孙有诗所言皆过记胸中所怀亦自作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "生日今朝是，匆匆又一年。",
      "读书真已矣，闭目但茫然。",
      "下种言非妄，开花果定圆。",
      "驱羊旧有法，视后直须鞭。"
    ]
  },
  {
    "id": "2e89e4206059e1fd877dec5d8b1a6863",
    "title": "除夕",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "患难思年改，龙钟惜岁徂。",
      "关河先垄远，天地小臣孤。",
      "吾道凭温酒，时情付拥炉。",
      "南荒足妖怪，此日谩桃符。"
    ]
  },
  {
    "id": "2e89e4206059e1fd3691b26beed6e0f6",
    "title": "初春游李太尉宅东池",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "蓬岛灵仙宅，星河帝女家。",
      "波光泛金翠，楼影动云霞。",
      "清浅游鱼过，参差垂柳斜。",
      "移舟更寻胜，远见小桃花。"
    ]
  },
  {
    "id": "2e89e4206059e1fd8c4a6facb6c0445c",
    "title": "怀黾池寄子瞻兄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "相携话别郑原上，共道长途怕雪泥。",
      "归骑还寻大梁陌，行人已渡古崤西。",
      "曾为县吏民知否，旧宿僧房壁共题。",
      "遥想独游佳味少，无言骓马但鸣嘶。"
    ]
  },
  {
    "id": "2e89e4206059e1fda97859af975f1194",
    "title": "次韵子瞻延生观后山上小堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谢公游意未能厌，踏尽登山屐齿尖。",
      "古殿神仙深杳杳，香炉烟翠起纤纤。",
      "岩花寂历飘琼片，庭桧萧疏漏玉蟾。",
      "帝子莫归人不见，微风细雨自开帘。"
    ]
  },
  {
    "id": "2e89e4206059e1fddbe465a2ef1e6734",
    "title": "次韵子瞻题仙游潭中兴寺",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "潭边沙水不成泥，潭上孤禽挂崄啼。",
      "缭绕飞桥能试客，蒙茸翠蔓巧藏溪。",
      "云为绛帐马融室，石作屏风玉女闺。",
      "仙果知君今未足，临潭脚战怕长梯。"
    ]
  },
  {
    "id": "2e89e4206059e1fda283c255a2e81fae",
    "title": "石鼻城",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "千山欲尽垂为鼻，百战皆空但有城。",
      "虎闯穴中秦地恐，龙飞渭上汉江倾。",
      "雍人未有章邯怨，魏将犹存仲达精。",
      "睥睨陵迟春草满，白羊无数向风鸣。"
    ]
  },
  {
    "id": "2e89e4206059e1fd6fdb7c68fd7ffc6c",
    "title": "楼观",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老聃厌世入流沙，飘荡如云不可遮。",
      "弟子怜师将去国，关门望气载还家。",
      "高台尚有传经处，画壁空留驾犊车。",
      "一授遗书无复老，不知何苦服胡麻。"
    ]
  },
  {
    "id": "2e89e4206059e1fd64668bbced5c67f7",
    "title": "次韵子瞻秋雪见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "秋气萧骚仍见雪，客愁缭绕动萦心。",
      "幽吟北户窗声细，归梦函关马迹深。",
      "疏树飞花轻䔩䔩，衰荷留柄乱簪簪。",
      "遥闻诗酒皆推胜，社客何人近纳琛。"
    ]
  },
  {
    "id": "2e89e4206059e1fd64668bbcbe9d4c00",
    "title": "次韵子瞻秋雪见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平时出处常联袂，文翰叨陪旧服膺。",
      "自信老兄怜弱弟，岂关天下少良朋。",
      "何时杯酒看浮白，清夜肴蔬粗满登。",
      "离思隔年诗不尽，秦梁虽远速须应。"
    ]
  },
  {
    "id": "2e89e4206059e1fda874cbecda0face2",
    "title": "次韵子瞻闻不赴商幕三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "怪我辞官免入商，才疏深畏忝周行。",
      "学从社稷非源本，近读诗书识短长。",
      "东舍久居如旧宅，春蔬新种似吾乡。",
      "闭门已学龟头缩，避谤仍兼雉尾藏。"
    ]
  },
  {
    "id": "2e89e4206059e1fda874cbec8cd76817",
    "title": "次韵子瞻闻不赴商幕三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南商西洛曾虚署，长吏居民怪不来。",
      "妄语自知当见弃，远人未信本非才。",
      "厌从贫李嘲东阁，懒学谀张缓两腮。",
      "知有四翁遗迹在，山中岂信少人哉。"
    ]
  },
  {
    "id": "2e89e4206059e1fda874cbeca9e555b0",
    "title": "次韵子瞻闻不赴商幕三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "埙动篪鸣只自知，忧轻责少幸官卑。",
      "声名谩作耳中瑱，科第空收颔底髭。",
      "西鄙猖狂犹将将，中朝闲暇自师师。",
      "近成新论无人语，仰羡飞鸿两翅差。"
    ]
  },
  {
    "id": "2e89e4206059e1fdf79d93bfba54de6a",
    "title": "闻子瞻重游南山",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "终南重到已春回，山木缘崖绿似苔。",
      "谷鸟鸣呼嘲独往，野人笑语记曾来。",
      "定邀道士弹鸣鹿，谁与溪堂共酒杯。",
      "应有新诗还寄我，与君和取当游陪。"
    ]
  },
  {
    "id": "2e89e4206059e1fd6b268b40015f9c64",
    "title": "子瞻见许骊山澄泥砚",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "长安新砚石同坚，不待书求遂许颁。",
      "岂必魏人胜近世，强推铜雀没骊山。",
      "寒煤舒卷开云叶，清露沾流发涕潸。",
      "早与封题寄书案，报君湘竹笔身班。"
    ]
  },
  {
    "id": "2e89e4206059e1fda0d860408617ad83",
    "title": "寒食前一日寄子瞻",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "寒食明朝一百五，谁家冉冉尚厨烟。",
      "桃花开尽叶初绿，燕子飞来体自便。",
      "爱客渐能陪痛饮，读书无思懒开编。",
      "秦川雪尽南山出，思共肩舆看麦田。"
    ]
  },
  {
    "id": "2e89e4206059e1fd6329724babf2e744",
    "title": "大人久废弹琴比借人雷琴以记旧曲十得三四率尔拜呈",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "久厌凡桐不复弹，偶然寻绎尚能存。",
      "仓庚鸣树思前岁，春水生波满旧痕。",
      "泉落空岩虚谷应，佩敲清殿百官寒。",
      "终宵窃听不能学，庭树无风月满轩。"
    ]
  },
  {
    "id": "2e89e4206059e1fd481b4c22009a7fa9",
    "title": "闻子瞻习射",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "旧读兵书气已振，近传能射喜征鼖。",
      "手随乐节宁论中，箭作鸱声不害文。",
      "力薄仅能胜五斗，才高应自敌三军。",
      "良家六郡传真法，马上今谁最出群。"
    ]
  },
  {
    "id": "2e89e4206059e1fd7575d4f64dc3f4f6",
    "title": "种菜",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "久种春蔬旱不生，园中汲水乱瓶罂。",
      "菘葵经火未出土，僮仆何朝饱食羹。",
      "强有人功趋节令，怅无甘雨困耘耕。",
      "家居闲暇厌长日，欲看年华上菜茎。"
    ]
  },
  {
    "id": "2e89e4206059e1fdc9206bcb1f9a4069",
    "title": "次韵子瞻题岐山周公庙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "周人尚记有周公，禾黍离离下有宫。",
      "破豆烝豚非以报，野巫长跪若为通。",
      "山围栋宇泉流近，凤去梧桐落叶蒙。",
      "有客赋诗题屋壁，二南犹自有遗风。"
    ]
  },
  {
    "id": "2e89e4206059e1fd93e6f5fba690f416",
    "title": "和子瞻三游南山九首楼观",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "神仙避世守关门，一世沉埋百世尊。",
      "旧宅居人无姓尹，深山道士即为孙。",
      "天寒游客常逢雪，日暮归鸦自识村。",
      "君欲留身记幽寂，直将山外比羌浑。"
    ]
  },
  {
    "id": "2e89e4206059e1fd1d89837563927a27",
    "title": "和子瞻三游南山九首五郡",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "蜀人不信秦川好，食蔗从梢未及甘。",
      "当道沙尘类河北，依山水竹似江南。",
      "观形随阜饮溪鹿，云气侵山食叶蚕。",
      "犹有道人迎客笑，白须黄袖岂非聃。"
    ]
  },
  {
    "id": "2e89e4206059e1fd06d1dece1a39cefd",
    "title": "次韵子瞻南溪微雪",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南溪夜雪晓来霁，有客晨游酒未消。",
      "风泛馀花来逐马，光浮断涧不知桥。",
      "山寒冻合行人息，醉熟宾欢舞意嚣。",
      "归骑相将踏瑶玉，嗅林闲认早梅条。"
    ]
  },
  {
    "id": "2e89e4206059e1fd55fafdcffbbce427",
    "title": "木山引水二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "引水穿墙接竹梢，谷藏峰底大容瓢。",
      "将流旋滴庐山瀑，已尽还来海上潮。",
      "乱点落池惊睡觉，半山含润沃心焦。",
      "瓦盆一斛何胜满，溢去犹能浸菊苗。"
    ]
  },
  {
    "id": "2e89e4206059e1fd55fafdcfb028651d",
    "title": "木山引水二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "檐下枯槎拂荻梢，山川迤逦费公瓢。",
      "幽泉细细流岩鼻，盆水弥弥涨海潮。",
      "但爱坚如湖上石，谁怜收自灶中焦。",
      "苍崖寒溜须佳荫，尚少冬青石茧苗。"
    ]
  },
  {
    "id": "2e89e4206059e1fd46adb0f07207b112",
    "title": "兴州新开古东池",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山绕兴州万叠青，池开近郭百泉并。",
      "昔年种柳人安在，累岁开花藕自生。",
      "波暖跳鱼闻乐喜，人来野鸭望船鸣。",
      "西还过此须终日，为问使君行未行。"
    ]
  },
  {
    "id": "2e89e4206059e1fd407e9939e71839f9",
    "title": "子瞻喜雨亭北隋仁寿宫中怪石",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "仁寿宫中稆谷生，太湖苍石草间横。",
      "兴衰换世身犹在，南北从人事已轻。",
      "累石作台秋藓上，凿汧通水细渠清。",
      "三年此亦非公有，空使他年记姓名。"
    ]
  },
  {
    "id": "2e89e4206059e1fdd556322cfd6d1689",
    "title": "送道士杨见素南游",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "黄河春涨入隋沟，往意随波日夜流。",
      "万里寻山如野鹤，一身浮水似轻鸥。",
      "湖风送客那论驿，岳寺留人暗度秋。",
      "迟子北归来见我，携琴委曲记深幽。"
    ]
  },
  {
    "id": "2e89e4206059e1fda7e3949f096eaece",
    "title": "和强君瓦亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "君为魏博三年客，日有江湖万里心。",
      "暂得野亭留马足，强循疏柳步堤阴。",
      "无人携手共吴语，得意摇头时越吟。",
      "何日东郊过微雨，并骑鞍马去同寻。"
    ]
  },
  {
    "id": "2e89e4206059e1fdde772a86dac735e2",
    "title": "次韵王君贶尚书会六同年",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "有美佳宾贤主人，布衣曾共脱京尘。",
      "欢来未觉岁华晚，醉后能令秋气春。",
      "发誉早同初宦日，收功终藉老成身。",
      "他年此会应图画，传入谁家屏障新。"
    ]
  },
  {
    "id": "2e89e4206059e1fddbd8e8a5c7a0dcaa",
    "title": "次韵姚孝孙判官见还岐梁唱和诗集",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "伯氏文章岂敢知，岐梁偶有往还诗。",
      "自怜兄力能兼弟，谁肯埙终不听篪。",
      "西虢春游池百顷，南溪秋入竹千枝。",
      "恨君曾是关中吏，属和追陪失此时。"
    ]
  },
  {
    "id": "2e89e4206059e1fd8c33bd34b722730c",
    "title": "送陈安期都官出城马上",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "城中二月不知春，唯有东风满面尘。",
      "归意已随行客去，流年惊见柳条新。",
      "簿书填委休何日，学问榛芜愧古人。",
      "一顷稻田三亩竹，故园何负不收身。"
    ]
  },
  {
    "id": "2e89e4206059e1fd32ef10798204d28c",
    "title": "登上水关",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "淇水沄沄入禁城，城楼中断过深清。",
      "空郊南数牛羊下，落日回瞻观阙明。",
      "岁月逼人行老大，江湖发兴感平生。",
      "画舫早晚笼新屋，慰意来看水面平。"
    ]
  },
  {
    "id": "2e89e4206059e1fd215572f6144312a9",
    "title": "次韵柳子玉郎中见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新年始是识君初，顾我尘埃正满裾。",
      "谈辩未容朝夕听，情亲空愧往还书。",
      "久闻笔阵无前敌，更拟诗坛托后车。",
      "待得入城应少暇，相从有约定何如。"
    ]
  },
  {
    "id": "2e89e4206059e1fd3abc0019130d4550",
    "title": "秀州僧本莹净照堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "有僧访我携诗卷，自说初成净照堂。",
      "求得篇章书壁素，不论尘土渍衣黄。",
      "故山别后成新岁，归梦春来绕旧房。",
      "看取盈编定何益，客来无语但循墙。"
    ]
  },
  {
    "id": "2e89e4206059e1fdbe25156b6f610321",
    "title": "游净因院寄琏禅师",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岁月潜消日里冰，依然来见佛堂灯。",
      "此身已自非前我，问法何妨似旧僧。",
      "洒面飞泉时点点，压池苍石尚层层。",
      "遥知近爱金山好，江水煎茶日几升。"
    ]
  },
  {
    "id": "2e89e4206059e1fd942b8f1f998e8db1",
    "title": "送任师中通判黄州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一别都门今五年，剧谈精壮故依然。",
      "厌居巴蜀千山底，决住荆河十顷田。",
      "老去功名无意取，身闲诗笔更能专。",
      "黄州无事聊须饮，世俗方今自足贤。"
    ]
  },
  {
    "id": "2e89e4206059e1fd4dbb7c3873c7c677",
    "title": "次韵杨褒直讲揽镜",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "鬓发年来日向衰，相宽不用强裁诗。",
      "壮心付与东流去，霜蟹何妨左手持。",
      "花发黄鹂巧言语，池开杨柳斗腰肢。",
      "劝君行乐还听否，即是南风苦热时。"
    ]
  },
  {
    "id": "2e89e4206059e1fdce281f73770179b5",
    "title": "送钱婺州纯老",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "桃花汴水半河流，已作南行第一舟。",
      "倦报朝中言啧乱，喜闻淮上橹咿呦。",
      "平时答策词无枉，此去为邦学更优。",
      "自古东阳足贤守，请君重赋沈公楼。"
    ]
  },
  {
    "id": "2e89e4206059e1fd60d6c0712c6d64a4",
    "title": "次韵柳子玉见赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "壮心衰尽愧当年，刻意为文日几千。",
      "老去读书聊度岁，春来多睡苦便毡。",
      "梦归似雁长飞去，才短如蚕只自缠。",
      "唯有闻诗尚思和，可能时寄最高篇。"
    ]
  },
  {
    "id": "2e89e4206059e1fd02729c225c60ad78",
    "title": "次韵任遵圣见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "故国老成谁复先，壮心空记语当年。",
      "灌夫失意贫无友，梅福辞官晚作仙。",
      "诗句清新非世俗，退居安稳卜江天。",
      "它年我亦从君隐，多买黄鱼煮复煎。"
    ]
  },
  {
    "id": "2e89e4206059e1fd2d497897e66aea8f",
    "title": "送顿起及第还蔡州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "诏书京辅起沉沦，岁贡仍居第一人。",
      "不愧得官名暂屈，自夸对策语深淳。",
      "读书饱足终无厌，从宦奔驰自此新。",
      "我去淮阳今不久，邻邦时得问音尘。"
    ]
  },
  {
    "id": "2e89e4206059e1fd8b1663a89ae69839",
    "title": "柳湖久无水怅然成咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平湖水尽起黄埃，惟有长堤万万栽。",
      "病鹤摧颓沙上舞，游人寂寞岸边回。",
      "秋风草木初摇落，日暮樵苏自往来。",
      "更试明年春絮起，共看飞雪乱成堆。"
    ]
  },
  {
    "id": "2e89e4206059e1fdda8cd888ab9522a2",
    "title": "次韵孙户曹朴柳湖",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "疏慵非敢独违时，野性颠狂不受羁。",
      "犹有曲湖容笑傲，谁言与物苦参差。",
      "水乾生草曾非恶，鹤舞因风忽自怡。",
      "最爱柳阴迟日暖，幅巾轻屦肯相随。"
    ]
  },
  {
    "id": "2e89e4206059e1fd9763ba5cd3d5d5c5",
    "title": "赠李简夫司封",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平生谈笑接诸公，归老身心著苦空。",
      "往事少能陪晤语，新诗时喜挹清风。",
      "形骸摩诘羸偏健，笔札西台晚更工。",
      "笑我壮年常苦病，异时何以作衰翁。"
    ]
  },
  {
    "id": "2e89e4206059e1fddf14f46f693965a2",
    "title": "次韵李简夫因病不出",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "十五年来一味闲，近来推病更安眠。",
      "鹤形知瘦非关老，僧定端居不计年。",
      "坐上要须长满客，杖头何用出携钱。",
      "未嫌语笑妨清静，闲暇陪公几杖前。"
    ]
  },
  {
    "id": "2e89e4206059e1fd70fbee1e8702f068",
    "title": "题滑州画舫斋赠李公择学士",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "窗户重重向日明，船居气味此中生。",
      "汀洲出没丛花短，波浪澄虚两岸平。",
      "窜逐南来身未稳，安闲感物意犹惊。",
      "前贤事迹君今似，不愧当年画舫名。"
    ]
  },
  {
    "id": "2e89e4206059e1fddea2877399150ee9",
    "title": "傅钦之学士济源草堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "闻有高居直百金，西山南麓北山阴。",
      "园通济水池塘好，花近洛川颜色深。",
      "人去节旄分重镇，客来猿鹤感幽吟。",
      "潩溪雨过西湖涨，归兴萧然定不任。"
    ]
  },
  {
    "id": "2e89e4206059e1fd4efbfeee2f1abb52",
    "title": "故成都尹陆介夫挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "拥节西南未一年，凄凉道路泣东辕。",
      "蜀都富乐真当惜，民事艰难谁复论。",
      "白马何人趋远日，青刍盈束更无言。",
      "异时归去逢遗老，空听咨嗟述旧恩。"
    ]
  },
  {
    "id": "2e89e4206059e1fd4b8c2100a4d8e418",
    "title": "次韵柳子玉谪官寿春舟过宛丘见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "局冷曾非簿领迷，幽居浑似未官时。",
      "忽闻客至惊还喜，出见泥深笑不知。",
      "谋拙未能忧岁计，身闲聊可饱晨炊。",
      "行舟借问何匆草，淮口无潮月正亏。"
    ]
  },
  {
    "id": "2e89e4206059e1fd4b8c210038fc1eb0",
    "title": "次韵柳子玉谪官寿春舟过宛丘见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "献酬不用辞升斗，曲直何劳问尺寻。",
      "要路风波无限恶，谪居情味最能深。",
      "交从锦水初无间，邻卜共山已有心。",
      "草圣诗豪并神速，数因南雁惠佳音。"
    ]
  },
  {
    "id": "2e89e4206059e1fd9be78f980a4047d9",
    "title": "次韵子瞻初出颍口见淮山",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "清淮此日见沧浪，始觉南来道路长。",
      "窗转山光时隐见，船知水力故轩昂。",
      "白鱼受钓收寒玉，红稻堆场列远冈。",
      "波浪连天东近海，乘桴直恐渐茫茫。"
    ]
  },
  {
    "id": "2e89e4206059e1fd461ae3b349acd700",
    "title": "次韵子瞻寿州城东龙潭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东行取次阅三州，击鼓清晨复解舟。",
      "车骑纷纭追过客，歌钟凄咽动潜虬。",
      "宦游底处非巢燕，归计何嫌诮沐猴。",
      "赖有故人怜远适，殷勤屡劝酒行周。"
    ]
  },
  {
    "id": "2e89e4206059e1fd5d7d26a7ddb7dd05",
    "title": "和柳子玉地炉",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "凿地泥床不费功，山深炭贱火长红。",
      "拥衾熟睡朝衙后，抱膝微吟莫雪中。",
      "宠辱两忘轻世味，冰霜不到傲天工。",
      "遥知麻步无人客，寒夜清樽谁与同。"
    ]
  },
  {
    "id": "2e89e4206059e1fde2ea962d40a4b159",
    "title": "和柳子玉纸帐",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "夫子清贫不耐冬，书斋还费纸重重。",
      "窗明晓日从教入，帐厚霜飙定不容。",
      "京兆牛衣聊可藉，公孙布被旋须缝。",
      "吴绫蜀锦非嫌汝，简淡为生要易供。"
    ]
  },
  {
    "id": "2e89e4206059e1fde6c22c0b619f4933",
    "title": "宛丘二咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "旱湖堤上柳空多，倚岸轻舟奈汝何。",
      "秋雨连渠添积润，春风吹冻忽生波。",
      "虫鱼便尔来无数，凫雁犹疑未肯过。",
      "持诧钱塘应笑我，坳中浮芥两幺麽。"
    ]
  },
  {
    "id": "2e89e4206059e1fde6c22c0bc1f61baf",
    "title": "宛丘二咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "古殿山花丛百围，故园曾见色依依。",
      "凌寒强比松筠秀，吐艳空惊岁月非。",
      "冰雪纷纭真性在，根株老大众园希。",
      "山中草木谁携种，潦倒尘埃不复归。"
    ]
  },
  {
    "id": "2e89e4206059e1fd5e60df200beace4f",
    "title": "同陈述古舍人观芍药",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "蔼蔼堂西十亩园，晚凉迎步绿阴繁。",
      "共惊春去已多日，争看花开最后番。",
      "未许狂风催烂熳，故将青幄强安存。",
      "请公作意勤欢赏，趁取残红照酒樽。"
    ]
  },
  {
    "id": "2e89e4206059e1fd452b4dbebc9fe3fb",
    "title": "和柳子玉共城新开御河过所居墙下",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "卜筑共山功欲成，新河入县巧相萦。",
      "谁将畚锸千夫力，添上园林一倍清。",
      "生长鱼虾供晚馔，浮沉鹅鸭放春声。",
      "为邻有意非今日，丐我馀波伴濯缨。"
    ]
  },
  {
    "id": "2e89e4206059e1fdca95a5fb9c9e5b97",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首和顿主簿起见赠二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "声病消磨只古文，诸儒经术斗纷纭。",
      "不知旧学都无用，犹把新书强欲分。",
      "老病心情愁见敌，少年词气动干云。",
      "搜贤报国吾何敢，欲补空疏但有勤。"
    ]
  },
  {
    "id": "2e89e4206059e1fdca95a5fb320b129f",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首和顿主簿起见赠二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一锁楼中暗度秋，微官黾勉未能休。",
      "笑谈容我聊纾放，文字凭君便去留。",
      "杯酒淋漓已非敌，清诗窈眇更难酬。",
      "东归犹得联征骑，同上嵩高望九州。"
    ]
  },
  {
    "id": "2e89e4206059e1fdd19027686fd4cd15",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首许州留别顿主簿",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "洛寺相从不出门，绕城空复记名园。",
      "程文堆案晨兴早，竹簟连床夜雨喧。",
      "归路逢僧暂容与，登山无力强扳援。",
      "遥知别后都如梦，赖有君诗一一存。"
    ]
  },
  {
    "id": "2e89e4206059e1fd44a0d7cf46124e22",
    "title": "次韵子瞻雨中督役夜宿水陆寺二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "云气连山雨泻盆，莫投僧舍欲关门。",
      "暂时洒扫宽行役，终夕崎岖入梦魂。",
      "烦热暗消秋簟冷，烝濡未解夜灯昏。",
      "二年游宦多劳苦，何日相从得细论。"
    ]
  },
  {
    "id": "2e89e4206059e1fd44a0d7cf7fc94fbb",
    "title": "次韵子瞻雨中督役夜宿水陆寺二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "野寺萧条厌客喧，雨披修竹乱纷然。",
      "已因无食聊从仕，深悟劳生不问禅。",
      "未至莫忧明日事，偷闲且就此宵眠。",
      "天明归去芒鞋滑，虽有藤舆懒上肩。"
    ]
  },
  {
    "id": "2e89e4206059e1fd33c71a3e4324b6df",
    "title": "癸丑二月重到汝阴寄子瞻二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "忆赴钱塘九月秋，同来颍尾一扁舟。",
      "退居尚有三师在，好事须为十日留。",
      "倾泻向人怀抱尽，忠诚为国始终忧。",
      "重来东阁皆尘土，泪滴春风自不收。"
    ]
  },
  {
    "id": "2e89e4206059e1fd33c71a3e105684f7",
    "title": "癸丑二月重到汝阴寄子瞻二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "百顷西湖十里源，近依城郭带川原。",
      "古台駊騀先临水，野寺参差半掩门。",
      "远泛便成终日醉，幽寻不尽数家园。",
      "钱塘未到能先说，更着青山两岸屯。"
    ]
  },
  {
    "id": "2e89e4206059e1fdd805efef3ec91596",
    "title": "次韵子瞻二月十日雪",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春雪漫天密又稀，勾芒失据走灵威。",
      "故欺贫窭冬裘尽，巧助遨游酒盏飞。",
      "林下细花添百草，阶前轻素剪新机。",
      "老农先解忧桑柘，九月家人当授衣。"
    ]
  },
  {
    "id": "2e89e4206059e1fdf1572bbdbabec85a",
    "title": "和子瞻题风水洞",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风送江湖满洞天，洞门可听入无缘。",
      "土囊郁怒声初散，石齿聱牙势未前。",
      "乐奏洞庭真跌宕，歌传帝所亦清便。",
      "何人隐几观遗韵，重使颜成问嗒然。"
    ]
  },
  {
    "id": "2e89e4206059e1fd40d361d364663374",
    "title": "次韵子瞻新城道中",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春深溪路少人行，时听田间耒耜声。",
      "饥就野农分饷黍，迎嫌尉卒闹金钲。",
      "闲花开尽香仍在，白酒沽来压未清。",
      "此味暂时犹觉胜，问兄何日便归耕。"
    ]
  },
  {
    "id": "2e89e4206059e1fddd4a55542a8793f0",
    "title": "次韵子瞻病中游虎跑",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "扫地开门松桧香，僧家长夏亦清凉。",
      "公庭多事久来厌，净处安眠计甚长。",
      "修竹填窗藤簟绿，白莲当户石盆方。",
      "香厨晚饭红粳熟，忽忆烹鸡田舍尝。"
    ]
  },
  {
    "id": "2e89e4206059e1fddd4a5554cfecf905",
    "title": "次韵子瞻病中游虎跑",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "涧谷新晴草木香，野情萧散自生凉。",
      "雨添山色翠将溜，日转松阴晚更长。",
      "病客独来唯有睡，游僧相见亦它方。",
      "还家烦热都消尽，不信医王与药尝。"
    ]
  },
  {
    "id": "2e89e4206059e1fd764de818c9ad6610",
    "title": "次韵子瞻有美堂夜归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "饮阑钟虡欲移轩，香雾犹残金博山。",
      "明月飞来松岭外，游人散落马蹄间。",
      "城严画鼓初传角，路暗山花自落鬟。",
      "清境暂时都不见，夜深人尽始来还。"
    ]
  },
  {
    "id": "2e89e4206059e1fd0102ebcce632cbae",
    "title": "次韵子瞻祈雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "世故纷纷谁复闲，蛟龙不雨独安眠。",
      "人间已厌三秋旱，涧底犹悭一掬泉。",
      "庙令酒肴时醉饱，田家糠秕久安便。",
      "忧心未已谁知恤，更把炉香试一燃。"
    ]
  },
  {
    "id": "2e89e4206059e1fd42f8ae0934d865dd",
    "title": "王仲仪尚书挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谢公德业久弥新，幼度英奇也绝伦。",
      "父子俱贤真不朽，功名自致岂相因。",
      "边兵屡动思良将，廷论萧条忆诤臣。",
      "青史世家它日事，新阡宿草倍沾巾。"
    ]
  },
  {
    "id": "2e89e4206059e1fdd6e8e5c67888e17c",
    "title": "寄题蒲传正学士阆中藏书阁",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "朱栏碧瓦照山隈，竹简牙签次第开。",
      "读破文章随意得，学成富贵逼身来。",
      "诗书教子真田宅，金玉传家定粪灰。",
      "更把遗编观得失，君家旧物岂须猜。"
    ]
  },
  {
    "id": "2e89e4206059e1fd207f834c2f170d8b",
    "title": "自陈适齐戏题",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "庠斋三岁最无功，羞愧宣王禄万钟。",
      "犹欲谈经谁复信，相招执籥更须从。",
      "陈风清净眠真足，齐俗强梁懒不容。",
      "久尔安闲长自怪，此行磨折信天工。"
    ]
  },
  {
    "id": "2e89e4206059e1fd1ef9715e41985b4c",
    "title": "送韩祗严户曹得替省亲成都",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宦游东土暂相依，政役频烦会合稀。",
      "每恃详明容老病，不堪羁旅送将归。",
      "思亲道路宁论远，入蜀山河渐觉非。",
      "我有旧庐江水上，因君聊复梦魂飞。"
    ]
  },
  {
    "id": "2e89e4206059e1fda8e426c796e05705",
    "title": "和孔教授武仲济南四咏环波亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南山迤逦入南塘，北渚岧峣枕北墙。",
      "过尽绿荷桥断处，忽逢朱槛水中央。",
      "凫鹥聚散湖光净，鱼鳖浮沉瓦影凉。",
      "清境不知三伏热，病身唯要一藤床。"
    ]
  },
  {
    "id": "2e89e4206059e1fda8e426c7de1b9937",
    "title": "和孔教授武仲济南四咏环波亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "西湖已过百花汀，未厌相携上古城。",
      "云放连山瞻岳麓，雪消平野看春耕。",
      "临风举酒千钟尽，步月吹笳十里声。",
      "犹恨雨中人不到，风云飘荡恐神惊。"
    ]
  },
  {
    "id": "2e89e4206059e1fda8e426c771a7ad16",
    "title": "和孔教授武仲济南四咏环波亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "筑台临水巧安排，万象轩昂发瘗埋。",
      "南岭崩腾来不尽，北山断续意尤佳。",
      "平时战伐皆荒草，永日登临慰病怀。",
      "更欲留诗题素壁，坐中谁与少陵偕。"
    ]
  },
  {
    "id": "2e89e4206059e1fda8e426c72a715af1",
    "title": "和孔教授武仲济南四咏环波亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "连山带郭走平川，伏涧潜流发涌泉。",
      "汹汹秋声明月夜，蓬蓬晓气欲晴天。",
      "谁家鹅鸭横波去，日暮牛羊饮道边。",
      "滓秽未能妨洁净，孤亭每到一依然。"
    ]
  },
  {
    "id": "2e89e4206059e1fd3add982d9dfe79ca",
    "title": "次韵孙推官朴见寄二首其二",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "病懒近来全废学，宦游唯是苦思乡。",
      "粗知会计犹堪仕，贪就功名有底忙。",
      "怀旧暗听秋雁过，梦归偏爱晓更长。",
      "故人知我今何念，拟向东山赋首章。"
    ]
  },
  {
    "id": "2e89e4206059e1fdb7514c11cbaa0d11",
    "title": "送青州签判俞退翁致仕还湖州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "不作清时言事官，海邦那复久盘桓。",
      "早依莲社尘缘少，新就草堂归计安。",
      "富贵暂时朝露过，江山故国水精寒。",
      "宦游从此知多事，收取《楞伽》静处看。"
    ]
  },
  {
    "id": "2e89e4206059e1fd8f4b4d92140be25d",
    "title": "和青州教授顿起九日见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岁月飘然风际烟，紫萸黄菊又霜天。",
      "莫思太室杉松外，且醉青州歌舞前。",
      "杯酒追欢真一梦，天涯回望正三年。",
      "近来又欲东观海，听说毛诗雅颂篇。"
    ]
  },
  {
    "id": "2e89e4206059e1fd19c5560feecb4bc8",
    "title": "题徐正权秀才城西溪亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "竹林分径水通渠，真与幽人作隐居。",
      "溪上路穷惟画舫，城中客至有罾鱼。",
      "东来只为林泉好，野外从教簿领疏。",
      "不识徂徕石夫子，兼因女婿觅遗书。"
    ]
  },
  {
    "id": "2e89e4206059e1fd4482e5087209ce99",
    "title": "次韵子瞻赋雪二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "麦苗出土正纤纤，春早寒官令尚严。",
      "云覆南山初半岭，风乾东海尽成盐。",
      "来时瞬息平吞野，积久攲危欲败檐。",
      "强付酒樽判醉熟，更寻诗句斗新尖。"
    ]
  },
  {
    "id": "2e89e4206059e1fd4482e5089bd6a6de",
    "title": "次韵子瞻赋雪二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "点缀偏工乱鹄鸦，淹留欲解恼船车。",
      "乘春已觉矜馀力，骋巧时能作细花。",
      "僵雁堕鸱谁得罪，败墙破壁若为家。",
      "天公爱物遥怜汝，应是门前守夜叉。"
    ]
  },
  {
    "id": "2e89e4206059e1fdb7e4a319b45db4ff",
    "title": "次韵韩宗弼太祝送游太山",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "羡君官局最优游，笑我区区学问囚。",
      "今日登临成独往，终年勤苦粗相酬。",
      "春深绿野初开绣，云解青山半脱裘。",
      "回首红尘读书处，煮茶留客小亭幽。"
    ]
  },
  {
    "id": "2e89e4206059e1fd59f11c2510944548",
    "title": "次韵刘敏殿丞送春",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春去堂堂不复追，空馀草木弄晴晖。",
      "交游归雁行将尽，踪迹鸣鸠懒不飞。",
      "老大未须惊节物，醉狂兼得避危机。",
      "东风虽有经旬在，芳意从今日日非。"
    ]
  },
  {
    "id": "2e89e4206059e1fd0c58c14d6265cdad",
    "title": "次韵赵至节推首夏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "首夏寻芳也未迟，绕园红紫尚菲菲。",
      "无心与物真皆可，有酒逢人劝莫违。",
      "梦逐杨花无限思，身惭啼鸟不如归。",
      "官居寂寞如僧舍，海燕怜贫故入扉。"
    ]
  },
  {
    "id": "2e89e4206059e1fdd0475486b790a622",
    "title": "次韵李昭叙供备宴别湖亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "池亭雨过一番凉，云髻罗裙客两旁。",
      "不觉行人离恨远，贪看积水照筵光。",
      "满堂樽俎欢方剧，极目江湖意自长。",
      "归去伊川潇洒地，不须遗念属清湘。"
    ]
  },
  {
    "id": "2e89e4206059e1fdcbcc2706ac11e789",
    "title": "舜泉复发",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "奕奕清波旧绕城，旱来泉眼亦尘生。",
      "连宵暑雨源初接，发地春雷夜有声。",
      "复理沟渠通屈曲，重开池沼放澄清。",
      "通衢细洒浮埃净，车马归来似晚晴。"
    ]
  },
  {
    "id": "2e89e4206059e1fd070d9b40eaa0736e",
    "title": "次韵徐正权谢示闵子庙记及惠纸",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "西溪秋思日盈笺，幕府拘愁学久骞。",
      "记庙终惭无好句，酹坟犹喜有前篇。",
      "屏除笔砚真良计，写寄交游畏妄传。",
      "吴纸赠君君莫怪，耕耘废罢有闲田。"
    ]
  },
  {
    "id": "2e89e4206059e1fd7039dadb632d9c3d",
    "title": "张文裕侍郎挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "持节西南二十年，华堂遗像已苍然。",
      "归来侍从三朝旧，老去雍容平地仙。",
      "落笔纵横题壁处，诵诗清壮举杯前。",
      "东游邂逅迎归旐，泪落城南下马阡。"
    ]
  },
  {
    "id": "2e89e4206059e1fd33d9fda3483e1963",
    "title": "次韵吴兴李行中秀才见寄并求醉眠亭诗二首和见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "才堪簿领更无馀，赢得十年闲读书。",
      "宠辱何须身自试，穷愁不待酒驱除。",
      "故人归去无消息，佳句新来屡卷舒。",
      "前日使君今在此，不妨时复置双鱼。"
    ]
  },
  {
    "id": "2e89e4206059e1fd33d9fda3c105d7d2",
    "title": "次韵吴兴李行中秀才见寄并求醉眠亭诗二首和见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "是非一醉了无馀，唯有胸中万卷书。",
      "已把人生比蘧传，更将江浦作阶除。",
      "欲眠宾客从教去，倒卧氍毹岂暇舒。",
      "京洛旧游真梦里，秋风无复忆鲈鱼。"
    ]
  },
  {
    "id": "2e89e4206059e1fdb023fa555fe0f481",
    "title": "和子瞻玉盘盂二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "千叶团团一尺馀，扬州绝品旧应无。",
      "赏传莒国迁钟虡，移忆胡僧置钵盂。",
      "丛底留连倾凿落，瓶中捧拥照浮屠。",
      "强将绛蜡封红萼，憔悴无言损玉肤。"
    ]
  },
  {
    "id": "2e89e4206059e1fdb023fa55abf0c5bb",
    "title": "和子瞻玉盘盂二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "故相林亭父老知，出群草木尚何疑。",
      "无多产业残花药，几许功名旧鼎彝。",
      "丰艳不知人世别，佳名新换使君诗。",
      "明年会看花尤好，剥尽浮苞养一枝。"
    ]
  },
  {
    "id": "2e89e4206059e1fd589035589749fc89",
    "title": "寄题密州新作快哉亭二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "车骑崩腾送客来，奔河断岸首频回。",
      "凿成户牖功无几，放出江湖眼一开。",
      "景物为公争自致，登临约我共追陪。",
      "自矜新作超然赋，更拟兰台诵快哉。"
    ]
  },
  {
    "id": "2e89e4206059e1fd58903558036197ea",
    "title": "寄题密州新作快哉亭二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "槛前潍水去沄沄，洲渚苍茫烟柳匀。",
      "万里忽惊非故国，一樽聊复对行人。",
      "谢安未厌频携妓，汲黯犹须卧理民。",
      "试问沙囊无处所，于今信怯定非真。"
    ]
  },
  {
    "id": "2e89e4206059e1fdb2eb9c057d77971c",
    "title": "次韵李公择寄子瞻",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "青蒲一下复东来，拥扇西风满面埃。",
      "击柝自营何择地，餔糟同醉未须回。",
      "孤高振鹭瞻初下，淡泊婴儿及未孩。",
      "我亦漂流家万里，年来羞上望乡台。"
    ]
  },
  {
    "id": "2e89e4206059e1fdfe5decbd90c1b1e8",
    "title": "次韵李公择以惠泉答章子厚新茶二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "无锡铜瓶手自持，新芽顾渚近相思。",
      "故人赠答无千里，好事安排巧一时。",
      "蟹眼煎成声未老，兔毛倾看色尤宜。",
      "枪旗携到齐西境，更试城南金线奇。"
    ]
  },
  {
    "id": "2e89e4206059e1fdfe5decbd0a4b6c80",
    "title": "次韵李公择以惠泉答章子厚新茶二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新诗态度霭春云，肯把篇章妄与人。",
      "性似好茶常自养，交如泉水久弥亲。",
      "睡浓正想罗声发，食饱尤便粥面匀。",
      "底处翰林长外补，明年谁送霅溪春。"
    ]
  },
  {
    "id": "2e89e4206059e1fdb8f6d03fafc4eddd",
    "title": "和李公择赴历下道中杂咏十二首将至桃园阻浅且风不得进",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "卷帆倚棹浅河津，忆泛长江步步新。",
      "未免生涯寄风浪，不堪舟楫委埃尘。",
      "往来欲就沙囊堰，深浅时看举策频。",
      "一望云霓百忧集，应思平地隐居人。"
    ]
  },
  {
    "id": "2e89e4206059e1fdc01cb083dd464930",
    "title": "和李公择赴历下道中杂咏十二首桃园阻浅将易小舟一夜水大至复乘便风顷刻百里",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "此生与物妄相仇，欲往长嫌苦见留。",
      "浅濑何知向人恶，涨溪岂复为公流。",
      "雨痕忽到工催客，风信初来转打头。",
      "举目汀洲都未改，忽添清兴满行舟。"
    ]
  },
  {
    "id": "2e89e4206059e1fd2ca81ec5841e68f4",
    "title": "和李公择赴历下道中杂咏十二首宿迁项羽庙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "尺棰西来垄亩中，驱驰力尽众兵冲。",
      "旧封独守君臣义，故国长修俎豆容。",
      "平日军声同破竹，少年心事喜摧锋。",
      "锦衣眷恋多乡思，肯顾田家社酒醲。"
    ]
  },
  {
    "id": "2e89e4206059e1fd46ddae62d21bbc8d",
    "title": "和李公择赴历下道中杂咏十二首梁山泊",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "近通沂泗麻盐熟，远控江淮粳稻秋。",
      "粗免尘泥污车脚，莫嫌菱蔓绕船头。",
      "谋夫欲就桑田变，客意终便画舫游。",
      "愁思锦江千万里，渔蓑空向梦中求。"
    ]
  },
  {
    "id": "2e89e4206059e1fd6f64e1385fcfb41c",
    "title": "次韵王巩廷评招饮",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "病忆故乡同越舄，性安田野似裨谌。",
      "都城岁晚不归去，客舍夜寒犹独吟。",
      "樽酒怜君偏好客，诗篇寄我谬知音。",
      "会须雪里相从饮，履迹旋平无处寻。"
    ]
  },
  {
    "id": "2e89e4206059e1fd66473edd90f7a560",
    "title": "柳子玉郎中挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "晚岁抽身尘土中，灊山仍乞古仙宫。",
      "羞将白发随冯叟，欲就丹砂继葛洪。",
      "龙虎未能留物化，芭蕉久已悟身空。",
      "骚人欲作招魂赋，蝉蜕疑非世俗同。"
    ]
  },
  {
    "id": "2e89e4206059e1fd66473edd7ce79209",
    "title": "柳子玉郎中挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新诗锦绣烂成编，醉墨龙蛇洒未干。",
      "共首卜居空旧约，宛丘携手忆馀欢。",
      "风流可见身如在，乡国全归意所安。",
      "行到都门送君处，长河清泪两汍澜。"
    ]
  },
  {
    "id": "2e89e4206059e1fdd32bc40b360fd18f",
    "title": "送蒋夔赴代州教授",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "忆游太学十年初，犹见胡公岂弟馀。",
      "遍阅诸生非有道，最怜能赋似相如。",
      "青衫共笑方持板，白发相看各满梳。",
      "暂免百忧趋长吏，勉调三寸事新书。"
    ]
  },
  {
    "id": "2e89e4206059e1fdfaf476e4c4b48e9a",
    "title": "次韵宿州教授刘泾见赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "此身虽复类潜夫，衰老无心强著书。",
      "道路不知奔走贱，交游空怪往还疏。",
      "弦歌更就三年学，簿领唯添一味愚。",
      "它日相逢定何处，莫将文采笑空疏。"
    ]
  },
  {
    "id": "2e89e4206059e1fd72293a4ef91a2055",
    "title": "次韵子瞻寄眉守黎希声",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "眼看狂澜倒百川，孤根漂荡水无边。",
      "思家松菊荒三径，回首讴歌沸二天。",
      "簿领沉迷催我老，春秋废格累公贤。",
      "邻居屈指今谁在，一念伤心十五年。"
    ]
  },
  {
    "id": "2e89e4206059e1fd5bd05cc066a4ec50",
    "title": "李邦直见邀终日对卧南城亭上二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一径坡陀草木间，孤亭胜绝俯川原。",
      "青天图画四山合，白昼雷霆百步喧。",
      "烟柳萧条渔市远，汀洲苍莽白鸥翻。",
      "客舟何事来匆草，逆上波涛吐复吞。"
    ]
  },
  {
    "id": "2e89e4206059e1fd5bd05cc016ae75cd",
    "title": "李邦直见邀终日对卧南城亭上二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东来无事得遨游，奉使清闲亦自由。",
      "拨弃簿书成一饱，留连语笑失千忧。",
      "旧书半卷都如梦，清簟横眠似欲秋。",
      "闻说归朝今不久，尘埃还有此亭不。"
    ]
  },
  {
    "id": "2e89e4206059e1fdd018b3339021628c",
    "title": "次韵邦直见答二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "真能一醉逃烦暑，定胜三杯御腊寒。",
      "自有诗书供永日，莫将丝竹乱风滩。",
      "舞雩何处归春莫，叩角谁人怨夜漫。",
      "闻道丹砂近有术，锱铢称火共君看。"
    ]
  },
  {
    "id": "2e89e4206059e1fdd018b333bbd3bbaf",
    "title": "次韵邦直见答二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "五斗尘劳尚足留，闭门聊欲治幽忧。",
      "羞为毛遂囊中颖，未许朱云地下游。",
      "无事会须成好饮，思归时亦赋登楼。",
      "羡君幕府如僧舍，日向城隅看浴鸥。"
    ]
  },
  {
    "id": "2e89e4206059e1fd75ab6ab28cf7954d",
    "title": "再次前韵四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "城头栋宇恰三间，楚望凄凉吊屈原。",
      "雨洗山川百里净，风吹语笑一城喧。",
      "乡书莫问经时绝，岁事初惊片叶翻。",
      "南近清淮鲈鳜好，钓筒时问有潜吞。"
    ]
  },
  {
    "id": "2e89e4206059e1fd75ab6ab2d2dca3e7",
    "title": "再次前韵四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谬将疏野托交游，平日论心亦有由。",
      "科第联翩叨旧契，利名疏阔少新忧。",
      "清谈已觉忘朱夏，浊酒先防虐素秋。",
      "多病无聊唯有睡，频频诗句未嫌不。"
    ]
  },
  {
    "id": "2e89e4206059e1fd75ab6ab208cffeea",
    "title": "再次前韵四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "野鹤应疑凫雁苦，夏虫未惯雪霜寒。",
      "隐居颜氏终安巷，垂钓严生自有滩。",
      "破宅不归尘可扫，下田初种水应漫。",
      "退耕尚作悠悠语，拙宦犹须步步看。"
    ]
  },
  {
    "id": "2e89e4206059e1fd75ab6ab2cd3c2a2d",
    "title": "再次前韵四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "欲作彭城数月留，溪山劝我暂忘忧。",
      "城头准拟中秋望，台上迁延九日游。",
      "岚气雨馀侵近郭，江声风送隐危楼。",
      "汀洲聚散知谁怪，且学漂浮水上鸥。"
    ]
  },
  {
    "id": "2e89e4206059e1fd567aa0b47cb3d585",
    "title": "李邦直出巡青州余不久将赴南都比归不及见矣作诗赠别",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东道初来托故人，南楼频上泗河漘。",
      "江山尚有留人意，樽俎宁当厌客贫。",
      "顾我及秋行不久，问君触热去何因。",
      "西归凉冷霜风后，浊酒清诗谁与亲。"
    ]
  },
  {
    "id": "2e89e4206059e1fd959064a0481d5e47",
    "title": "送颜复赴阙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "箪瓢未改安贫性，凫绎犹传直道馀。",
      "不见失官愁戚戚，但闻高卧起徐徐。",
      "居中旧厌军容讲，补外仍遭城旦书。",
      "此去将身置何许，秋风未免忆鲈鱼。"
    ]
  },
  {
    "id": "2e89e4206059e1fd8eece784c4d91320",
    "title": "将至南京雨中寄王巩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "河牵一线流不断，雨散千丝卷却来。",
      "烟际横桥村十里，船中倦客酒三杯。",
      "老年转觉脾嫌湿，世路早令心似灰。",
      "赖有故人怜寂寞，系舟待我久徘徊。"
    ]
  },
  {
    "id": "2e89e4206059e1fd36387ffe54fc7c2d",
    "title": "次韵王巩九日同送刘莘老",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "头上黄花记别时，樽中渌酒慰清悲。",
      "画船牵挽故不发，红粉留连未遽离。",
      "小雨无端添别泪，遥山有意助颦眉。",
      "十分酒盏从教劝，堆案文书自此辞。"
    ]
  },
  {
    "id": "2e89e4206059e1fdb095a49d519e62c4",
    "title": "次韵王巩欲往徐州见子瞻以事不成行",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "河水南来绕郡城，银刀空复炫衙兵。",
      "交情旧许鸡为具，客信那知鹊妄鸣。",
      "为妇迟留应未怪，还家仓卒定何营。",
      "不关秦女筝声怨，自趁招贤浚上旌。"
    ]
  },
  {
    "id": "2e89e4206059e1fdf151a8ea3b60a08c",
    "title": "章氏郡君挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "冯唐垂老郎潜后，李白风流罢直馀。",
      "解组同归荣故国，剖符仍得奉安舆。",
      "家声未替三公旧，葬客应倾数郡车。",
      "德映闺门人莫见，埋文子细列幽墟。"
    ]
  },
  {
    "id": "2e89e4206059e1fd23b5ad340215efd9",
    "title": "闻王巩还京会客剧饮戏赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "闻君归去便招呼，笑语不知清夜徂。",
      "结束佳人试银甲，留连狂客恼金吾。",
      "烛花零落玉山倒，诗笔攲斜翠袖扶。",
      "暂醉何年依锦瑟，东斋还复卧氍毹。"
    ]
  },
  {
    "id": "2e89e4206059e1fd6388aca7524c20be",
    "title": "次韵王巩游北禅",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "萧萧黄叶下城头，顿作野田风日秋。",
      "粗有樽罍随处好，暂无敲扑便能幽。",
      "人稀野鸟应同乐，水涸游鱼似欲愁。",
      "客去知君欢未已，绕城携手更迟留。"
    ]
  },
  {
    "id": "2e89e4206059e1fd6481b8e69e75e289",
    "title": "次韵王巩怀刘莘老",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "两都来往太频频，真是人间自在人。",
      "十载读书同白屋，千金为客买朱唇。",
      "结交京邑倾心肺，寓思禅宗离垢尘。",
      "为问西归天禄客，何时同看洛川神。"
    ]
  },
  {
    "id": "2e89e4206059e1fd3f8533e6b5449e81",
    "title": "孔君亮郎中新葺阙里西园弃官而归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宦情牢落苦思归，君侧无人留子思。",
      "手种松筠须灌溉，亲修寝庙忆烝祠。",
      "定应此去添桃李，还似旧茔无棘茨。",
      "他日东游访遗烈，因公导我谒先师。"
    ]
  },
  {
    "id": "2e89e4206059e1fd13fe8000c5715706",
    "title": "除夜会饮南湖怀王巩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岁晚城东故相家，夜听帘外落琼花。",
      "醉眠东阁银釭暗，起视中庭风竹斜。",
      "鲁酒近来无奈薄，秦筝别后苦闻夸。",
      "思君倦对空陂饮，归去纷如日莫鸦。"
    ]
  },
  {
    "id": "2e89e4206059e1fd8547a12879a14b2a",
    "title": "次韵王巩上元见寄三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "弃掷良宵君谓何，清天流月鉴初磨。",
      "莫辞病眼羞红烛，且试春衫剪薄罗。",
      "莲艳参差明绣户，舞腰轻瘦飐惊鼍。",
      "少年微服天街阔，何处相逢解佩珂。"
    ]
  },
  {
    "id": "2e89e4206059e1fd8547a12804927e98",
    "title": "次韵王巩上元见寄三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "繁灯厌倦作闲游，行到僧居院院留。",
      "月影随人深有意，车音争陌去如流。",
      "酒消凿落宁论斗，鱼照琉璃定几头。",
      "过眼繁华真一梦，终宵寂寞未应愁。"
    ]
  },
  {
    "id": "2e89e4206059e1fd8547a128fcf7758e",
    "title": "次韵王巩上元见寄三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "灯火熏天处处同，暗游应避柏台骢。",
      "高情自放喧阗外，胜事偏多淡泊中。",
      "平日交游徒梦想，留都歌吹忆年丰。",
      "知君未有南来意，归去相从光与鸿。"
    ]
  },
  {
    "id": "2e89e4206059e1fd34f5ecf9600aad25",
    "title": "谢张安道惠马",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "从事年来鬓似蓬，破车倦仆众人中。",
      "作诗仅比穷张籍，得马还从老晋公。",
      "夜起趋朝非所事，晓骑行乐定谁同。",
      "惯乘款段游田里，怯听骎骎两耳风。"
    ]
  },
  {
    "id": "2e89e4206059e1fd1ff2fe7a68515f0a",
    "title": "观大阅",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "承平郡国减兵屯，唯有留都一万人。",
      "票姚将军思出塞，从横幕府讳和亲。",
      "旌旗不动风将转，部曲无声马亦驯。",
      "八阵且留遗法在，未须亲试革车尘。"
    ]
  },
  {
    "id": "2e89e4206059e1fd6de487ae05a88914",
    "title": "送林子中安厚卿二学士奉使高丽二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东夷从古慕中华，万里梯航今一家。",
      "夜静双星先渡海，风高八月自还槎。",
      "鱼龙定亦知忠信，象译何劳较齿牙。",
      "屈指归来应自笑，手持玉帛赐天涯。"
    ]
  },
  {
    "id": "2e89e4206059e1fd6de487aed1460c2b",
    "title": "送林子中安厚卿二学士奉使高丽二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "官是蓬莱海上仙，此行聊复看桑田。",
      "鲲移鹏徙秋帆健，潮阔天低晓日鲜。",
      "平地谁言无崄岨，仁人何处不安全。",
      "但将美酒盈船去，多作新诗异域传。"
    ]
  },
  {
    "id": "2e89e4206059e1fdba613d4c4f1884b1",
    "title": "送吕希道少卿知滁州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "长怪名卿亦坐曹，忽乘五马列旌旄。",
      "才多莫厌官无事，郡小不妨名自高。",
      "庶子定应牵赋咏，醉翁聊复继游遨。",
      "试寻苦战清流下，要识经纶帝业劳。"
    ]
  },
  {
    "id": "2e89e4206059e1fd5c4ff39dddd9275e",
    "title": "次韵张恕春莫",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "只言城市无佳处，亦有南湖几度游。",
      "好雨晴时三月尽，啼莺到后百花休。",
      "老猿好饮常连臂，野马依人自络头。",
      "不肯低回池上醉，试看生灭水中沤。"
    ]
  },
  {
    "id": "2e89e4206059e1fdad2c068fedd521bf",
    "title": "次韵傅宏推官义方亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "居近古城心自幽，箪瓢足用更何求。",
      "莺飞旋趁春风出，龙卧终闻莫雨搜。",
      "科第联翩收甲乙，乡闾惊怪问因由。",
      "隐君淡泊无人识，长夏一衫冬一裘。"
    ]
  },
  {
    "id": "2e89e4206059e1fd123a200b235c64dc",
    "title": "次韵王巩见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "日永官闲自在慵，门前客到未曾通。",
      "怜君避世都门里，劝我忘忧酒盏中。",
      "城下柳阴新过雨，湖边荷叶自翻风。",
      "早须命驾追清赏，大字新诗事事工。"
    ]
  },
  {
    "id": "2e89e4206059e1fd0515590d03bb80a6",
    "title": "送龚鼎臣谏议移守青州二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "稷下诸公今几人，三为祭酒发如银。",
      "梁王宫殿归留钥，尚父山河属老臣。",
      "沂水弦歌重曾点，菑川故旧识平津。",
      "过家定有金钱费，千里争看衣锦身。"
    ]
  },
  {
    "id": "2e89e4206059e1fd0515590d8245fc44",
    "title": "送龚鼎臣谏议移守青州二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "面山负海古诸侯，信美东方第一州。",
      "胜势未容秦地险，奇花仅比雒城优。",
      "新丝出盎冬裘具，贡枣登场岁事休。",
      "铃阁虚闲官酿熟，应容将佐得遨游。"
    ]
  },
  {
    "id": "2e89e4206059e1fd123a200bf28249b8",
    "title": "次韵王巩见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "触事如棋一一低，昏然一睡更何知。",
      "贾生流落南迁后，陶令衰迟归去时。",
      "去住由人真水母，箪瓢粗足亦山雌。",
      "年来未省谈尧舜，一吷粗疏岂足吹。"
    ]
  },
  {
    "id": "2e89e4206059e1fd99511b7415ee2e49",
    "title": "城南访张恕",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "事似棼丝拨不开，秋随脱叶暗相催。",
      "城南绿野宜幽步，水北红尘漫作堆。",
      "赤枣青瓜报丰熟，黄鸡白酒劝徘徊。",
      "此中真有醇风在，一亩何年斸草莱。"
    ]
  },
  {
    "id": "2e89e4206059e1fd6b418ae2d1cb4f6b",
    "title": "送梁交供",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "猛士当令守四方，中原诸将近相望。",
      "一樽度日空闲暇，千骑临边自激昂。",
      "谈笑定先降虏使，诗书仍得靖戎行。",
      "君看宿将何承矩，安用摧锋百战场。"
    ]
  },
  {
    "id": "2e89e4206059e1fd4ff7a170fb57735f",
    "title": "次韵王巩代书",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "去年河上送君时，我醉看君倒接篱。",
      "一笑便成经岁隔，扁舟重到满城知。",
      "旧传北海偏怜客，新怪东方苦诉饥。",
      "应笑长安居不易，空吟原上草离离。"
    ]
  },
  {
    "id": "2e89e4206059e1fda587f0ffb95c3f0d",
    "title": "次韵南湖清饮二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "翠箔红窗映大堤，远来清饮叹参差。",
      "盈盈积水东西隔，脉脉幽怀彼此知。",
      "渌酒谩传工破闷，主人何敢怪颦眉。",
      "明朝看月云开未，试与詹家一问龟。"
    ]
  },
  {
    "id": "2e89e4206059e1fda587f0ff0228b946",
    "title": "次韵南湖清饮二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "坐客经年半已非，喜君重到暂相依。",
      "不嫌爱酒樽频倒，只怕题诗纸屡飞。",
      "耿耿幽怀谁与诉，徐徐细酌未应违。",
      "从今更肯相过否，几误风吹白版扉。"
    ]
  },
  {
    "id": "2e89e4206059e1fd3ebb0f100aa81490",
    "title": "次韵偶成",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "交情淡泊久弥新，吏役萦缠日益纷。",
      "香火社中真避世，簿书丛里强论文。",
      "樽罍正及明蟾夜，舟楫来随早雁群。",
      "世俗如君今有几，真将富贵等浮云。"
    ]
  },
  {
    "id": "2e89e4206059e1fde85f826d804059bc",
    "title": "次韵王巩同饮王廷老度支家戏咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白鱼紫蟹早霜前，有酒何须问圣贤。",
      "上客远来工缓颊，双鬟为出小垂肩。",
      "新传大曲皆精绝，忽发狂言亦可怜。",
      "莫怪贫家少还往，自须先办买花钱。"
    ]
  },
  {
    "id": "2e89e4206059e1fdbe812c32a0e611b5",
    "title": "次韵张恕九日寄子瞻",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "无限黄花簇短篱，浊醪霜蟹正堪持。",
      "坐曹漫尔夸勤瘁，割肉何妨诮诋欺。",
      "世外樽罍终自放，俗间簿领莫相縻。",
      "茱萸插遍知人少，谈笑须公一解颐。"
    ]
  },
  {
    "id": "2e89e4206059e1fdffa4eb6144f73464",
    "title": "戏次前韵寄王巩二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白马貂裘锦幂䍦，离觞潋滟手亲持。",
      "头风欲待歌词愈，肺病甘从酒力欺。",
      "不分归心太匆草，更怜人事苦萦縻。",
      "相逢借问空长叹，便舍灵龟看朵颐。"
    ]
  },
  {
    "id": "2e89e4206059e1fdffa4eb61be5f362f",
    "title": "戏次前韵寄王巩二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "细竹寒花出短䍦，故山耕耒手曾持。",
      "宦游暂比凫鹥集，归计长遭句偻欺。",
      "歌舞梦回空历记，友朋飞去自难縻。",
      "悠悠后会须经岁，冉冉霜髭渐满颐。"
    ]
  },
  {
    "id": "2e89e4206059e1fda679acd4a85e1ad2",
    "title": "张安道生日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "椿年七十二回新，蓬矢桑弧记此晨。",
      "养就丹砂无上药，已超诸数自由身。",
      "中年道路趋真境，外物功名委世人。",
      "今夜空庭香火罢，定应星斗识天真。"
    ]
  },
  {
    "id": "2e89e4206059e1fda679acd437cab27f",
    "title": "张安道生日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "十载从公鬓似蓬，羡公英气老犹充。",
      "生时别得星辰力，晚岁仍加鼎灶功。",
      "世事不堪开眼看，劳生渐恐转头空。",
      "问公试觅刀圭药，岁岁称觞此日中。"
    ]
  },
  {
    "id": "2e89e4206059e1fdb01e0b626435c7f2",
    "title": "次韵广州陈绎谏议和陈荐宋敏求二龙图二首和彦升寓定力",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "曾送飞龙白日翔，未应中路许还乡。",
      "鹤归仍有当年伴，松老知经几度霜。",
      "城下宝坊聊寄榻，朝中振鹭旧成行。",
      "相逢出处何须问，五岭清平十月凉。"
    ]
  },
  {
    "id": "2e89e4206059e1fdb01e0b626b695ed3",
    "title": "次韵广州陈绎谏议和陈荐宋敏求二龙图二首和彦升寓定力",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "琳宫清净思悠哉，颇似山林未肯回。",
      "五日趋朝真自适，一樽无事得频开。",
      "董狐执笔何时易，马援征蛮未遽来。",
      "奔走安闲谁定是，都门携手一徘徊。"
    ]
  },
  {
    "id": "2e89e4206059e1fd115d94b9785dfb86",
    "title": "次韵王廷老寄子瞻",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "歌吹新成百尺台，青山临水巧崔嵬。",
      "佳人解作回文语，狂客能鸣掺鼓雷。",
      "撷菊传杯醒复醉，采菱荡桨去仍回。",
      "新年闻欲相从饮，春酒还须剩作醅。"
    ]
  },
  {
    "id": "2e89e4206059e1fdae11220f50b45e39",
    "title": "次韵顿起考试徐沂举人见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "齐楚诸生俨鞸绅，人人愿得出君门。",
      "衔枚勇锐惊初合，弃甲须臾讶许奔。",
      "细读未辞灯损目，久留终厌棘为藩。",
      "定应亲刈翘中楚，把卷喧呼半夜言。"
    ]
  },
  {
    "id": "2e89e4206059e1fdae11220f28fbe501",
    "title": "次韵顿起考试徐沂举人见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老年从事忝南京，海内交游尚记名。",
      "怯见广场心力破，厌看细字眼花生。",
      "新科未暇通三尺，旧曲惟知有六茎。",
      "空忆倚楼秋雨霁，与君看遍洛阳城。"
    ]
  },
  {
    "id": "2e89e4206059e1fd123a200bb68c50df",
    "title": "次韵王巩见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "池上轻冰暖却开，迎春送腊仰衔杯。",
      "君家有酒能无事，客醉连宵遣不回。",
      "诗就滴消盘上蜡，信来飘尽岭头梅。",
      "商丘冷坐君知否，瓶罄应须有耻罍。"
    ]
  },
  {
    "id": "2e89e4206059e1fd851215581e18eed4",
    "title": "喜雪呈鲜于子骏三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "发函宽大一封书，卧阁雍容三日馀。",
      "旋见雪花投夜落，未应天意与人疏。",
      "瓦乾淅淅初鸣霰，畦润渐渐想没锄。",
      "高会梁园遗胜在，早知词赋似相如。"
    ]
  },
  {
    "id": "2e89e4206059e1fd85121558a789ce90",
    "title": "喜雪呈鲜于子骏三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春秋无麦自当书，况复秋田水潦馀。",
      "一雪端来救焦槁，千箱乞与等亲疏。",
      "消残瘟疠曾非药，蚀遍陈根不用锄。",
      "犹恐远村沾未足，试呼农圃问何如。"
    ]
  },
  {
    "id": "2e89e4206059e1fd85121558ff660d9e",
    "title": "喜雪呈鲜于子骏三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "茧纸铺庭几误书，杨花糁径未春馀。",
      "积随平野分高下，舞信微风作密疏。",
      "解使游人似姑射，仍令飞鸟变舂锄。",
      "共惊天巧无能学，造物无心本亦如。"
    ]
  },
  {
    "id": "2e89e4206059e1fdea87490a27bbe6d9",
    "title": "次韵文务光秀才游南湖",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "料峭东风助腊寒，汀滢白酒借衰颜。",
      "满床书卷何曾读，数步湖光自不闲。",
      "梦想绿杨垂后浦，眼看红杏照前山。",
      "新春渐好君归速，不见游人暮不还。"
    ]
  },
  {
    "id": "2e89e4206059e1fd0c1a2a062fef5545",
    "title": "留守与宾客会开元龙兴寺观灯余有故不预中夜登南城",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "灯引双旌万点红，倾城车马在城东。",
      "使君行乐人人共，倦客安眠夜夜同。",
      "梦想笑谈倾满坐，卧闻歌筦逐春风。",
      "三更试上南楼看，无限繁星十里中。"
    ]
  },
  {
    "id": "2e89e4206059e1fd67324af927487b9d",
    "title": "春日耕者",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阳气先从土脉知，老农夜起饲牛饥。",
      "雨深一尺春耕利，日出三竿晓饷迟。",
      "妇子同来相妩媚，乌鸢飞下巧追随。",
      "纷纭政令曾何补，要取终年风雨时。"
    ]
  },
  {
    "id": "2e89e4206059e1fd6db45209d74fde8e",
    "title": "次韵道潜见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "萧萧华发映衰容，惭愧高僧叹不逢。",
      "游宦终身空处处，尘埃何日退重重。",
      "已甘憔悴鸡群鹤，犹胜劬劳旱岁龙。",
      "回首不堪膏火热，试求甘露洒青松。"
    ]
  },
  {
    "id": "2e89e4206059e1fdbb9a4b2cf0b4c688",
    "title": "次韵王巩元日",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "庭鹊营巢初一枝，馀寒未便夹罗衣。",
      "春风娜娜还吹霰，岁事骎骎已发机。",
      "上国遨游谁信老，中年情味只思归。",
      "和诗应觉添新懒，过尽长空雁北飞。"
    ]
  },
  {
    "id": "2e89e4206059e1fd02d8dc332482b869",
    "title": "送将官欧育之徐州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "轻衫骏马走春风，未识彭城气象雄。",
      "青山只在白门外，明月尽属黄楼中。",
      "五斗浊醪消永日，一双鸣镝戏晴空。",
      "归来笑杀幕府客，闭户看书滴滴穷。"
    ]
  },
  {
    "id": "2e89e4206059e1fdf411d519c18a3c82",
    "title": "次韵王巩留别",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "决策归田岂世情，网罗从此脱馀生。",
      "请君速治鸡黍具，待我同为沮溺耕。",
      "秋社相从醵钱饮，日高时作叩门声。",
      "茅庐但恐非君处，籍籍朝中望已倾。"
    ]
  },
  {
    "id": "2e89e4206059e1fd878698b88c1fe42a",
    "title": "次韵答孔武仲",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白发青衫不记年，相逢一笑暂欣然。",
      "诵诗亹亹锯木屑，展卷骎骎下水船。",
      "未肯尺寻分枉直，日知凿枘有方圆。",
      "闲官更似扬州学，犹得昏昏昼日眠。"
    ]
  },
  {
    "id": "2e89e4206059e1fd7cbb34860cfd59f9",
    "title": "送傅宏著作归觐待观城阙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "胶西前辈郑康成，千载遗风及后生。",
      "旧学诗书儒术富，兼通法律吏能精。",
      "还家彩服频为寿，得邑河壖喜有兵。",
      "民事近来多迫促，弦歌聊试武城声。"
    ]
  },
  {
    "id": "2e89e4206059e1fd3f9a398dc109fe13",
    "title": "连雨不出寄张恕",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "麦熟蚕缫热似烝，雨倾三尺未为淫。",
      "洗清沟浍蚊虻静，没尽蒲莲沼沚深。",
      "遗秉满田惊朽腐，移床避漏畏侵寻。",
      "高闲只有张公子，卧听萧萧打叶音。"
    ]
  },
  {
    "id": "2e89e4206059e1fda9292a63c94878af",
    "title": "宋城宰韩秉文惠日铸茶",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "君家日铸山前住，冬后茶芽麦粒粗。",
      "磨转春雷飞白雪，瓯倾锡水散凝酥。",
      "溪山去眼尘生面，簿领埋头汗匝肤。",
      "一啜更能分幕府，定应知我俗人无。"
    ]
  },
  {
    "id": "2e89e4206059e1fd0e74c89bcc982559",
    "title": "次前韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "龙鸾仅比闽团酽，盐酪应嫌北俗粗。",
      "采愧吴僧身似腊，点须越女手如酥。",
      "舌根遗味轻浮齿，腋下清风稍袭肤。",
      "七碗未容留客试，瓶中数问有馀无。"
    ]
  },
  {
    "id": "2e89e4206059e1fd35c03ddc736a37e4",
    "title": "次王适韵送张耒赴寿安尉二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "绿发惊秋半欲黄，官居无处觅林塘。",
      "浮生已是尘劳侣，病眼犹便锦绣章。",
      "羞见故人梁苑废，梦寻归路蜀山长。",
      "怜君顾我情依旧，竹性萧疏未受霜。"
    ]
  },
  {
    "id": "2e89e4206059e1fd35c03ddcf589e427",
    "title": "次王适韵送张耒赴寿安尉二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "魏红深浅配姚黄，洛水家家自作塘。",
      "游客贾生多感概，闲官白傅足篇章。",
      "山分少室云烟老，宫废连昌草木长。",
      "路出蒿高应少驻，孱颜新过一番霜。"
    ]
  },
  {
    "id": "2e89e4206059e1fd84b934b882057340",
    "title": "送吕由庚推官得替还洛中二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "君家相国旧元勋，凛凛中丞继后尘。",
      "谈笑二年同幕府，风流一倍愈它人。",
      "南都去后少佳客，西洛归来多老臣。",
      "我亦宦游无久意，它年松竹许相邻。"
    ]
  },
  {
    "id": "2e89e4206059e1fd84b934b8a76675d3",
    "title": "送吕由庚推官得替还洛中二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "洛水留人一向乾，雪泥溢路十分寒。",
      "送行我岂无樽酒，多难君知久鲜欢。",
      "回首只应怜老病，凌风争看试轻翰。",
      "到家定见嵩阳老，问我衰迟未解官。"
    ]
  },
  {
    "id": "2e89e4206059e1fd3913a9a72806d89f",
    "title": "次韵子瞻赠张憨子",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "得罪南来正坐言，道人闭口意深全。",
      "天游本自有真乐，羿彀谁知定不贤。",
      "构火暾暾初吐日，飞流滚滚旋成川。",
      "此心此去如灰冷，肯更逢人问复然。"
    ]
  },
  {
    "id": "2e89e4206059e1fd5d739d00f8dc782d",
    "title": "扬州五咏九曲池",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "嵇老清弹怨广陵，隋家水调继哀音。",
      "可怜九曲遗声尽，惟有一池春水深。",
      "凤阙萧条荒草外，龙舟想像绿杨阴。",
      "都人似有兴亡恨，每到残春一度寻。"
    ]
  },
  {
    "id": "2e89e4206059e1fd5d739d008008f4be",
    "title": "扬州五咏九曲池",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "堂上平看江上山，晴光千里对凭栏。",
      "海门仅可一二数，云梦犹吞八九宽。",
      "檐外小棠阴蔽芾，壁间遗墨涕汍澜。",
      "人亡坐使风流尽，遗构仍须子细观。"
    ]
  },
  {
    "id": "2e89e4206059e1fd5d739d00e7a0e043",
    "title": "扬州五咏九曲池",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "信脚东游十二年，甘泉香稻忆归田。",
      "行逢蜀井恍如梦，试煮山茶意自便。",
      "短绠不收容盥濯，红泥仍许置清鲜。",
      "早知乡味胜为客，游宦何须更着鞭。"
    ]
  },
  {
    "id": "2e89e4206059e1fd5d739d00da5b145a",
    "title": "扬州五咏九曲池",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阙角孤高特地迷，迷藏浑忘日东西。",
      "江流入海情无限，莫雨连山醉似泥。",
      "梦里兴亡应未觉，后来愁思独难齐。",
      "只堪留作游观地，看遍峰峦处处低。"
    ]
  },
  {
    "id": "2e89e4206059e1fd5d739d003b130de6",
    "title": "扬州五咏九曲池",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山头孤塔閟真人，云是僧伽第二身。",
      "处处金钱追晚供，家家蚕麦保新春。",
      "欲求世外无心地，一扫胸中累劫尘。",
      "方丈近闻延老宿，清朝留客语逡巡。"
    ]
  },
  {
    "id": "2e89e4206059e1fd1a4e861e206aeb62",
    "title": "题杜介供奉熙熙堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "门前籍籍草生径，堂上熙熙气吐春。",
      "遮眼图书聊度日，放情丝竹最关身。",
      "年来冯脱乌皮几，客去时乾漉酒巾。",
      "卜筑城中移榜就，休心便作广陵人。"
    ]
  },
  {
    "id": "2e89e4206059e1fd3369686557b29ddb",
    "title": "和孔武仲金陵九咏其五高斋",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "金陵佳处自无穷，使宅幽深即故宫。",
      "楼殿六朝遗烬后，江山百里旧城中。",
      "雨馀尚有金钿落，月出长窥粉堞空。",
      "看尽一城怀古地，兹游恨不与君同。"
    ]
  },
  {
    "id": "2e89e4206059e1fdfefa1f77594fbd05",
    "title": "池州萧丞相楼二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "绕郭青峰睥睨屯，入城流水縠文翻。",
      "楼成始觉江山胜，人去方知德业尊。",
      "坐久浮云霾后岭，酒醒飞雪变前村。",
      "我来邂逅公归国，犹喜登临共一樽。"
    ]
  },
  {
    "id": "2e89e4206059e1fdfefa1f777f0d1d50",
    "title": "池州萧丞相楼二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "丞相风流直至今，朱栏仍对旧山林。",
      "奔驰轩冕终何有，跌宕图书意最深。",
      "松绕城头风瑟缩，江浮山外气阴森。",
      "三年不起南迁想，应有前人识此心。"
    ]
  },
  {
    "id": "2e89e4206059e1fd7878d0f14efe504f",
    "title": "舟次磁湖以风浪留二日不得进子瞻以诗见寄作二篇答之前篇自赋后篇次韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "惭愧江淮南北风，扁舟千里得相从。",
      "黄州不到六十里，白浪俄生百万重。",
      "自笑一生浑类此，可怜万事不由侬。",
      "夜深魂梦先飞去，风雨对床闻晓钟。"
    ]
  },
  {
    "id": "2e89e4206059e1fd7878d0f102658660",
    "title": "舟次磁湖以风浪留二日不得进子瞻以诗见寄作二篇答之前篇自赋后篇次韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "西归犹未有菟裘，拟就南迁买一丘。",
      "舟楫自能通蜀道，林泉真欲老黄州。",
      "鱼多钓户应容贳，酒熟邻翁便可留。",
      "从此莫言身外事，功名毕竟不如休。"
    ]
  },
  {
    "id": "2e89e4206059e1fd94531fc131b4117c",
    "title": "自黄州还江州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "身浮一叶返湓城，凌犯风涛日夜行。",
      "把酒独斟从睡重，还家渐近觉身轻。",
      "岸回樊口依稀见，日出庐山紫翠横。",
      "家在庾公楼下泊，舟人遥指岸如赪。"
    ]
  },
  {
    "id": "2e89e4206059e1fd1e3f2a95ebc5e57a",
    "title": "游庐山山阳七咏开先瀑布",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山上流泉自作溪，行逢石缺泻虹霓。",
      "定知云外波澜阔，飞到峰前本末齐。",
      "入海明河惊照曜，倚天长剑失提携。",
      "谁来卧枕莓苔石，一洗尘心万斛泥。"
    ]
  },
  {
    "id": "2e89e4206059e1fd1e3f2a9529bbba9e",
    "title": "游庐山山阳七咏开先瀑布",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山回不见落银潢，馀溜喧豗响石塘。",
      "目乱珠玑溅空谷，足寒雷电绕飞梁。",
      "入瓶铜鼎春茶白，接竹斋厨午饭香。",
      "从此出山都不弃，满田粳稻插新秧。"
    ]
  },
  {
    "id": "2e89e4206059e1fd1e3f2a959960e1be",
    "title": "游庐山山阳七咏开先瀑布",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山行但觉鸟声殊，渐近神仙简寂居。",
      "门外长溪净客足，山腰苦笋助盘蔬。",
      "乔松定有藏丹处，大石仍存拜斗馀。",
      "弟子苍髯年八十，养生世世授遗书。"
    ]
  },
  {
    "id": "2e89e4206059e1fd1e3f2a952e0cbc0e",
    "title": "游庐山山阳七咏开先瀑布",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "来听归宗早晚钟，疲劳懒上紫霄峰。",
      "墨池漫叠溪中石，白塔微分岭上松。",
      "佛宇争推一山甲，僧厨坐待十方供。",
      "欲游山北东西寺，岩谷相连更几重。"
    ]
  },
  {
    "id": "2e89e4206059e1fd1e3f2a952c04524d",
    "title": "游庐山山阳七咏开先瀑布",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "万木青杉一手栽，满堂白佛九天来。",
      "涓涓石溜供厨足，矗矗山屏绕寺开。",
      "半榻松阴秋簟冷，一杯香饭午钟催。",
      "安眠饱食平生事，不待山僧唤始回。"
    ]
  },
  {
    "id": "2e89e4206059e1fd1e3f2a95eb484e34",
    "title": "游庐山山阳七咏开先瀑布",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "三峡波涛饱溯沿，过桥雷电记当年。",
      "江声仿佛瞿唐口，石角参差滟滪前。",
      "应有夜猿啼古木，已将秋叶作归船。",
      "老僧未省游巴蜀，松下相逢问信然。"
    ]
  },
  {
    "id": "2e89e4206059e1fd1e3f2a959f5a3229",
    "title": "游庐山山阳七咏开先瀑布",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "五老相携欲上天，玄猿白鹤尽疑仙。",
      "浮云有意藏山顶，流水无声入稻田。",
      "古木微风时起籁，诸峰落日尽生烟。",
      "归鞍草草还城市，惭愧幽人正醉眠。"
    ]
  },
  {
    "id": "2e89e4206059e1fd9f0bc3f01143905d",
    "title": "寄题陈宪郎中竹轩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "家有修篁绿满轩，趋庭诗礼旧忘言。",
      "凌霜自得良朋友，过雨时添好子孙。",
      "试剪轻筠扶野步，旋收凉叶煮清樽。",
      "风流共道胜桑梓，邻里何妨种百根。"
    ]
  },
  {
    "id": "2e89e4206059e1fd59077508b841b5cc",
    "title": "次韵筠守毛维瞻司封观修城三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "北垣荆棘旧成堆，留待公来次第开。",
      "车马已通城下路，榛芜尽付冶家灰。",
      "异时碧瓦千门合，应记红旌百度来。",
      "自笑裨谌便旷野，肩舆飞盖许追陪。"
    ]
  },
  {
    "id": "2e89e4206059e1fd59077508c898f081",
    "title": "次韵筠守毛维瞻司封观修城三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "拨弃案头文字堆，晓晴山色四门开。",
      "究怀民事老虽壮，俯首山城心已灰。",
      "荆棘烧残桑柘出，狐狸去尽犬鸡来。",
      "规模先遣通蹊隧，后乘应容众客陪。"
    ]
  },
  {
    "id": "2e89e4206059e1fd59077508d6fbc50c",
    "title": "次韵筠守毛维瞻司封观修城三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山脚侵城起阜堆，绕城徼道斩新开。",
      "闉阇半坏惊潮信，隍壑初深见劫灰。",
      "蚁聚千夫曾几日，鳞差万瓦看将来。",
      "史君才力轻山郡，朝论行闻急召陪。"
    ]
  },
  {
    "id": "2e89e4206059e1fdbe17f042bf62058a",
    "title": "次韵王适食茅栗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "相从万里试南餐，对案长思苜蓿盘。",
      "山栗满篮兼白黑，村醪入口半甜酸。",
      "久闻牛尾何曾试，窃比鸡头意未安。",
      "故国霜蓬如碗大，夜来弹剑似冯驩。"
    ]
  },
  {
    "id": "2e89e4206059e1fd280ad3fa9b15196e",
    "title": "过毛国镇夜饮",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风格照人华省郎，江山绕郭古仙乡。",
      "漫传铅鼎八百岁，未比金钗十二行。",
      "不动歌声人已醉，旋闻诗句夜初长。",
      "簿书拨尽知馀力，道院清虚顷未尝。"
    ]
  },
  {
    "id": "2e89e4206059e1fd7030f19a9b142a02",
    "title": "次韵毛国镇赵景仁唱和三首一赠毛一赠赵一自咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "治剧从容缓策衔，铃轩无事日清谈。",
      "隼旟画戟明千里，纸帐绳床自一庵。",
      "金奏屡陈容客和，玉山不动看宾酣。",
      "我来邂逅逢宽政，忘却漂流身在南。"
    ]
  },
  {
    "id": "2e89e4206059e1fd7030f19acd8e89eb",
    "title": "次韵毛国镇赵景仁唱和三首一赠毛一赠赵一自咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一纸新诗过雁衔，醒然何异接君谈。",
      "奉亲鱼蟹兼临海，退食琴书定有庵。",
      "一别经年真似梦，多忧不饮亦如酣。",
      "共君友契非今日，蔽芾棠阴自剑南。"
    ]
  },
  {
    "id": "2e89e4206059e1fd7030f19a2c3ab8d3",
    "title": "次韵毛国镇赵景仁唱和三首一赠毛一赠赵一自咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "远谪江湖舳尾衔，到来辛苦向谁谈。",
      "畏人野鹤长依岭，厌事山僧祇住庵。",
      "黄雀顿来成一饱，白醪新熟喜初酣。",
      "疏顽近日尤堪笑，坐任飘风去自南。"
    ]
  },
  {
    "id": "2e89e4206059e1fd4460d335a0a47687",
    "title": "再和三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "穴鼠何须窭数衔，粗官不用苦高谈。",
      "夜倾绿蚁风吹竹，昼拥黄紬雪覆庵。",
      "每作微词还自笑，偶渐馀润亦成酣。",
      "公诗精绝非伦拟，自古骚人尽在南。"
    ]
  },
  {
    "id": "2e89e4206059e1fd4460d3356237b147",
    "title": "再和三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "燕窠泥土一春衔，惭愧封侯止立谈。",
      "旧隐尚闻存竹径，归休但要葺茅庵。",
      "钓船梦想沿溪泛，酒盏遥思向日酣。",
      "强欲迟留依幕府，吴公行恐召河南。"
    ]
  },
  {
    "id": "2e89e4206059e1fd4460d335ec3fd1df",
    "title": "再和三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "天教穷困欲谁衔，生事那须一一谈。",
      "自笑丰年尘满甑，不堪雨后菌生庵。",
      "士师憔悴经三黜，陶令幽忧付一酣。",
      "他日归耕若相忆，尺书频寄北山南。"
    ]
  },
  {
    "id": "2e89e4206059e1fdc47672044e5bb7dd",
    "title": "次韵王适州学新修水阁",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "黄钟巨挺两舂容，何幸幽居近学宫。",
      "坐对江山增浩气，力追齐鲁欲同风。",
      "颂诗闻道求何武，家法行看试左雄。",
      "欲伴少年游矍相，奔军惭愧恐词穷。"
    ]
  },
  {
    "id": "2e89e4206059e1fda096b7c2c6f27037",
    "title": "次韵毛君九日",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山脚侵城尽是台，登高处处喜崔嵬。",
      "手拈霜菊香无奈，面拂江风酒自开。",
      "幕府尊罍云里集，民家歌吹静中来。",
      "定知胜却陶彭泽，怅望篱边白日颓。"
    ]
  },
  {
    "id": "2e89e4206059e1fdd7f2dc5ad1c283af",
    "title": "次韵毛君感事书怀",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "种棠经岁便成科，秋雨调匀气渐和。",
      "才力有馀嫌事少，风情无限觉诗多。",
      "长松更老仍添节，古井虽深自不波。",
      "宴坐山房人岂识，一尊聊且慰蹉跎。"
    ]
  },
  {
    "id": "2e89e4206059e1fdbcf674c4be1d7eb0",
    "title": "和胡教授蒙太守策试诸生",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "著籍初同阙里多，采芹先致鲁风和。",
      "欲将大策观胸胆，尽召中堂列雁鹅。",
      "终日正言何忌讳，几人馀力尚委蛇。",
      "岂惟太守知为政，仍见先生善设科。"
    ]
  },
  {
    "id": "2e89e4206059e1fd71c5ce519e1e173a",
    "title": "次韵毛君病中菊未开",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "病肺秋深雾雨伤，旧缯故絮喜清凉。",
      "菊花金粟未曾吐，桂酒鹅儿空自黄。",
      "草木亦知年有闰，风霜渐近月方阳。",
      "得诗闻道维摩病，欲到毗耶言已忘。"
    ]
  },
  {
    "id": "2e89e4206059e1fd358b8656b3803f9b",
    "title": "雨中宿酒务",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "微官终日守糟缸，风雨凄凉夜渡江。",
      "早岁谬知儒术贵，安眠近喜壮心降。",
      "夜深唧唧醅鸣瓮，睡起萧萧叶打窗。",
      "阮籍作官都为酒，不须分别恨南邦。"
    ]
  },
  {
    "id": "2e89e4206059e1fdfdb113e1d8824955",
    "title": "次韵毛君经旬不用鞭扑",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "共喜秋深酒未醇，官曹休假不须旬。",
      "政宽境内棠阴合，讼去庭中草色新。",
      "不惜牛刀时一割，已因鼷鼠发千钧。",
      "岁终谁为公书考，岂止江西第一人。"
    ]
  },
  {
    "id": "2e89e4206059e1fd19456425c33ef4d0",
    "title": "次韵李抚辰屯田修州门",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "六月江涛壁垒颓，苍崖翠甓就新台。",
      "咄嗟双阙还依旧，咫尺群山信有材。",
      "画戟风生两衙退，飞桥日出万人来。",
      "不因毁圮催兴筑，谁见雍容治剧才。"
    ]
  },
  {
    "id": "2e89e4206059e1fd132d827f1b2dfa76",
    "title": "衢州赵阅道少师濯缨亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "挂冠缨上已无尘，犹爱溪光碧照人。",
      "点检旧游黄石在，扫除诸念白鸥亲。",
      "一尊父老囊金尽，三径松筠生事贫。",
      "他日南公数人物，丹青添入县图新。"
    ]
  },
  {
    "id": "2e89e4206059e1fd96642ca5328fca9f",
    "title": "茶花二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "黄檗春芽大麦粗，倾山倒谷采无馀。",
      "久疑残蘖阳和尽，尚有幽花霰雪初。",
      "耿耿清香崖菊淡，依依秀色岭梅如。",
      "经冬结子犹堪种，一亩荒园试为锄。"
    ]
  },
  {
    "id": "2e89e4206059e1fd96642ca56ceda1e3",
    "title": "茶花二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "细嚼花须味亦长，新芽一粟叶间藏。",
      "稍经腊雪侵肌瘦，旋得春雷发地狂。",
      "开落空山谁比数，烝烹来岁最先尝。",
      "枝枯叶硬天真在，踏遍牛羊未改香。"
    ]
  },
  {
    "id": "2e89e4206059e1fd6754c8c96dcb0b52",
    "title": "临江萧氏家宝堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "高人不解作生涯，唯有中堂书五车。",
      "竹简多于孔氏壁，牙签新似邺侯家。",
      "田园岂是子孙计，青紫今为里巷夸。",
      "富贵早知皆有命，君应未厌十年赊。"
    ]
  },
  {
    "id": "2e89e4206059e1fd55c5c91bc7e75f96",
    "title": "陪毛君游黄仙观",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "李叟仙居仍近市，黄公道院亦依城。",
      "定应昔日山林地，未有今时鸡犬声。",
      "白鹤翻飞终不返，黄冠憔悴只躬耕。",
      "试从车骑寻遗迹，恐有居人解养生。"
    ]
  },
  {
    "id": "2e89e4206059e1fd8c77575f695e6634",
    "title": "次韵王适梅花",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江梅似欲竞新年，照水窥林态愈妍。",
      "霜重清香浑欲滴，月明素质自生烟。",
      "未成细实酸犹薄，半落南枝意可怜。",
      "谁写江西风物样，徐家旧有数枝传。"
    ]
  },
  {
    "id": "2e89e4206059e1fdc06c44fb5d313d43",
    "title": "次韵王适春雪二首其一",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江南春候寒犹剧，细雨风吹作雪花。",
      "中夜窗扉初晃漾，平明草木半低斜。",
      "润催江柳排金绿，光杂山茶点绛葩。",
      "老病不堪乘晓出，纷纷能使发增华。"
    ]
  },
  {
    "id": "2e89e4206059e1fd42b0b814a334c8e7",
    "title": "次韵王适新燕",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "好雨纤纤润客衣，新来双燕力犹微。",
      "似嫌春早无人见，故待帘开掠地飞。",
      "南国花期知不远，中原寒剧未应归。",
      "养雏不怕巢成早，记取朝朝为启扉。"
    ]
  },
  {
    "id": "2e89e4206059e1fdd9380c5e0bf71c69",
    "title": "官居即事",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "官局纷纭簿领迷，生缘琐细老农齐。",
      "偷安旋种十年木，肉食还须五母鸡。",
      "对酒不尝怜酤榷，钓鱼无术漫临溪。",
      "此身已分长贫贱，执爨缝裳愧老妻。"
    ]
  },
  {
    "id": "2e89e4206059e1fd1fddde6fd95c6076",
    "title": "送王适徐州赴举",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "送别江南春雨淫，北方谁是子知音。",
      "性如白玉烧犹冷，文似朱弦叩愈深。",
      "万里同舟宽老病，一杯分袂发悲吟。",
      "明年榜上看名姓，杨柳春风正似今。"
    ]
  },
  {
    "id": "2e89e4206059e1fd34994f0cd72ccb63",
    "title": "游吴氏园",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "细雨作寒晴便暖，好风吹袂意初佳。",
      "清池解洗春心热，红艳能添醉眼花。",
      "紫竹暗生岷岫笋，山丹强比洛人家。",
      "怜渠巧与闲官便，申退来游未觉赊。"
    ]
  },
  {
    "id": "2e89e4206059e1fd99d6e11c597e5693",
    "title": "次韵毛君游陈氏园",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "增筑园亭草木新，损花风雨怨频频。",
      "筼筜似欲迎初暑，芍药犹堪送晚春。",
      "薄暮出城仍有伴，携壶藉草更无巡。",
      "归轩有喜知谁见，道上从横满醉人。"
    ]
  },
  {
    "id": "2e89e4206059e1fd5c3816c1b6157fde",
    "title": "竞渡",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "史君欲听榜人讴，一夜江波拍岸流。",
      "父老不知招屈恨，少年争作弄潮游。",
      "长鲸破浪聊堪比，小旆逆风殊未收。",
      "角胜争先非老事，凭栏寓目思悠悠。"
    ]
  },
  {
    "id": "2e89e4206059e1fdb50ef234ad26c569",
    "title": "送姜司马",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "七岁立谈明主前，江湖晚节弄渔船。",
      "斗鸡谁识城东老，丧马方知塞上贤。",
      "生计未成归去咏，草书时发醉中颠。",
      "当年不解看齐物，气踊如山谁见怜。"
    ]
  },
  {
    "id": "2e89e4206059e1fdfe4e1cf5b4f6069a",
    "title": "寄题赵㞦",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春晚安舆遍浙东，永嘉别乘喜无穷。",
      "橐装已笑分诸子，吏道何劳问薛公。",
      "堂上寿樽诸掾集，室中禅论衲僧通。",
      "兴阑却返林泉去，幕府长留孝弟风。"
    ]
  },
  {
    "id": "2e89e4206059e1fd578373bfe801c81f",
    "title": "次韵温守李钧见寄兼简毛大夫",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "梁苑相从簿领中，清风相逐画船东。",
      "婆娑江海凌云鹤，饮啄笼樊失渚鸿。",
      "别后丹砂迷旧诀，愁来白发变衰翁。",
      "此间诗老仍勍敌，正忆高吟酒盏空。"
    ]
  },
  {
    "id": "2e89e4206059e1fdfc53737390b6ac91",
    "title": "试院唱酬十一首戏呈试官吕防",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新秋风月正凉天，空馆相看学坐禅。",
      "满榻诗书愁病眼，隔墙砧杵思高眠。",
      "霜飞一叶凋琼玉，风绕双松奏管弦。",
      "闻道熊罴归梦数，侵天闱棘漫森然。"
    ]
  },
  {
    "id": "2e89e4206059e1fd8c5cc4b992050962",
    "title": "试院唱酬十一首次韵吕君丰城宝气亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "紫气飞空不自谋，谁怜黾勉匣中留。",
      "西山猛兽横行甚，北海长鲸何日收。",
      "星斗不堪供醉舞，蛟龙会看反重湫。",
      "功成变化无踪迹，望断中原百尺楼。"
    ]
  },
  {
    "id": "2e89e4206059e1fd4fc296e667cc51ad",
    "title": "试院唱酬十一首次韵吕君见赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "偶然倾盖接清言，不觉门前昼漏传。",
      "老病低摧方伏枥，壮心坚锐正当年。",
      "莫嫌客舍一杯酒，试论灊山三祖禅。",
      "明日程文堆几案，只应衰懒得安眠。"
    ]
  },
  {
    "id": "2e89e4206059e1fd351074434ed5ad68",
    "title": "试院唱酬十一首次韵吕君兴善寺静轩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "自恨寻山计苦迟，年过四十始知非。",
      "小轩迎客如招隐，野鸟窥人自识机。",
      "窗外竹深孤鹤下，阶前菊秀晚蜂飞。",
      "老僧战胜长幽寂，瘦骨缘何未肯肥。"
    ]
  },
  {
    "id": "2e89e4206059e1fdeb8fb6731dcf9ba9",
    "title": "试院唱酬十一首戏呈试官",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "只隔墙东便是家，悁悁还似在天涯。",
      "客心不耐听松雨，归信犹堪饮菊花。",
      "剪烛看书良寂寞，披沙见玉忽喧哗。",
      "自惭空馆难留客，试问姮娥稍驻车。"
    ]
  },
  {
    "id": "2e89e4206059e1fd49f1e15397d466a7",
    "title": "试院唱酬十一首次前韵三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老去在家同出家，《楞伽》四卷即生涯。",
      "粗诗怪我心犹壮，细字怜君眼未花。",
      "霜落初惊衾簟冷，酒酣犹喜笑言哗。",
      "归心知有三秋恨，莫学匆匆下坂车。"
    ]
  },
  {
    "id": "2e89e4206059e1fd49f1e1533bc984b0",
    "title": "试院唱酬十一首次前韵三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "门前溪水似渔家，流浪江湖归未涯。",
      "邂逅高人来说法，支离枯木旋开花。",
      "诸生试罢书如积，剧县归时讼正哗。",
      "安得骑鲸从李白，试看牛女转云车。"
    ]
  },
  {
    "id": "2e89e4206059e1fd49f1e153ef794ac0",
    "title": "试院唱酬十一首次前韵三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "浊醪能使客忘家，屈指归期已有涯。",
      "鱼化昨宵惊细雨，鹿鸣他日饮寒花。",
      "已谙江上肴蔬薄，莫笑衙前鼓笛哗。",
      "太守况兼乡曲旧，会须投辖止行车。"
    ]
  },
  {
    "id": "2e89e4206059e1fd190bcb883da7097f",
    "title": "放榜后次韵毛守见招",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "饱食安眠愧不材，疏帘翠帟幸相陪。",
      "深居正厌银袍乱，失喜初闻铁锁开。",
      "佳句径蒙探古锦，小槽仍报滴新醅。",
      "诸人欲见风流伯，不用招呼亦自来。"
    ]
  },
  {
    "id": "2e89e4206059e1fdf70fe05a3f6cba1b",
    "title": "送毛滂斋郎",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "先志承颜善养亲，束装骑马试为臣。",
      "酒肠天予浑无敌，诗律家传便出人。",
      "拥鼻高吟方自得，折腰奔走渐劳神。",
      "归来一笑须勤取，花发陈吴二月春。"
    ]
  },
  {
    "id": "2e89e4206059e1fd6f35563b63f48dc3",
    "title": "次韵毛君清居探菊",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "眼前黄叶畏秋霜，耳畔啼蛩怨夜长。",
      "佳节欣闻近萸菊，清商试为奏伊凉。",
      "疏狂久笑谋生拙，贫病应怜为口忙。",
      "今日共君拚一醉，从教人道亦高阳。"
    ]
  },
  {
    "id": "2e89e4206059e1fd91d2458f724b19c5",
    "title": "次韵毛君见赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江国骚人不耐秋，夜吟清句晓相投。",
      "锋藏岂愿囊中脱，尾断终非俎上羞。",
      "择地何年真得意，餔糟是处可同游。",
      "南迁尚有公知我，人事何须更预谋。"
    ]
  },
  {
    "id": "2e89e4206059e1fdef03a58bc1634ea8",
    "title": "次韵毛君偶成",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "年来衰病正相兼，薄宦奔驰尚未厌。",
      "诗句空多浑漫兴，俗缘已重不须添。",
      "聱牙向物知难合，疏懒怜公独未嫌。",
      "时听渊明咏归去，犹应为我故迟淹。"
    ]
  },
  {
    "id": "2e89e4206059e1fd6094f438e2741e28",
    "title": "孔平仲著作江州官舍小庵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "近山不作看山计，引水新成照水庵。",
      "闭口忘言中自饱，安心度日更谁参。",
      "简编围绕穿书蠹，窗户低回作茧蚕。",
      "我亦一轩容膝住，敝裘粗饭有馀甘。"
    ]
  },
  {
    "id": "2e89e4206059e1fd32f6fb7368b5b4a0",
    "title": "次韵毛君将归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "疏傅思归不待时，孟轲出昼苦行迟。",
      "新诗尚许留章句，故事谁从问典彝。",
      "金马尚应堪避世，石泉未信可忘饥。",
      "不才似我真当去，零落衡茅隔雍岐。"
    ]
  },
  {
    "id": "2e89e4206059e1fd64a09b25e4eac452",
    "title": "次韵子瞻与安节夜坐三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "前山积雪暮峥嵘，燕坐微闻落瓦声。",
      "共对一尊通夜语，相看万里故乡情。",
      "信归岭上寒梅远，恨极江南春草生。",
      "明日青铜添白发，且须醉睡倒灯檠。"
    ]
  },
  {
    "id": "2e89e4206059e1fd64a09b255f5dd94d",
    "title": "次韵子瞻与安节夜坐三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年高论苦峥嵘，老学寒蝉不复声。",
      "目断家山空记路，手披禅册渐忘情。",
      "功名久已知前错，婚嫁犹须毕此生。",
      "家世读书难便废，漫留案上铁灯檠。"
    ]
  },
  {
    "id": "2e89e4206059e1fd64a09b25ed0c4a37",
    "title": "次韵子瞻与安节夜坐三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谪官似我无归计，落第怜渠有屈声。",
      "握手天涯同一笑，倚门岁晚不胜情。",
      "黄冈俯仰成陈迹，白首蹉跎畏后生。",
      "归去且安南巷乐，莫看歌舞醉长檠。"
    ]
  },
  {
    "id": "2e89e4206059e1fd94bf95168aaf9065",
    "title": "次韵毛君上书求归未报",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白发忧民带减围，频闻慷慨赋将归。",
      "近传道士连三咽，久悟禅门第一机。",
      "夜永庵中诗自得，日高门外客来稀。",
      "此心素定谁能劝，只有丁宁诏莫违。"
    ]
  },
  {
    "id": "2e89e4206059e1fd20903fb719589a4d",
    "title": "次韵毛君留别",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "问天乞得不訾身，屈指人间今几人。",
      "鱼纵江潭真窟宅，鹤飞松岭倍精神。",
      "清风吹雨停归骑，旧圃留花送晚春。",
      "自号白云知有意，便从丹灶拂埃尘。"
    ]
  },
  {
    "id": "2e89e4206059e1fde2e28b8eca1c1ca0",
    "title": "雨后游大愚",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风光四月尚春馀，淫雨初干积潦除。",
      "古寺萧条仍负郭，闲官疏散亦肩舆。",
      "摘茶户外烝黄叶，掘笋林中间绿蔬。",
      "一饱人生真易足，试营茅屋傍僧居。"
    ]
  },
  {
    "id": "2e89e4206059e1fd37541dc46d1c58d6",
    "title": "送高安罗令",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一邑忧劳水旱中，牛刀闲暇似无功。",
      "政成仍喜新蚕熟，归去还将旧橐空。",
      "清白久闻夸父老，沉埋谁为诉诸公。",
      "谪居长恨交游少，怅望肩舆又欲东。"
    ]
  },
  {
    "id": "2e89e4206059e1fd60c151dee9963a0e",
    "title": "送唐觐",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "溪上幽居少四邻，西家幸有著书人。",
      "经年食菜谁怜瘦，终日题诗自不贫。",
      "身在江湖钓竿地，心驰兰会战车尘。",
      "此行便有飞腾处，笑杀年来老病身。"
    ]
  },
  {
    "id": "2e89e4206059e1fdb829275341a0fea5",
    "title": "次韵唐觐送姜应明谒新昌杜簿",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "夫子虽穷气浩然，轻蓑短笠傲江天。",
      "薄游到处唯耽酒，归去无心苦问田。",
      "泮上讲官殊不俗，山中老簿亦疑仙。",
      "相从未足还辞去，欲向曹溪更问禅。"
    ]
  },
  {
    "id": "2e89e4206059e1fded27dab2dcc8377d",
    "title": "新种芭蕉",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "芭蕉移种未多时，濯濯芳茎已数围。",
      "毕竟空心何所有，攲倾大叶不胜肥。",
      "萧骚莫雨鸣山乐，狼籍秋霜脱敝衣。",
      "堂上幽人观幻久，逢人指示此身非。"
    ]
  },
  {
    "id": "2e89e4206059e1fdf50a6c123175b173",
    "title": "次韵姜应明黄檗山中见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "垂老闲居味更深，此身随世任浮沉。",
      "北窗未厌曲肱卧，西洛能传拥鼻吟。",
      "疋马彷徨犹寄食，敝裘安乐信无心。",
      "我今漂泊还相似，同愧高僧支道林。"
    ]
  },
  {
    "id": "2e89e4206059e1fd1de60ae7d7b040f8",
    "title": "次韵黄大临秀才见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "故人聚散霜前叶，往事眇茫风际烟。",
      "游宦一生非有己，隐居万事不由天。",
      "崎岖槛阱方谋食，啸傲山林肯计年。",
      "赖已将心问卢老，相逢他日笑风颠。"
    ]
  },
  {
    "id": "2e89e4206059e1fd06567ef909269edb",
    "title": "次韵李朝散游洞山二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "古寺依山占几峰，精庐仿佛类天宫。",
      "三年欲到官为碍，百里相望意自通。",
      "无事佛僧何处著，人群鸟兽不妨同。",
      "眼前簿领何时脱，一笑相看丈室中。"
    ]
  },
  {
    "id": "2e89e4206059e1fd06567ef941aece69",
    "title": "次韵李朝散游洞山二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "僧老经时不出山，法堂延客未曾关。",
      "心开宝月婵娟处，身寄浮云出没间。",
      "休夏巾瓶谁与共，迎秋水石不胜闲。",
      "近来寄我《金刚》颂，欲指胸中无所还。"
    ]
  },
  {
    "id": "2e89e4206059e1fd4b5fe2c087f1e63e",
    "title": "简学中诸生",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "泮水秋生藻荇凉，莫窗灯火乱萤光。",
      "图书粗足惟须读，菽粟才供且自强。",
      "羽籥暗催新节物，弦歌不废近诗章。",
      "腐儒最喜南迁后，仍见西雍白鹭行。"
    ]
  },
  {
    "id": "2e89e4206059e1fd30858f26d58ffb48",
    "title": "次韵柳见答",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "桂酒无人寄豫章，羁愁牢落遣谁当。",
      "烹煎崖蜜真牵强，惭愧山蜂久蓄藏。",
      "江上鲙鲈橙正熟，山头吹帽菊初香。",
      "漂流异日俱陈迹，笑说过从想未忘。"
    ]
  },
  {
    "id": "2e89e4206059e1fd27df821f46538698",
    "title": "余居高安三年每晨入莫出辄过圣寿访聪长老谒方子明浴头笑语移刻而归岁月既久作一诗记之",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "朝来卖酒江南市，日莫归为江北人。",
      "禅老未嫌参请数，渔舟空怪往来频。",
      "每惭菜饭分斋钵，时乞香泉洗病身。",
      "世味渐消婚嫁了，幅巾绛褐许相亲。"
    ]
  },
  {
    "id": "2e89e4206059e1fdc06f81f0b25fc1a0",
    "title": "次韵和人丰岁",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风雨迎寒欲劳农，今年真不负元丰。",
      "盖藏共荷官无扰，眠食安知帝有功。",
      "草笠黄冠将蜡祀，羔羊朋酒亦豳风。",
      "请君早具跻堂饮，退食委蛇正自公。"
    ]
  },
  {
    "id": "2e89e4206059e1fd168a4436d0267150",
    "title": "次烟字韵答黄庭坚",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "病卧江干须带雪，老捻书卷眼生烟。",
      "贫如陶令仍耽酒，穷似湘累不问天。",
      "令弟近应怜废学，大兄昔许叩延年。",
      "比闻蔬茹随僧供，相见能容醉后颠。"
    ]
  },
  {
    "id": "2e89e4206059e1fd804f68ebe3a0b601",
    "title": "迎寄王适",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "投窜千山恨不深，扁舟夏涉气如烝。",
      "重来疋马君何事，归去飞鸿我未能。",
      "养气经年惟脱粟，读书终夜有寒灯。",
      "安心且作衰慵伴，海底鲲鱼会化鹏。"
    ]
  },
  {
    "id": "2e89e4206059e1fd1ad1e7afb9c20cb3",
    "title": "寄题江涣长官南园茅斋",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白发辛勤困小邦，尘劳坐使壮心降。",
      "河阳罢后成南圃，彭泽归来卧北窗。",
      "畦畔草生亲荷锸，床头酒熟自倾缸。",
      "因君遣我添归兴，旧有茅茨濯锦江。"
    ]
  },
  {
    "id": "2e89e4206059e1fdc819c1a24c126890",
    "title": "次韵吴厚秀才见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "壮心摧折渐无馀，早岁为文老不如。",
      "登木求鱼知我拙，循窠觅兔笑君疏。",
      "清尊独酌夜方半，白发潜生岁欲除。",
      "久恐交亲还往绝，床头犹喜数行书。"
    ]
  },
  {
    "id": "2e89e4206059e1fdf157a4e2f81a41d2",
    "title": "次韵王适元日并示曹焕二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "井底屠酥浸旧方，床头冬酿压琼浆。",
      "旧来喜与门前客，终日同为酒后狂。",
      "老大心情今已尽，尘埃鬓发亦无光。",
      "江南留滞归何日，万里逢春思故乡。"
    ]
  },
  {
    "id": "2e89e4206059e1fdf157a4e245182754",
    "title": "次韵王适元日并示曹焕二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "放逐三年未遣回，复惊爆竹起春雷。",
      "祈年粗有樽中桂，寄远仍持岭上梅。",
      "莫笑牛狸抵羊酪，漫将崖蜜代官醅。",
      "二君未肯嫌贫病，犹得衰颜一笑开。"
    ]
  },
  {
    "id": "2e89e4206059e1fd4ea6aa52bbc557aa",
    "title": "和毛国镇白云庄五咏掬泉轩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "卜筑高深已有山，起居清润可无泉。",
      "穿墙白练秋声细，照屋清铜晓色鲜。",
      "已放鱼虾嫌跳掷，更除蘋藻任漪涟。",
      "只应明月中霄下，长共禅心相向圆。"
    ]
  },
  {
    "id": "2e89e4206059e1fd4ea6aa5284f017f1",
    "title": "和毛国镇白云庄五咏掬泉轩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "清溪似与隐君谋，故入堂前漫不收。",
      "盥手从今休汲井，浮觞取意便临流。",
      "花漂涧谷来应远，石激琴筝久未休。",
      "莫把朱栏强围绕，山家事事要清幽。"
    ]
  },
  {
    "id": "2e89e4206059e1fd4ea6aa526763924c",
    "title": "和毛国镇白云庄五咏掬泉轩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山似高人长远人，不登高处见无因。",
      "筑台土石无多子，照眼峰峦得许新。",
      "阵马奔腾时绝远，风涛舒卷忽无垠。",
      "白云自是逃名处，犹恐此中藏隐沦。"
    ]
  },
  {
    "id": "2e89e4206059e1fd4ea6aa52b3fa840f",
    "title": "和毛国镇白云庄五咏掬泉轩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "临池濯足惜泉清，缨上无尘且强名。",
      "横木为桥便独往，结茅依岛类天成。",
      "往还渐少人谁识，寝食无为身转轻。",
      "有似三吴朱处士，钓鱼谁与话西征。"
    ]
  },
  {
    "id": "2e89e4206059e1fd4ea6aa52625927a1",
    "title": "和毛国镇白云庄五咏掬泉轩",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "归去携家住白云，云中猿鹤许同群。",
      "陶公酒后诗偏好，疏傅金馀客屡醺。",
      "芒屩潜行逐渔钓，壶浆时出劳耕耘。",
      "却看人世应微笑，未熟黄粱昼梦纷。"
    ]
  },
  {
    "id": "2e89e4206059e1fd590c8a4efeeb4c85",
    "title": "张秀才见写陋容",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "潦倒形骸山上樗，每经风雨辄凋疏。",
      "劳君为写支离状，异日长看老病初。",
      "落笔纵横中自喜，赋形深稳妙无馀。",
      "偶然挂壁低头笑，俱幻何妨彼亦如。"
    ]
  },
  {
    "id": "2e89e4206059e1fdb8ed972ee8bdafc2",
    "title": "次韵王适春雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "久遭客禁往还稀，风雨萧条只自知。",
      "春色有情犹入眼，客愁无赖巧侵眉。",
      "山僧寄语收茶日，野老留人供社时。",
      "久住不须嫌寂寞，此间偏与拙相宜。"
    ]
  },
  {
    "id": "2e89e4206059e1fdb9811864552f76bc",
    "title": "次韵讲律李司理宪见赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "强将羔雁聘黄晞，破褐疏巾倚夕晖。",
      "礼律纵横开卷尽，齑盐冷落待贤非。",
      "日高几案弦歌罢，夜永窗扉灯火微。",
      "犹喜江边莫春近，舞雩风雨得同归。"
    ]
  },
  {
    "id": "2e89e4206059e1fd62b91f39d786714c",
    "title": "次韵王适游陈氏园",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宿雨晴来春已晚，众花飘尽野犹香。",
      "舞雩便可同沂上，饮禊何妨似洛阳。",
      "新圃近闻穿沼阔，涨江初喜放舟长。",
      "年来簿领萦人甚，何计相随入醉乡。"
    ]
  },
  {
    "id": "2e89e4206059e1fda3afd51bfbba21a6",
    "title": "次韵柳真公闲居春日",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春寒渐欲减衣绵，雨势冥冥水拍天。",
      "一局无言消日永，新诗得意许人传。",
      "惜花田地应慵扫，护笋藩篱可细编。",
      "好事报君知我喜，同官欲到得闲眠。"
    ]
  },
  {
    "id": "2e89e4206059e1fd76ed88ec5303c326",
    "title": "次韵王适东轩即事三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新竹依墙未出寻，墙东桃李却成林。",
      "池塘草长初饶梦，村落莺啼恰称心。",
      "江满船头朝欲转，泥融屐齿莫尤深。",
      "闭门怜子成书癖，试买村醪相伴斟。"
    ]
  },
  {
    "id": "2e89e4206059e1fd76ed88ec1d8d3638",
    "title": "次韵王适东轩即事三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "眼看东邻五亩花，茅檐竹户野人家。",
      "过墙每欲随飞蝶，归舍谁怜已莫鸦。",
      "幽客偶来成晚饭，野僧何日寄新茶。",
      "三年气味长如此，归计迟迟也自嘉。"
    ]
  },
  {
    "id": "2e89e4206059e1fd76ed88eca6ae571c",
    "title": "次韵王适东轩即事三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "北园春草径微微，未用频教剪棘茨。",
      "蜂阵纷纷初养蜜，莺巢浅浅欲生儿。",
      "客情流水兼山远，归梦游丝向日迟。",
      "懒病相将浑欲惯，赖君索我强裁诗。"
    ]
  },
  {
    "id": "2e89e4206059e1fd413512cd60945b24",
    "title": "复次烟字韵答黄大临庭坚见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "水竹遮藏自一川，日高茅屋始炊烟。",
      "犬牙舂米新秋后，麦粒烝茶欲社天。",
      "冠盖只今成弃物，杉松他日记栽年。",
      "定应笑我劳生在，卯睡闻呼衣为颠。"
    ]
  },
  {
    "id": "2e89e4206059e1fd413512cd9f2f784f",
    "title": "复次烟字韵答黄大临庭坚见寄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "十载劳思寤寐间，新诗态度比云烟。",
      "清风吹我无千里，明月随人共一天。",
      "归去林泉应避暑，北征道路恐经年。",
      "与君共愧知时鹤，养子先依黑柏颠。"
    ]
  },
  {
    "id": "2e89e4206059e1fd47b17e464fc66e22",
    "title": "临川陈宪大夫挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一时冠盖盛临川，直亮推公益友先。",
      "淡泊朱丝初少味，萧疏翠竹久弥鲜。",
      "崎岖处世曾何病，奔走成功亦偶然。",
      "天理更疏终不失，雍雍今见子孙贤。"
    ]
  },
  {
    "id": "2e89e4206059e1fd47b17e46393c5ca5",
    "title": "临川陈宪大夫挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "五月扁舟忆过门，哀怜逐客为招魂。",
      "开樽不惜清泉洁，挥汗相看白雨翻。",
      "病起清言惊苦瘦，归休尺牍尚相存。",
      "秋风洒涕松楸外，谈笑犹疑对竹轩。"
    ]
  },
  {
    "id": "2e89e4206059e1fd62f8411b8cbc149a",
    "title": "次韵知郡贾蕃大夫思归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江城漂泊最多时，邂逅谁令长者期。",
      "得坎浮槎应有命，投林惊鹊且安枝。",
      "何年笑语还留客，终日勤劳数问儿。",
      "铃阁清虚非此比，秋风归兴恐非宜。"
    ]
  },
  {
    "id": "2e89e4206059e1fdee2bffd8766c5bf7",
    "title": "久不作诗呈王适",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "怜君多病仍经暑，笑我微官长坐曹。",
      "落日东轩谈不足，秋风北棹意空劳。",
      "懒将词赋占挂臆，频梦江湖把蟹螯。",
      "笔砚生尘空度日，他年何用继《离骚》。"
    ]
  },
  {
    "id": "2e89e4206059e1fdc58bcc3c12bdc17d",
    "title": "喜王巩承事北归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "同罪南迁惊最远，乘流北下喜先归。",
      "谓言一笑秋风后，却顾千山驿路非。",
      "岭外云烟随梦远，江边鱼蟹为人肥。",
      "还家嫁女都无事，卧读诗书尽掩扉。"
    ]
  },
  {
    "id": "2e89e4206059e1fd4b1a62aec2f823f2",
    "title": "予初到筠即于酒务庭中种竹四丛杉二本及今三年二物皆茂秋八月洗竹培杉偶赋短篇呈同官",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "种竹成丛杉出檐，三年慰我病厌厌。",
      "剪除乱叶风初好，封植孤根笋自添。",
      "高节不知尘土辱，坚姿试待雪霜沾。",
      "属君留取障斜日，仍记当年此滞淹。"
    ]
  },
  {
    "id": "2e89e4206059e1fdce3addf10f7decbf",
    "title": "复次韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "滕王阁在谁携手，徐孺湖宽可放情。",
      "楚客解书南国恨，秦筝助发上林莺。",
      "系匏独负杯中物，拥鼻知逢洛下生。",
      "问得长须添梦想，蓬窗灯火达天明。"
    ]
  },
  {
    "id": "2e89e4206059e1fdb5528edce59e2315",
    "title": "九月十一日书事",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东墙瘦菊早开花，九日金钿已自嘉。",
      "黍麦候迟初响瓮，米盐法细未还家。",
      "泼醅昨夜惊泉涌，洗盏今晨听妇夸。",
      "归采茱萸重一醉，不须怪问日时差。"
    ]
  },
  {
    "id": "2e89e4206059e1fddae8c10dbb8fea62",
    "title": "和王适新葺小室",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "向日堂东一室存，竹为窗壁席为门。",
      "心如白月光长照，气结丹砂体自温。",
      "饭软莫嫌红米贱，酒香故取泼醅浑。",
      "他年一笑同谁说，伴我三年江上村。"
    ]
  },
  {
    "id": "2e89e4206059e1fd2a058e39eb3f49f4",
    "title": "病中贾大夫相访因游中宫僧舍二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "江城寒气入肌肤，得告归来强自扶。",
      "五马独能寻杜老，一床深愧致文殊。",
      "体虚正觉身如幻，谈剧能令病自无。",
      "明日出门还扰扰，年来真畏酒家垆。"
    ]
  },
  {
    "id": "2e89e4206059e1fd2a058e3941c0a1a3",
    "title": "病中贾大夫相访因游中宫僧舍二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东邻修竹野僧家，乱柳枯桑一径斜。",
      "逐客惯曾迂短策，使君何事驻高牙。",
      "萧条已似连村坞，邂逅应容设晚茶。",
      "惭愧病夫无气力，隔墙空听吏兵哗。"
    ]
  },
  {
    "id": "2e89e4206059e1fda7632e68cda42bd4",
    "title": "种兰",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "兰生幽谷无人识，客种东轩遗我香。",
      "知有清芬能解秽，更怜细叶巧凌霜。",
      "根便密石秋芳早，丛倚修筠午荫凉。",
      "欲遣蘼芜共堂下，眼前长见楚词章。"
    ]
  },
  {
    "id": "2e89e4206059e1fd7eb82e380b7af4bb",
    "title": "次韵王适上元夜二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "灯光欲凝不惊风，月色初晴若发蒙。",
      "羁客不眠诗未就，游人半醉夜方中。",
      "荒城熠耀相明灭，野水芙蓉乱白红。",
      "知欲访僧同寂寂，应怜病懒畏爞爞。"
    ]
  },
  {
    "id": "2e89e4206059e1fd7eb82e385bdd682b",
    "title": "次韵王适上元夜二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宿雨初干试火城，端居无计伴游行。",
      "厌看门外繁星动，想见僧窗一点明。",
      "老罢逢春无乐事，梦回孤枕有乡情。",
      "重因佳句思樊口，一纸家书百镒轻。"
    ]
  },
  {
    "id": "2e89e4206059e1fd02a411d2ae7d146b",
    "title": "王子立与迟等游陈家园桥败几不成行晚自酒务往见之明日雨作偶尔成咏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "桃李城东近不遥，偶闻花发喜相邀。",
      "断桥似欲妨佳思，好雨犹能借此朝。",
      "随分开樽依绿草，偶然信马及馀瓢。",
      "重来莫道无闲暇，紫燕黄鹂日渐娇。"
    ]
  },
  {
    "id": "2e89e4206059e1fd9cfea91551811436",
    "title": "胡长史祠堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白首青衫仍隐居，晚抛环堵就安舆。",
      "生刍忽改烝尝地，函丈空悲讲解馀。",
      "弟子玙璠相照耀，儿孙松桂共扶疏。",
      "我来恨不瞻遗老，空怪乡邻尽读书。"
    ]
  },
  {
    "id": "2e89e4206059e1fd17538f09deec5043",
    "title": "新桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "六月长桥断不收，朱栏初喜映春流。",
      "虹腰宛转三百尺，鲸背参差十五舟。",
      "入市樵苏看络绎，归家盐酪免迟留。",
      "病夫最与民同喜，卯酉匆匆无复忧。"
    ]
  },
  {
    "id": "2e89e4206059e1fdea3fd77a033ca29b",
    "title": "曾子固舍人挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年漂泊马光禄，末路骞腾朱会稽。",
      "儒术远追齐稷下，文词近比汉京西。",
      "平生碑版无容继，此日铭诗谁为题。",
      "试数庐陵门下士，十年零落晓星低。"
    ]
  },
  {
    "id": "2e89e4206059e1fdd1c96c5ba0d45a2f",
    "title": "又次韵游小云居",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "溪上浮花片片轻，溯流登岸得山行。",
      "僧房幽绝云居小，春日阴晴野色明。",
      "永远林栖真有道，溺沮耕养亦忘情。",
      "此身此意何年遂，空使常谈笑老生。"
    ]
  },
  {
    "id": "2e89e4206059e1fd98749620c2454589",
    "title": "景福顺老夜坐道古人搐鼻语",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "中年闻道觉前非，邂逅仍逢老顺师。",
      "搐鼻径参真面目，掉头不受别钳锤。",
      "枯藤破衲公何事，白酒青盐我是谁。",
      "惭愧东轩残月上，一杯甘露滑如饴。"
    ]
  },
  {
    "id": "2e89e4206059e1fd199cc6d648a174e4",
    "title": "次韵王适留别",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "远谪劳君两度行，复将文字试平衡。",
      "干时岂为斗升禄，闻道应忘宠辱惊。",
      "未了新书谁与读，重留佳句不胜情。",
      "决科事毕知君喜，俗学消磨意自清。"
    ]
  },
  {
    "id": "2e89e4206059e1fd289da61ee93c40bb",
    "title": "赠医僧善正",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老怯江边瘴疠乡，城东时喜到公房。",
      "历言五藏如经眼，欲去三彭自有方。",
      "身厌远游安静默，术因多病更深长。",
      "时时为我谈尊宿，曾入南公古道场。"
    ]
  },
  {
    "id": "2e89e4206059e1fd15ea18abb80829b1",
    "title": "留滞高安四年有馀忽得信闻当除官真扬间偶成小诗书于屋壁",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "数间茅屋久蹉跎，四见秋风入薜萝。",
      "北棹偶然追雁羽，南公谁复伴渔蓑。",
      "三年贾傅惊吾老，九岁刘郎愧尔多。",
      "此去仍家江海上，不妨一叶弄清波。"
    ]
  },
  {
    "id": "2e89e4206059e1fd66acf91441440bfb",
    "title": "将移绩溪令",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "坐看酒垆今五年，恩移岩邑稍西还。",
      "他年贫富随天与，何日身心听我闲。",
      "山栗似拳应自饱，蜂糖如土不须悭。",
      "仲卿意向桐乡好，身后烝尝亦此间。"
    ]
  },
  {
    "id": "2e89e4206059e1fd773e5eedc637d0b5",
    "title": "约洞山文老夜话",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山中十月定多寒，才过开炉便出山。",
      "堂众久参缘自熟，郡人迎请怪忙还。",
      "问公胜法须时见，要我清谈有夜阑。",
      "今夕客房应不睡，欲随明月到林间。"
    ]
  },
  {
    "id": "2e89e4206059e1fdbd6a56dc977cf445",
    "title": "谢洞山石台远来访别",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "窜逐深山无友朋，往还但有两三僧。",
      "共游渤澥无边处，扶出须弥最上层。",
      "未尽俗缘终引去，稍谙真际自虚澄。",
      "坐令颠老时奔走，窃比韩公愧未能。"
    ]
  },
  {
    "id": "2e89e4206059e1fdccbba5379c0a566e",
    "title": "回寄圣寿聪老",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "五年依止白莲社，百度追寻丈室游。",
      "睡待磨茶长展转，病蒙煎药久迟留。",
      "赞公夜宿诗仍作，巽老堂成记许求。",
      "回首万缘俱一梦，故应此物未沉浮。"
    ]
  },
  {
    "id": "2e89e4206059e1fda99d491eb522fe91",
    "title": "乘小舟出筠江二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "短舫漂浮真似叶，小蓬低浅仅如巢。",
      "幽吟但觉山川走，困睡不知风雨交。",
      "红饭白醪供醉饱，青蓑黄箬可缠包。",
      "一竿鹤发他年事，万斛龙骧任见嘲。"
    ]
  },
  {
    "id": "2e89e4206059e1fda99d491efbe05a1e",
    "title": "乘小舟出筠江二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宦游欲学林间鹊，每到新年旋叠巢。",
      "蓬箬笼船聊似屋，渔樵把臂便成交。",
      "不妨袖里携诗卷，尚可床头置药包。",
      "《古史》欲成身愈困，客来未免答讥嘲。"
    ]
  },
  {
    "id": "2e89e4206059e1fd54858e4ed06781f9",
    "title": "次韵道潜南康见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一叶追随鱼与龙，红粳白酒幸年丰。",
      "也知山色遥相待，苦畏君诗欲见攻。",
      "乘兴风帆终日去，寻幽蜡屐及春同。",
      "请君先入开先寺，待濯清溪看玉虹。"
    ]
  },
  {
    "id": "2e89e4206059e1fdad965f06b8e1628a",
    "title": "车浮",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "寒鱼得汕便为家，两两方舟载小车。",
      "谋食旋遭芳饵误，求安仍值积薪遮。",
      "情存未免人先得，欲尽要令物莫加。",
      "身似虚舟任千里，世间何处有罦罝。"
    ]
  },
  {
    "id": "2e89e4206059e1fda5b60c7e47be3c67",
    "title": "题都昌清隐禅院",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "北风江上落潮痕，恨不乘舟便到门。",
      "楼观飞翔山断际，松筠阴翳水来源。",
      "升堂猿鸟晨窥坐，乞食帆樯莫绕村。",
      "谁道溪岩许深处，一番行草认元昆。"
    ]
  },
  {
    "id": "2e89e4206059e1fd521fb657956f18ca",
    "title": "题南康太守宅五老亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "五老高闲不入城，开轩肯就史君迎。",
      "坐中莫著闲宾客，物外新成六弟兄。",
      "云气飘浮衣袂举，泉流洒落佩环声。",
      "岌然终日俱无语，静寿相看意自明。"
    ]
  },
  {
    "id": "2e89e4206059e1fd7ad35553aaff09d5",
    "title": "再游庐山三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "当年五月访庐山，山翠溪声寝食间。",
      "藤杖复随春色到，寒泉顿与客心闲。",
      "岩头悬布煎茶足，峡口惊雷泛叶悭。",
      "待得前村新雨遍，扁舟应逐好风还。"
    ]
  },
  {
    "id": "2e89e4206059e1fd7ad35553bd80e4d9",
    "title": "再游庐山三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "忆自栖贤夜入城，道边兰若一僧迎。",
      "偶然不到终遗恨，特地来游慰昔情。",
      "海外声闻安至此，堂中天鼓为谁鸣。",
      "匆匆复向深山去，一盏醍醐饱粟罂。"
    ]
  },
  {
    "id": "2e89e4206059e1fd7ad35553922fc522",
    "title": "再游庐山三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "此山岩谷不知重，赤眼浮图自一峰。",
      "芒蹻随僧践黄叶，晓光消雪堕长松。",
      "石泉试饮先师锡，午饭归寻下寺钟。",
      "胜处转多浑恐忘，出山惟见白云浓。"
    ]
  },
  {
    "id": "2e89e4206059e1fde44978d2ca545bde",
    "title": "至池州赠陈鼎秀才",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "淮阳学舍旧相依，常诵曹溪第一机。",
      "却到江西心有悟，回看过去事皆非。",
      "孤舟远适身如寄，二顷躬耕道自肥。",
      "欲看齐山君去否，闲中徒侣近来稀。"
    ]
  },
  {
    "id": "2e89e4206059e1fda139626d2847af80",
    "title": "次韵侯宣州利建招致政汪大夫",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "社瓮壶浆接四邻，肩舆拄杖试红尘。",
      "惯眠林下三竿日，来看城中万井春。",
      "世上升沉无限事，樽前强健不资身。",
      "经过已足知公政，长见车中有老人。"
    ]
  },
  {
    "id": "2e89e4206059e1fdbfacfa84d4bce239",
    "title": "初到绩溪视事三日出城南谒二祠游石照偶成四小诗呈诸同官梓桐庙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "行年五十治丘民，初学催科愧庙神。",
      "无限青山不容隐，却看黄卷自怜贫。",
      "雨馀岭上云披絮，石浅溪头水蹙鳞。",
      "指点县城如手大，门前五柳正摇春。"
    ]
  },
  {
    "id": "2e89e4206059e1fd7efa0996ef5122a6",
    "title": "初到绩溪视事三日出城南谒二祠游石照偶成四小诗呈诸同官汪王庙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "石门南出众山巅，沃壤清溪自一川。",
      "老令旧谙田事乐，春耕正及雨晴天。",
      "可怜鞭挞终无补，早向丛祠乞有年。",
      "归告仇梅省文字，麦苗含穗欲蚕眠。"
    ]
  },
  {
    "id": "2e89e4206059e1fd80dab52e9bcd5718",
    "title": "县中诸花多交代江君所栽牡丹已过芍药方盛偶寄小诗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "偶来山邑便成家，惭愧潘生满县花。",
      "想见清樽槛边饮，尚留佳句壁间夸。",
      "根株未老年年好，艳色方秾日日加。",
      "闻道北游无意味，春深河上足风沙。"
    ]
  },
  {
    "id": "2e89e4206059e1fd656327274c8b06d3",
    "title": "次韵江",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "高情不奈簿书围，行揖青山肯见随。",
      "绿野逢花将尽日，清樽迨我正闲时。",
      "檐间双燕欲生子，叶底新梅初满枝。",
      "笑杀华阳穷县令，床头酒尽只颦眉。"
    ]
  },
  {
    "id": "2e89e4206059e1fd20acf4ee1154a431",
    "title": "官舍小池有鸂鶒遗二小雏二首其一",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "半亩清池藻荇香，一双鸂鶒竞悠扬。",
      "来从碧涧巢安在，飞过重城母自将。",
      "野鸟似非官舍物，宰君昔是钓鱼郎。",
      "直言愧比奇章老，得县无心更激昂。"
    ]
  },
  {
    "id": "2e89e4206059e1fd83a9e813c42c8636",
    "title": "次韵答人见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "对案青山云气腾，天将隙地养无能。",
      "窗扉迎署梅将溜，虚市无人冷欲冰。",
      "寂默忘言惭社燕，毰毸困睡比春鹰。",
      "深知大府容衰病，复值年来蚕麦登。"
    ]
  },
  {
    "id": "2e89e4206059e1fd9b60100a41fd043b",
    "title": "次韵王荐推官见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "可怜衰病孰为媒，私喜邻邦得俊才。",
      "玉案愧无酬锦绣，木瓜却用报琼瑰。",
      "风流似欲传诸谢，格律犹应学老梅。",
      "始信山川出才士，扁舟新自宛溪来。"
    ]
  },
  {
    "id": "2e89e4206059e1fd093168a142f18c4c",
    "title": "郭尉愿惇夫以琳上人书诗为示次韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "勉强冠裳四十馀，同官早岁亦山居。",
      "朝来过我三竿日，袖有幽僧数纸书。",
      "家住一廛何计反，官供五斗未应无。",
      "闻渠秋后来相访，脱粟藜羹只自如。"
    ]
  },
  {
    "id": "2e89e4206059e1fde39179fa86c240cc",
    "title": "次韵汪琛监簿见赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "连宵暑雨气如秋，过客不来谁与游。",
      "赖有澹台肯相顾，坐令彭泽未能休。",
      "琴疏不办弹新曲，学废谁令致束脩。",
      "惭愧邑人怜病懒，共成清净劝迟留。"
    ]
  },
  {
    "id": "2e89e4206059e1fd515b5f9dde0d8885",
    "title": "病中郭尉见访",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "偶成三日寒兼热，知是多闻力未全。",
      "却问药王求妙剂，惭非摩诘已虚圆。",
      "劳公强说修行渐，顾我方为病垢缠。",
      "应是床头有新酒，欲邀佳客故留连。"
    ]
  },
  {
    "id": "2e89e4206059e1fd9f9cf2f6d205df29",
    "title": "病后",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一经寒热攻骸骨，正似兵戈过室庐。",
      "柱木支撑终未稳，筋皮收拾久犹疏。",
      "芭蕉张王要须朽，云气浮游毕竟虚。",
      "赖有衣中珠尚在，病中点检亦如如。"
    ]
  },
  {
    "id": "2e89e4206059e1fdcff88d021b78d78e",
    "title": "病退",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "冷枕单衣小竹床，卧闻秋雨滴心凉。",
      "此间本净何须洗，是病皆空岂有方。",
      "示疾维摩元自在，放身南岳离思量。",
      "病根欲去真元在，中夜梦游何有乡。"
    ]
  },
  {
    "id": "2e89e4206059e1fd344f61c233ecad14",
    "title": "绩溪二咏豁然亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南看城市北看山，每到令人意豁然。",
      "碧瓦千家新过雨，青松万壑正生烟。",
      "经秋卧病闻斤响，此日登临负酒船。",
      "径请诸君作佳句，壁间题我此诗先。"
    ]
  },
  {
    "id": "2e89e4206059e1fda8292f8bc61b2045",
    "title": "绩溪二咏·翠眉亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谁安双岭曲弯弯，眉势低临户牖间。",
      "斜拥千畦铺渌水，稍分八字放遥山。",
      "愁霏宿雨峰峦湿，笑卷晴云草木闲。",
      "忽忆故乡银色界，举头千里见苍颜。"
    ]
  },
  {
    "id": "2e89e4206059e1fd800b3c15cc1a03f5",
    "title": "辞灵惠庙归过新兴院书其屋壁",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "来时稻叶针锋细，去日黄花黍粒粗。",
      "久病终惭多敝政，丰年犹喜慰耕夫。",
      "青山片片添红叶，渌水星星照白须。",
      "东观校雠非老事，眼昏那复竞铅朱。"
    ]
  },
  {
    "id": "2e89e4206059e1fdfc63a4ad1c31eb99",
    "title": "歙县岁寒堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "槛外甘棠锦绣屏，长松何者擅亭名。",
      "浮花过眼无多日，劲节凌寒尽此生。",
      "暗长茯苓根自大，旋收金粉气尤清。",
      "长官不用求琴谱，但听风吹作弄声。"
    ]
  },
  {
    "id": "2e89e4206059e1fdba767b8bb1f94d76",
    "title": "邵武游氏老人三清堂紫芝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "黑龟赤凤早逢师，白发苍颜老不衰。",
      "丹鼎一丸深自秘，紫芝三叶却先知。",
      "烟熏晴日云容薄，色凝秋霜玉性奇。",
      "何日刀圭救羸病，尽芟荆棘种交梨。"
    ]
  },
  {
    "id": "2e89e4206059e1fd68b3a71fc222c082",
    "title": "溯潮二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "潮来海若一长呼，潮去萧条一吸馀。",
      "初见千艘委泥土，忽浮万斛溯空虚。",
      "映山少避曾非久，借势前行却自如。",
      "天地尚遭人意料，乘时使气定粗疏。"
    ]
  },
  {
    "id": "2e89e4206059e1fd68b3a71faa5c2754",
    "title": "溯潮二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "疋练萦回出海门，黄泥先变碧波浑。",
      "初来似欲倾沧海，正满真能倒百源。",
      "流蘖飞腾竟何在，扁舟睥睨久仍存。",
      "自惭不作山林计，来往终随万物奔。"
    ]
  },
  {
    "id": "2e89e4206059e1fd6a7de52b49af4b78",
    "title": "赠王复处士",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "候潮门外王居士，平昔交游遍海涯。",
      "本种杉松为老计，晚将亭榭付邻家。",
      "为生有道终安隐，好事来游空叹嗟。",
      "犹有东坡旧诗卷，忻然对客展龙蛇。"
    ]
  },
  {
    "id": "2e89e4206059e1fd5918ca798e6c6a30",
    "title": "元绛参政挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "吴越朝天功在民，当年卿相亦仁人。",
      "曾孙终与元丰政，故老犹知异代因。",
      "吏治清明开白日，文词俊发吐青春。",
      "邺都从事堂中客，涕洒高原柏子新。"
    ]
  },
  {
    "id": "2e89e4206059e1fd11eb0a0dcc2b59cc",
    "title": "过王介同年墓",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平生使气坐生风，徐叩方知学有功。",
      "应奉读书无复忘，虞翻忤物自甘穷。",
      "埋根射策久弥奋，投老为邦悍莫攻。",
      "坟木未须惊已拱，少年我亦作衰翁。"
    ]
  },
  {
    "id": "2e89e4206059e1fd06842a2608c53714",
    "title": "高邮赠别杜介供奉",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "淮南鱼米年年贱，直便归休无俸钱。",
      "锦背图书何益事，尘生弦筦正参禅。",
      "逢人未废一樽酒，送客长随百里船。",
      "世上得如君自在，不须开府事开边。"
    ]
  },
  {
    "id": "2e89e4206059e1fd49069784f7af60a2",
    "title": "次韵子瞻题泗州监仓东轩二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "肩舆袅袅渡浮梁，吏隐知君寄一仓。",
      "十里遥看飞皂盖，小轩相对有壶浆。",
      "清霄往往投车辖，永日霏霏散篆香。",
      "留滞淮南久仍乐，莫年何意复为郎。"
    ]
  },
  {
    "id": "2e89e4206059e1fd490697846389e024",
    "title": "次韵子瞻题泗州监仓东轩二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "万斛尘飞日为霾，无心退食自成斋。",
      "梅生红粟初迎腊，鱼跃银刀正出淮。",
      "卧病空看帆度碛，诵诗犹记雪填阶。",
      "夹河南北俱形胜，且借高城作两崖。"
    ]
  },
  {
    "id": "2e89e4206059e1fd8bfd44e8b6d0483b",
    "title": "答颜复国博",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岁晚河冰留画船，一轩修竹喜萧然。",
      "诗词温厚新成格，道论精微近入禅。",
      "病后不胜清醑酽，别时仍得旧书传。",
      "欲成古史须咨考，陋巷何因接尺椽。"
    ]
  },
  {
    "id": "2e89e4206059e1fda8bdd4f658297660",
    "title": "次韵王定民宣德",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "彭城寺壁看诗来，颜氏瓢樽偶共开。",
      "茅屋未完先凿沼，竹林成后想宜梅。",
      "新诗妙绝难为继，高论微低得共陪。",
      "第一词人生不识，兹行尚喜揖君才。"
    ]
  },
  {
    "id": "2e89e4206059e1fd816fc87ca7c86888",
    "title": "河冰稍解喜呈王适",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "留滞江湖白发生，西归犹苦冻峥嵘。",
      "春风未到冰先解，河水初深船自轻。",
      "去国偶然经昼梦，逢人稍欲问都城。",
      "羁鸿共有成行喜，双鲤应将尺素迎。"
    ]
  },
  {
    "id": "2e89e4206059e1fd7bc28b8ca8f29aeb",
    "title": "河冰复结复次前韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "懊恼河冰散复生，徂年近已失峥嵘。",
      "身留短舫厌厌睡，目送飞鸿一一轻。",
      "引纤低徊疑上坂，打凌辛苦甚攻城。",
      "东风怜我归心速，稍变杨梢百里迎。"
    ]
  },
  {
    "id": "2e89e4206059e1fd64f875cc7b363d58",
    "title": "次韵发运路昌衡淮南见山堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "叠石初成得赐环，未应苔藓上苍颜。",
      "据鞍华岳旌旄里，回首淮山梦想间。",
      "烽火日传西塞静，丘陵应伴壮心闲。",
      "终南太白皆公有，肯向庭中更作山。"
    ]
  },
  {
    "id": "2e89e4206059e1fd83ab225acc938396",
    "title": "送戴朝议归蜀中",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岷山招我早归来，剑阁横空未易回。",
      "北叟忽惊鶗鴂晚，西辕欲及海棠开。",
      "避仇赋客亲耕耒，因乱诗翁著酒杯。",
      "但爱江山无一事，为言父老莫相猜。"
    ]
  },
  {
    "id": "2e89e4206059e1fda0dc131ea03b81a6",
    "title": "后省初成直宿呈子瞻二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "掖垣初罢斧斤响，栋宇犹闻松桂香。",
      "江海暂来俱野客，云霄并直愧华堂。",
      "月明似与人烟远，风细微闻禁漏长。",
      "谏草未成眠未稳，始知天上极清凉。"
    ]
  },
  {
    "id": "2e89e4206059e1fda0dc131eb6dd6936",
    "title": "后省初成直宿呈子瞻二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "射策当年偶一时，对床夜雨失前期。",
      "庐间还往无多地，梦里追寻亦自疑。",
      "螭墨屡乾朝已久，囊封希上出犹迟。",
      "茅檐半破松筠老，归念萧然欲语谁。"
    ]
  },
  {
    "id": "2e89e4206059e1fd8335d43f8898dbd0",
    "title": "送千之侄西归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "京洛东游岁月深，相逢初喜解微吟。",
      "梦中助我生池草，别后同谁饮竹林。",
      "文字承家怜女在，风流似舅慰人心。",
      "便将格律传诸弟，王谢诸人无古今。"
    ]
  },
  {
    "id": "2e89e4206059e1fd367a2d8a565a100f",
    "title": "驾幸亲贤宅赠随驾诸公",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "日日南风夜气烦，一声鸣䟆万人看。",
      "禁沟飞水清黄道，凉殿分冰遍从官。",
      "急雨未成昏观阙，微飙稍觉泛和銮。",
      "相看挥汗尘埃里，散发何人旧不冠。"
    ]
  },
  {
    "id": "2e89e4206059e1fdee6674e7d0fa4f4d",
    "title": "次韵光庭省中书事",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "放浪江湖久惰慵，安排谁置从官中。",
      "粗疏空与延和对，开纳初还贞观风。",
      "二鄙兵消真帝力，四方雨足自天功。",
      "时将一勺倾沧海，漫使人知达四聪。"
    ]
  },
  {
    "id": "2e89e4206059e1fd2ff772f235701dc8",
    "title": "送张恕朝奉南京签判二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "楚蟹吴柑初著霜，梁园官酒试羔羊。",
      "老如计相非无齿，清似留侯未却粮。",
      "杖屦稍通宾客过，殽蔬要遣子孙尝。",
      "诏书委曲如公意，幕府新除朱绂郎。"
    ]
  },
  {
    "id": "2e89e4206059e1fd2ff772f246337507",
    "title": "送张恕朝奉南京签判二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "朱绂还家罢倚门，留都无事最宜亲。",
      "下车趋走惊邻舍，决狱平反慰老人。",
      "相见只今多邂逅，旧游他日半埃尘。",
      "何年重起扁舟兴，会作东湖十日宾。"
    ]
  },
  {
    "id": "2e89e4206059e1fd10584bf67985e798",
    "title": "送贾讷朝奉通判眉州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "归念长依落日边，壶浆今见逆新官。",
      "声传已觉讴歌遍，身到前知政令宽。",
      "民病贤人来已暮，时平蜀道本无难。",
      "明年我欲修桑梓，为赏庭前荔子丹。"
    ]
  },
  {
    "id": "2e89e4206059e1fd246d14f67eacd87d",
    "title": "李诚之待制挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "脱遗章句事经纶，满腹龙蛇自屈伸。",
      "南驾威声传绝域，西征旧恨失奸臣。",
      "空留谏疏惊颓靡，终托诗词话苦辛。",
      "直气如云未应尽，一双嗣子亦骐驎。"
    ]
  },
  {
    "id": "2e89e4206059e1fd246d14f681f0c68b",
    "title": "李诚之待制挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "济南风物在西湖，湖上逢公初下车。",
      "谈笑樽前伏齐虏，旌旗门外听除书。",
      "一封未奏先焚草，三黜归来便种蔬。",
      "泪落西堂歌酒地，杉松空见岁寒馀。"
    ]
  },
  {
    "id": "2e89e4206059e1fd454d1d7ff59cba87",
    "title": "次韵李曼朝散得郡西归留别二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风波定后得西归，乌鹊喧呼里巷知。",
      "未熟黄粱惊破梦，相看白发信乘危。",
      "豚肩尚有冬深味，蚕器应逢市合时。",
      "父老为公留腊酒，不须犹唱式微诗。"
    ]
  },
  {
    "id": "2e89e4206059e1fd454d1d7f274b4e63",
    "title": "次韵李曼朝散得郡西归留别二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "怀印徒行尚故衣，邸中掾史见犹疑。",
      "千人上冢乡关动，五马行春雨泽随。",
      "醉里坠车初未觉，道中破甑复谁悲。",
      "西行漫遣亲朋喜，早赋陶翁归去诗。"
    ]
  },
  {
    "id": "2e89e4206059e1fd9d43b9840a2eaca6",
    "title": "次韵子瞻杜介供奉送鱼",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "天街雪霁初通驷，禁籞冰开渐跃鱼。",
      "十尾烦君穿细柳，一杯劝我芼青蔬。",
      "寒樽独酌偶逢客，佳句相酬不用书。",
      "江海归来叨禁近，空令同巷往来疏。"
    ]
  },
  {
    "id": "2e89e4206059e1fdc961cd27d83b8d55",
    "title": "次韵子瞻招王蘧朝请晚饮",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "矫矫公孙才不贫，白驹冲雪喜新春。",
      "忽过银阙迷归路，误认瑶台寻故人。",
      "访我不嫌泥正滑，留君深愧酒非醇。",
      "归时九陌铺寒月，清绝空教仆御颦。"
    ]
  },
  {
    "id": "2e89e4206059e1fdb0ae0bfb8efd956e",
    "title": "送杜介归扬州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "扬州繁丽非前世，城郭萧条却古风。",
      "尚有花畦春雨后，不妨水调月明中。",
      "东都甲第非嫌汝，北牖羲皇自属翁。",
      "清洛放船经月事，急先鶗鴂绕芳丛。"
    ]
  },
  {
    "id": "2e89e4206059e1fd9efc290a5f2f5733",
    "title": "次韵刘贡父省上示同会二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "流落江湖东复西，归来未洗足间泥。",
      "偶随鹏翼培风上，时得衙香满袖携。",
      "落笔逡巡看儤直，醉吟清绝许分题。",
      "相望鲁卫虽兄弟，终畏邻封大国齐。"
    ]
  },
  {
    "id": "2e89e4206059e1fd9efc290a2f647d1c",
    "title": "次韵刘贡父省上示同会二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "掖垣不复限东西，宾客来冲雾雨泥。",
      "白酒黄封开潋滟，朱樱青笼落提携。",
      "五花愧我连书判，三道高君免试题。",
      "谁遣松蒿同一谷，凌云他日恐难齐。"
    ]
  },
  {
    "id": "2e89e4206059e1fd879dd446d731dc75",
    "title": "送钱承制赴广东都监",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "家声远继河西守，游宦多便岭外官。",
      "南海无波闲斗舸，北堂多暇得羞兰。",
      "忽闻常棣歌离索，应寄寒梅报好安。",
      "它日扁舟定归计，仍将犀玉付江湍。"
    ]
  },
  {
    "id": "2e89e4206059e1fdae71015c813cee40",
    "title": "次韵曾子开舍人四月一二日扈从二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "万人齐仗足声匀，翠辇徐行不动尘。",
      "夹道欢呼通老稚，从官杂遝数徐陈。",
      "旌旗稍放龙蛇卷，旒冕初看日月新。",
      "天遣雨师先洒道，农夫不复误占辛。"
    ]
  },
  {
    "id": "2e89e4206059e1fdae71015c00fae7b1",
    "title": "次韵曾子开舍人四月一二日扈从二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "衣冠双日款蓬莱，帘脱琼钩扇不开。",
      "清晓逮惊三殿启，翠华遥自九天来。",
      "晨光稍稍侵黄盖，瑞雾霏霏著禁槐。",
      "千两翟车观礼罢，归时满载德风回。"
    ]
  },
  {
    "id": "2e89e4206059e1fd4135a3d08a005cf8",
    "title": "再和二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "病起江南力未匀，强将冠剑拂埃尘。",
      "木鸡自笑真无用，刍狗何劳收已陈。",
      "行从銮旗风日细，侧听庙乐管弦新。",
      "谁知四载勤劳后，并举成功祚泣辛。"
    ]
  },
  {
    "id": "2e89e4206059e1fd4135a3d09710f4f6",
    "title": "再和二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宸心恻恻念污莱，南籞西池闭不开。",
      "长乐鸣鞘千乘出，顾成荐鬯万方来。",
      "从臣暗泣新宫柳，父老行依辇路槐。",
      "双阙影斜朱户启，都人留看属车回。"
    ]
  },
  {
    "id": "2e89e4206059e1fde60f76aa01c95801",
    "title": "次韵张昌言给事省中直宿",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "还家未暇拂尘衣，携被重来趁落晖。",
      "省户鸣驺久分散，宫槐栖鹊共翻飞。",
      "周庐见月风霾静，斜汉横空星斗稀。",
      "多病心身怯清禁，故山依约梦西归。"
    ]
  },
  {
    "id": "2e89e4206059e1fd07f5902abca967cd",
    "title": "次韵张问给事喜雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "已收蚕麦无多日，旋喜山川同一云。",
      "禾黍趁时青覆垄，池塘流润渌生文。",
      "两宫尚废清晨集，中禁初消永夜薰。",
      "仓粟半空民望足，深耕疾耨肯忘君。"
    ]
  },
  {
    "id": "2e89e4206059e1fd57390c3c06e60d50",
    "title": "次韵宋构朝请归守彭城",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "得郡迎亲愿不违，书来无复寄当归。",
      "马驰未觉西南远，乌哺何辞日夜飞。",
      "湖水欲平官舍好，茶征初复讼氓稀。",
      "平反闻道加餐饭，五裤应须换破衣。"
    ]
  },
  {
    "id": "2e89e4206059e1fdb49054dfeb8d73f9",
    "title": "次韵刘贡父西掖种竹",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "竹迷谁定知迷否，趁取滂沱好雨初。",
      "栽向凤池吹律处，斸从芸阁杀青馀。",
      "迎风一啸朝回早，弄月相差直宿疏。",
      "应怪籍咸林下客，相看不饮作除书。"
    ]
  },
  {
    "id": "2e89e4206059e1fd72267084d1c9edc2",
    "title": "次韵刘贡父省中独直",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "帘深巧为隔朝暾，竹密时能引雀喧。",
      "朝罢宿酲还续梦，静中诸妄稍归根。",
      "坐曹闻道仍分省，出沐谁当与比轩。",
      "竹簟茅檐它日事，重因遗咏记君恩。"
    ]
  },
  {
    "id": "2e89e4206059e1fd8ad5c193584efb48",
    "title": "得告家居次韵贡父见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "君恩赐告许归来，雨后中庭有绿苔。",
      "起问日高三丈久，卧闻车过九门开。",
      "泥封连日传新语，腕脱知君有轶才。",
      "待得晴乾追后乘，未应尘土热如灰。"
    ]
  },
  {
    "id": "2e89e4206059e1fd27f55a75026d74a3",
    "title": "黄几道郎中同年挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "温恭天赋此心良，惠爱人知政术长。",
      "井水无波任瓶绠，牛刀投隙应宫商。",
      "分符出遍名城守，携被归从华省郎。",
      "不到汝阴遗恨远，坐令湖水减清光。"
    ]
  },
  {
    "id": "2e89e4206059e1fd27f55a75cb872d51",
    "title": "黄几道郎中同年挽词二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "早岁相从能几时，淮阳花发正游嬉。",
      "鸣弓矍相人如堵，席地沧浪柳作帷。",
      "十载旧游真是梦，一时佳客尚存谁。",
      "遥闻葬日车千两，渍酒绵中寄一悲。"
    ]
  },
  {
    "id": "2e89e4206059e1fdde2d9605233220c8",
    "title": "和王定国寄刘贡父",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "度岭当年惜远行，过淮今日似前生。",
      "留连秋思江侵海，摇荡春心花满城。",
      "欲寄尺书慵把笔，偶闻佳句独含情。",
      "何时复看清虚会，醉听秦筝促柱声。"
    ]
  },
  {
    "id": "2e89e4206059e1fdba809ea765d3f408",
    "title": "次韵刘贡父从驾",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一经空记弟传兄，旧德终惭比长卿。",
      "扈驾联翩来接武，登科先后忆题名。",
      "竹林共集连诸子，棣萼相辉赖友生。",
      "它日都门俱引去，不应广受独华荣。"
    ]
  },
  {
    "id": "2e89e4206059e1fd6a7282ac6453e162",
    "title": "次韵刘贡父和韩康公忆其弟持国二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "霜风瑟瑟卷梧蕉，燕处超然夜寂寥。",
      "羽客信来丹鼎具，石淙梦断水声遥。",
      "赤松作伴谁当见，黄鹄高飞未易招。",
      "剑履终身定何益，勤劳付与沛中萧。"
    ]
  },
  {
    "id": "2e89e4206059e1fd6a7282ac6668f118",
    "title": "次韵刘贡父和韩康公忆其弟持国二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "爱君忧世老弥深，特操要须得失临。",
      "晚岁飞腾推有德，故乡安稳信无心。",
      "小邦近似西山隐，元气终当北斗斟。",
      "圣主方求三世旧，老臣何止一遗簪。"
    ]
  },
  {
    "id": "2e89e4206059e1fd96105291b617782b",
    "title": "闻京东有道人号贺郎中者唐人也其徒有识之者作诗寄之",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "贺老稽山去不还，镜湖独棹钓鱼船。",
      "南来太白寻无处，却作郎官又几年。",
      "岱下迎鸾惊典谒，蒙山施药悯耕田。",
      "试穷脚力追行迹，亦使今生识地仙。"
    ]
  },
  {
    "id": "2e89e4206059e1fdcec24e406459f2ca",
    "title": "集贤殿考试罢二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "振鹭纷纷未著行，初从江海觇清光。",
      "卷声风雨中庭起，笔势云烟累幅长。",
      "病眼尚能分白黑，众毛空复数骊黄。",
      "禁中已许公孙第，得失何私物自忙。"
    ]
  },
  {
    "id": "2e89e4206059e1fdcec24e40b6ef5cec",
    "title": "集贤殿考试罢二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "衰病相侵眼渐昏，青灯细字苦劳神。",
      "遍看大轴知无力，听诵奇篇赖有人。",
      "前日鼓旗闻苦战，明朝雷雨出潜鳞。",
      "殿庐困极唯思睡，却忆登科似后身。"
    ]
  },
  {
    "id": "2e89e4206059e1fd5588a31bfb3522b6",
    "title": "五月一日同子瞻转对",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "羸病不堪金束腰，永怀江海旧渔樵。",
      "对床贪听连宵雨，奏事惊同朔旦朝。",
      "大耿功名元自异，中茅服食旧相要。",
      "一封同上怜狂直，诏许昌言赖有尧。"
    ]
  },
  {
    "id": "2e89e4206059e1fd7c8d34944742b9ab",
    "title": "送王宗望郎中赴河东漕",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春初戎马掠河壖，属国仓皇不解鞍。",
      "未免驱民馈边食，旋闻奉使辍郎官。",
      "年高转觉精神胜，虑稳要令事业安。",
      "持节近看葱岭雪，拥裘应惯雁门寒。"
    ]
  },
  {
    "id": "2e89e4206059e1fd4218fa6cbae884fd",
    "title": "送高士敦赴成都兵钤",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "扬雄老病久思归，家在成都更向西。",
      "邂逅王孙驰驿骑，丁宁父老问耕犁。",
      "禅房何处不行乐，壁像君家有旧题。",
      "德厚不妨三世将，时平空见万夫齐。"
    ]
  },
  {
    "id": "2e89e4206059e1fdab32bc87ac653c5c",
    "title": "试制举人呈同舍诸公二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "垣中不减台端峻，池上来从柱下严。",
      "同直旧曾连月久，暂来还喜二公兼。",
      "直言已许侵弹奏，新告行闻振滞淹。",
      "顾我粗官何所与，西曹只合论茶盐。"
    ]
  },
  {
    "id": "2e89e4206059e1fdab32bc8747a3dc4a",
    "title": "试制举人呈同舍诸公二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "早岁同科止六人，中年零落半埃尘。",
      "却将旧学收新进，几误今生是后身。",
      "肮脏别都遗老骥，沉埋秘府愧潜鳞。",
      "怜君尚胜刘蕡在，白首诸侯呼上宾。"
    ]
  },
  {
    "id": "2e89e4206059e1fd7cb2d09f520ec400",
    "title": "次韵张去华院中感怀",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "登朝已老似王阳，脱叶何堪雾雨凉。",
      "案上细书憎蚁黑，禁中新酒爱鹅黄。",
      "临阶野菊偏能瘦，倚槛青松解许长。",
      "仕宦不由天禄阁，坐曹终日漫皇皇。"
    ]
  },
  {
    "id": "2e89e4206059e1fd8b1b5de888070889",
    "title": "次韵子瞻十一月旦日锁院赐酒及烛",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "铜镮玉锁闭空堂，腕脱初惊笔札忙。",
      "红烛遥怜风雪暗，黄封微泻桂椒香。",
      "光明坐觉幽阴破，温暖深知覆育长。",
      "明日白麻传好语，曼声微绕殿中央。"
    ]
  },
  {
    "id": "2e89e4206059e1fd581cff1a2cc8147e",
    "title": "次韵王定国见赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "枯木无枝不记年，寒灰谁遣强吹然。",
      "南迁不折知非妄，未老求闲愈觉贤。",
      "屡出诗章新管籥，偶开画卷小山川。",
      "簿书填委惭君甚，拨去归来粗了眠。"
    ]
  },
  {
    "id": "2e89e4206059e1fddf06f9aac053691b",
    "title": "王子难龙图挽词",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "帝子乘鸾已列仙，遗芳留得众孙贤。",
      "俊科蚤与寒儒竞，禁从终偿白发年。",
      "辇路联镳惊往事，圃田回首泣新阡。",
      "旧闻推历知天命，看熟黄粱定洒然。"
    ]
  },
  {
    "id": "2e89e4206059e1fd221f963cca21e575",
    "title": "次韵李豸秀才来别子瞻仍谢惠马",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "小床卧客笑元龙，弹铗无舆下舍中。",
      "五马不辞分后乘，轻裘初许敝诸公。",
      "随人射虎气终在，徒步白头心颇同。",
      "遥想据鞍横槊处，新诗一一建安风。"
    ]
  },
  {
    "id": "2e89e4206059e1fd011b329abf1ee7ed",
    "title": "将使契丹九日对酒怀子瞻兄并示坐中",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "黄华已向初旬见，白酒相携九日尝。",
      "萸少一枝心自觉，舂同斗粟味终长。",
      "兰生庭下香时起，玉在人前坐亦凉。",
      "千里使胡须百日，暂将中子治书囊。"
    ]
  },
  {
    "id": "2e89e4206059e1fd37cc9ffbe86f2732",
    "title": "题王诜都尉设色山卷后",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "还君横卷空长叹，问我何年便退休。",
      "欲借岩阿著茅屋，还当溪口泊渔舟。",
      "经心蜀道云生足，上马胡天雪满裘。",
      "万里还朝径归去，江湖浩荡一轻鸥。"
    ]
  },
  {
    "id": "2e89e4206059e1fd91739b52d2e1e2a8",
    "title": "次韵子瞻相送使胡",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "朔雪胡沙试此身，青罗便面紫狐巾。",
      "拥旃代北随飞雁，顿足江东有卧麟。",
      "欺酒壶冰将送腊，照溪梅萼定先春。",
      "汉家五饵今方验，更愧当年叹息人。"
    ]
  },
  {
    "id": "2e89e4206059e1fd64daf77fd9b6ad1e",
    "title": "奉使契丹二十八首次莫州通判刘泾韵二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "北国亦知岐有夷，何尝烽火报惊危。",
      "拥旃绝漠闻嘉语，缓带临边出好诗。",
      "约我一樽迎嗣岁，待君三馆已多时。",
      "从今无事唯须饮，文字声名人自知。"
    ]
  },
  {
    "id": "2e89e4206059e1fd64daf77f39a62010",
    "title": "奉使契丹二十八首次莫州通判刘泾韵二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平世功名路甚夷，不劳谈说更骑危。",
      "早年拭目看成赋，近日收心闻琢诗。",
      "古锦屡开新得句，敝貂方竞苦寒时。",
      "南还欲向春风饮，塞柳凋枯恐未知。"
    ]
  },
  {
    "id": "2e89e4206059e1fdbaef0aad0cef0f59",
    "title": "奉使契丹二十八首赠知雄州王崇拯二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "赵北燕南古战场，何年千里作方塘。",
      "烟波坐觉胡尘远，皮币遥知国计长。",
      "胜处旧闻荷覆水，此行犹及蟹经霜。",
      "使君约我南来饮，人日河桥柳正黄。"
    ]
  },
  {
    "id": "2e89e4206059e1fdbaef0aade1d7ddb3",
    "title": "奉使契丹二十八首赠知雄州王崇拯二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "城里都无一寸闲，城头野水四汗漫。",
      "与君但对湖光饮，久病偏须酒令宽。",
      "何氏沟塍布棋局，李君智略走珠盘。",
      "应存父老犹能说，有意功名未必难。"
    ]
  },
  {
    "id": "2e89e4206059e1fd9f3d94f88d2247a3",
    "title": "奉使契丹二十八首赠右番赵侍郎",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "霜须顾我十年兄，朔漠陪公万里行。",
      "骈马貂裘寒自暖，连床龟息夜无声。",
      "同心便可忘苛礼，异类犹应服至诚。",
      "行役虽劳思虑少，会看梨枣及春生。"
    ]
  },
  {
    "id": "2e89e4206059e1fd49f14024a1ddb1d8",
    "title": "奉使契丹二十八首古北口道中呈同事二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "独卧绳床已七年，往来殊复少萦缠。",
      "心游幽阙乌飞处，身在中原山尽边。",
      "梁市朝回尘满马，蜀江春近水浮天。",
      "枉将眼界疑心界，不见中宵气浩然。"
    ]
  },
  {
    "id": "2e89e4206059e1fd49f14024a90630cf",
    "title": "奉使契丹二十八首古北口道中呈同事二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "笑语相从正四人，不须嗟叹久离群。",
      "及春煮菜过边郡，赐火煎茶约细君。",
      "日暖山蹊冬未雪，寒生胡月夜无云。",
      "明朝对饮思乡岭，夷汉封疆自此分。"
    ]
  },
  {
    "id": "2e89e4206059e1fdbdf726d05ef8d36a",
    "title": "奉使契丹二十八首过杨无敌庙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "行祠寂寞寄关门，野草犹知避血痕。",
      "一败可怜非战罪，太刚嗟独畏人言。",
      "驰驱本为中原用，尝享能令异域尊。",
      "我欲比君周子隐，诛彤聊足慰忠魂。"
    ]
  },
  {
    "id": "2e89e4206059e1fd1bbea514e9fb1c46",
    "title": "奉使契丹二十八首惠州",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "孤城千室闭重闉，苍莽平川绝四邻。",
      "汉使尘来空极目，沙场雪重欲无春。",
      "羞归应有李都尉，念旧可怜徐舍人。",
      "会逐单于渭桥下，欢呼齐拜属车尘。"
    ]
  },
  {
    "id": "2e89e4206059e1fdbc351ad8d76c84d7",
    "title": "奉使契丹二十八首十日南归马上口占呈同事",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南辕初喜去龙庭，入塞犹须阅月行。",
      "汉马亦知归意速，朝旸已作故人迎。",
      "经冬舞雪长相避，屈指新春旋复生。",
      "想见雄州馈生菜，菜盘酪粥任纵横。"
    ]
  },
  {
    "id": "2e89e4206059e1fd091c2e25193ac045",
    "title": "奉使契丹二十八首春日寄内",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春到燕山冰亦消，归骖迎日喜嫖姚。",
      "久行胡地生华发，初试东风脱敝貂。",
      "插髻小幡应正尔，点盘生菜为谁挑。",
      "附书勤扫东园雪，到日青梅未满条。"
    ]
  },
  {
    "id": "2e89e4206059e1fd3277952ca25efd7e",
    "title": "送文太师致仕还洛三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "国老无心岂为身，五年朝谒慰簪绅。",
      "元臣事业通三世，旧将威名服四邻。",
      "遍阅后生真有道，欲谈前事恐无人。",
      "比公惟有凌云桧，岁岁何妨雨露新。"
    ]
  },
  {
    "id": "2e89e4206059e1fd3277952c3d113e5d",
    "title": "送文太师致仕还洛三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "齐鲁元勋古太师，寂寥千载恐无之。",
      "昔归暂缩经邦手，复起还当问道时。",
      "入谒何曾须掖侍，到家依旧拥旌麾。",
      "孔公灵寿固应在，秋晚香山访佛祠。"
    ]
  },
  {
    "id": "2e89e4206059e1fd3277952c25e4df7a",
    "title": "送文太师致仕还洛三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "西都风物汉唐馀，天作溪山养退居。",
      "盈尺好花扶几杖，拂天修竹倚庭除。",
      "白头伴侣谁犹健，率意壶飧久已疏。",
      "我欲试求三亩宅，从公它日赋归欤。"
    ]
  },
  {
    "id": "2e89e4206059e1fd35932354ccf4ebb3",
    "title": "次韵门下刘侍郎直宿寄苏左丞",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "雷雨连年起卧龙，穆然台阁有清风。",
      "一时画诺虽云旧，此日都俞本自公。",
      "松竹经霜俱不改，盐梅共鼎固非同。",
      "一篇和遍东西府，六律更成十二宫。"
    ]
  },
  {
    "id": "2e89e4206059e1fdb1beca955963400e",
    "title": "次韵张耒",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一卧怜君三十朝，呼医仍苦禁城遥。",
      "灵根自逐新阳发，病蘖从经野火烧。",
      "吻燥未须寻曲糵，囊空谁与典絺蕉。",
      "何时匹马随街鼓，睡起频惊髀肉消。"
    ]
  },
  {
    "id": "2e89e4206059e1fdb1beca95a7b0fefa",
    "title": "次韵张耒",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "尘垢污人朝复朝，病中吟啸夜方遥。",
      "长空雁过疑相答，虚幌萤飞坐恐烧。",
      "稍觉新霜试松竹，未应寒雨败梧蕉。",
      "从来百鍊身如剑，火灭重磨未遽销。"
    ]
  },
  {
    "id": "2e89e4206059e1fdecdba3f9696f592c",
    "title": "次韵张君病起二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "壮年得疾势能支，不废霜螯左手持。",
      "渐喜一杯留好客，未应五斗似当时。",
      "口中舌在时闻句，雪里心安不问师。",
      "去卧淮阳从病守，功名他日许君期。"
    ]
  },
  {
    "id": "2e89e4206059e1fdecdba3f97528b63d",
    "title": "次韵张君病起二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老去生经废不行，镜中白发见空惊。",
      "解将冲气通枯指，易甚新阳发旧茎。",
      "一悟少年难久恃，不妨多病却长生。",
      "文章缪忝追前辈，服食从来亦强名。"
    ]
  },
  {
    "id": "2e89e4206059e1fd7ae3a4c66c71ba66",
    "title": "次韵门下吕相公车驾视学",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "未识吾君龙凤章，诸儒望幸久南庠。",
      "辇回原庙初移跸，鹭集西雍已著行。",
      "执爵稍前疑问道，献琛不日数来王。",
      "从官始悟熙宁意，遗我亲临见肯堂。"
    ]
  },
  {
    "id": "2e89e4206059e1fd51448d110c8224fb",
    "title": "次韵门下吕相公同访致政冯宣猷",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "懒从朝谒事骖騑，此去高眠罢倒衣。",
      "诏许敲门访耆旧，天教筑室俟来归。",
      "肩舆尚肯追春色，鼓缶何妨傲夕晖。",
      "所至成家即安隐，武昌谁乞钓鱼矶。"
    ]
  },
  {
    "id": "2e89e4206059e1fdeb4664f40fa4b94f",
    "title": "滕达",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南窜逢公弄水亭，北归留我阖闾城。",
      "壮年不见日千里，馀论犹惊敌万兵。",
      "简册何人知造膝，边防触处竦先声。",
      "伤心系舸城东地，目断安知有死生。"
    ]
  },
  {
    "id": "2e89e4206059e1fd1f908cf958e78d02",
    "title": "鲁元翰中大挽词二首其二",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "十年初见范公园，知与钱塘结弟昆。",
      "乐易向人无不可，疏慵怜我正忘言。",
      "南迁却返逢北渡，远聘相过适近藩。",
      "无复放怀哗笑语，挽诗空寄泪潺湲。"
    ]
  },
  {
    "id": "2e89e4206059e1fda36b8d2190d81fc5",
    "title": "蔡州壶公观刘道士",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "思颍求归今几时，布衣犹在老刘师。",
      "龙章旧有世人识，蝉蜕惟应野老知。",
      "昔葬衣冠今在否，近传音问不须疑。",
      "曾闻圯上逢黄石，久矣留侯不见欺。"
    ]
  },
  {
    "id": "2e89e4206059e1fdc832caa94330e1e4",
    "title": "次韵子瞻连雨江涨二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南过庾岭更千山，烝润由来共一天。",
      "云塞虚空雨翻瓮，江侵城市屋浮船。",
      "东郊晚稻须重插，西舍原蚕未及眠。",
      "独棹扁舟趁申卯，米盐奔走笑当年。"
    ]
  },
  {
    "id": "2e89e4206059e1fdc832caa9f14b48fe",
    "title": "次韵子瞻连雨江涨二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "客到炎陬喜暂凉，江吹虚阁雨侵廊。",
      "回看野寺山溪隔，卧觉晨炊稻饭香。",
      "荔饷深红陋樱枣，桂醅淳白比琳琅。",
      "思移峤北应非晚，未省南迁日月长。"
    ]
  },
  {
    "id": "2e89e4206059e1fd2b6521f2e6088cc3",
    "title": "寄题武陵柳氏所居二首天真堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宦游阅尽山川胜，归老方知气味真。",
      "歌哭不移身自稳，往还无间语尤亲。",
      "永怀前辈无因见，犹喜诸郎有此人。",
      "千岁展禽风未改，不加雕琢世称珍。"
    ]
  },
  {
    "id": "2e89e4206059e1fd2b6521f291caf09b",
    "title": "寄题武陵柳氏所居二首天真堂",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "邑居欲尽溪山好，不作层楼无奈何。",
      "岩谷满前收蜡屐，漪涟极目卷渔蓑。",
      "安心已得安身法，乐土偏令乐事多。",
      "千里筠阳犹静治，还家一笑定无他。"
    ]
  },
  {
    "id": "2e89e4206059e1fd135132d624974a56",
    "title": "筠州州宅双莲",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "绿盖红房共一池，一双游女巧追随。",
      "镜中比并新妆后，风际携扶欲舞时。",
      "露蕊暗开香自倍，霜蓬渐老折犹疑。",
      "殷勤画手传真态，道院生绡数幅垂。"
    ]
  },
  {
    "id": "2e89e4206059e1fd1eb829d362d51253",
    "title": "劝子瞻修无生法",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "除却灵明一一空，年来丹灶漫施功。",
      "掌中定有庵摩在，云际悬知雾雨蒙。",
      "已赖信心留掣电，要须净戒拂昏铜。",
      "谁言逐客江南岸，身世虽穷心不穷。"
    ]
  },
  {
    "id": "2e89e4206059e1fdc028e0af12dba2d6",
    "title": "石盆种菖蒲甚茂忽开八九华或言此华寿祥也远因生日作颂亦为赋此",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "石盆攒石养菖蒲，沮洳沙泉韭叶铺。",
      "世说华开难值遇，天将寿考报勤劬。",
      "心中本有长生药，根底暗添无限须。",
      "更尔屈蟠增瘦硬，他年老病要相扶。"
    ]
  },
  {
    "id": "2e89e4206059e1fd89d5a221341fa15d",
    "title": "成都僧法舟为其祖师宝月求塔铭于惠州还过高安送归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年能讲大乘经，法施堂中不出扃。",
      "为许先师传后世，径从西海集南溟。",
      "忘身直犯黄茅瘴，满意初成白塔铭。",
      "寄我泪痕归万里，遥知露滴涧松青。"
    ]
  },
  {
    "id": "2e89e4206059e1fd2aca0e9108316ef7",
    "title": "和子瞻新居欲成二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老罢子卿还属国，功成定远恨阳关。",
      "漂流岂必风波际，颠沛何妨枕席间。",
      "伏腊便应随俚俗，室庐闻似胜家山。",
      "因缘宿世非今日，赖有阴功许旋还。"
    ]
  },
  {
    "id": "2e89e4206059e1fd2aca0e91bdfa096c",
    "title": "和子瞻新居欲成二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山连上帝朱明府，心是南宗无尽灯。",
      "过此攲危空比梦，年来瘴毒冷如冰。",
      "图书一笑宁劳客，音信频来尚有僧。",
      "梨枣功夫三岁办，不缘忧患亦何曾。"
    ]
  },
  {
    "id": "2e89e4206059e1fd05fb3c78603aefd3",
    "title": "过侄寄椰冠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "衰发秋来半是丝，幅巾缁撮强为仪。",
      "垂空旋取海棕子，束发装成老法师。",
      "变化密移人不悟，坏成相续我心知。",
      "茅檐竹屋南溟上，亦似当年廊庙时。"
    ]
  },
  {
    "id": "2e89e4206059e1fd47ed60c1c2a96282",
    "title": "寓居二首东亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "十口南迁粗有归，一轩临路阅奔驰。",
      "市人不惯频回首，坐客相谙便解颐。",
      "惭愧天涯善知识，增添城外小茅茨。",
      "华严未读河沙偈，偃仰明窗手自披。"
    ]
  },
  {
    "id": "2e89e4206059e1fd47ed60c1d8b267c6",
    "title": "寓居二首东亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "月从海上涌金盆，直入东楼照病身。",
      "久已无心问南北，时能闭目待仪麟。",
      "飓风不作三农喜，舶客初来百物新。",
      "归去有时无定在，漫随俚俗共欣欣。"
    ]
  },
  {
    "id": "2e89e4206059e1fd17fa5267d22b823b",
    "title": "次韵子瞻夜坐",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "月入虚窗疑欲旦，香凝幽室久犹薰。",
      "清风巧为吹馀瘴，疏雨时来报断云。",
      "南海炎凉身已惯，北方毁誉耳谁闻。",
      "遥知挂壁瓢无酒，归舶还将一酌分。"
    ]
  },
  {
    "id": "2e89e4206059e1fd5b8ab43b37fc21ad",
    "title": "卜居",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "我归万里初无宅，凤去千年尚有台。",
      "谁为绕池先种竹，可怜当砌已栽梅。",
      "囊资只数腰金在，归计长遭鬓雪催。",
      "欲就草堂终岁事，落成邻舍许衔杯。"
    ]
  },
  {
    "id": "2e89e4206059e1fdb90dbb6d028d5070",
    "title": "和子瞻过岭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山林瘴雾老难堪，归去中原荼亦甘。",
      "有命谁令终返北，无心自笑欲巢南。",
      "蛮音惯习疑伧语，脾病萦缠带岭岚。",
      "手挹祖师清净水，不嫌白发照毵毵。"
    ]
  },
  {
    "id": "2e89e4206059e1fdd7d519a9e587e42e",
    "title": "赠蔡駜居士",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "结茅汝上只三间，种稻城西仅一廛。",
      "梅老外生诗律在，秀公弟子佛心传。",
      "埋盆叠石常幽坐，留客开樽辄醉眠。",
      "闻道邻僧乞米送，时无韩子定谁怜。"
    ]
  },
  {
    "id": "2e89e4206059e1fde572d991f9ddddcc",
    "title": "寒食二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "寒食今年客汝南，馀樽倾泻亦醺酣。",
      "道人久厌世间浊，僧舍犹存肉食惭。",
      "花折园夫时送客，饧留孙女尚分甘。",
      "欲游紫极谁为伴，长揖孤松对不谈。"
    ]
  },
  {
    "id": "2e89e4206059e1fde572d99120a46595",
    "title": "寒食二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "寄住汝南怀岭南，五年一醉久犹酣。",
      "身逃争地差云静，名落尘寰终自惭。",
      "耳畔飞蝇看尚在，鼻中醇酢近能甘。",
      "今朝寒食唯当饮，买酒先防客欲谈。"
    ]
  },
  {
    "id": "2e89e4206059e1fdd5e45f963e46b235",
    "title": "汝南示三子",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "此生赖有三男子，到处来看老病翁。",
      "饮食粗便鱼稻足，音尘不隔马牛风。",
      "道场莫问何方是，舍宅元依毕竟空。",
      "且尔不归归亦得，汝曹免复走西东。"
    ]
  },
  {
    "id": "2e89e4206059e1fd712109492ae8a987",
    "title": "谢任亮教授送千叶牡丹",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "花从单叶成千叶，家住汝南疑洛南。",
      "乱剥浮苞任狼籍，并偷春色恣醺酣。",
      "香秾得露久弥馥，头重迎风似不堪。",
      "居士谁知已离畏，金盘剪送病中庵。"
    ]
  },
  {
    "id": "2e89e4206059e1fd2ec7a74697754262",
    "title": "春尽",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春风过尽百花空，燕坐笙箫起灭中。",
      "树影连天开翠幕，鸟声入耳当歌童。",
      "楞严十卷几回读，法酒三升是客同。",
      "试问邻僧行乞在，何人闲暇似衰翁。"
    ]
  },
  {
    "id": "2e89e4206059e1fda05df3c244585805",
    "title": "立秋偶作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "十年忧患本谁知，惭愧仙翁有旧期。",
      "度岭还家天许我，斸山种粟我尤谁。",
      "秋风欲践故人约，春气潜通病树滋。",
      "心似死灰须似雪，眼看多事亦奚为。"
    ]
  },
  {
    "id": "2e89e4206059e1fd70e923fd85e2c8d8",
    "title": "题郾城彼岸寺二首文殊院古柏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "曾看大柏孔明祠，行尽天涯未见之。",
      "此树便当称子行，他山只可作孙枝。",
      "栋梁知是谁家用，舟楫唯应海水宜。",
      "日莫飞鸦集无数，青田老鹤未曾知。"
    ]
  },
  {
    "id": "2e89e4206059e1fd70e923fd5865c3cb",
    "title": "题郾城彼岸寺二首文殊院古柏",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "遗墨消磨顾陆馀，开元一一数吴卢。",
      "本朝唯有宗元近，国本长留后世模。",
      "出世真人气雍穆，入蕃老释面清癯。",
      "居人不惜游人爱，风雨侵陵色欲无。"
    ]
  },
  {
    "id": "2e89e4206059e1fd0b53add28cff5a0b",
    "title": "上巳日久病不出示儿侄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春气侵脾久在床，开门桃李著泥香。",
      "牛鸣颇觉西湖近，凤去长怜北榭荒。",
      "欲出老人无伴侣，退归诸子解农桑。",
      "南邻约卖千竿竹，拄杖穿林看笋长。"
    ]
  },
  {
    "id": "2e89e4206059e1fd0b53add2ad23c7eb",
    "title": "上巳日久病不出示儿侄二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "卧闻诸子到西湖，鹄鹭翩翩众客俱。",
      "纨扇藤鞋试轻駃，只鸡斗酒助欢娱。",
      "行歌久已饶渠辈，睡美犹应属老夫。",
      "春服既成沂可浴，孔门世不乏迂儒。"
    ]
  },
  {
    "id": "2e89e4206059e1fd916d47287da4f49d",
    "title": "次迟韵千叶牡丹二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "潩上名园似洛滨，花头种种斗尖新。",
      "共传青帝开金屋，欲遣姚黄比玉真。",
      "秦岭犹应篆诗句，杜鹃直恐降天神。",
      "老人发少花头重，起舞攲斜酒力匀。"
    ]
  },
  {
    "id": "2e89e4206059e1fd916d47285e95b69d",
    "title": "次迟韵千叶牡丹二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老人无力年年懒，世事如花种种新。",
      "百巧从来知是妄，一机何处定非真。",
      "园夫漫接曾无种，物化相乘岂有神。",
      "毕竟春风不拣择，随开随落自匀匀。"
    ]
  },
  {
    "id": "2e89e4206059e1fd88d71789b8c23f50",
    "title": "初得南园",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "倒囊仅得千竿竹，扫地初开一亩宫。",
      "千里故园魂梦里，百年生事寂寥中。",
      "晏家不愿诸侯赐，颜氏终成陋巷风。",
      "洗竹移花吾事了，子孙他日记衰翁。"
    ]
  },
  {
    "id": "2e89e4206059e1fd01140e502de0effa",
    "title": "岁莫二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岭南万里归来客，颍上六年多病身。",
      "未死谁言犹有命，长闲岂复更尤人。",
      "眼看世事知难了，手注遗编近一新。",
      "点检平生无几恨，浊醪初熟正逢春。"
    ]
  },
  {
    "id": "2e89e4206059e1fd01140e502194e1a0",
    "title": "岁莫二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "文章习气消未尽，般若初心老渐明。",
      "粗有春秋传旧学，终凭止观定无生。",
      "维摩晚亦谐生事，弥勒初犹重世名。",
      "须发来年应更白，莫留尘滓溷澄清。"
    ]
  },
  {
    "id": "2e89e4206059e1fd2526d1c1c2b8844a",
    "title": "甲子日雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一冬无雪麦方病，细雨迎春岁有望。",
      "愁见积阴连甲子，复令父老念耕桑。",
      "瘦田未足终年计，浊酒谁供清旦尝。",
      "赖有真人不饥渴，闭门却扫但焚香。"
    ]
  },
  {
    "id": "2e89e4206059e1fd6970ee8ab7d7312b",
    "title": "城中牡丹推高皇庙园迟适联骑往观归报未开戏作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "汉庙名园甲颍昌，洛川珍品重姚黄。",
      "雨馀往看初疑晚，春尽方开自不忙。",
      "争占一时人意速，养成千叶化功长。",
      "老人终岁关门坐，花落花开已两忘。"
    ]
  },
  {
    "id": "2e89e4206059e1fd4a0cd7c665e2d6d8",
    "title": "春深三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "郊原红绿变青阴，闭户不知春已深。",
      "稍喜荒畦添野荠，坐看新竹补疏林。",
      "帘中飞絮萦残梦，窗外啼莺伴独吟。",
      "欲听楞严终懒出，道人知我祖无心。"
    ]
  },
  {
    "id": "2e89e4206059e1fd4a0cd7c6390262fc",
    "title": "春深三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "小园松竹有清阴，懒病从兹日益深。",
      "醉客满堂惭北海，野僧同社忆东林。",
      "逢人问道空长啸，久客思归尚越吟。",
      "三十年前诵圆觉，年来虽老解安心。"
    ]
  },
  {
    "id": "2e89e4206059e1fd4a0cd7c68a135697",
    "title": "春深三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "偶有茅檐潩水阴，近依城市浅非深。",
      "幽居每自比陈寔，古学何人贵杜林。",
      "邻父时来陪小饮，儿曹颇解续微吟。",
      "前年仅了春秋传，后有仁人知我心。"
    ]
  },
  {
    "id": "2e89e4206059e1fd1cd452c794353579",
    "title": "筑室示三子",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "宅舍元依毕竟空，小乘惯住草庵中。",
      "一生滞念馀妻子，百口侨居怯雨风。",
      "松竹已栽犹稍稍，栋梁未具勿匆匆。",
      "三间道院吾真足，馀问儿曹莫问翁。"
    ]
  },
  {
    "id": "2e89e4206059e1fd5b4e3152466a95de",
    "title": "送元老西归",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "昼锦西归及早秋，十年太学为亲留。",
      "读诗俯就当年说，答策甘从下第收。",
      "莫嫌簿领妨为学，从此文章始自由。",
      "家有吏师遗躅在，当令耆旧识风流。"
    ]
  },
  {
    "id": "2e89e4206059e1fd24411579a2b295f6",
    "title": "诸子将筑室以画图相示三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "还家卜筑初无地，随分经营似有时。",
      "多斫修篁终未忍，略存古柏更无疑。",
      "画图且作百间计，入室犹应三岁期。",
      "得到安居真老矣，一生歌哭任于斯。"
    ]
  },
  {
    "id": "2e89e4206059e1fd244115795b914870",
    "title": "诸子将筑室以画图相示三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "旧庐近已借诸子，新宅分甘临老时。",
      "万里松楸终独往，四方兄弟亦何疑。",
      "竹间疏户幽人到，林上长松野鹤期。",
      "已觉高轩惭卫赐，可怜黄犬哭秦斯。"
    ]
  },
  {
    "id": "2e89e4206059e1fd244115796f552a85",
    "title": "诸子将筑室以画图相示三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "积因得果通三世，临老长闲自一时。",
      "久尔观心终未悟，偶然见道了无疑。",
      "南迁北返吾何病，片瓦尺椽天与期。",
      "自断此生今已矣，世间何物更如斯。"
    ]
  },
  {
    "id": "2e89e4206059e1fdf0f836fd0e8be94e",
    "title": "予昔在京师画工韩若拙为予写真今十三年矣容貌日衰展卷茫然叶县杨生画不减韩复令作之以记其变偶作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白发苍颜日日新，丹青犹是旧来身。",
      "百年迅速何曾住，方寸空虚老更真。",
      "一幅萧条寄衰朽，异时仿佛见精神。",
      "近存八十一章注，从道老聃门下人。"
    ]
  },
  {
    "id": "2e89e4206059e1fd00f54eb555db152a",
    "title": "九日独酌三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "府县嫌吾旧党人，乡邻畏我昔黄门。",
      "终年闭户已三岁，九日无人共一樽。",
      "白酒近令沽野店，黄花旋遣折篱根。",
      "老妻也说无生话，独酌油然对子孙。"
    ]
  },
  {
    "id": "2e89e4206059e1fd00f54eb5d4ce97df",
    "title": "九日独酌三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "故国忘归懒问人，新居斫竹旋开门。",
      "菊生墙下不知节，酒滴床头初满樽。",
      "涨水骤来真有浪，浮云卷去自无根。",
      "凡心漫作颍滨传，留与他年好事孙。"
    ]
  },
  {
    "id": "2e89e4206059e1fd00f54eb5410cfdc8",
    "title": "九日独酌三首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平昔交游今几人，后生谁复款吾门。",
      "茅檐适性轻华屋，黍酒忘形敌上樽。",
      "东圃旋移花百本，西轩恨斫竹千根。",
      "舍南赖有凌云柏，父老经过说二孙。"
    ]
  },
  {
    "id": "2e89e4206059e1fd9230e0a1567ecced",
    "title": "泉城田舍",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "泉城欲治麦禾囷，五亩邻家肯见分。",
      "莫问三吴朱处士，似胜吾乡扬子云。",
      "阴晴卒岁关忧喜，丰约终身看逸勤。",
      "家世本来耕且养，诸孙不用耻锄耘。"
    ]
  },
  {
    "id": "2e89e4206059e1fdf738e0473a5cc228",
    "title": "守岁",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岁云莫矣谁能守，唯有此心初不移。",
      "宇宙随流任尔去，虚空对面即吾师。",
      "三杯醉倒聊从俗，一点灵明欲语谁。",
      "来日日新无限事，归根一笑彼安知。"
    ]
  },
  {
    "id": "2e89e4206059e1fd1002371143566e45",
    "title": "上元不出",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春寒未脱紫貂裘，灯火催人夜出游。",
      "老厌歌钟空命酒，病嫌风露怯登楼。",
      "拥袍坐睡曾无念，结客追欢久已休。",
      "试问西邻传法老，此时情味似侬不。"
    ]
  },
  {
    "id": "2e89e4206059e1fd9c9032d379117f51",
    "title": "初葺遗老斋二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "髭须浑白已经岁，腰痛春来日又多。",
      "一味安闲犹有碍，却令朝谒拟如何。",
      "筑居定作子孙计，好事久遭僧佛呵。",
      "尤愧白家履道宅，十年成就饱经过。"
    ]
  },
  {
    "id": "2e89e4206059e1fd9c9032d312742407",
    "title": "初葺遗老斋二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "为留十步南墙竹，莫怪门前鸟雀多。",
      "陋巷何妨似颜子，势家应未夺萧何。",
      "诗书懒惰何曾读，气息调匀不用呵。",
      "多病从来少宾客，杜门今复几人过。"
    ]
  },
  {
    "id": "2e89e4206059e1fd818e71c4080b1894",
    "title": "谢人惠千叶牡丹",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东风催趁百花新，不出门庭一老人。",
      "天女要知摩诘病，银瓶满送洛阳春。",
      "可怜最后开千叶，细数馀芳尚一旬。",
      "更待游人归去尽，试将童冠浴湖滨。"
    ]
  },
  {
    "id": "2e89e4206059e1fdfd9856c3df3981f9",
    "title": "移陈州牡丹偶得千叶二本喜作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "小圃初开清潩岸，名花近取宛丘城。",
      "争言千叶根难认，忽发双葩眼自明。",
      "谪堕神仙终不俗，飞来鸾凤有馀清。",
      "细锄瓦砾除荆棘，未可令齐众草生。"
    ]
  },
  {
    "id": "2e89e4206059e1fd855cb022ea2879de",
    "title": "初成遗老斋二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "花时懒出伴游人，暑雨深藏养病身。",
      "新宅丁丁厌斤斧，旧书寂寂卷埃尘。",
      "久将生事累诸子，顿敛浮根付一真。",
      "遗老斋成谋宴坐，澹然无语接来宾。"
    ]
  },
  {
    "id": "2e89e4206059e1fd855cb02296f0b716",
    "title": "初成遗老斋二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "旧说颍川宜老人，朱樱斑笋养闲身。",
      "无心已绝衣冠念，有眼不遭车马尘。",
      "青简自书遗老传，白须仍写去年真。",
      "斋成谩作笑谈主，已是萧然一世宾。"
    ]
  },
  {
    "id": "2e89e4206059e1fd968dee492d1569f2",
    "title": "文氏外孙入村收麦",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "欲收新麦继陈谷，赖有诸孙替老人。",
      "三夜阴霪败场圃，一竿晴日舞比邻。",
      "急炊大饼偿饥乏，多博村酤劳苦辛。",
      "闭廪归来真了事，赋诗怜汝足精神。"
    ]
  },
  {
    "id": "2e89e4206059e1fd98734a90d5525cf3",
    "title": "立秋后",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "伏中苦热焦皮骨，秋后清风濯肺肝。",
      "天地不仁谁念尔，身心无著偶能安。",
      "诗书久为消磨日，毛褐还须准拟寒。",
      "谩许百年知到否，相从一日且盘桓。"
    ]
  },
  {
    "id": "2e89e4206059e1fd1ef0a53dd5199f82",
    "title": "戏题菊花",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春初种菊助盘蔬，秋晚开花插酒壶。",
      "微物不多分地力，终年乃尔任人须。",
      "天随匕箸几时辍，彭泽樽罍未遽无。",
      "更拟食根花落后，一依本草太伤渠。"
    ]
  },
  {
    "id": "2e89e4206059e1fda30c1166e6172dff",
    "title": "十日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "酒经重九尚残卮，雨送初寒问箧衣。",
      "养气安闲真得计，读书勤苦已知非。",
      "谩存讲说传家学，深谢交游绝世讥。",
      "筑室未成中自笑，何如茅屋对柴扉。"
    ]
  },
  {
    "id": "2e89e4206059e1fda30c1166670b428c",
    "title": "十日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "忧患经怀沃漏卮，荣华过眼脱轻衣。",
      "定心稍觉无来往，时事谁能问是非。",
      "禄去身安常自喜，宅成囊竭可无讥。",
      "交游散尽馀亲戚，酒熟时来一叩扉。"
    ]
  },
  {
    "id": "2e89e4206059e1fdc36f4499ef3197be",
    "title": "初成遗老斋待月轩藏书室三首遗老斋",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老人身世两相遗，绿竹青松自蔽亏。",
      "已喜形骸今我有，枉将名字与人知。",
      "往还但许邻家父，问讯才通说法师。",
      "燕坐萧然便终日，客来不识我为谁。"
    ]
  },
  {
    "id": "2e89e4206059e1fdc36f4499f5899df9",
    "title": "初成遗老斋待月轩藏书室三首遗老斋",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "轩前无物但长空，孤月忽来东海东。",
      "圆满定从何处得，清明许与众人同。",
      "怜渠生死未能免，顾我盈亏略已通。",
      "夜久客寒要一饮，油然细酌意无穷。"
    ]
  },
  {
    "id": "2e89e4206059e1fdc36f4499881b31f4",
    "title": "初成遗老斋待月轩藏书室三首遗老斋",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "读书旧破十年功，老病茫然万卷空。",
      "插架都将付诸子，闭关犹得养衰翁。",
      "案头萤火从乾死，窗里飞蝇久未通。",
      "自见老卢真面目，平生事业有无中。"
    ]
  },
  {
    "id": "2e89e4206059e1fdf09e8e3213899a41",
    "title": "送逊监淮西酒并示诸任二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "畴昔南迁海上雷，艰难唯与汝同来。",
      "再从龙尉茅丛底，旋卜云桥荔子堆。",
      "相与闭门寻旧学，谁言复出理官醅。",
      "乘田委吏先师事，莫学陶翁到即回。"
    ]
  },
  {
    "id": "2e89e4206059e1fdf09e8e32c7bc14ce",
    "title": "送逊监淮西酒并示诸任二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "淮西留滞昔经年，唯有诸任时往还。",
      "炊黍留宾不嫌陋，借书度日免长闲。",
      "归来潩水无人问，梦绕伊家古桧间。",
      "二老旧游唯我在，后生谁复识苍颜。"
    ]
  },
  {
    "id": "2e89e4206059e1fd9abdadf40feeaf14",
    "title": "读传灯录示诸子",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "大鼎知难一手扛，此心已自十年降。",
      "旧存古镜磨无力，近喜三更月到窗。",
      "早岁文章真自累，一生忧患信难双。",
      "从今父子俱清净，共说无生或似庞。"
    ]
  },
  {
    "id": "2e89e4206059e1fda6f111403b7503e9",
    "title": "梦中咏西湖",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谁凿西湖十里中，扁舟载酒扬轻风。",
      "草木蕃滋百事足，寒暄淡薄四时同。",
      "东邻适与吾庐便，西岸遥将岳麓通。",
      "闲游草草无人识，竹杖藤鞋一老翁。"
    ]
  },
  {
    "id": "2e89e4206059e1fd58d6f959203ebd07",
    "title": "示诸子",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老去惟堪一味闲，坐令诸子了生缘。",
      "般柴运水皆行道，挟策读书那废田。",
      "兄弟躬耕真尽力，乡邻不惯枉称贤。",
      "裕人约己吾家世，到此相承累百年。"
    ]
  },
  {
    "id": "2e89e4206059e1fd54f2ea24d0d07826",
    "title": "戊子正旦",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "百岁行来已七分，筋骸转觉不如人。",
      "法传心地初投种，雨过花开不待春。",
      "识路一时如有得，到家诸事本非新。",
      "旧陈刍狗今无用，付与时人藉两轮。"
    ]
  },
  {
    "id": "2e89e4206059e1fd30ead3f53d3ec5c6",
    "title": "题旧钟馗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "济南书记今白须，岁节钟馗旧绿襦。",
      "举手托天欣见雪，破鞋踏冻可怜渠。",
      "滔滔时辈今黄壤，六六年华属老夫。",
      "儿女未容翁便去，银瓶隔夜浸屠酥。"
    ]
  },
  {
    "id": "2e89e4206059e1fd74ca0052c0009b0a",
    "title": "七十吟",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "年来霜雪上人头，俄尔相将七十秋。",
      "欲去天公未遣去，久留敝宅恐难留。",
      "六窗渐暗犹牵物，一点微明更着油。",
      "近听老卢亲下种，满田宿草费锄耰。"
    ]
  },
  {
    "id": "2e89e4206059e1fd8483ed13f4c338b8",
    "title": "生日",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "扶杖今年见国人，悬弧早岁忆兹晨。",
      "佛身三世归依地，邻寺百僧清净因。",
      "蘧子知非惭已晚，白公起定惜馀春。",
      "舞雩一濯平湖水，乡党惊呼白发新。"
    ]
  },
  {
    "id": "2e89e4206059e1fd6c510a00318262f7",
    "title": "将拆旧屋权住西廊",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "平生未有三间屋，今岁初成百步廊。",
      "欲趁闲年就新宅，不辞暑月卧斜阳。",
      "修篁已谢前人种，甘井何妨众口尝。",
      "奔走从来成底事，安居到处漫为乡。"
    ]
  },
  {
    "id": "2e89e4206059e1fdffb9d787bbee572e",
    "title": "同迟赋千叶牡丹",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "未换中庭三尺土，漫种数丛千叶花。",
      "造物不违遗老意，一枝颇似洛人家。",
      "名园不放寻芳客，陋巷希闻载酒车。",
      "未忍画瓶修佛供，清樽酌尽试山茶。"
    ]
  },
  {
    "id": "2e89e4206059e1fd74f88a10c6d9bddf",
    "title": "同迟赋春晚",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "池塘春旱欲生尘，一雨能令草木新。",
      "脾病不嫌樱笋薄，廪空偏喜麦禾匀。",
      "白须照水湖光净，渌酒留人鸟哢频。",
      "但恐少年嫌老丑，眼前无复一时人。"
    ]
  },
  {
    "id": "2e89e4206059e1fd0e213cfc00595807",
    "title": "闻卞氏旧有怪石藏宅中问其遗孙指一废井云尽在是矣井在室中床下尚未能取先作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "昔人游宦久江湖，怪石嵌空骇里闾。",
      "一井深藏缘底事，百年不出待潜夫。",
      "弃捐泥土性仍在，睥睨林亭气渐苏。",
      "微物废兴犹有定，此生穷达谩长吁。"
    ]
  },
  {
    "id": "2e89e4206059e1fd03dbdd4d77a8a05d",
    "title": "仲夏始雷",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阳气溟蒙九地来，经春涉夏始闻雷。",
      "麦禾此去或可望，桃李向来谁使开。",
      "号令迍邅人共怪，阴阳颠倒物应猜。",
      "一声震荡虽惊耳，遍地妖氛未易回。"
    ]
  },
  {
    "id": "2e89e4206059e1fd64c9763411c50234",
    "title": "读旧诗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "早岁吟哦已有诗，年来七十才全衰。",
      "开编一笑恍如梦，闭目徐思定是谁。",
      "敌手一时无复在，赏音他日更难期。",
      "老人不用多言语，一点空明万法师。"
    ]
  },
  {
    "id": "2e89e4206059e1fddf9a319f5be43b16",
    "title": "服栗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老去日添腰脚病，山翁服栗旧传方。",
      "经霜斧刃全金气，插手丹田借火光。",
      "入口锵鸣初未熟，低头咀噍不容忙。",
      "客来为说晨兴晚，三咽徐收白玉浆。"
    ]
  },
  {
    "id": "2e89e4206059e1fd4af4a6a7b4b0753a",
    "title": "白菊",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白菊长先黄菊开，年年九日泛新醅。",
      "犹存古历摽花候，不奈时人信手栽。",
      "得势从教盈九畹，俯眉聊复引三杯。",
      "愈风明目须真物，能使神农为尔回。"
    ]
  },
  {
    "id": "2e89e4206059e1fda71ebc7b20de2f09",
    "title": "藏菜",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "爨清葵芥充朝膳，岁晚风霜断菜根。",
      "百日园枯未易过，一家口众复何言。",
      "多排瓮盎先忧尽，旋设盘盂未觉烦。",
      "早晚春风到南圃，侵凌雪色有新萱。"
    ]
  },
  {
    "id": "2e89e4206059e1fd3fcfba2bd6f63c5d",
    "title": "十一月一日作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "昼短图书看不了，夜长鼓角睡难堪。",
      "老怀骚屑谁为伴，心地空虚成妄谈。",
      "酒少不妨邻叟共，病多赖有衲僧谙。",
      "积阴深厚阳初复，一点灵光勤自参。"
    ]
  },
  {
    "id": "2e89e4206059e1fd8324c635152d9365",
    "title": "冬至日",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阴阳升降自相催，齿发谁教老不回。",
      "犹有髻珠常照物，坐看心火冷成灰。",
      "酥煎陇坂经年在，柑摘吴江半月来。",
      "官冷无因得官酒，老妻微笑泼新醅。"
    ]
  },
  {
    "id": "2e89e4206059e1fd7ad571ec3d757620",
    "title": "除日",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "年年最后饮屠酥，不觉年来七十馀。",
      "十二春秋新罢讲，五千道德适亲书。",
      "木经霜雪根无蠹，船出风波载本虚。",
      "自怪多年客箕颍，每因吾党赋归欤。"
    ]
  },
  {
    "id": "2e89e4206059e1fdf8557fbc336db517",
    "title": "上元夜适劝至西禅观灯",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "三年不踏门前路，今夜仍看屋里灯。",
      "照佛有馀长自照，澄心无法便成澄。",
      "追欢狂客去忘返，入定孤僧唤不应。",
      "更到西禅何所问，隔墙鱼鼓正登登。"
    ]
  },
  {
    "id": "2e89e4206059e1fd4da27a23fd6633f1",
    "title": "堂成不施丹雘唯纸窗水屏萧然如野人之居偶作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "高栋虚窗五月凉，客来扫地旋焚香。",
      "白云低绕明月观，涨海东流清暑堂。",
      "病久渴心思沆瀣，梦回馀念属潇湘。",
      "老人夫妇修行久，此处从今是道场。"
    ]
  },
  {
    "id": "2e89e4206059e1fd77e128039dd56255",
    "title": "中秋新堂看月戏作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "年年看月茅檐下，今岁堂成月正圆。",
      "自笑吾人强分别，不应此月倍婵娟。",
      "虚窗每怯高风度，碧瓦频惊急雨悬。",
      "七十老翁浑未惯，安居始觉贵公贤。"
    ]
  },
  {
    "id": "2e89e4206059e1fd3ddb23d00f0e4750",
    "title": "午寝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "食饱年来幸有秋，倒床清梦百无忧。",
      "忍饥终愧首阳客，睡足何须云梦州。",
      "冰酒黄封生不喜，春芽紫笋向谁求。",
      "平生尚有书魔在，一卷还堪作枕头。"
    ]
  },
  {
    "id": "2e89e4206059e1fd66480d72a2b0af4d",
    "title": "己丑除日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "阅遍时人身亦老，卷残旧历意茫然。",
      "髭须白尽无添处，甲子重来又十年。",
      "酒俭不容时一醉，堂成且喜夜安眠。",
      "春秋似是平生事，屋壁深藏付后贤。"
    ]
  },
  {
    "id": "2e89e4206059e1fd66480d7227a16bd1",
    "title": "己丑除日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "橘红安稳近谁传，鬓雪萧骚久已然。",
      "梅柳任教修故事，蚕丝聊与祝新年。",
      "敲门贺客辞多病，守岁诸孙听不眠。",
      "粗有官酤供夜饮，一瓶浑浊且称贤。"
    ]
  },
  {
    "id": "2e89e4206059e1fd67c7b4503e39d965",
    "title": "上元雪",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "上元灯火家家办，遍地琼瑶夜夜深。",
      "衲被蒙头真老病，纱笼照佛本无心。",
      "床头酒瓮恰三斗，山下麦田真百金。",
      "乞我终年醉且饱，端能拥鼻作微吟。"
    ]
  },
  {
    "id": "2e89e4206059e1fd0d43856894ec2e41",
    "title": "春阴",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春后谁令百日阴，雨淫风横两相侵。",
      "天公未有惜花意，野老空存念麦心。",
      "共怪丛筠亦黄落，终怜老桧独萧森。",
      "过中不克阳安在，夏旱前知未易禁。"
    ]
  },
  {
    "id": "2e89e4206059e1fda2864a3559e51977",
    "title": "曾郎元矩见过逾月听其言久而不厌追感平昔为赋诗",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "胄子相从得佳婿，掖垣同直喜良朋。",
      "交情不意隔生死，世事休论有废兴。",
      "宿草芊绵泪入土，故琴牢落恨填膺。",
      "远来似觉清谈胜，试问传家今几灯。"
    ]
  },
  {
    "id": "2e89e4206059e1fdc4b329ea479e58f4",
    "title": "喜雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "夏田已报七分熟，秋稼方忧十日乾。",
      "好雨徐来不仓卒，天公似欲救艰难。",
      "魃张鹰犬无遗力，社近鸡豚趁早寒。",
      "老病随人幸一饱，炉香无语只长叹。"
    ]
  },
  {
    "id": "2e89e4206059e1fda4a444a39b5ec20a",
    "title": "洗竹",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "寒甚南轩竹半黄，晚抽旱笋杂榛荒。",
      "不嫌毒手千竿尽，稍放清风八月凉。",
      "短彗只堪除粪壤，新萌会看伏牛羊。",
      "扶持造化须人力，早听人言布麦糠。"
    ]
  },
  {
    "id": "2e89e4206059e1fd8c77e6cf92cc06a9",
    "title": "闰八月二十五日菊有黄花园中粲然夺目九日不忧无菊而忧无酒戏作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "年年九日忧无菊，今岁床空未有糟。",
      "世事何尝似人意，天公端解恼吾曹。",
      "金龟解去瓶应满，玉液倾残气尚豪。",
      "门外白衣还到否，今时好事恐难遭。"
    ]
  },
  {
    "id": "2e89e4206059e1fd8b309519bdf139f0",
    "title": "小雪",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "小雪仅能消膈热，苦寒偏解恼衰翁。",
      "年丰谁使百物贵，心净要令万事空。",
      "老去禅功深自觉，生来滞运与人同。",
      "闲中未断生灵念，清夜焚香处处通。"
    ]
  },
  {
    "id": "2e89e4206059e1fd3c4e60f7708c6e4b",
    "title": "正月十六日",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "上元已过欲收灯，城郭游人一倍增。",
      "陌上红尘霏似雾，云间明月冷如冰。",
      "谁言世上驱驰客，老作庵中寂定僧。",
      "漏水半消灯火冷，长空无滓色澄澄。"
    ]
  },
  {
    "id": "2e89e4206059e1fd66edbf21fc338138",
    "title": "七十三岁作",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一生有志恨无才，久尔萧萧白发催。",
      "力学当年真自信，初心到此未应回。",
      "旧人化去浑无几，新障重生拨不开。",
      "七十三年还住否，获麟后事转难裁。"
    ]
  },
  {
    "id": "2e89e4206059e1fdf8624a983264c6d0",
    "title": "春旱弥月郡人取水邢山二月五日水入城而雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春旱时闻孽火然，邢山龙老不安眠。",
      "麦生三寸未覆垄，雨过一犁初及泉。",
      "深愧贫民饥欲死，可怜肉食坐称贤。",
      "南斋遗老知尤幸，汤饼黄齑又一年。"
    ]
  },
  {
    "id": "2e89e4206059e1fdb0b3b82db32e3dfe",
    "title": "食樱笋二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一旱经春草木焦，朱樱结子独盈条。",
      "盘中宛转明珠滑，舌上逡巡绛雪消。",
      "仰嗫佳人露犹湿，偷衔啼鸟语尤娇。",
      "南方荔子争先后，羞见炎风六月烧。"
    ]
  },
  {
    "id": "2e89e4206059e1fdb0b3b82dc79b2b96",
    "title": "食樱笋二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "林竹抽萌不忍挑，谁家盈束伴晨樵。",
      "箨龙似欲号无罪，食客安知惜后凋。",
      "不愿盐梅调鼎味，姑从律吕应箫韶。",
      "林间老死虽无用，一试冬深雪到腰。"
    ]
  },
  {
    "id": "2e89e4206059e1fdbdf4cf3e742a5b1d",
    "title": "食鸡头",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风开芡觜铁为须，斧斫沙磨旋付厨。",
      "细嚼兼收上池水，徐咽还成沧海珠。",
      "佳客满堂须一斗，闲居赖我近平湖。",
      "多年不到会灵沼，气味宛然初不殊。"
    ]
  },
  {
    "id": "2e89e4206059e1fdb7a373d04eeae856",
    "title": "秋雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "禾田已熟畏愁霖，积潦欲干泥尚深。",
      "一雨一凉秋向晚，似安似病老相侵。",
      "人间有尽皆归物，世外无生赖有心。",
      "要觅尘埃不到处，一灯相照夜愔愔。"
    ]
  },
  {
    "id": "2e89e4206059e1fd01e6b5fd608e6679",
    "title": "曹郎子文赴山阳令",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "囊空口众不堪闲，却喜平生得细论。",
      "鹤发进封偿旧德，彩衣听讼勉平反。",
      "楚风剽疾观新政，浙水萧条咏旧恩。",
      "记取老人临别语，茶瓢霜后早相存。"
    ]
  },
  {
    "id": "2e89e4206059e1fd59cde43770fdd4b1",
    "title": "十月二十九日雪四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "床头唧唧糟鸣瓮，夜半萧萧雪打窗。",
      "拥褐旋惊花著树，泼醅初喜酒盈缸。",
      "邻翁晨乞米三斗，钓户暮留鱼一双。",
      "自笑有无今粗足，遥怜逐客过重江。"
    ]
  },
  {
    "id": "2e89e4206059e1fd59cde43741192129",
    "title": "十月二十九日雪四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "龛灯照室久妨睡，雪气侵人不隔窗。",
      "枕上诗成那起草，槽头酒滴暗鸣缸。",
      "远来狂客应回去，高卧幽人未有双。",
      "犹忆新滩泊船处，堆蓬积玉撼长江。"
    ]
  },
  {
    "id": "2e89e4206059e1fd59cde43785798a27",
    "title": "十月二十九日雪四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "幽居漫尔存三径，燕坐何妨应六窗。",
      "老忆旧书时展卷，病封药酒旋开缸。",
      "小园摇落黄花尽，古桧飞鸣白鹤双。",
      "珍重老卢留种子，养生不复问王江。"
    ]
  },
  {
    "id": "2e89e4206059e1fd59cde43789449424",
    "title": "十月二十九日雪四首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "鹞子一飞超涨海，蜂儿终日透晴窗。",
      "心空莫著书千卷，客到长留酒半缸。",
      "性命早知元有分，文章谁信旧无双。",
      "何年结束寻归路，还看蟆颐下饮江。"
    ]
  },
  {
    "id": "2e89e4206059e1fd5bdb14125ec177a6",
    "title": "冬日即事",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "寒日初加一线长，腊醅添浸隔罗光。",
      "新年只愿多新酒，旧疾微令变旧方。",
      "自昔杯棬元窄小，得闲筋力尚康强。",
      "买田种秫贫无计，自有人家为插秧。"
    ]
  },
  {
    "id": "2e89e4206059e1fd7adc3884d265d109",
    "title": "冬至雪二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一气潜萌九地中，雪花微落四无风。",
      "初阳便有回天力，宿瘴徐看卷地空。",
      "家酿再投犹恨薄，官酤多取定无功。",
      "时人浅陋终无益，径就天公借一丰。"
    ]
  },
  {
    "id": "2e89e4206059e1fd7adc3884e8e5d14a",
    "title": "冬至雪二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "佳节萧条陋巷中，雪穿窗户有颜风。",
      "出迎过客知非病，归对先师喜屡空。",
      "黍酝盈瓢终寡味，石薪烘灶信奇功。",
      "颇嫌半夜欺毛褐，却喜年来麦定丰。"
    ]
  },
  {
    "id": "2e89e4206059e1fd729ec54dab3d34c0",
    "title": "除日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "屠苏末后不辞饮，七十四人今自希。",
      "筋力明年应更减，诚心忧世久知非。",
      "脾寒服药近方验，风痹经冬势渐微。",
      "得罪明时归已晚，此生此病任人讥。"
    ]
  },
  {
    "id": "2e89e4206059e1fd729ec54daede10b1",
    "title": "除日二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "七十四年明日是，三千里外未归人。",
      "酒篘泉涌如迎节，诗句云生喜见春。",
      "贺客不来知我病，邻家窃语笑吾真。",
      "时人莫作乐天看，燕坐端能毕此身。"
    ]
  },
  {
    "id": "2e89e4206059e1fd4d5e3510e1c2964a",
    "title": "上元",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "上元车马正喧喧，老病无聊长掩门。",
      "不著繁灯眩双目，独邀明月上前轩。",
      "跏趺默坐闻三鼓，寂寞谁来共一樽。",
      "已觉城中尘土臭，急将清雨洗乾坤。"
    ]
  },
  {
    "id": "2e89e4206059e1fd77544a08b871152b",
    "title": "白须",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "少年不办求良药，老病无疑生白须。",
      "下种已迟空怅望，无心犹幸省工夫。",
      "虚明对面谁知我，宠辱当前莫问渠。",
      "自顷闭门今十载，此生毕竟得如愚。"
    ]
  },
  {
    "id": "2e89e4206059e1fd5230f441e8d2f68f",
    "title": "林笋",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "竹林遭冻曾枯死，春笋连年再发生。",
      "天与岁寒终倔强，泽分淇澳转敷荣。",
      "狂鞭已逐草侵径，疏影长随月到楹。",
      "嵇阮欲来从我馀，开门一笑亦逢迎。"
    ]
  },
  {
    "id": "2e89e4206059e1fde0722252e25abe72",
    "title": "游西湖",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "闭门不出十年久，湖上重游一梦回。",
      "行过闾阎争问讯，忽逢鱼鸟亦惊猜。",
      "可怜举目非吾党，谁与开尊共一杯。",
      "归去无言掩屏卧，古人时向梦中来。"
    ]
  },
  {
    "id": "2e89e4206059e1fd5aab57e961dd3a0a",
    "title": "泛潩水",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "早岁南迁恨舳舻，归来平地忆江湖。",
      "半篙春水花千片，八尺轻船酒一壶。",
      "徐转城阴平野阔，稍通竹径小亭孤。",
      "前朝宰相终难得，父老咨嗟今亦无。"
    ]
  },
  {
    "id": "2e89e4206059e1fdb7fd89a1f327c622",
    "title": "感秋扇",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "团扇经秋似败荷，丹青仿佛旧松萝。",
      "一时用舍非吾事，举世炎凉奈尔何。",
      "汉代谁令收汲黯，赵人犹欲用廉颇。",
      "心知怀袖非安处，重见秋风愧恨多。"
    ]
  },
  {
    "id": "2e89e4206059e1fd04665c2f28de8c2f",
    "title": "喜侄迈还家",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一别匆匆岁五除，还家怪我白髭须。",
      "怀中初见孙三世，巷口新成宅一区。",
      "林下酒尊还漫设，床头易传近看无。",
      "老年游宦真安往，南北相望结草庐。"
    ]
  },
  {
    "id": "2e89e4206059e1fd0e74c89ba5915db5",
    "title": "次前韵",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "心空烦恼不须除，白尽年来罢镊须。",
      "随俗治生终落落，苦心忧世漫区区。",
      "居连里巷知安否，食仰田园问有无。",
      "我已闭门还往绝，待乘明月过君庐。"
    ]
  },
  {
    "id": "2e89e4206059e1fdc4b329ea33d26dee",
    "title": "喜雨",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一旱经春夏已半，好雨通宵晓未收。",
      "气爽暂令多病喜，来迟未解老农忧。",
      "力耕仅足公家取，遗秉休违寡妇求。",
      "时向林间数新竹，箨龙腾上欲迎秋。"
    ]
  },
  {
    "id": "2e89e4206059e1fd8842bb87402d56af",
    "title": "雨过",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "东南流注已鸣涧，西北霏微仅敛尘。",
      "人意共怀艰食病，天公那有不仁人。",
      "云移已分贫无福，雩应方知社有神。",
      "田里相望无一舍，终年苦乐会须匀。"
    ]
  },
  {
    "id": "2e89e4206059e1fd116cede830a5f069",
    "title": "秋后即事",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "苦热真疑不复凉，火流渐见迫西方。",
      "清风一夜吹茅屋，竹簟今朝避石床。",
      "露湿中庭菊含蕊，水浮西浦稻生芒。",
      "秋成得饱家家事，莫笑农夫喜欲狂。"
    ]
  },
  {
    "id": "2e89e4206059e1fdb17ddb7d01b39e22",
    "title": "上元后一日观灯寄王四",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "城头月减一分圆，城里人家万炬然。",
      "紫陌群游逢酒住，红裙醉舞向人妍。",
      "且为行乐终今夕，共道重来便隔年。",
      "遥想猖狂夜深处，河沙飞水湿归鞯。"
    ]
  },
  {
    "id": "2e89e4206059e1fddd228373c4a3ccbb",
    "title": "次韵仇池冬至日见寄",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "身如草木顺阴阳，附火重裘百日强。",
      "渐喜微和解凝烈，半酣起舞意仓忙。",
      "吾兄去我行三腊，千里今宵共一觞。",
      "世事只今人自解，苦寒须尽酒如汤。"
    ]
  },
  {
    "id": "2e89e4206059e1fdc7521d147e7cdf5b",
    "title": "次韵程相公以柳湖久涸辄引蔡水溉注感而成咏二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "鳞鳞沙脚出平湖，一喷珠玑碧有馀。",
      "依旧镜中横紫阁，却从天外望仙闾。",
      "粉花又结青莲子，金尾还跳赤鲤鱼。",
      "自惜支离苦为病，重来应共酒杯疏。"
    ]
  },
  {
    "id": "2e89e4206059e1fdc7521d14dc809202",
    "title": "次韵程相公以柳湖久涸辄引蔡水溉注感而成咏二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "老鱼呴鬣困无津，凿破灵河涨旧濆。",
      "明月还从沙渚见，红尘却傍柳堤分。",
      "急泉垂下长虹尾，駴浪飞来白鹭群。",
      "范蠡如闻应更爱，解摇双桨入西曛。"
    ]
  },
  {
    "id": "2e89e4206059e1fd8abfa46fc375c953",
    "title": "绝胜亭",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "夜郎秋涨水连空，上有虚亭缥缈中。",
      "山满长天宜落日，江吹旷野作惊风。",
      "爨烟惨淡浮前浦，渔艇纵横逐钓筒。",
      "未省岳阳何似此，应须子细问南公。"
    ]
  },
  {
    "id": "2e89e4206059e1fd0a479e5cdd14d5ee",
    "title": "张公洞",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "乱山深处白云堆，地坼中空洞府开。",
      "茧瓮有天含宇宙，瑶台无路接蓬莱。",
      "金芝春暖青牛卧，珠树月明黄鹤回。",
      "此日登临兴何限，春风吹绽碧桃腮。"
    ]
  },
  {
    "id": "2e89e4206059e1fd1bcfd27eb2b0c627",
    "title": "雎阳五老图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "贤才冠世得优闲，免向金门老赘冠。",
      "颂德华名盈满轴，规章文献表穹桓。",
      "宦家有道生忠烈，夷夏初宁谏齿寒。",
      "正是紫微垣里客，如今列上画图看。"
    ]
  },
  {
    "id": "2e89e4206059e1fd66fcc14c3cd5c95d",
    "title": "金沙台",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "待罪东轩仅两秋，榷酤事了且夷犹。",
      "奖崇善类询舆论，过访仁贤棹小舟。",
      "契合通家心异姓，情敦同气迈凡流。",
      "金沙台上聊舒乐，即景题诗閤酒瓯。"
    ]
  },
  {
    "id": "2e89e4206059e1fdb67f84f26403959b",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "长空开积雨，清夜流明月。",
      "看尽上楼人，油然就西没。"
    ]
  },
  {
    "id": "2e89e4206059e1fdb67f84f219852cba",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谁遣常时月，偏从此夜明。",
      "暗添珠百倍，潜感兔多生。"
    ]
  },
  {
    "id": "2e89e4206059e1fdb67f84f2e198c8af",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "欲见初容烛，将升尚有星。",
      "渐高围渐小，云外转亭亭。"
    ]
  },
  {
    "id": "2e89e4206059e1fdb67f84f2d54d53df",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "明入庭阴白，寒侵酒气微。",
      "夜深看更好，楼上渐人稀。"
    ]
  },
  {
    "id": "2e89e4206059e1fdb67f84f2f1b5c210",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "浮光看不定，重露试还无。",
      "影翻狂舞客，明误已栖乌。"
    ]
  },
  {
    "id": "2e89e4206059e1fdb67f84f2339dc46d",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "巧转上人衣，徐行度楼角。",
      "河汉冷无云，冥冥独飞鹊。"
    ]
  },
  {
    "id": "2e89e4206059e1fdb67f84f2dde37778",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "猿狖号枯木，鱼龙泣夜潭。",
      "行人已天北，思妇隔江南。"
    ]
  },
  {
    "id": "2e89e4206059e1fdb67f84f224d6083d",
    "title": "中秋夜八绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "看久须扶立，行贪遂失归。",
      "谁能终不睡，烂醉羽觞飞。"
    ]
  },
  {
    "id": "2e89e4206059e1fddda172f328480a4b",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "湖南堂宇深，湖北林亭远。",
      "不作过湖桥，两处那相见。"
    ]
  },
  {
    "id": "2e89e4206059e1fddda172f31519702d",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "湖里种荷花，湖边种杨柳。",
      "何处渡桥人，问是人间否。"
    ]
  },
  {
    "id": "2e89e4206059e1fddda172f38eabc0c8",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "绿竹覆清渠，尘心日日疏。",
      "使君遗癖在，苦要读文书。"
    ]
  },
  {
    "id": "2e89e4206059e1fddda172f36f893571",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "水深冰亦厚，滉荡铺寒玉。",
      "好在水中鱼，何愁池上鹜。"
    ]
  },
  {
    "id": "2e89e4206059e1fddda172f3e81e50ce",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "空陂放修竹，肃肃复冥冥。",
      "莫除坞外笋，从使入园生。"
    ]
  },
  {
    "id": "2e89e4206059e1fddda172f3f9f3b9ef",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "离披寒露下，萧索微风触。",
      "摧折有馀青，从横未须束。"
    ]
  },
  {
    "id": "2e89e4206059e1fddda172f3f496ba21",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风高莲欲衰，霜重蓼初发。",
      "会使此池中，秋芳未尝歇。"
    ]
  },
  {
    "id": "2e89e4206059e1fddda172f3a545147e",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "云生如涌泉，云散如翻水。",
      "百变一凭栏，悠悠定谁使。"
    ]
  },
  {
    "id": "2e89e4206059e1fddda172f3a7667637",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "台高天汉近，匹练挂林端。",
      "秋深霜露重，谁见落西山。"
    ]
  },
  {
    "id": "2e89e4206059e1fddda172f3bc2dfd77",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "夜色何苍苍，月明久未上。",
      "不上倚城台，无奈东南嶂。"
    ]
  },
  {
    "id": "2e89e4206059e1fddda172f3893e6a53",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "动静惟所遇，仁智亦偶然。",
      "谁见二物外，犹有天地全。"
    ]
  },
  {
    "id": "2e89e4206059e1fddda172f31e0f0061",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "泉来草木滋，泉去池塘满。",
      "委曲到庭除，清泠备晨盥。"
    ]
  },
  {
    "id": "2e89e4206059e1fddda172f397ddff9c",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "隐居亦非难，欲少求易遂。",
      "有意未成归，聊就茅檐试。"
    ]
  },
  {
    "id": "2e89e4206059e1fddda172f38d2487e9",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "林高日气薄，竹色净如水。",
      "寂历断人声，时有鸣禽起。"
    ]
  },
  {
    "id": "2e89e4206059e1fddda172f39578a1db",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "处世欲无言，事至或未可。",
      "唯有此亭空，宴坐聊从我。"
    ]
  },
  {
    "id": "2e89e4206059e1fddda172f3c1442a7f",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "重露覆千花，繁香凝畦圃。",
      "不忍日将晞，散逐微风去。"
    ]
  },
  {
    "id": "2e89e4206059e1fddda172f35a4ec5e3",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "虚亭面疏篁，窈窕众景聚。",
      "更与坐中人，行寻望来处。"
    ]
  },
  {
    "id": "2e89e4206059e1fddda172f3b2725f0d",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "溪亭新雨馀，秋色明滉漾。",
      "鸟渡夕阳中，鱼行白石上。"
    ]
  },
  {
    "id": "2e89e4206059e1fddda172f346bffe94",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "溪浅复通桥，过者犹恨懒。",
      "赖有沙上鸥，常为独游伴。"
    ]
  },
  {
    "id": "2e89e4206059e1fddda172f3c0fae212",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春晚百花齐，绵绵巧如织。",
      "细雨洗还明，轻风卷无迹。"
    ]
  },
  {
    "id": "2e89e4206059e1fddda172f307273908",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "觞流无定处，客醉醒还酌。",
      "毋令仲御歌，空使人惊愕。"
    ]
  },
  {
    "id": "2e89e4206059e1fddda172f33de31810",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "开花浊水中，抱性一何洁。",
      "朱槛月明时，清香为谁发。"
    ]
  },
  {
    "id": "2e89e4206059e1fddda172f31445740f",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "猗猗翠蔓长，蔼蔼繁香足。",
      "绮席堕残英，芳樽渍馀馥。"
    ]
  },
  {
    "id": "2e89e4206059e1fddda172f34be8665e",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "谁言使君贫，已用谷量竹。",
      "盈谷万万竿，何曾一竿曲。"
    ]
  },
  {
    "id": "2e89e4206059e1fddda172f3b8f2cad2",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "芦深可藏人，下有扁舟泊。",
      "正似洞庭风，日莫孤帆落。"
    ]
  },
  {
    "id": "2e89e4206059e1fddda172f3a3217cbe",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "野人三四家，桑麻足生意。",
      "试与叩柴荆，言辞应有味。"
    ]
  },
  {
    "id": "2e89e4206059e1fddda172f3be63d722",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "风梢绕檐匝，霜干当窗净。",
      "遥知素壁上，醉墨森相映。"
    ]
  },
  {
    "id": "2e89e4206059e1fddda172f30c40bfa7",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "叶如石楠坚，实比霜柑大。",
      "穿径得新苞，令公忆鲈鲙。"
    ]
  },
  {
    "id": "2e89e4206059e1fddda172f324d399c2",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "官是劝农官，种桑亦其所。",
      "安得陌上人，隔叶攀条语。"
    ]
  },
  {
    "id": "2e89e4206059e1fddda172f3702bf505",
    "title": "和文与可洋州园亭三十咏湖桥",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "使君美且仁，遍地种桃李。",
      "岂独放春花，行看食秋子。"
    ]
  },
  {
    "id": "2e89e4206059e1fde1bc75e5c6f44c8b",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "龙眠渌净中，微吟作云雨。",
      "幽人建德居，知是清风主。"
    ]
  },
  {
    "id": "2e89e4206059e1fde1bc75e5f2136bdd",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "此心初无住，每与物皆禅。",
      "如何一丸墨，舒卷化山川。"
    ]
  },
  {
    "id": "2e89e4206059e1fde1bc75e55451a58c",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "佛口如澜翻，初无一正定。",
      "画作正定看，于何是佛性。"
    ]
  },
  {
    "id": "2e89e4206059e1fde1bc75e5b1357d58",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "清溪便种稻，秋晚连云熟。",
      "不待见新舂，西风芗自足。"
    ]
  },
  {
    "id": "2e89e4206059e1fde1bc75e5825295be",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山开稍有路，水放亦成川。",
      "游人得所息，真意方澹然。"
    ]
  },
  {
    "id": "2e89e4206059e1fde1bc75e559275e52",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山居少华丽，牵茅结净屋。",
      "此间不受尘，幽人亦新沐。"
    ]
  },
  {
    "id": "2e89e4206059e1fde1bc75e5e38c8b30",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "泉流逢石缺，脉散成宝网。",
      "水作璎珞看，山是如来想。"
    ]
  },
  {
    "id": "2e89e4206059e1fde1bc75e57f141dad",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "石室空无主，浮云自去来。",
      "人间春雨足，归意带风雷。"
    ]
  },
  {
    "id": "2e89e4206059e1fde1bc75e5507bff0c",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "世道自破碎，全理未尝违。",
      "溪山亦何有，永觉平日非。"
    ]
  },
  {
    "id": "2e89e4206059e1fde1bc75e50ae7f351",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "共恨春不长，逡巡就摇落。",
      "一见洞中天，真知世间恶。"
    ]
  },
  {
    "id": "2e89e4206059e1fde1bc75e5598409d3",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "石门日不下，潭镜月长临。",
      "细细溪风渡，相看识此心。"
    ]
  },
  {
    "id": "2e89e4206059e1fde1bc75e51cd43591",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "岩花不可攀，翔蕊久未堕。",
      "忽下幽人前，知子观空坐。"
    ]
  },
  {
    "id": "2e89e4206059e1fde1bc75e569bc4160",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "层崖落飞泉，微风泛乔木。",
      "坐遣谷中人，家家有琴筑。"
    ]
  },
  {
    "id": "2e89e4206059e1fde1bc75e5b01502d7",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白龙昼饮潭，修尾挂石壁。",
      "幽人欲下看，雨雹晴相射。"
    ]
  },
  {
    "id": "2e89e4206059e1fde1bc75e5433d602c",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "倚崖开翠屏，临潭置苔石。",
      "有所独无人，君心得未得。"
    ]
  },
  {
    "id": "2e89e4206059e1fde1bc75e50fce5213",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "未见垂云沜，其如归兴何。",
      "路穷双足热，为我洗磐陀。"
    ]
  },
  {
    "id": "2e89e4206059e1fde1bc75e5f2c06ba8",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "苍壁立精铁，县泉泻天绅。",
      "山行见已久，指与未来人。"
    ]
  },
  {
    "id": "2e89e4206059e1fde1bc75e5b1220ea6",
    "title": "题李公麟山庄图",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "溪深龟鱼骄，石瘦椿楠劲。",
      "借子木兰船，宽我芒鞋病。"
    ]
  },
  {
    "id": "2e89e4206059e1fde88f17305d84cd69",
    "title": "次韵子瞻初到杭州见寄二绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "吏治区区岂不任，吴中已自富才能。",
      "还应占位书名姓，学取蓝田崔县丞。"
    ]
  },
  {
    "id": "2e89e4206059e1fde88f173033f6ce22",
    "title": "次韵子瞻初到杭州见寄二绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "试尽风波万里身，到官山水却宜人。",
      "君知晏子恩仍厚，还与从来旧卜邻。"
    ]
  },
  {
    "id": "2e89e4206059e1fd1953f59cf22e082d",
    "title": "次韵子瞻望湖楼上五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "欲看西湖两岸山，卧乘湖上木兰船。",
      "湖山已自随船改，更值阴晴欲雨天。"
    ]
  },
  {
    "id": "2e89e4206059e1fd1953f59c0fb6542f",
    "title": "次韵子瞻望湖楼上五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "眼看西湖不暂来，簿书无算拨还开。",
      "三年屈指浑将尽，记取从今得几回。"
    ]
  },
  {
    "id": "2e89e4206059e1fd1953f59c933e479e",
    "title": "次韵子瞻望湖楼上五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "湖山欲买恨无钱，且尽芳樽对玉盘。",
      "菱角鸡头应已厌，蟹螯马颊更勤餐。"
    ]
  },
  {
    "id": "2e89e4206059e1fd1953f59cf91db1a4",
    "title": "次韵子瞻望湖楼上五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "终日清漪弄短桡，久忘车乘走翘翘。",
      "秋风且食鲈鱼美，洛下诸生未可招。"
    ]
  },
  {
    "id": "2e89e4206059e1fd1953f59cb0e0f2c9",
    "title": "次韵子瞻望湖楼上五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "滞留朝市常嫌闹，放弃江湖也未闲。",
      "孤舫粗穷千顷浪，肩舆未尽百重山。"
    ]
  },
  {
    "id": "2e89e4206059e1fd6d78a6f5f00b90ec",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首洛阳试院楼上新晴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "缥缈危谯面面山，朝来云作雨潺潺。",
      "忽然风卷归何处，百里阴晴反掌间。"
    ]
  },
  {
    "id": "2e89e4206059e1fd6d78a6f57565f492",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首洛阳试院楼上新晴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "嵩少犹藏薄雾中，前山迤逦夕阳红。",
      "高楼一闭三十日，遥忆岩头种药翁。"
    ]
  },
  {
    "id": "2e89e4206059e1fd6d78a6f58f3b093a",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首洛阳试院楼上新晴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "伊阙遥临凤阙前，龙门女几气苍然。",
      "唐朝御路依稀在，犹想东巡尘暗天。"
    ]
  },
  {
    "id": "2e89e4206059e1fd6d78a6f5db5ef6f3",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首洛阳试院楼上新晴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "天坛王屋北侵河，高比嵩丘一倍多。",
      "小有清灵今尚在，俗缘深重奈成魔。"
    ]
  },
  {
    "id": "2e89e4206059e1fd6d78a6f59132efe9",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首洛阳试院楼上新晴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "前朝宫阙倚芒山，殿阁层层半岭间。",
      "犹恐北来冈阜浅，太行东抱故孱颜。"
    ]
  },
  {
    "id": "2e89e4206059e1fd7667480ab20060aa",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首登封道中三绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "飞仙不返周王子，重阜相连少室孙。",
      "夜静笙声兼鹤下，回看惟有故山存。"
    ]
  },
  {
    "id": "2e89e4206059e1fd7667480a3c9d448d",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首登封道中三绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "青山欲上疑无路，涧道相萦九十盘。",
      "东望嵩高分草木，回瞻原隰涌波澜。"
    ]
  },
  {
    "id": "2e89e4206059e1fd7667480a4f767f0f",
    "title": "熙宁壬子八月于洛阳妙觉寺考试举人及还道出嵩少之间至许昌共得大小诗二十六首登封道中三绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "一径乔林下黄叶，三山翠壁绕禅居。",
      "共君将住还归去，欲问安心知已疏。"
    ]
  },
  {
    "id": "2e89e4206059e1fd844c77caea691581",
    "title": "次韵子瞻登望海楼五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山色潮声四面来，城中金碧烂成堆。",
      "不愁门外严扃锁，终日凭栏未拟回。"
    ]
  },
  {
    "id": "2e89e4206059e1fd844c77ca0dca9b43",
    "title": "次韵子瞻登望海楼五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "湖色苍苍日向斜，烟波万状不容夸。",
      "画船人去浮红叶，石径僧归蹑白蛇。"
    ]
  },
  {
    "id": "2e89e4206059e1fd844c77caab5b0c3e",
    "title": "次韵子瞻登望海楼五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "楼观争高不计层，噰噰过雁自相应。",
      "钱王旧业依稀在，岁久无人话废兴。"
    ]
  },
  {
    "id": "2e89e4206059e1fd844c77ca78b41cba",
    "title": "次韵子瞻登望海楼五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "荷叶初干稻穗香，惊雷急雨送微凉。",
      "晚晴稍放秋山色，洗却浓妆作淡妆。"
    ]
  },
  {
    "id": "2e89e4206059e1fd844c77cacb2a09ee",
    "title": "次韵子瞻登望海楼五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "白酒倾浆脍斫红，昼游未厌月明中。",
      "楼高只办听歌鼓，不见游人转似蓬。"
    ]
  },
  {
    "id": "2e89e4206059e1fdfaf878627569fef4",
    "title": "次韵子瞻山村五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "山行喜遇酒旗斜，无限桃花续杏花。",
      "与世浮沉真避世，将家漂荡似无家。"
    ]
  },
  {
    "id": "2e89e4206059e1fdfaf8786243410463",
    "title": "次韵子瞻山村五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "塍间白水细无声，日暖泥融草不生。",
      "似恐田家忘帝力，多差使者出催耕。"
    ]
  },
  {
    "id": "2e89e4206059e1fdfaf87862c295fea8",
    "title": "次韵子瞻山村五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "旋舂红稻始经镰，新煮黄鸡取次甜。",
      "无慕无营人自乐，莫将西子愧无盐。"
    ]
  },
  {
    "id": "2e89e4206059e1fdfaf87862c62cd741",
    "title": "次韵子瞻山村五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "升平事业苦匆匆，未信浮名到底空。",
      "保用橐驼朝塞外，试听碌轴语场中。"
    ]
  },
  {
    "id": "2e89e4206059e1fdfaf87862f9dee315",
    "title": "次韵子瞻山村五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "贫贱终身未要羞，山林难处便堪愁。",
      "近来南海波尤恶，未许乘桴自在游。"
    ]
  },
  {
    "id": "2e89e4206059e1fd355f98d1c6003fe6",
    "title": "次韵孙推官朴见寄二首其一",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "蒙愠未能忧悄悄，得闲时复醉昏昏。",
      "知君亦学无言语，岂悟维摩不二门。"
    ]
  },
  {
    "id": "2e89e4206059e1fd628fa933196203e5",
    "title": "次韵分",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "世上升沉都梦里，春来强健斗樽前。",
      "公田种秫全抛却，坐客无毡谁与钱。"
    ]
  },
  {
    "id": "2e89e4206059e1fd628fa933772fe119",
    "title": "次韵分",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "春深风雨半相和，节物令人意绪多。",
      "中酒何须问贤圣，和诗今尚许羊何。"
    ]
  },
  {
    "id": "2e89e4206059e1fda7d293665952c95b",
    "title": "施君既去复以事还戏赠",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "令尹西行去又回，西湖重把旧樽罍。",
      "吏民再见鸡栖乘，犹道吾公挽不来。"
    ]
  },
  {
    "id": "2e89e4206059e1fdcef52d89a1a071d3",
    "title": "和李公择赴历下道中杂咏十二首下邳黄石公庙",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "圯下相逢南北人，三邀不倦识天真。",
      "十年却见谷城下，寂寞同收一梦身。"
    ]
  },
  {
    "id": "2e89e4206059e1fdd18bcb9d433f4352",
    "title": "和李公择赴历下道中杂咏十二首吕梁",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "出没悬流虽有道，凭陵险地本无心。",
      "未能与物都无碍，咫尺清泉亦自深。"
    ]
  },
  {
    "id": "2e89e4206059e1fd9ecb4cfcb3960379",
    "title": "和李公择赴历下道中杂咏十二首梁山泊见荷花忆吴兴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南国家家漾彩𦫊，芙蕖远近日微明。",
      "梁山泊里逢花发，忽忆吴兴十里行。"
    ]
  },
  {
    "id": "2e89e4206059e1fd9ecb4cfcf8ebd52f",
    "title": "和李公择赴历下道中杂咏十二首梁山泊见荷花忆吴兴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "终日舟行花尚多，清香无奈着人何。",
      "更须月出波光净，卧听渔家荡桨歌。"
    ]
  },
  {
    "id": "2e89e4206059e1fd9ecb4cfcd748d238",
    "title": "和李公择赴历下道中杂咏十二首梁山泊见荷花忆吴兴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "行到平湖意自宽，繁花仍得就船看。",
      "回头却向吴侬说，从此远游心未阑。"
    ]
  },
  {
    "id": "2e89e4206059e1fd9ecb4cfc5ce1c009",
    "title": "和李公择赴历下道中杂咏十二首梁山泊见荷花忆吴兴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "花开南北一般红，路过江淮万里通。",
      "飞盖靓妆迎客笑，鲜鱼白酒醉船中。"
    ]
  },
  {
    "id": "2e89e4206059e1fd9ecb4cfc76e59e94",
    "title": "和李公择赴历下道中杂咏十二首梁山泊见荷花忆吴兴五绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "菰蒲出没风波际，雁鸭飞鸣雾雨中。",
      "应为高人爱吴越，故于齐鲁作南风。"
    ]
  },
  {
    "id": "2e89e4206059e1fddd04649bd3eac870",
    "title": "雪中会孙洙舍人饮王氏西堂戏成三绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "新岁逼人无一日，残冬飞雪已三回。",
      "百分琥珀从君劝，十里琼瑶走马来。"
    ]
  },
  {
    "id": "2e89e4206059e1fddd04649ba44fa8e0",
    "title": "雪中会孙洙舍人饮王氏西堂戏成三绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "南国高人真巨源，华堂邂逅接清樽。",
      "十年一见都如梦，莫怪终宵语笑喧。"
    ]
  },
  {
    "id": "2e89e4206059e1fddd04649b5de794f0",
    "title": "雪中会孙洙舍人饮王氏西堂戏成三绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "倾尽香醪雪亦晴，东斋醉卧已三更。",
      "佳人不惯生疏客，不尽清歌宛转声。"
    ]
  },
  {
    "id": "2e89e4206059e1fd849047560ca74c1e",
    "title": "次韵景仁正月十二日访吴缜寺丞二绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "夜雪满庭鸡失晨，琼田早出不惊尘。",
      "急须卷冻铺黄道，欲看灯山万万人。"
    ]
  },
  {
    "id": "2e89e4206059e1fd84904756ab8f2829",
    "title": "次韵景仁正月十二日访吴缜寺丞二绝",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "浊醪时饮十分杯，万象溟蒙晓气皑。",
      "醉倒篮舆夜归去，金吾宁复识谁哉。"
    ]
  },
  {
    "id": "2e89e4206059e1fdf0d5f7c4057370ba",
    "title": "逍遥堂会宿二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "逍遥堂后千寻木，长送中宵风雨声。",
      "误喜对床寻旧约，不知漂泊在彭城。"
    ]
  },
  {
    "id": "2e89e4206059e1fdf0d5f7c4bcdf6b10",
    "title": "逍遥堂会宿二首",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "秋来东阁凉如水，客去山公醉似泥。",
      "困卧北窗呼不起，风吹松竹雨凄凄。"
    ]
  },
  {
    "id": "2e89e4206059e1fd5fb40f7d7118a673",
    "title": "雪中会饮李倅钧",
    "authorName": "苏辙",
    "authorId": "2e89e4206059e1fd27ed0fb920d135f0",
    "dynasty": "宋",
    "content": [
      "众客喧哗发酒狂，逡巡密雪自飞扬。",
      "莫嫌作赋无枚叟，且喜延宾有孝王。"
    ]
  }
]