[
  {
    "id": "adcfe4db5ab7663c021c280ff78a858f",
    "title": "再叠前韵留别沧洲",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "君如苏学士，我比释参寥。",
      "旧雨春前树，归心剥后蕉。",
      "乾坤双鬓老，湖海一身遥。",
      "此去逢河叟，关门学纬萧。"
    ]
  },
  {
    "id": "adcfe4db5ab7663cd80573d0a13146c8",
    "title": "茅港尾",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "负笈师兼弟，联床弟与兄。",
      "过溪初见鹊，开店不闻莺。",
      "海近鱼虾贱，春深草木荣。",
      "不辞终夕醉，隔壁有歌声。"
    ]
  },
  {
    "id": "adcfe4db5ab7663cd484eca3da346c7e",
    "title": "茅港晓发",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "迢递罗山路，年年恨未消。",
      "离家刚四日，到郡是今朝。",
      "雨湿罾门渡，风生铁线桥。",
      "诗成懒题壁，口占与垂髫。"
    ]
  },
  {
    "id": "adcfe4db5ab7663c1480b5b19fbaf4fa",
    "title": "种花",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "种菊宜蒸日，莳兰爱养阴。",
      "炎凉参世态，花草亦人心。",
      "气得春秋助，功归雨露深。",
      "栽培同教化，此理少人寻。"
    ]
  },
  {
    "id": "adcfe4db5ab7663cfeea91cf8eecc5b3",
    "title": "古香楼对月",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "高楼明月夜，有客正吟诗。",
      "照我团圞影，逢君三五时。",
      "美人在何处？",
      "竟夕起相思。",
      "欲抱瑶琴和，泠泠露湿衣。"
    ]
  },
  {
    "id": "adcfe4db5ab7663c60bdca1da949c823",
    "title": "九仙观",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "跨鲤仙人去，登临尚有台。",
      "城临千雉迥，山抱六鳌回。",
      "杰阁云中起，秋风海上来。",
      "丹炉无处觅，日暮几徘徊。"
    ]
  },
  {
    "id": "adcfe4db5ab7663cfa9087ae08ddcb78",
    "title": "王副戎殉节诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "慷慨王将军，成仁独不群。",
      "临危犹杀贼，到死不忘君；",
      "血自披肝沥，声从断咽闻。",
      "海滨谈大节，合让此人尊。"
    ]
  },
  {
    "id": "adcfe4db5ab7663c5de0cbfb4a0ce4f7",
    "title": "颜协戎殉节诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一例沙场死，将军气独豪。",
      "死犹怀印绶，危不放腰刀。",
      "授命真无忝，当官更不挠。",
      "千秋留碧血，应共斗门高。"
    ]
  },
  {
    "id": "adcfe4db5ab7663c53f8fccc0c25cc1a",
    "title": "冬至",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "节序催人老，干戈且未平；",
      "一年今夜永，万感客愁生。",
      "螃蟹他乡味，梅花故国情。",
      "哦诗寒不寐，兀坐听鸡鸣。"
    ]
  },
  {
    "id": "adcfe4db5ab7663cb6ce943c415290fb",
    "title": "腊日",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "腊日浑如夏，单衣不用棉。",
      "鸟啼山更寂，花落树犹妍。",
      "报国唯凭胆，书空不问天。",
      "终朝林箐里，谁识赤心坚？"
    ]
  },
  {
    "id": "adcfe4db5ab7663ca7fb92a32f4f156d",
    "title": "人日",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "隔年还避贼，此日又逢人。",
      "破屋荆榛地，儒冠老病身。",
      "梅花千岭雪，刺竹一篱春。",
      "不敢登高望，烽烟处处匀。"
    ]
  },
  {
    "id": "adcfe4db5ab7663ca7fb92a30d370ff2",
    "title": "人日",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "寂寞空山里，悠悠又一春。",
      "我身唯对我，人日不逢人。",
      "破阵思英主，平蛮望大臣；",
      "肤功期早建，一战灭黄巾。"
    ]
  },
  {
    "id": "adcfe4db5ab7663ca7fb92a377271888",
    "title": "人日",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "蓝尾三杯酒，斋头七种羹；",
      "天疑行夏令，人喜值春耕。",
      "谷种经旬活，秧针隔夜荣。",
      "即今卜鸡子，已是欲休兵。"
    ]
  },
  {
    "id": "adcfe4db5ab7663cb10045cb1dc4e847",
    "title": "清明",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不扫先人冢，于今又一年。",
      "沧桑悲故里，烽火接新烟。",
      "哭野多因战，招魂半在田。",
      "眼看墦祭者，不觉泪涟涟。"
    ]
  },
  {
    "id": "adcfe4db5ab7663ca44e52b8f186534d",
    "title": "山中遣闷",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "跣足空山里，连朝不值人。",
      "干戈儿女大，风雨弟兄亲。",
      "夜黑蛇同睡，时衰鬼乱嗔。",
      "何能破山贼，把剑屡看身。"
    ]
  },
  {
    "id": "adcfe4db5ab7663ca44e52b8a01b3a93",
    "title": "山中遣闷",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不用书生策，孤军更受围；",
      "有人谋弃甲，独我赋无衣。",
      "去住多拘束，行藏有是非。",
      "抚膺三叹息，万事与心违。"
    ]
  },
  {
    "id": "adcfe4db5ab7663ca44e52b8f1d8ddc4",
    "title": "山中遣闷",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "寂寞过端午，流离又异乡。",
      "一家悬虎口，百折走羊肠。",
      "报国心犹壮，依人气不扬。",
      "那堪凭北望，烽火接天茫。"
    ]
  },
  {
    "id": "adcfe4db5ab7663ca44e52b8764e8993",
    "title": "山中遣闷",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "母老儿兼幼，兄狂弟又愚。",
      "半生撄患难，欲死费踟蹰。",
      "养客千金尽，防身一剑无；",
      "由来阮生哭，不必在穷途。"
    ]
  },
  {
    "id": "adcfe4db5ab7663c4ed031109b8ca54d",
    "title": "二十九日攻克施厝坪等处",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "捣穴千山暗，焚巢万马屯。",
      "从兹寒贼胆，直可达军门。",
      "日落烽烟迥，风吹鼓角繁。",
      "乘劳须破竹，慎勿贷游魂。"
    ]
  },
  {
    "id": "adcfe4db5ab7663cd7320e2cce4f20ab",
    "title": "二十一日收复南投街，连日大捷，重围以解",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一旅团乡勇，连朝战伐频。",
      "破家欣得士，克敌不伤人。",
      "感激由忠孝，招携仗搢绅。",
      "壶浆及箪食，犒赏敢言贫。"
    ]
  },
  {
    "id": "adcfe4db5ab7663cd7320e2cce3a54fd",
    "title": "二十一日收复南投街，连日大捷，重围以解",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "市肆欣无恙，家家户不扃。",
      "鸡声千店白，鬼火万山青。",
      "破竹夸前队，哦松忆旧厅。",
      "回头风景异，涕泣对新亭。"
    ]
  },
  {
    "id": "adcfe4db5ab7663cd7320e2c6053d4e9",
    "title": "二十一日收复南投街，连日大捷，重围以解",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "穴蚁逃何处，鸮巢此日焚。",
      "旗从红白判，兵自朔南分。",
      "风鹤惊宵柝，龙蛇斗阵云。",
      "来苏傒父老，应悔拒吾军。"
    ]
  },
  {
    "id": "adcfe4db5ab7663cd7320e2cf32411e1",
    "title": "二十一日收复南投街，连日大捷，重围以解",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "军令如山立，出门三五申。",
      "攻心师马谡，守法学曹彬。",
      "但使擒元恶，休多杀一人。",
      "古来称善将，无敌是行仁。"
    ]
  },
  {
    "id": "adcfe4db5ab7663cd6e63f359d79ee6f",
    "title": "七月二十二日攻克集集，斩首百馀",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "昨朝攻浊水，此日入蛮乡。",
      "俗自分番汉，山犹踞虎狼。",
      "惊呼千户乱，杀戮一时忙。",
      "语及苍生际，前溪鬼泣疮。"
    ]
  },
  {
    "id": "adcfe4db5ab7663cd6e63f355b2d9f33",
    "title": "七月二十二日攻克集集，斩首百馀",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "莽莽千山外，萧条剩几村。",
      "敌人真破胆，壮士未归元。",
      "浊水烽相照，珠潭垒尚屯。",
      "沙虫成底事，寂寞竟无言！"
    ]
  },
  {
    "id": "adcfe4db5ab7663c94f287c3dc5fbf32",
    "title": "闻集集被围",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "见说乌山峻，猫儿打草来。",
      "纵横群盗至，征战几人回。",
      "已失山川险，还闻仓廪开。",
      "明朝期一战，努力仗群才。"
    ]
  },
  {
    "id": "adcfe4db5ab7663c9739614a4f70f099",
    "title": "杂感",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "壮志轻豪侠，虚名误腐儒。",
      "风尘双泪槁，豺虎一身孤。",
      "旧业已全废，苍生犹未苏。",
      "请缨思报主，悔不熟阴符。"
    ]
  },
  {
    "id": "adcfe4db5ab7663c9739614abd834ae1",
    "title": "杂感",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不料黄巾贼，翻多白发翁。",
      "探丸千岭合，制梃万夫同。",
      "逐客犹投北，狂澜孰障东。",
      "抚膺空自负，潦倒愧英雄。"
    ]
  },
  {
    "id": "adcfe4db5ab7663c9739614a824d6d93",
    "title": "杂感",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "战斗何时已，溪边骨似麻。",
      "裹尸无马革，啄肉有乌鸦。",
      "鬼泣沙中火，人归梦里家。",
      "古来志沟壑，死国是荣华。"
    ]
  },
  {
    "id": "adcfe4db5ab7663c819a484675b1e801",
    "title": "再克集集，俘斩二百馀级，溪水为赤",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "战斗缘何事，纷纷死不休。",
      "干戈民自扰，骨肉尔奚尤。",
      "野烧连村起，溪涛带血流。",
      "番黎知报国，我辈况同仇！"
    ]
  },
  {
    "id": "adcfe4db5ab7663c819a4846b6414cef",
    "title": "再克集集，俘斩二百馀级，溪水为赤",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "昔读高人传，入山恐不深。",
      "谁知猛虎穴，转在桃花林。",
      "地僻王章废，天高劫运沉。",
      "寥寥人境外，白骨已成岑。"
    ]
  },
  {
    "id": "adcfe4db5ab7663c48dfe645701ce08b",
    "title": "自水沙连由鲤鱼尾穿山至斗六门",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一线羊肠路，东南锁钥存。",
      "地连沧海尽，山压阵云昏。",
      "落日沙连渡，秋风斗六门。",
      "谁知遗毒螫，群盗尚蜂屯。"
    ]
  },
  {
    "id": "adcfe4db5ab7663c48dfe6459265acdc",
    "title": "自水沙连由鲤鱼尾穿山至斗六门",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "翠筱千山陡，黄云四塞开。",
      "军真天上降，贼自穴中回。",
      "玉石迷昆火，烽烟接炮台。",
      "何时擒首恶，跃马拂云来。"
    ]
  },
  {
    "id": "adcfe4db5ab7663c1cdf7f9107642a36",
    "title": "扫墓感作",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "记得趋庭鲤对时，一镫豆火课孤儿；",
      "九原今日言犹在，五鼎他年报岂知。",
      "宿草春经霉雨润，杜鹃声带血痕悲；",
      "墓门满目增惆怅，泪洒东风桧柏枝。"
    ]
  },
  {
    "id": "adcfe4db5ab7663c6401369e758f2a91",
    "title": "初夏郊行",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "黑云初散雨初晴，一望郊原绿已平；",
      "好鸟逢人如问讯，野花满眼不知名。",
      "晚烟几簇笼修竹，新涨千畦长早粳；",
      "屈指纳禾期已近，老农相对有欢声。"
    ]
  },
  {
    "id": "adcfe4db5ab7663c577c43ab3bdaa453",
    "title": "稻花",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谁把黄云尽剪齐，平铺陇北与畴西；",
      "红摇䆉稏累累立，碧染袈裟穗穗低。",
      "十里午风开满野，一番朝雨落盈畦；",
      "却嗤桃李多姿媚，艳冶何曾补庶黎。"
    ]
  },
  {
    "id": "adcfe4db5ab7663c1c682de4e326ecc1",
    "title": "暮春书怀",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一日阴晴互变迁，如醒如醉困人天；",
      "落花又满东西路，流水无分上下田。",
      "轣辘蔗车连夜响，丁东秧鼓接畦喧；",
      "几回绿酒红镫下，忆到儿时忽惘然。"
    ]
  },
  {
    "id": "adcfe4db5ab7663c1c682de496ae8f1e",
    "title": "暮春书怀",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "垂杨无力绊春晖，转瞬东皇又欲归；",
      "一岁韶华忙里过，少年好景热中非。",
      "蛙喧雨后声偏急，花落风前影亦飞；",
      "野馆不嫌田舍寂，得知稼穑是民依。"
    ]
  },
  {
    "id": "adcfe4db5ab7663cc0f983a50b615a84",
    "title": "哭赖汝明秀才",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "无诸城畔叫巫阳，万里招魂道路长；",
      "十载苦心事场屋，一衿误汝葬他乡。",
      "生为才子天应忌，死傍名臣骨亦香；",
      "多恐益君双白泪，哀吟不敢奠椒浆。"
    ]
  },
  {
    "id": "adcfe4db5ab7663c8cfc439fde1e1669",
    "title": "冬日漫兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "野馆归来百事乖，攻愁唯仗酒千杯。",
      "诗当得意逢人诵，家到无钱怕客来。",
      "乱叶随风飘不定，野花着雨落犹开。",
      "庭前此日萧条甚，好去军山探早梅。"
    ]
  },
  {
    "id": "adcfe4db5ab7663c4a164e4e9418d02d",
    "title": "法华寺",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谁携厨馔访烟萝，一路薰风扬绮罗。",
      "遗老昔曾称菩萨，名园今已属头陀。",
      "梦中蝴蝶迷人惯，世外莺花奉佛多。",
      "日暮归来钟磬寂，榕阴竹影共婆娑。"
    ]
  },
  {
    "id": "adcfe4db5ab7663caff2fbf33d9c7e71",
    "title": "登赤嵌城",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "嶒嵘山势接苍穹，俯瞰茫茫大海中。",
      "此日万家登版籍，当年三度据枭雄。",
      "云生蜃气连城白，日照龙鳞满郭红。",
      "目极中原天万里，乘槎我欲借长风。"
    ]
  },
  {
    "id": "adcfe4db5ab7663caff2fbf3fef4362b",
    "title": "登赤嵌城",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "混茫一气转鸿钧，独坐危楼迥出尘。",
      "帆影远浮双鹿耳，潮声遥控七鲲身。",
      "包罗山海夸雄镇，锁钥东南据要津。",
      "却喜时清无暴客，重关虽设不防人。"
    ]
  },
  {
    "id": "adcfe4db5ab7663cd45e76ee756e405d",
    "title": "罗山闻警，间道斗六门入水沙连途中口占",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "半生山水有奇缘，避乱犹过万岭巅。",
      "一箭路穿牛触口，千盘身入水沙连。",
      "每从石磴登群峭，忽讶篮舆欲上天。",
      "万树松楠相映绿，午风吹出翠微边。"
    ]
  },
  {
    "id": "adcfe4db5ab7663cad118b9b24b4ed82",
    "title": "同安岭",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "崔巍山势似蟠龙，天堑居然要路冲。",
      "上岭三千三石磴，插天九十九炎峰。",
      "参差树色萦车马，断续风声乱鼓钟。",
      "西望沧溟若杯勺，茫茫万里泻心胸。"
    ]
  },
  {
    "id": "adcfe4db5ab7663c10738f8361eb6015",
    "title": "感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "萧墙列戟究何因，满眼郊原草不春。",
      "岂有同仇关切齿，并无小忿亦亡身。",
      "挥戈舞盾贼攻贼，吮血吞心人食人。",
      "自愧未能为解脱，空将两泪哭斯民。"
    ]
  },
  {
    "id": "adcfe4db5ab7663c8bd8226c63cc8562",
    "title": "槟榔",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "蒲衣剑佩绿纷披，直干亭亭出短篱。",
      "拔地数弓才展叶，擎天一柱不分枝。",
      "虚心似竹还多节，瘦骨如棕却少丝。",
      "日暮蛮儿竞猱采，山风吹下子离离。"
    ]
  },
  {
    "id": "adcfe4db5ab7663c6b7b9e3447a980cc",
    "title": "送韦镜秋归赤嵌",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "昔年花萼羡连枝，今在磺溪见白眉。",
      "谕蜀已驰司马檄，登楼还起仲宣思。",
      "恨无宝剑贻良友，只有清樽送故知。",
      "明日刺桐花下路，海天无限暮云垂。"
    ]
  },
  {
    "id": "adcfe4db5ab7663c8bad0e8d25319d85",
    "title": "董济亭夫子寿言",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "天妃此日降仙家，又见先生福履加。",
      "论齿初扶灵寿杖，称觞恰趁吉祥花。",
      "郎君彩服围朱履，弟子笙歌拥绛纱。",
      "最爱春光三月好，满门桃李烂明霞。"
    ]
  },
  {
    "id": "adcfe4db5ab7663c8bad0e8dd80f3d68",
    "title": "董济亭夫子寿言",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "追随回首十年强，旧雨春风梦寐长。",
      "视我犹儿兼教养，报公有日只文章。",
      "恩深转觉酬难遂，望重终惭学渐荒。",
      "今日尼山传胜会，介眉愿进紫霞觞。"
    ]
  },
  {
    "id": "adcfe4db5ab7663c637237a5ed155fb5",
    "title": "路旁见村女口占",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "溪边有女浣新纱，一笑相逢语不哗。",
      "蓬鬓乱涂龙舌草，竹钗横插马蹄花。",
      "使君有妇原无羡，夫婿多情各自夸。",
      "到老不知离别苦，怜渠何幸嫁农家。"
    ]
  },
  {
    "id": "adcfe4db5ab7663c4eeaf2e482ad8304",
    "title": "播种",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谁将粳秫糁东皋，乘屋才闲播谷劳。",
      "双手抛来天雨粟，一犁翻起地生毛。",
      "寒消稻陇呈春色，暖入油粇动土膏。",
      "为报耕耘从此始，乘时莫惮辟蓬蒿。"
    ]
  },
  {
    "id": "adcfe4db5ab7663cf9178aeddf09d5b2",
    "title": "分秧",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "春前春后雨初晴，十里风吹叱犊声。",
      "不待鸣鸠终日唤，已看秧马带泥行。",
      "连畴蔗叶笼烟碧，隔岸桐花映水明。",
      "记得当年贤令尹，乐耕门外劝春耕。"
    ]
  },
  {
    "id": "adcfe4db5ab7663c10df40cf4065958c",
    "title": "端阳",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "寂寞山斋一事无，偶逢佳节倍清娱。",
      "榴花照眼霞千树，葛叶延龄酒百壶。",
      "放学儿童分纸扇，求书村女送桃符。",
      "离骚读罢天难问，肠断怀沙屈大夫。"
    ]
  },
  {
    "id": "adcfe4db5ab7663c10df40cfd95deabe",
    "title": "端阳",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "几家桃李荐新鲜，艾叶榕枝处处悬。",
      "黄茧裹绵装小虎，青蒲粘粽掇鸣蝉。",
      "山翁趁午锄灵叶，野客题诗擘彩笺。",
      "记得水仙宫畔里，龙船花外放龙船。"
    ]
  },
  {
    "id": "adcfe4db5ab7663c34c70ecacabcc058",
    "title": "耕田",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一番烟雨入新秧，翠毯平铺万垄长。",
      "梅子黄时春草长，刺花白后野人忙。",
      "扶苗几度锄非种，疾恶伊谁得不稂。",
      "我笑望风迎大吏，何如植杖跪田旁。"
    ]
  },
  {
    "id": "adcfe4db5ab7663c682afe25e0a1e7e6",
    "title": "穫稻",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "骄阳似火稼如云，随穫随耕力最烦。",
      "荷担人归黄檨圃，催租客到绿槐村。",
      "耞声远逐蝉声乱，镰影遥连犊影昏。",
      "自是瀛壖多乐土，畬田火米不须论。"
    ]
  },
  {
    "id": "adcfe4db5ab7663c8110696d5ef5d1cb",
    "title": "秋田四咏播种",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "纳稼才完便粪田，农家六月少闲天。",
      "西畴乍见生孙稻，南浦还浇种子泉。",
      "浥露香秧争出水，迎秋翠毯半含烟。",
      "何须竞说占城谷，早晚三杯各有年。"
    ]
  },
  {
    "id": "adcfe4db5ab7663c8110696d492bd862",
    "title": "秋田四咏播种",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不待鸣鸠唤插禾，秋天到处有秧歌。",
      "田如画罫纵横直，人比承蜩伛偻多。",
      "万束青分龟壳笠，千畦绿刺鸭头波。",
      "耕耘自较三春迫，雨夕风晨为筑坡。"
    ]
  },
  {
    "id": "adcfe4db5ab7663c8110696d50a505c7",
    "title": "秋田四咏播种",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "绿遍郊原白满溪，趣耘又到柳阴西。",
      "凉风拂地惊秋耨，赤日行天病夏畦。",
      "稻过蝉鸣将吐颖，人如蛙跳不离泥。",
      "伊谁为赋田头鼓，我比欧阳望更迷。"
    ]
  },
  {
    "id": "adcfe4db5ab7663c8110696d394c679f",
    "title": "秋田四咏播种",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "黄云重叠亩西东，一岁还逢两稔丰。",
      "万斛稻粱如阜立，数声耞拂近年终。",
      "鸡豚满地龙蛇蛰，杵臼通霄木叶空。",
      "从此赛神兼饮蜡，田家乐事正无穷。"
    ]
  },
  {
    "id": "adcfe4db5ab7663c6739a357371d1fd0",
    "title": "人面竹",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "鹿眼猫头气象狞，此君千载面如生。",
      "逢来俗士应遮避，看到贫家定笑迎。",
      "直节参天无愧色，虚心对月有馀清。",
      "春来苦被东皇识，却恨桃花不世情。"
    ]
  },
  {
    "id": "adcfe4db5ab7663c4e460ad4810f6222",
    "title": "佛手柑",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "累累黄绉满林霜，千手都如一手芳。",
      "贝叶拈来疑有指，天花散后总成香。",
      "分珍合倩麻姑爪，献果宜供选佛场。",
      "输与山僧作奴婢，朝朝合十礼空王。"
    ]
  },
  {
    "id": "adcfe4db5ab7663c5f479d47c30144bf",
    "title": "经废园有感",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "玉圯金铺久化烟，楼台易主半茫然。",
      "十年冷暖堂前燕，一世推移海上田。",
      "芳草有情还自绿，野花无恙故争妍。",
      "翻云覆雨寻常事，不独乌衣看可怜。"
    ]
  },
  {
    "id": "adcfe4db5ab7663c359f4b2e6263d6d0",
    "title": "释迦头",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谁移浮果植瀛洲，颗颗垂青似佛头。",
      "七宝庄严呈妙相，一林璎珞挂新秋。",
      "风吹坏色身如现，月照圆光顶欲浮。",
      "献与如来应一笑，本年面目不相侔。"
    ]
  },
  {
    "id": "adcfe4db5ab7663c359f4b2e9a374758",
    "title": "释迦头",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "香苞曾说蜜波罗，珍重芳名唤释迦。",
      "一粒须弥通大化，三生慧业证阿难。",
      "花从净土拈来结，种自祇园乞得多。",
      "莫道前身原是佛，木奴狡狯胜维摩。"
    ]
  },
  {
    "id": "adcfe4db5ab7663c641b505ba9e05982",
    "title": "春兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "满地榆钱莫疗饥，一春将尽雨霏霏。",
      "文章妙处千人见，家运隆时百鸟归。",
      "自养盆花舒惰气，不锄庭草见生机。",
      "逍遥悟得庄生旨，白昼焚香卧掩扉。"
    ]
  },
  {
    "id": "adcfe4db5ab7663c641b505b5e565434",
    "title": "春兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "点墨研朱手不停，小窗闲坐读黄庭。",
      "嫩花避日千房敛，古树当风一面青。",
      "叶底和鸣莺唤友，枝头对语燕梳翎。",
      "年年积卷埋头老，销尽雄心是六经。"
    ]
  },
  {
    "id": "adcfe4db5ab7663c940af6dc0ae431c9",
    "title": "诸罗道中",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "麦芒初长野风清，一路烟花管送迎。",
      "出谷流莺初学啭，过溪蜓蝘渐能鸣。",
      "篮舆坐久常成睡，茅店经多半识名。",
      "唯有故人不相负，十年携手快同行。"
    ]
  },
  {
    "id": "adcfe4db5ab7663c7ad571ecf8716e7c",
    "title": "除日",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "媚灶年年讶未工，每逢此日值囊空。",
      "写来米帖书词涩，论到钱神笔墨穷。",
      "郁垒新题夸脆健，屠苏小饮觉春融。",
      "纷纷馈岁劳酬答，犹喜人情尚古风。"
    ]
  },
  {
    "id": "adcfe4db5ab7663c8661f3244c122f80",
    "title": "哭仲义弟",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "记得绳床共被时，十年风雨苦难支。",
      "代供甘旨持筹窘，不耐嬉游秉性奇。",
      "累重怜予登第晚，家贫误汝读书迟。",
      "池塘旧梦空回首，落日荒原万古悲。"
    ]
  },
  {
    "id": "adcfe4db5ab7663c8661f3242900a82b",
    "title": "哭仲义弟",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "也曾泼墨学龙眠，神妙秋毫欲到巅。",
      "此日空留书画稿，他生难定弟兄缘。",
      "每看弱女情频恸，为念阿㜷泪又涟。",
      "如此聪明偏夭折，人间报应总茫然。"
    ]
  },
  {
    "id": "adcfe4db5ab7663c8661f324f7049345",
    "title": "哭仲义弟",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "愁来几度废吟诗，三载荆花损两枝。",
      "折臂已如亡右手，伤心况未见男儿。",
      "名山孰继中郎业，蒿里偏吹仲氏篪。",
      "泉下若逢爷有问，为言贫贱似前时。"
    ]
  },
  {
    "id": "adcfe4db5ab7663c8661f32435785100",
    "title": "哭仲义弟",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "兼旬抱病卧方床，问药求神大小忙。",
      "生自图形贻弱媳，死犹忍泪恋高堂。",
      "情兼孝弟目难瞑，说到箕裘悲更长。",
      "一语告君须记取，友于世世莫相忘。"
    ]
  },
  {
    "id": "adcfe4db5ab7663c99731be796cfed4b",
    "title": "书管仲传后",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不曾会计较锱铢，似此分财信丈夫。",
      "万古难逢唯鲍叔，几人感佩似夷吾。",
      "生成没齿称知己，德礼当年壮霸图。",
      "谁料后来成市道，黄金交结尽模糊。"
    ]
  },
  {
    "id": "adcfe4db5ab7663cb81b8f4e9a6e44eb",
    "title": "哭林氏姊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "牙床辗转恨悠悠，为感吹篪病不瘳。",
      "见弟九原刚百日，归家一别已千秋。",
      "年华未几悲箫史，骨肉无多感仲由。",
      "赋到伤心毛里处，荆花零落不胜愁。"
    ]
  },
  {
    "id": "adcfe4db5ab7663cb81b8f4e92ebef28",
    "title": "哭林氏姊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "满园修竹夕阳明，我带医来汝尚迎。",
      "意外欢逢身顿起，人间讹语鬼皆惊。",
      "裙钗寂寂空千古，井臼劳劳了一生。",
      "嫁得黔娄犹不永，可知薄命是倾城。"
    ]
  },
  {
    "id": "adcfe4db5ab7663cb81b8f4e0e9eecca",
    "title": "哭林氏姊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "曾记孩提襁负时，十年鞠鬻杖扶持。",
      "生来巧慧偏工绣，爱读闺箴不咏诗。",
      "泉路同归怜弱女，墓门游戏痛孤儿。",
      "妆奁检点馀香在，破镜残衫剧可悲。"
    ]
  },
  {
    "id": "adcfe4db5ab7663cb81b8f4e6493e615",
    "title": "哭林氏姊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "齐眉雅慕孟光贤，椎髻荆钗十五年。",
      "半世劬劳安婿拙，一生聪慧得爷怜。",
      "提携忍负当时语，姊弟犹思再世缘。",
      "为慰慈闱多不哭，哦诗顿觉泪涟涟。"
    ]
  },
  {
    "id": "adcfe4db5ab7663c7caef2d2b8eed414",
    "title": "书斋偶兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "长歌弹铗客无能，一砚相随伴老僧。",
      "糊口只凭三寸舌，问心犹欠十年镫。",
      "诗情渐减缘租吏，世事粗尝畏友朋。",
      "谬作人师吾岂好，可怜猿鹤误担簦。"
    ]
  },
  {
    "id": "adcfe4db5ab7663c7caef2d2a9c07a30",
    "title": "书斋偶兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "舐笔和铅学点鸦，年年涂抹作生涯。",
      "挥毫直扫千人阵，握管俄开五色花。",
      "漫道时文非载道，须知小技亦名家。",
      "诸君莫但贪坊样，平淡由来烂似霞。"
    ]
  },
  {
    "id": "adcfe4db5ab7663c7caef2d2b4e10171",
    "title": "书斋偶兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一龛长日伴维摩，几个獠奴问字过。",
      "诗礼重温文义出，门庭渐广是非多。",
      "裁红晕碧春无耐，浅酌低斟兴若何。",
      "却恨风尘空溷迹，十年松桂负岩阿。"
    ]
  },
  {
    "id": "adcfe4db5ab7663c7caef2d21dd304f5",
    "title": "书斋偶兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "也曾看竹到贫家，风俗随人度岁华。",
      "一片冰心寄明月，半生风韵爱梅花。",
      "江山跌宕才横溢，笔墨消磨砚欲窊。",
      "吟遍海天春又晚，阑干闲倚夕阳斜。"
    ]
  },
  {
    "id": "adcfe4db5ab7663c6606bebcbd68b989",
    "title": "古香楼落成，移居即事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "尘中何处可忘机，先世犹存两版扉。",
      "海燕十年频易主，茅龙三岁一更衣。",
      "牵萝补屋功粗定，倚树为巢计不非。",
      "从此看山欣纵目，海天万里一鹏飞。"
    ]
  },
  {
    "id": "adcfe4db5ab7663c6606bebcf2473673",
    "title": "古香楼落成，移居即事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "为藏万卷筑高楼，邺架曹仓次第收。",
      "四壁诗笺书五色，一窗灯火照千秋。",
      "旧庐乍返乡邻熟，破屋重新鼠雀愁。",
      "昔日南村今北郭，此生卜宅总如鸠。"
    ]
  },
  {
    "id": "adcfe4db5ab7663c6606bebc85c4fbe1",
    "title": "古香楼落成，移居即事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "诛茅谁助草堂钱，卖尽文章又卖田。",
      "潘岳闲居原奉母，葛洪移宅总游仙。",
      "无多别业悲生计，有味书镫忆少年。",
      "知否三迁慈训在，未能奋发愧前贤。"
    ]
  },
  {
    "id": "adcfe4db5ab7663c6606bebc24315bf4",
    "title": "古香楼落成，移居即事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "百尺元龙寄兴长，图书插架一楼香。",
      "弟兄共住东西屋，妻子还分上下床。",
      "雨后看山千黛绿，窗前对月半天凉。",
      "衔杯且把头颅看，未忍终言老是乡。"
    ]
  },
  {
    "id": "adcfe4db5ab7663c4c786d4a40a2d1bf",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "瑶池何日降琼筵，青鸟西飞竟不旋。",
      "一粒金丹终误世，几人服食果升天。",
      "蓬莱飘渺疑无地，鸡犬寻常亦有缘。",
      "悟到飞升无用处，华山处士胜彭篯。"
    ]
  },
  {
    "id": "adcfe4db5ab7663c4c786d4a0ed2fb02",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谁向空门礼法王，萧梁误尽又南唐。",
      "别开世界宗三宝，坐享金钱累十方。",
      "衣钵传灯原浩渺，香花流弊更猖狂。",
      "生天成佛终何事，说与如来也自忘。"
    ]
  },
  {
    "id": "adcfe4db5ab7663c4c786d4a1b0f5559",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "秋坟谁唱鲍家诗，一线灵光倏合离。",
      "未到轮回应似梦，再来尘世定何时。",
      "不因杀贼休为厉，莫道称雄或避馗。",
      "千载恒沙归浩劫，凭依无定我终疑。"
    ]
  },
  {
    "id": "adcfe4db5ab7663c4c786d4a2366f6bd",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "下为河岳上辰星，正气岿然俎豆馨。",
      "万古圣王资教化，一时木偶窃威灵。",
      "村巫作态非非想，妇女何知事事听。",
      "不信聪明兼正直，任人游戏似优伶。"
    ]
  },
  {
    "id": "adcfe4db5ab7663c4c786d4a97d4aac5",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "呱呱坠地数声哀，头角岐嶷面独开。",
      "灵气自从天地出，此身原带圣贤来。",
      "三生慧业休图佛，一世精修合到梅。",
      "茵溷花飞原定数，任风吹去莫惊猜。"
    ]
  },
  {
    "id": "adcfe4db5ab7663c4c786d4a6b2b4655",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不信人生果是浮，茫茫今古一川流。",
      "繁华过眼都春梦，儿女催人到白头。",
      "药鼎丹炉供事业，桐鞋竹杖傲王侯。",
      "香山图画洛中宴，一样婆娑醉未休。"
    ]
  },
  {
    "id": "adcfe4db5ab7663c4c786d4ae1238634",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "灵苗毒草强支持，药性多从此日知。",
      "几度惊疑防饮食，一家奔走为巫医。",
      "茂陵秋雨相如赋，禅榻茶烟小杜诗。",
      "别有烟霞夸痼疾，餐英茹菊到期颐。"
    ]
  },
  {
    "id": "adcfe4db5ab7663c4c786d4a27b8f46e",
    "title": "观物、观我八首观物仙",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "躯壳空存胶革消，骑鲸骑鹤总无聊。",
      "文章许我留真相，仙佛凭人赋大招。",
      "万古英雄争片刻，一生名论定今朝。",
      "鸿毛泰岳同归尽，为较彭殇鬓欲凋。"
    ]
  },
  {
    "id": "adcfe4db5ab7663ced74c84385f31cb3",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一顾倾城恨已迟，形相色授两心知。",
      "人因见惯浑如醉，情到钟深转是痴。",
      "栀子帘前偷订约，丁香盒底漫题词。",
      "无因得并夫妻鸟，夜夜双栖连理枝。"
    ]
  },
  {
    "id": "adcfe4db5ab7663ced74c8434eb1ac56",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "银栊珠阁镇相望，寂寂家临大道旁。",
      "帘下鹦哥呼李益，花间仙犬吠刘郎。",
      "蛾眉出茧描新黛，象篦梳云学晚妆。",
      "记得酒阑人散后，夜深挟瑟上华堂。"
    ]
  },
  {
    "id": "adcfe4db5ab7663ced74c843394b544f",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "鱼钥重扃夜不开，敲门几度费疑猜。",
      "千呼尚抱琵琶出，一笑忙簪翠钿来。",
      "自解明珰登卧榻，私携玉镜上妆台。",
      "墙东认取窥臣处，只种桃花不种梅。"
    ]
  },
  {
    "id": "adcfe4db5ab7663ced74c8437d8b7cb7",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "巫山云雨记曾迷，绣被鸳鸯两两栖。",
      "带上身衔双彩凤，枕边魂断五更鸡。",
      "芭蕉剥后偏多雨，柳絮飞来半作泥。",
      "为告无郎心胆怯，出门休趁夜乌啼。"
    ]
  },
  {
    "id": "adcfe4db5ab7663ced74c843e338a526",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "春来曾拟驾香车，几度逢迎念又差。",
      "洞口夭桃空结子，墙头飞絮已无家。",
      "徒劳词客吟红豆，漫想仙人嫁绿华。",
      "秋月春风等闲度，伤心不忍听琵琶。"
    ]
  },
  {
    "id": "adcfe4db5ab7663ced74c84391471f75",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "青山隐隐水溶溶，碧槛朱疏十二重。",
      "此日章台回走马，他时药店落飞龙。",
      "新声宛转抛圆扇，旧约丛残叠密封。",
      "石烂海枯空一遇，可怜未嫁不相逢。"
    ]
  },
  {
    "id": "adcfe4db5ab7663ced74c843297f227c",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "脉脉情怀倒又颠，一回私恨一回怜。",
      "回文稠叠千馀字，锦瑟凄凉廿五弦。",
      "旧誓已成乌鲗墨，新诗犹寄紫鸾笺。",
      "生憎野鸭多轻薄，累杀鸳鸯不得仙。"
    ]
  },
  {
    "id": "adcfe4db5ab7663ced74c84355999727",
    "title": "无题",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "雪貌云鬟二十馀，风神犹似破瓜初。",
      "使君陌上青骢马，卢女门前白玉车。",
      "铃阁人归春悄悄，画堂燕去梦于于。",
      "青楼薄幸无知己，肠断萧娘一纸书。"
    ]
  },
  {
    "id": "adcfe4db5ab7663c7d8fdf7afa12e11f",
    "title": "玉皇阁",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "双龙高耸入云霄，杰阁巍峨望更遥。",
      "城影俯临千雉迥，海门高拥百灵朝。",
      "云开金阙星堪摘，地近琼楼月可招。",
      "今日登高真羽化，亲从帝座把香烧。"
    ]
  },
  {
    "id": "adcfe4db5ab7663cf1583c3d0b9b95ef",
    "title": "渡海",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "龙涎鱼眼望迢迢，一色空青万里遥。",
      "掀柁只凭针线引，扬帆唯任海风飘。",
      "升沉日月成今古，呼吸乾坤作汐潮。",
      "我是东瀛旧仙吏，群灵见惯不须朝。"
    ]
  },
  {
    "id": "adcfe4db5ab7663cf1583c3da776b24d",
    "title": "渡海",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "出没风涛十二更，斯游奇绝冠平生。",
      "山穷肚麓天应断，水到澎湖海不平。",
      "浩荡直教双眼豁，汪洋自觉一身轻。",
      "当年枉读元虚赋，到此方知向若惊。"
    ]
  },
  {
    "id": "adcfe4db5ab7663cfcd0f1d9e1509c2e",
    "title": "登镇海楼",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "危楼岌嶪接三台，此日登临倦眼开。",
      "山势欲随双塔去，潮声如控万峰来。",
      "屠龙旧业馀衰草，跃马当年剩故台。",
      "满目兴亡增感慨，振衣千仞少人陪。"
    ]
  },
  {
    "id": "adcfe4db5ab7663c0b275a1e50632e8a",
    "title": "第一楼观榜",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "买棹初从福地游，桂花香满越山秋。",
      "文章远溯千馀岁，姓氏高悬第一楼。",
      "同榜人夸从古少，题名我爱得朋稠。",
      "鲤庭回首黄泉隔，欲写泥金暗泪流。"
    ]
  },
  {
    "id": "adcfe4db5ab7663c27ad55f5296b4364",
    "title": "涌泉寺",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "崱屴峰前万木黄，白云沧海两茫茫。",
      "千年伏虎留孤寺，一脉来龙认故乡。",
      "饭鼓斋钟醒客梦，松声潭影绕禅房。",
      "登高眺望多佳趣，石刻挲摩到夕阳。"
    ]
  },
  {
    "id": "adcfe4db5ab7663c27ad55f5e3cf95f6",
    "title": "涌泉寺",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "绝壁崔嵬剑削成，扪萝直上旅魂惊。",
      "岚光倒映双江净，暑气全收六月晴。",
      "槛外岛藏骑象国，望中烟起铃龙城。",
      "紫阳墨迹今犹在，千古谁人续旧铭。"
    ]
  },
  {
    "id": "adcfe4db5ab7663c762f2f179817be9d",
    "title": "九日同诸友乌石山登高，用十研老人韵二首",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "他乡九日共探幽，塔影岚光一望收。",
      "树色遥连烟市瞑，雁声高叫海门秋。",
      "芙蓉四面摽仙掌，霹雳千年护石头。",
      "吊古不须怀薛老，残碑断碣满山邱。"
    ]
  },
  {
    "id": "adcfe4db5ab7663c762f2f1781018a07",
    "title": "九日同诸友乌石山登高，用十研老人韵二首",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "为耽幽胜步徐徐，步步回头胜有馀。",
      "剔遍悬崖摹石刻，搜残古刹下篮舆。",
      "丹萸白菊添幽契，碧藓苍苔见断书。",
      "拟向山僧乞半榻，他年长伴远公居。"
    ]
  },
  {
    "id": "adcfe4db5ab7663c1300b097dc93ad9e",
    "title": "李忠定公墓",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "曾从青史仰经纶，才识忠贞两绝伦。",
      "十事果能回主眷，两宫何至陷胡尘。",
      "金鱼玉带承先帝，神臂长弓走敌人。",
      "底事满朝容不得，暮年流滞瘴江滨。"
    ]
  },
  {
    "id": "adcfe4db5ab7663c1300b09751c6e00d",
    "title": "李忠定公墓",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "放逐单州又万州，三山垂老竟勾留。",
      "万言不用书犹上，一赦难邀国可忧。",
      "北使闻名还起敬，南朝搆陷反成仇。",
      "可怜坐失中兴策，千载魂空绕汴流。"
    ]
  },
  {
    "id": "adcfe4db5ab7663c1300b0979f240c3f",
    "title": "李忠定公墓",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "十年提举洞霄宫，帝座虽遥梦寐通。",
      "去国惟闻争许翰，当时原不识陈东。",
      "两河形势烽烟外，万里江山指掌中。",
      "如此乾坤甘一掷，伤心苟活是高宗。"
    ]
  },
  {
    "id": "adcfe4db5ab7663c1300b0970eacca91",
    "title": "李忠定公墓",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一身去住系苍生，南北同心仰大名。",
      "宗、岳有谋偏不用，汪、黄和议究无成。",
      "空闻播越思航海，不见艰虞忆汴京。",
      "今日墓前桐口水，奔流犹作怒潮声。"
    ]
  },
  {
    "id": "adcfe4db5ab7663c7948fc20ad522f97",
    "title": "红菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "千红万紫尽凋残，秀色东篱绝可餐。",
      "似为秋容多冷淡，故标秾艳傲严寒。",
      "妆成西子娇无力，泪洒明妃湿不干。",
      "最好纷纷红叶落，晚枫相映一林丹。"
    ]
  },
  {
    "id": "adcfe4db5ab7663c7948fc20c0ffb436",
    "title": "红菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "小阳庭院小篱东，一色斓斑映晚枫。",
      "但保红颜全晚节，何曾薄命怨西风。",
      "三秋换骨丹砂冷，万卉回头粉黛空。",
      "底事天心怜隐逸，与他富贵殿群红？"
    ]
  },
  {
    "id": "adcfe4db5ab7663c7948fc20bee7648b",
    "title": "红菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "别有朱英异国夸，芳名珍重谱桃花。",
      "明明着雨胭脂湿，淡淡凝霜血点加。",
      "老去陶公频中酒，年来屈子亦餐霞。",
      "故园九日多吟趣，好并丹萸插鬓斜。"
    ]
  },
  {
    "id": "adcfe4db5ab7663c7948fc204c95613e",
    "title": "红菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "独抱丹心老更坚，重阳开到十分妍。",
      "浓拖残照娇秋日，远映明霞媚晚天。",
      "消瘦容光如静女，蹒跚醉态似狂仙。",
      "几回为汝拈彤管，赋就安阳紫菊篇。"
    ]
  },
  {
    "id": "adcfe4db5ab7663c4af4a6a7ce3bc903",
    "title": "白菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "似嫌秾艳不宜秋，洗尽铅华一色幽。",
      "露滴半阶无处觅，风来三径有香流。",
      "当筵合配银为斝，插帽惊看雪满头。",
      "白发他乡还对汝，重阳无限故园愁。"
    ]
  },
  {
    "id": "adcfe4db5ab7663c4af4a6a7dcffac15",
    "title": "白菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "老去陶公白发新，几枝相对倍伤神。",
      "描来月色无些晕，画出秋光不点尘。",
      "晚节都消脂粉气，淡交原比素心人。",
      "银盘玉盏休相拟，此是羲皇以上身。"
    ]
  },
  {
    "id": "adcfe4db5ab7663c4af4a6a72cd20542",
    "title": "白菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "正色休夸满地黄，秋来白帝是当王。",
      "繁华梦醒三更月，粉本图成一夜霜。",
      "彭泽归来人已老，白衣送到酒都香。",
      "瑶台此日群真会，未许红尘半点扬。"
    ]
  },
  {
    "id": "adcfe4db5ab7663c4af4a6a7cb68e59d",
    "title": "白菊",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "铜瓶纸帐镇相宜，一种清寒世少知。",
      "得气本来能耐冷，出群原不在多姿。",
      "相逢缟袂霜千朵，散尽黄金月一枝。",
      "悟得此中真意处，白描还要性灵诗。"
    ]
  },
  {
    "id": "adcfe4db5ab7663c64ba36e84802e584",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "自从封建废秦皇，草泽膺图国祚长。",
      "一代安危关外戚，几回反侧动诸王。",
      "民风近古犹淳厚，大道从兹半渺茫。",
      "幸有江都诸辈出，只今人说汉文章。"
    ]
  },
  {
    "id": "adcfe4db5ab7663c64ba36e880d26e62",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "东京儒雅古来无，拜老临雍礼数殊。",
      "稽古几人夸硕傅，横经此日有囚奴。",
      "椒房宠尽阉官盛，太学才多国势孤。",
      "一事可怜汉明帝，千秋遗患是浮图。"
    ]
  },
  {
    "id": "adcfe4db5ab7663c64ba36e8bd186bf7",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "群雄芟尽鼎终分，百战河山感慨存。",
      "济世有材怜管、乐，生儿无命笑曹、孙。",
      "征诛远扫官家局，揖让初开篡窃门。",
      "刘禅长年丕、亮促，此中天意总难论。"
    ]
  },
  {
    "id": "adcfe4db5ab7663c64ba36e8f14e6fa7",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "吴、蜀平来魏祚移，乾坤才合又分离。",
      "羊车十里宫人泪，蛙鼓数声帝子悲。",
      "名士清谈空复尔，诸王搆怨欲何为？",
      "伤心一片中原土，付与羌胡竟不支！"
    ]
  },
  {
    "id": "adcfe4db5ab7663c64ba36e864386d7e",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "平阳一去感青衣，太息河山举目非。",
      "南渡君臣㫿对泣，东山士女故相依。",
      "机云幂下无禽泪，王谢堂前有燕飞。",
      "我爱陶公真旷达，黄花开处便来归。"
    ]
  },
  {
    "id": "adcfe4db5ab7663c64ba36e850e130a2",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "五龙如虎斗方酣，胜负兵家已共参。",
      "百战河山归代北，六朝金粉艳江南。",
      "临轩有例开齐、宋，亡国无端误释、聃。",
      "莫道金陵王气尽，隋宫芳草亦毵毵。"
    ]
  },
  {
    "id": "adcfe4db5ab7663c64ba36e842f8b8de",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "新林一战破平湖，南北全收入版图。",
      "灵感有书成内史，太平无策报吾儒。",
      "千金枉自遗杨素，一死方知误独孤。",
      "毕竟宇文除莫尽，他年留患在江都。"
    ]
  },
  {
    "id": "adcfe4db5ab7663c64ba36e860a3eda7",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不死何曾有药丸，唐家终始误金丹。",
      "河山割裂归方镇，妇寺平分揽大权。",
      "占得诗名高万古，传来军制仿三单。",
      "只今七德馀歌舞，想见前皇创业难。"
    ]
  },
  {
    "id": "adcfe4db5ab7663c64ba36e8760fd77a",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "频年杀伐战尘嚣，得国如棋劫未消。",
      "长乐中书更十主，世家降表历三朝。",
      "犹馀岁月遵唐朔，还割河山赂大辽。",
      "永弃幽、并州十六，中原终古恨迢遥。"
    ]
  },
  {
    "id": "adcfe4db5ab7663c64ba36e85b54796f",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一著黄袍竟释戈，宋家杯酒奠山河。",
      "培成绝学千秋盛，养就人材两榜多。",
      "南渡偏安缘积弱，北边失策在连和。",
      "由来礼义维持久，易世犹传正气歌。"
    ]
  },
  {
    "id": "adcfe4db5ab7663c64ba36e8da79513c",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "清宁宫殿傍烟霞，直取穹庐作帝家。",
      "别具神威临异域，不教正统擅中华。",
      "船通日本千帆远，地拓天南万里赊。",
      "肠断年年轻北狩，紫台一去使人嗟。"
    ]
  },
  {
    "id": "adcfe4db5ab7663c64ba36e8afa89ead",
    "title": "咏史十二首前汉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一编祖训笃宗盟，开国鸿谟集大成。",
      "谁料室戈操叔父，顿教锻鍊到公卿。",
      "交深洛、蜀东林党，祸烈汉、唐北寺兵。",
      "赖有殉亡诸气节，至今廉立激苍生。"
    ]
  },
  {
    "id": "adcfe4db5ab7663c5fbfc3756b2541f8",
    "title": "送人赴任和韵",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "天涯明日送征鞍，银烛金尊向夜阑。",
      "万里烽烟惊岁暮，一年风雨怯春寒。",
      "才高不肯埋尘牍，肠热何妨就冷官。",
      "莫道此乡多宝玉，知君已作白云看。"
    ]
  },
  {
    "id": "adcfe4db5ab7663c3426d2c5c035ac93",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谕蜀文驰道路开，先声早自夺人来。",
      "不锄薤本知宽政，略示蒲鞭见治才。",
      "几处儿童迎郭伋，一时宾从尽邹、枚。",
      "运筹敢道参帷幄，桑梓情深感事哀。"
    ]
  },
  {
    "id": "adcfe4db5ab7663c3426d2c582a4f9c8",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "平畴计日绿云黄，监割纷纷诉讼堂。",
      "话到桑麻情似水，判成虞芮笔如霜。",
      "干戈扰扰传三楚，车马劳劳走四方。",
      "我有一言参末议，古来擒贼必擒王。"
    ]
  },
  {
    "id": "adcfe4db5ab7663c3426d2c51d4f9759",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "鸡虫得失了何因，扰攘难逃局外身。",
      "缩手未能求省事，解悬无力误因人。",
      "功名路绝官奴侮，仕宦交疏父老亲。",
      "剩有此心堪自信，焚香夜夜告明神。"
    ]
  },
  {
    "id": "adcfe4db5ab7663c3426d2c5b410014f",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "二十年前此寄居，今来犹认旧茅庐。",
      "江山信美非吾土，富贵时还读我书。",
      "胸有甲兵期自试，手无柯斧欲何如。",
      "等闲忽起闻鸡舞，国计民瘼恨有馀。"
    ]
  },
  {
    "id": "adcfe4db5ab7663c3426d2c5f5ca80d9",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "书空咄咄只心知，大雅真难只手持。",
      "当局何尝轻竖子，此生原不合时宜。",
      "农桑课俗都成画，风雨怀人祗赋诗。",
      "珍重宰官推毂意，诸君何术起疮痍！"
    ]
  },
  {
    "id": "adcfe4db5ab7663c3426d2c5533c518c",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "乾坤莽莽又今朝，忧愤填胸郁不消。",
      "杀运未终天道渺，生机才转吏人骄。",
      "只闻攘臂争金帛，可有惊心到斗刁。",
      "坐拥貔貅空束手，连营将帅已无聊。"
    ]
  },
  {
    "id": "adcfe4db5ab7663c3426d2c582c0564f",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "休歌口燥与唇乾，来日非难此日难。",
      "画地偶成名士饼，普天谁好鲁儒冠。",
      "无根毁誉闲中得，有定升沉梦里看。",
      "忽听故人谈直北，百年人事感长安。"
    ]
  },
  {
    "id": "adcfe4db5ab7663c3426d2c5e0ca357d",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "请缨无路扣重阍，报国心情托暮云。",
      "筹饷几时劳大吏，徵兵此地拜将军。",
      "貂蝉狗尾皆承宠，封豕长蛇竞策勋。",
      "却笑腐儒忧社稷，年年辛苦送穷文。"
    ]
  },
  {
    "id": "adcfe4db5ab7663c3426d2c52236df70",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不因案牍也劳形，来往朝朝混白丁。",
      "一事无成双鬓白，几人相见两眸青。",
      "荷花过雨香成海，修竹迎风绿满庭。",
      "对此应惭居近市，当年辜负子云亭。"
    ]
  },
  {
    "id": "adcfe4db5ab7663c3426d2c5767ccd35",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "历历乡村午梦初，稻花香里度篮舆。",
      "有怀竹帛思投笔，无补生灵耻上书。",
      "瘴雨千峰迷客路，烽烟万里阻公车。",
      "算来只觉逃名好，日对青山愧有馀。"
    ]
  },
  {
    "id": "adcfe4db5ab7663c3426d2c51dd30ba9",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "手捧文书暗自惊，非官非吏逐人行。",
      "宦场领略科名贱，世事消磨意气平。",
      "笑骂由他宜自检，睚眦于我本无争。",
      "城狐社鼠多奇拓，谁信冰壶彻底清。"
    ]
  },
  {
    "id": "adcfe4db5ab7663c3426d2c56deae98a",
    "title": "捒中感事",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "呼牛呼马总凭他，抱此冰心欲奈何。",
      "南海薏珠悲马援，中原旌旆望廉颇。",
      "非关独鹤招群忌，底事飞鸮在泮多？",
      "拟作解嘲才力薄，一樽相属且高歌。"
    ]
  },
  {
    "id": "adcfe4db5ab7663ceeb79dd0421440d4",
    "title": "忆简荣卿孝廉同年",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "罗山道上赤嵌东，几度联床雨又风。",
      "一枕梦魂唯我共，十年科第与君同。",
      "话从小别添离绪，交到中年忆少童。",
      "最是关心文字友，裁笺岁岁寄诗筒。"
    ]
  },
  {
    "id": "adcfe4db5ab7663ceeb79dd06030fb89",
    "title": "忆简荣卿孝廉同年",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "买笑千金撤手轻，青楼当日久知名。",
      "青樽绿酒春修禊，铁板铜槽夜选声。",
      "万事让君先得子，几人因我误怜卿。",
      "如今颔下都如戟，老大何堪话旧情。"
    ]
  },
  {
    "id": "adcfe4db5ab7663c0c392cbe71f17986",
    "title": "班定远",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "不受毛锥误一生，天教投笔取功名。",
      "千秋事业留沙漠，一代文章让父兄。",
      "壮岁孤身探虎穴，暮年匹马返龙城。",
      "由来万里封侯事，只在忠贞翊圣明。"
    ]
  },
  {
    "id": "adcfe4db5ab7663c4ca77db278abb117",
    "title": "闲居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "呼马呼牛任毁誉，抛残世事自闲居。",
      "飞觞月可邀斟酒，举叶风如劝读书。",
      "旧业重温知学退，新交渐广觉心虚。",
      "年来却悔吟诗少，欲买青山赋遂初。"
    ]
  },
  {
    "id": "adcfe4db5ab7663c4ca77db21d1f472d",
    "title": "闲居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "百尺高楼接太荒，开门时对远山苍。",
      "断云归岫形千变，圆月入窗影四方。",
      "古砚墨留铜雀瓦，熏炉火热宝猊香。",
      "幽居不少娱心处，一卷唐诗味已长。"
    ]
  },
  {
    "id": "adcfe4db5ab7663c4ca77db2bc3467bf",
    "title": "闲居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "暑气全收木叶乾，可人天气爱新寒。",
      "攻愁酒每灯前饮，引睡书多枕上看。",
      "地隔中原无雁过，天高沧海有雕盘。",
      "玻璃四面围吟榻，也抵仙家白玉栏。"
    ]
  },
  {
    "id": "adcfe4db5ab7663c4ca77db29918adc3",
    "title": "闲居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一镫澹对睡常迟，寂寂西窗有所思。",
      "小饮最宜冬至日，苦吟偏爱夜长时。",
      "梦回纸帐人初倦，春到梅梢蝶不知。",
      "却怪寒蛩情似我，连宵唧唧伴吟诗。"
    ]
  },
  {
    "id": "adcfe4db5ab7663cbb6f0464704a481d",
    "title": "十八日，秋雁臣司马殉节大墩",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "越境偏将死事勤，英雄肝胆迥超群。",
      "威行虎豹声如震，血洒郊原气夺云。",
      "杀贼犹期为厉鬼，断头还不到将军。",
      "九重他日逢褒恤，青史千年姓氏芬。"
    ]
  },
  {
    "id": "adcfe4db5ab7663cf5810bb7a7dccf8d",
    "title": "二十日，彰化城陷",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "卦山何处拥旌旗，烽火连朝上翠微。",
      "定寨城空夸犄角，望洋援已绝重围。",
      "优柔养寇机先失，仓卒陈兵计又非。",
      "从此瀛壖无乐土，荆榛塞路乱蓬飞。"
    ]
  },
  {
    "id": "adcfe4db5ab7663c5bcde4d26ad39240",
    "title": "端午饮家与三茂才舍中，闻大军登岸，口占示喜",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "故园回首遍狼狐，端午因君醉一壶。",
      "益智未能聊食粽，辟灾无术只悬蒲。",
      "风尘飘泊年将老，世故周旋兴不孤。",
      "且喜王师登海岸，倒悬早晚慰来苏。"
    ]
  },
  {
    "id": "adcfe4db5ab7663c2ab9c31de3cd9b47",
    "title": "夏日偶成",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "寂寂柴门昼不开，山花零落满苍苔。",
      "蟏蛸在户风初定，蝼蚁迁家雨欲来。",
      "乱后文章多散失，穷来人事废追陪。",
      "关心只有忧时泪，欲扫黄巾苦不才。"
    ]
  },
  {
    "id": "adcfe4db5ab7663c4bfac7f2a5f3cac2",
    "title": "七夕示内",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "世路干戈感未休，天涯容易又新秋。",
      "一家离散悲戎马，万古团圞羡女牛。",
      "有巧任从儿辈乞，无钱长替内人愁。",
      "私心默向双星祝，早扫欃枪慰白头。"
    ]
  },
  {
    "id": "adcfe4db5ab7663ce8044d67fa97dae5",
    "title": "柴关",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "清泉白石锁柴关，豪气销残梦寐间。",
      "屈指百年惊渐老，回头万事不如闲。",
      "悠悠落日牛羊下，策策空林倦鸟还。",
      "唯有丹心依旧在，浮云望断海中山。"
    ]
  },
  {
    "id": "adcfe4db5ab7663c5ecdc19bc76af35e",
    "title": "寄林文翰舍人",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "□炮连宵枕上听，可怜豺虎尚奇零。",
      "一身作客如张俭，四海为家类管宁。",
      "衔石有心悲怨羽，负山无力泣秋螟。",
      "思量欲献平戎策，独立檐前看将星。"
    ]
  },
  {
    "id": "adcfe4db5ab7663c5ecdc19b25b41060",
    "title": "寄林文翰舍人",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "同病相怜鬓欲华，战场回首骨如麻。",
      "心羞秦帝思投海，义激韩仇已破家。",
      "萧索山林愁日暮，飘零弟妹感天涯。",
      "艰难一样藏身苦，忍泪吞声避虎牙。"
    ]
  },
  {
    "id": "adcfe4db5ab7663c5ecdc19b286bf6d7",
    "title": "寄林文翰舍人",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "蔓延贼势正猖披，大厦真非一木支。",
      "民不聊生嗟已晚，天如此醉醒何时。",
      "投胶莫止黄河浊，破产难求博浪锥。",
      "自愧杜陵空痛哭，先鞭望汝快驱驰。"
    ]
  },
  {
    "id": "adcfe4db5ab7663c59d2938868cc36bf",
    "title": "忆故居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "黯黯愁云四望遥，故园回首总魂消。",
      "张良去国家初破，杜甫游秦盗正骄。",
      "万卷图书归浩劫，一年文武毕今朝。",
      "可怜呕尽心头血，千首诗都付火烧。"
    ]
  },
  {
    "id": "adcfe4db5ab7663c59d29388fa296234",
    "title": "忆故居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "迁乔曾为赋闲居，五载经营奉板舆。",
      "近市盘餐多异味，承欢菽水有新储。",
      "玻瓈牖下安吟榻，锦绣堂前挂报书。",
      "四壁只今何所有，空闻鸟雀噪阶除。"
    ]
  },
  {
    "id": "adcfe4db5ab7663c59d2938842b99741",
    "title": "忆故居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "小筑吟楼号古香，半储书画半巾箱。",
      "山横定寨青排闼，树接丰亭绿过墙。",
      "几度栖迟同燕雀，一经离乱又豺狼。",
      "帑金掠尽门窗圮，惟有青苔对夕阳。"
    ]
  },
  {
    "id": "adcfe4db5ab7663c59d29388bed6f75f",
    "title": "忆故居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "传闻狐鼠据为巢，薪木摧残去又抛。",
      "世乱佣奴多背主，途穷邻里乏知交。",
      "登楼王粲非吾土，破屋杜陵恋旧茅。",
      "自恨不如梁上燕，巡檐犹得到花梢。"
    ]
  },
  {
    "id": "adcfe4db5ab7663c972e8660fbad7e64",
    "title": "感事漫兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "几回叹息复吟呻，积愤填胸泪满巾。",
      "患难文章原易古，乱离消息苦难真。",
      "干戈草草将周岁，衣食劳劳渐累人。",
      "欲献刍荛愁路隔，偷将诗句哭风尘。"
    ]
  },
  {
    "id": "adcfe4db5ab7663c972e8660f71325dd",
    "title": "感事漫兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "黄符岁岁下瀛东，万里烽烟信息通。",
      "民为徵兵多聚铁，官因省事讳修戎。",
      "妖谋诡秘三更里，贼势绵延七载中。",
      "为虺弗摧蛇又放，争教海水不流红。"
    ]
  },
  {
    "id": "adcfe4db5ab7663c972e8660887a15a6",
    "title": "感事漫兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "莽莽乾坤劫运开，如蛾赴火万人来。",
      "腥风十里笳声乱，阴雨千山鬼哭哀。",
      "射虏有书空议抚，望洋无援浪惊猜。",
      "饱鹰饥虎皆难驭，辜负推恩起将才。"
    ]
  },
  {
    "id": "adcfe4db5ab7663c972e8660fbbca306",
    "title": "感事漫兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "处处迎降类犬羊，千秋谁复顾纲常。",
      "壶浆白昼供蛇豕，香火深宵拜虎狼。",
      "城破犹闻官索米，兵来唯见吏徵粮。",
      "纷纷文武遭诛戮，敢信捐躯尽国殇。"
    ]
  },
  {
    "id": "adcfe4db5ab7663c972e86600787e6e3",
    "title": "感事漫兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "蕞尔孤城斗六门，几回攻击阵云屯。",
      "能防地道官多智，克守弹丸将有恩。",
      "烽火仓皇犹筑垒，炊烟寥落不成村。",
      "罗山此日萑苻盛，寇退须防盗尚存。"
    ]
  },
  {
    "id": "adcfe4db5ab7663c972e86605d1b59e4",
    "title": "感事漫兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一年弹指又秋风，苦斗平原恨未终。",
      "杀贼不闻诸将猛，枭渠谁录义民忠。",
      "枯髅塞断人烟白，战血销残野火红。",
      "寄语东征诸将吏，漫将纸上竞奇功。"
    ]
  },
  {
    "id": "adcfe4db5ab7663cef426a7d32299291",
    "title": "重阳",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "登高何处禳兵灾，独上青山望更哀。",
      "白发乍随秋草长，黄花空傍战场开。",
      "已无租吏催诗兴，且向村翁索酒杯。",
      "见说乱离今又甚，故园回首遍蒿莱。"
    ]
  },
  {
    "id": "adcfe4db5ab7663c8279ec9d201b7f7e",
    "title": "次韵酬曾汝泉秀才",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "斫地谁怜偪仄吟，瑶华远贲翠微岑。",
      "遥情似击渐离筑，古调真成叔夜琴。",
      "家国抚膺同洒泪，风尘回首几伤心。",
      "只应共抱忧时愤，敲遍铜壶感不禁。"
    ]
  },
  {
    "id": "adcfe4db5ab7663c8279ec9d5cac9a68",
    "title": "次韵酬曾汝泉秀才",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "岂有才如李谪仙，漫劳纸上赏云烟。",
      "穷途得句歌当哭，多难逢君喜欲颠。",
      "万里关河飞叶候，千山戎马订交年。",
      "谁知铁炮轰鸣处，夜夜谈诗到晓天。"
    ]
  },
  {
    "id": "adcfe4db5ab7663c8279ec9dac395ad7",
    "title": "次韵酬曾汝泉秀才",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "海上何人鉴苦衷，空山今日始逢公。",
      "干戈路隔千峰外，忧愤情深一纸中。",
      "终古浮云迷直北，凭谁只手障瀛东？",
      "多惭知己高相许，不朽殷勤劝立功。"
    ]
  },
  {
    "id": "adcfe4db5ab7663c8279ec9dd2eb7ffc",
    "title": "次韵酬曾汝泉秀才",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "直卷银河倒地流，如君诗笔已凌洲。",
      "敢因科第居先达，合把文章让上头。",
      "人为江山思管、乐，我欣萍水识应、刘。",
      "蓬门有约呼僮扫，莫学高人径不由。"
    ]
  },
  {
    "id": "adcfe4db5ab7663c77179d3ccf99f5d9",
    "title": "葭月二十六日喜晤石庄，兼话大甲官军捷信",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "干戈何处不蜂屯，万劫逃来喜尚存。",
      "徒跣我藏木屐岭，全家君走草鞋墩。",
      "人皆欲杀生原幸，口不言兵道更尊。",
      "意外相逢欢已极，况兼捷信报官军。"
    ]
  },
  {
    "id": "adcfe4db5ab7663c77179d3ca1732f69",
    "title": "葭月二十六日喜晤石庄，兼话大甲官军捷信",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "曾将王命论班彪，舌烂唇焦语未休；",
      "无补君亲空痛哭，同为羁旅倍生愁。",
      "千秋气节怀龙尾，半世功名愧虎头。",
      "拔剑酒酣歌斫地，因君还欲赋同仇。"
    ]
  },
  {
    "id": "adcfe4db5ab7663c877dec5ded6535e1",
    "title": "除夕",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "伤心烽火路千盘，破屋空山岁又阑。",
      "金尽囊空愁日暮，儿啼妻病怯宵寒。",
      "依人踪迹难分白，报国心情只寸丹。",
      "闻道将军横海出，伏波前月已登坛。"
    ]
  },
  {
    "id": "adcfe4db5ab7663c877dec5d6d5b7c56",
    "title": "除夕",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "涉险攀幽路未通，全家门闭乱山中。",
      "因书郁垒知年尽，不送屠苏信道穷。",
      "索债幸无敲户客，围炉欣有让梨童。",
      "悲欢一夜催人老，不是闲愁酒可攻。"
    ]
  },
  {
    "id": "adcfe4db5ab7663c877dec5dfd93e93f",
    "title": "除夕",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "中年身世易悲哀，况值干戈满地来。",
      "百岁都从今夜过，一杯聊向异乡开。",
      "偶听爆竹惊飞炮，忽对椒盘想将才。",
      "群盗未平双鬓白，伤心无处问蒿莱。"
    ]
  },
  {
    "id": "adcfe4db5ab7663c877dec5d56e0084d",
    "title": "除夕",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "隔邻儿女闹喧哗，故事犹将守岁夸。",
      "八口艰难欣有母，一身奔走苦无家。",
      "颓唐仆婢惊弓鸟，荏苒光阴赴壑蛇。",
      "蜡烛也知家国恨，替人垂泪不开花。"
    ]
  },
  {
    "id": "adcfe4db5ab7663ccc0670edc7fb34e8",
    "title": "元旦",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "爆竹声中一岁捐，干戈流恨入新年；",
      "自关门户逃宾刺，偷整衣冠拜祖先。",
      "故里沐猿堪一笑，空山拾橡又三迁。",
      "焚香且把苍生祝，早扫妖氛慰倒悬。"
    ]
  },
  {
    "id": "adcfe4db5ab7663ccc0670ede4472e0a",
    "title": "元旦",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "瓜田一亩芥花开，几处穰穰斗蝶来。",
      "惊鬼拟团羊髓饭，避兵难觅鹊巢灰。",
      "桃符尚写春王字，柏酒新浮长命杯。",
      "多谢村南诸野叟，肯携藤杖暂相陪。"
    ]
  },
  {
    "id": "adcfe4db5ab7663cf5055907edea0838",
    "title": "花朝喜闻官军罗山大捷，嘉围以解",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "横海谁登大将坛，指挥万骑入罗山。",
      "民能死守真知义，贼纵生逃半不还。",
      "报国有心欣得间，请缨无路且偷闲。",
      "百花满眼添生意，似为官军一破颜。"
    ]
  },
  {
    "id": "adcfe4db5ab7663c750428c200abbd90",
    "title": "哭董济亭夫子",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "丧乱频年祸患并，脱身无计出围城；",
      "孔戡抗节还遭谤，龚胜忧时竟舍生。",
      "半世刚方空自矢，一时毁誉太无情。",
      "奇谋未遂含冤死，地下教谁诉不平。"
    ]
  },
  {
    "id": "adcfe4db5ab7663c750428c2850436ab",
    "title": "哭董济亭夫子",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "刀头剑首久消磨，平地添来几尺波。",
      "死为题名犹得祸，生知守志本无他。",
      "豺狼满地音书绝，狐鼠当途议论多。",
      "咫尺绛帷成万里，伤心空唱大招歌。"
    ]
  },
  {
    "id": "adcfe4db5ab7663c5ce78d3b6fe2b579",
    "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "群盗连山苦未平，几回痛哭募乡兵。",
      "千金散尽供奔走，万劫逃来更死生。",
      "请援无人空断指，倒戈有约误同盟。",
      "昨朝骨肉今仇敌，如此人心绝可惊。"
    ]
  },
  {
    "id": "adcfe4db5ab7663c5ce78d3b442460f4",
    "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "络绎军书日夕驰，风云惨淡卷旌旗。",
      "一身报国唯存胆，万口由人任剥皮。",
      "焚掠连村生气促，惊呼到处哭声悲。",
      "关山举目无相识，欲避豺狼更倚谁！"
    ]
  },
  {
    "id": "adcfe4db5ab7663c5ce78d3bc52c4723",
    "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "袒臂呼来近万人，谁知一败等灰尘。",
      "争功不少熊罴将，悬赏偏求虮虱臣。",
      "且喜妻贤能誓死，却缘母在未捐身。",
      "潸然独步空山里，无食无眠已浃旬。"
    ]
  },
  {
    "id": "adcfe4db5ab7663c5ce78d3baee6e7b1",
    "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "纷粉怒骂总由他，兄弟三人聚一窠。",
      "鸡犬乱鸣疑贼至，虫蛇共处啮身多。",
      "孤臣力尽唯拚死，同辈机深转议和。",
      "到底未除圭角气，夜深还自赋荆轲。"
    ]
  },
  {
    "id": "adcfe4db5ab7663c7575d4f67a2cfbb6",
    "title": "种菜",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "问天咄咄首频搔，学走空山日一遭。",
      "壮岁功名轻马革，此时性命等鸿毛。",
      "不求闻达安吾拙，能报干戈让世豪。",
      "且向村翁分半亩，自将种菜教儿曹。"
    ]
  },
  {
    "id": "adcfe4db5ab7663c6c111917a891a2bd",
    "title": "围中得石庄书，却寄",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "摐金伐鼓战方酣，何处飞来纸一函。",
      "豺虎悲君投有北，鲲鹏劝我共图南。",
      "山川计远言难尽，家国忧深意尚含。",
      "为告奇兵天外至，月中捷信定连三。"
    ]
  },
  {
    "id": "adcfe4db5ab7663c3e783d29fbe35ded",
    "title": "殉难三烈诗廖秉钧",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "仓皇书记孰堪亲，草泽今来刘道民。",
      "白首参军刚草檄，青衿报国竟捐身。",
      "十年落拓无知己，一死从容绝可人。",
      "引颈衔须犹骂贼，胶庠正气未沉沦。"
    ]
  },
  {
    "id": "adcfe4db5ab7663c3e783d29ea910abc",
    "title": "殉难三烈诗廖秉钧",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "独从境外建旌旄，格斗连山血溅袍。",
      "张嵊一门都鬼录，缪彤诸弟尽人豪。",
      "通夷助我军犹壮，骂贼怜君气不挠。",
      "何日归元亲舐舌，愁云望断斗门高。"
    ]
  },
  {
    "id": "adcfe4db5ab7663c3e783d29ce5ec229",
    "title": "殉难三烈诗廖秉钧",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "草野何曾计立功，投锄荷芟亦从戎；",
      "身经俎醢心弥赤，死别妻孥泪不红。",
      "两载乱离忧患里，一家缧绁战争中。",
      "伤心八口归何日，鬼啸狨啼恨未穷。"
    ]
  },
  {
    "id": "adcfe4db5ab7663c7f690e5fdd8dfad7",
    "title": "六月十八日大战浊水，擒贼帅一名、斩首",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谁提长剑斩杨么，一旅居然破峒苗。",
      "扫尽欃枪归浩劫，筑成京观不终朝。",
      "人因战苦酬神助，我为俘多乞命饶。",
      "寄语先声如破竹，乘劳须趁马蹄骄。"
    ]
  },
  {
    "id": "adcfe4db5ab7663c7d00ee170c47f945",
    "title": "南投喜晤邱石庄",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "狼奔豕突遍乡闾，几度思君泪满裾。",
      "两载离乡分手后，万金酬士破家初。",
      "身非食肉工谋国，志不图功少上书。",
      "今日相逢倍惆怅，头须白尽为军储。"
    ]
  },
  {
    "id": "adcfe4db5ab7663c7b88e3070f39ddfb",
    "title": "孤愤",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "学书学剑两无成，投笔今朝为请缨。",
      "万苦备尝增忍性，百年多累误虚名。",
      "恩仇未报家先破，贫病交侵命已轻。",
      "知被下车冯妇笑，短衣缚裤逐人行。"
    ]
  },
  {
    "id": "adcfe4db5ab7663c7b88e3071163096d",
    "title": "孤愤",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "纷纷肉食总无谋，议抚招降半不酬。",
      "鼙鼓惊心犹昨日，河山转眼又三秋。",
      "谈来战伐人皆勇，说到流亡我尚愁。",
      "卜式家财逾十万，输将已罄漫徵求。"
    ]
  },
  {
    "id": "adcfe4db5ab7663c7b88e3077c7dd07b",
    "title": "孤愤",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "风鹤经时喘未苏，飘零一剑寄长途。",
      "年华荏苒髀生肉，戎马消磨颔有须。",
      "每过贼营愁吠狗，常随俗忌怕闻乌。",
      "海滨耆旧凋残尽，谁向黄公问酒炉？"
    ]
  },
  {
    "id": "adcfe4db5ab7663c5143da2c6c57bec2",
    "title": "克复林圯埔，在军中偶",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "鼙鼓连朝响未残，军中犹自著儒冠。",
      "师因累捷威声壮，民为初降号令宽。",
      "几处负隅犹拒命，频年杀贼不逢官。",
      "元戎谁有书生胆，凿险缒幽路百盘。"
    ]
  },
  {
    "id": "adcfe4db5ab7663c4048dad9ff951ebe",
    "title": "南路鹰",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "海外无鸿到，鹰飞春已残。",
      "中原人不识，认作雁行看。"
    ]
  },
  {
    "id": "adcfe4db5ab7663c3e71cd5cb7c4f0dd",
    "title": "蔡杏垣山水画册",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "茅屋依青嶂，柴门掩绿苔。",
      "万竿修竹里，日暮一筇来。"
    ]
  },
  {
    "id": "adcfe4db5ab7663c3e71cd5c2a84a142",
    "title": "蔡杏垣山水画册",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "木落四山空，烟笼一溪碧。",
      "时有捕鱼人，维舟在芦荻。"
    ]
  },
  {
    "id": "adcfe4db5ab7663c3e71cd5cc026b4d7",
    "title": "蔡杏垣山水画册",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "古寺藏修竹，滞舟宿蓼花。",
      "不知红树里，多少野人家。"
    ]
  },
  {
    "id": "adcfe4db5ab7663ca3cceff9f68bb311",
    "title": "待人坑",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "山围乱冢树交加，竹舍茅檐共数家。",
      "廿四番风都过了，居人犹卖一园花。"
    ]
  },
  {
    "id": "adcfe4db5ab7663c1b0e49bbdb7d8592",
    "title": "五妃祠",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "玉带歌成万古愁，君王节义自千秋。",
      "可怜同死不同穴，芳草凄凄各一邱。"
    ]
  },
  {
    "id": "adcfe4db5ab7663cb79a21b90b9776ed",
    "title": "宁靖王墓",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "卅年憔悴落蛮乡，故国河山感慨长。",
      "留得数茎华发在，九原归去见高皇。"
    ]
  },
  {
    "id": "adcfe4db5ab7663c7a19ceed56a64264",
    "title": "乞菊，次周恒甫韵",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "幽斋秋老遍苍苔，只有寒英数朵开。",
      "自是黄金难买得，一诗才换一枝来。"
    ]
  },
  {
    "id": "adcfe4db5ab7663c67774d94a0c74f10",
    "title": "肚山道中即景",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "乐耕门外草如茵，绕岸花开白似银。",
      "如此风光真乐土，不须更觅武陵津。"
    ]
  },
  {
    "id": "adcfe4db5ab7663c67774d9472a752e1",
    "title": "肚山道中即景",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "过尽山庄与野桥，新秧万顷绿齐腰。",
      "南楼几日萧萧雨，又长东郊一尺苗。"
    ]
  },
  {
    "id": "adcfe4db5ab7663c67774d94ba3fe622",
    "title": "肚山道中即景",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "竹园稻屋自成家，破晓儿童踏水车。",
      "万绿丛中红一片，隔篱几树刺桐花。"
    ]
  },
  {
    "id": "adcfe4db5ab7663c67774d94a928e862",
    "title": "肚山道中即景",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "大肚山前大海西，嵚崎道路古来迷。",
      "缘堤一带相思树，日为行人送马蹄。"
    ]
  },
  {
    "id": "adcfe4db5ab7663c182b256c5d6877c5",
    "title": "哭张郁堂明经",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一封凶耗下台城，六属文人泪尽倾。",
      "不敢寝门同一哭，为渠风义在师生。"
    ]
  },
  {
    "id": "adcfe4db5ab7663c182b256ce42e8480",
    "title": "哭张郁堂明经",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "此去蓉城即旧居，三千弟子送灵舆。",
      "九原回首应惆怅，婚娶粗完未著书。"
    ]
  },
  {
    "id": "adcfe4db5ab7663c182b256c6f3d473a",
    "title": "哭张郁堂明经",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "文字交深礼数宽，登堂每度索诗观。",
      "水沙连里他年过，便作黄垆一例看。"
    ]
  },
  {
    "id": "adcfe4db5ab7663c182b256cbf4506de",
    "title": "哭张郁堂明经",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "君家山水武陵津，四季花开满地春。",
      "毕竟烟霞多痼疾，桃源也不活秦人。"
    ]
  },
  {
    "id": "adcfe4db5ab7663c22fbfcad7e8f1eb3",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "钿盒金钗宠幸新，温泉初试落池身。",
      "沉鱼落雁知何似，一树梨花带雨春。"
    ]
  },
  {
    "id": "adcfe4db5ab7663ccd2d134771537907",
    "title": "村馆杂兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "宿雨初晴暑气收，茅斋六月爽于秋。",
      "举头忽讶青天转，无数白云如水流。"
    ]
  },
  {
    "id": "adcfe4db5ab7663ccd2d1347f39bf171",
    "title": "村馆杂兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "朦胧树色映窗纱，晓日初升薄雾遮。",
      "燕子入帘栖不定，双双飞上紫荆花。"
    ]
  },
  {
    "id": "adcfe4db5ab7663ccd2d1347750f61f7",
    "title": "村馆杂兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "困人天气剧难量，冷暖无端搅客肠；",
      "昨日绤絺今挟纩，调停病体着衣裳。"
    ]
  },
  {
    "id": "adcfe4db5ab7663ccd2d1347b608d119",
    "title": "村馆杂兴",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一春苦旱稻田荒，入夏甘霖忽渺茫。",
      "养得参差苗暴长，半畦青间半畦黄。"
    ]
  },
  {
    "id": "adcfe4db5ab7663c22fbfcad568ac00d",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "玉貌花颜金步摇，一番澡洗倍夭娇。",
      "起来似不胜罗帔，倚定宫娥整翠翘。"
    ]
  },
  {
    "id": "adcfe4db5ab7663c22fbfcad079c21af",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一曲霓裳绝代无，春风省识美人图。",
      "分明剥出鸡头肉，滑腻如凝塞上酥。"
    ]
  },
  {
    "id": "adcfe4db5ab7663c22fbfcad9a5ecdf4",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "环佩珊珊出浴堂，玉莲犹吐瑞龙香。",
      "楼东别有梅精在，不赐华清第二汤。"
    ]
  },
  {
    "id": "adcfe4db5ab7663c22fbfcade578f807",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "凤凰阁下册娉婷，十一年中读道经。",
      "旧梦回头成一笑，醉归不怕寿王醒。"
    ]
  },
  {
    "id": "adcfe4db5ab7663c22fbfcad0200d196",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "瑶池月下玉山头，为雨为云几度秋。",
      "千载粉香凝渭水，金钱难洗禄儿羞。"
    ]
  },
  {
    "id": "adcfe4db5ab7663c22fbfcad6cb214b2",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谢却铅华淡扫眉，风流虢国冠诸姨。",
      "不知骑马平明去，也许承恩赐浴池。"
    ]
  },
  {
    "id": "adcfe4db5ab7663c22fbfcadc82aca38",
    "title": "题杨妃出浴图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "长生殿里祝他生，万岁千秋有旧盟。",
      "料得马嵬重驻跸，丹青魂断丽人行。"
    ]
  },
  {
    "id": "adcfe4db5ab7663c6627a386f483d484",
    "title": "线社烟雨图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "天开十里画图明，城外青山山上城。",
      "两派泉流从此合，南来水浊北来清。"
    ]
  },
  {
    "id": "adcfe4db5ab7663c37f0d5ba13731d19",
    "title": "春日重游法华寺其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "乌鹊飞飞过寺门，数声钟磬又黄昏。",
      "茶烟禅榻都零落，谁识当年梦蝶园？"
    ]
  },
  {
    "id": "adcfe4db5ab7663c7078ea0818d9f66f",
    "title": "陈烈妇郑氏挽诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "当年帝子泣湘灵，锦瑟凄凉不可听。",
      "一自英风传海峤，至今班竹有馀青。"
    ]
  },
  {
    "id": "adcfe4db5ab7663c7078ea0857daae98",
    "title": "陈烈妇郑氏挽诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "升天入地路茫茫，指引全凭药一觞。",
      "再拜灵前和泪饮，不知人世有琼浆。"
    ]
  },
  {
    "id": "adcfe4db5ab7663c7078ea08a923ffb4",
    "title": "陈烈妇郑氏挽诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "海誓山盟愿已违，黄泉携手笑同归。",
      "他年墓树生连理，定有鸳鸯作对飞。"
    ]
  },
  {
    "id": "adcfe4db5ab7663c51c2561a2b653512",
    "title": "鼓山纪游诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "射乌城外恣遨游，列嶂如屏一望收。",
      "踏破松阴千万叠，数声钟磬落山头。"
    ]
  },
  {
    "id": "adcfe4db5ab7663c51c2561a1066d304",
    "title": "鼓山纪游诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "崎岖路转夕阳斜，老衲相逢笑不哗。",
      "分得洗心泉一掬，半山亭子试新茶。"
    ]
  },
  {
    "id": "adcfe4db5ab7663c51c2561adf9aa32b",
    "title": "鼓山纪游诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "灵源洞古白云封，旧迹依稀记毒龙。",
      "犹有泉声喝不去，岩前流出打疏钟。"
    ]
  },
  {
    "id": "adcfe4db5ab7663c51c2561a5f8b00e1",
    "title": "鼓山纪游诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "凤池西去水潺潺，百道飞泉拥巨观。",
      "我与山僧参一偈，下山容易上山难。"
    ]
  },
  {
    "id": "adcfe4db5ab7663cefba29dbdeebfff8",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "沸天锣鼓彻宵喧，一片灵风闪彩幡。",
      "十字街中人似织，不知何地著孤魂。"
    ]
  },
  {
    "id": "adcfe4db5ab7663cefba29dbf19f760c",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "万枝灯火绮筵开，金纸如山化作灰。",
      "此夕酆都应不夜，鬼门放过绿衣来。"
    ]
  },
  {
    "id": "adcfe4db5ab7663cefba29db3df1bd2b",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "狼藉杯盘等布金，给孤园里肉成林。",
      "不知一例谈功德，可有慈乌反哺心。"
    ]
  },
  {
    "id": "adcfe4db5ab7663cefba29db25a95b81",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "帷天幂地耀红绫，九曲屏风万炬灯。",
      "也似石王斗元宝，紫丝锦障一时增。"
    ]
  },
  {
    "id": "adcfe4db5ab7663cefba29db912cff42",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "谁把天花散道场，信男善女七宵忙。",
      "年年苦被西僧累，一个兰盆误十方。"
    ]
  },
  {
    "id": "adcfe4db5ab7663cefba29dbe0340f3f",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "新开杀戒礼金仙，人自茹蔬鬼逐膻。",
      "一样无辜皆就死，鸡豚终古怨西天。"
    ]
  },
  {
    "id": "adcfe4db5ab7663cefba29dbd5418692",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "招魂一纸达幽都，饿鬼如烟夹道呼。",
      "试问灵軿来鬼母，车中曾载活人无？"
    ]
  },
  {
    "id": "adcfe4db5ab7663cefba29db1661d0be",
    "title": "到鹿津观水陆清醮普度",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "剪彩裁绒竖几竿，大千会食集盂兰。",
      "世间不少穷饕餮，冷炙残羹未许餐。"
    ]
  },
  {
    "id": "adcfe4db5ab7663ccff963891ea36a71",
    "title": "即目",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "几树花开红玛瑙，数家人住绿珊瑚。",
      "枝头好鸟如相识，见客不飞时一呼。"
    ]
  },
  {
    "id": "adcfe4db5ab7663c33628a171f6f33b2",
    "title": "读梁史",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "金瓯何事自倾伤，三舍原来祸未禳。",
      "父读涅槃儿道德，天教老佛误萧梁。"
    ]
  },
  {
    "id": "adcfe4db5ab7663c509d22ed600fadec",
    "title": "沈南蘋双凫莲花画",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "绿叶一枝花一枝，天然山水半开时。",
      "不知何处游鱼戏，惊起双凫拍岸飞。"
    ]
  },
  {
    "id": "adcfe4db5ab7663cbbc50727a764e4ad",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "石壁丹崖小洞天，山如太古日如年。",
      "万竿竹下披襟坐，自有清风不用钱。"
    ]
  },
  {
    "id": "adcfe4db5ab7663cbbc50727d31f5c4c",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "避迹山中已半年，贪凉频到竹林边。",
      "绿阴满地日亭午，自枕松根企脚眠。"
    ]
  },
  {
    "id": "adcfe4db5ab7663cbbc50727f8b0774f",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "雨过园林景色清，可人风日是新晴。",
      "无端唤醒南柯梦，万木阴中一鸟鸣。"
    ]
  },
  {
    "id": "adcfe4db5ab7663cbbc5072705c700f8",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "门前溪水绿漫漫，小坐垂纶意自宽。",
      "静极不知鱼上饵，一双蝴蝶立渔竿。"
    ]
  },
  {
    "id": "adcfe4db5ab7663cbbc50727fe191b3f",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "排闼山光四望青，登临只隔一渔汀。",
      "偶携鸦嘴锄云去，斸得千年老茯苓。"
    ]
  },
  {
    "id": "adcfe4db5ab7663cbbc5072799da5c35",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "匝月幽居不出门，旧时山径长苔痕。",
      "一瓯苦茗三升酒，消受文人日又昏。"
    ]
  },
  {
    "id": "adcfe4db5ab7663cbbc50727d2faa0b9",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "枫林日暮晚风凉，散步谁知抱恨长。",
      "人自趋炎吾耐冷，两般气味各分尝。"
    ]
  },
  {
    "id": "adcfe4db5ab7663cbbc50727fb8cf8d3",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "地僻无人问索居，清风入户替翻书。",
      "纸窗竹屋乌皮几，手写唐诗一月馀。"
    ]
  },
  {
    "id": "adcfe4db5ab7663cbbc507277b418078",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "山田青绿水田黄，看惯人家刈稻忙。",
      "乌雀也知禾黍熟，欢呼飞下野人场。"
    ]
  },
  {
    "id": "adcfe4db5ab7663cbbc5072746aef55b",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "烽火兼旬信息沉，故园回首棘森森。",
      "几回欲觅来人问，相对无言泪满襟。"
    ]
  },
  {
    "id": "adcfe4db5ab7663cbbc5072707aa74d6",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "曾见黄巾此地过，连天鼙鼓达岩阿。",
      "儿童未解逢离乱，强折生梢学舞戈。"
    ]
  },
  {
    "id": "adcfe4db5ab7663cbbc50727a10a0396",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "平畴来往笠团团，一片骄阳汗不干。",
      "漫道裸裎能浼我，野人原不着衣冠。"
    ]
  },
  {
    "id": "adcfe4db5ab7663cbbc5072740ab3408",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "为怜高洁绝尘氛，爱汝蝉声树里闻。",
      "笑杀於陵陈仲子，不能如蚓又输君。"
    ]
  },
  {
    "id": "adcfe4db5ab7663cbbc507271bab6590",
    "title": "消夏杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "苍藤碧树绿交加，乳燕双飞日影斜。",
      "一阵晚风香不断，槟榔破孕欲开花。"
    ]
  },
  {
    "id": "adcfe4db5ab7663c66fa4f7aadcd8b16",
    "title": "九月十七日闻斗六失陷、总戎殉节，感赋二十韵",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "经年攻斗六，群盗莫如何。",
      "不料咽喉失，翻当士卒多。",
      "元戎驰羽檄，万骑出诸罗。",
      "似鸟张双翼，如蜂萃一窠。",
      "共夸声破竹，复值寇回戈。",
      "阵势排鹳鹤，粮车拥骆鸵。",
      "几番传捷信，连日唱铙歌。",
      "岂意丧家狗，还成赴火蛾。",
      "前驱方伐鼓，后队又鸣锣。",
      "攘攘黄巾著，纷纷白马过。",
      "遂教千骑将，不敌众么么。",
      "大义期无忝，重围誓匪他。",
      "五千争弃甲，三百莫徵禾。",
      "马革尸空裹，蛇矛手乱拖。",
      "连朝翻地轴，此劫等天魔。",
      "虎豹韬徒握，鱼竿谶不讹。",
      "悲号怜子女，毒螫遍关河。",
      "哭野家家祭，禳灾处处傩。",
      "中原思李牧，故老望廉颇。",
      "未卜登坛者，何人是伏波！"
    ]
  },
  {
    "id": "adcfe4db5ab7663c9cf69c75c98b5144",
    "title": "代柬沙连诸绅士",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "自请长缨后，乡农竞举戈。",
      "野番犹报国，我辈况登科！",
      "不有同仇赋，其如众论何？",
      "牧羊招卜式，屠狗得荆轲。",
      "烽火通珠屿，旌旗山苎萝。",
      "曾传书慷慨，岂意岁蹉跎！",
      "白马摇鞭去，黄巾带甲过。",
      "一时惊寇至，万口遂言讹。",
      "昨日闻横海，将军是伏波。",
      "高冠弹獬豸，巨浪净鼋鼍。",
      "贼胆寒韩、范，人心仰牧、颇。",
      "会须投笔砚，慎勿误岩阿。",
      "竹帛功名重，桑榆际遇多。",
      "前途期努力，洗耳待铙歌。"
    ]
  },
  {
    "id": "adcfe4db5ab7663cc62dc00255d02fac",
    "title": "春日早起",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "春寒恋重衾，贪眠不觉晓；",
      "何来唤人声，花间立一鸟。",
      "盥手热炉香，空斋静悄悄；",
      "此时平旦心，一毫原不扰。"
    ]
  },
  {
    "id": "adcfe4db5ab7663ce374ec937b230dad",
    "title": "斋前观穫",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "几番烟雨一朝晴，破晓连耞粟有声；",
      "天与书生知稼穑，日看野叟拥坻京。",
      "提笼稚子拾馀穗，持帚村妪晒湿粳；",
      "好绘豳风图一幅，他年留待答升平。"
    ]
  },
  {
    "id": "adcfe4db5ab7663c1dcfbc04447ed4a3",
    "title": "米元章墨迹歌，为张明经作",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "宝晋行书世寡偶，挥毫落纸云烟走。真迹长留天地间，玉匣珍藏重鼎卣。",
      "下书元祐戊辰年，上书古诗三五首。盈笺满幅势槎拿，字字精神何抖擞！",
      "锋铓微露姿致生，出入二王变欧、柳。譬如老将练奇兵，长戈短弩屹相受；",
      "又如狮子搏狐兔，毛爪森张声怒吼。世间石刻重描摹，传者十失其八九。",
      "得此尺幅墨生光，真赝从兹堪晰剖。毋乃上帝爱颠书，鬼物神工互相守。",
      "不然相距七百有馀载，宋家台树归乌有！一十八叶乌丝笺，蟫餐蠹蚀亦应朽。",
      "那得绵延四代间，法物留传等琼玖。当时庆历诸名公，纷纷姓氏跋其后。",
      "一字千金价匪高，临摹直不数蝌蚪。一朝零落随变衰，婉转终归浪子手。",
      "田园荡尽绮罗空，携来市上图糊口。岳珂已死华亭没，世远年湮见者狃。",
      "我从君斋借一观，心摹手捶目瞪久。归来画肚十回思，胜事惊夸示朋友。",
      "自惭好古困家贫，遇古不购古应咎。长歌一曲表恂忱，寄语斯人莫尘垢。",
      "片纸文字足千秋，此是吾儒无量寿。"
    ]
  },
  {
    "id": "adcfe4db5ab7663c7c5f7c5023cb0c3a",
    "title": "赤嵌怀古歌",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "夜半天风吹海立，鲸鱼上岸鲛鱼泣。",
      "金鼓千声动地来，戈船百道乘潮入。",
      "将军落地便惊人，救火奔波走四邻。",
      "七岁读书知大义，洒扫应对皆经纶。",
      "君家伯叔公侯伍，自立唐藩擅开府。",
      "争班谈笑卑徐常，撤戍投降似刍狗。",
      "回手招君君有辞，儿今身已属隆武。",
      "五羊城头啼杜鹃，千艘万骑来铜山。",
      "英雄誓不臣二主，事成不成唯凭天。",
      "可怜触起毒龙怒，白浪掀天风卷树。",
      "出师意气吞金陵，一战孤军失南渡。",
      "从此将军识天意，转身却慕田横义。",
      "百舰驱来鹿耳门，一朝夺取牛皮地。",
      "红毛楼上草鸡鸣，彼苍藉手开东瀛。",
      "冠带柬骑赤龙去，迄今故垒犹纵横。",
      "我来赤嵌访古迹，舞殿歌台长禾麦。",
      "圣主当阳魑魅消，频年不见挥兵革。",
      "唯馀无恙水西流，沧海茫茫接天碧。"
    ]
  },
  {
    "id": "adcfe4db5ab7663ce9f3de868a799f3d",
    "title": "初往肚山之竹坑庄",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "甘雨几时降，草木皆敷荣。",
      "东郊一以眺，绿野人尽耕。",
      "出城见肚山，一抹翠眉横。",
      "北风从南来，萧萧刺竹鸣。",
      "篮舆到山麓，树树栏人行。",
      "伛偻穿其下，肩夫足跛倾。",
      "我坐看山光，却喜路不平。",
      "峰峰如护卫，送我到竹坑。",
      "主人知我至，倒屣出门迎。",
      "一见各恨晚，欢笑若平生。"
    ]
  },
  {
    "id": "adcfe4db5ab7663c1f1ad084387d064f",
    "title": "游龙目井感赋百韵",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "夙披县图经，龙目称幽奇。抱此一十年，欲见更无期。",
      "甲寅春三月，往教海之涯。因与龙目近，遂起观泉思。",
      "携筇招野叟，道我与前驰。靡靡逾阡陌，数里无烟炊。",
      "榛𣙷积碎瓦，颓垣压茅茨。十室无一存，存者唯石基。",
      "彳亍到井陉，萧瑟尤堪悲。两目复何有，一水空清漪。",
      "菪菪涧中石，毵毵井中苔。草花黄白色，不辨薋菉葹。",
      "维时日亭午，我行颇倦疲。披襟席地坐，对叟发长噫：我昔按图经，龙目不似兹。",
      "得毋人好事，好景凭意摛。野叟闻之泣，抆泪煎致辞：伊昔称乐土，俯仰皆有资。",
      "所赖贤父母，宽猛政并施。夜眠少闭户，年凶不啼饥。",
      "堂堂杨明公，版筑相地宜。城建三十载，黎庶无猜疑。",
      "漳、泉若家室，出入相怡怡。鸡黍罗盘错，醇醪满缶卮。",
      "腊蜡常酬酢，秋冬有馈遗。尔时双龙目，夹井大如箕。",
      "泠泠喷其下，清冽甘如饴。前面栽修竹，后面植芳篱。",
      "十步一屋，五步一茅篱。禽鸟鸣春夏，花果色参差。",
      "种种好光景，顾盼解人颐。嗣后太平日，文武多恬熙。",
      "黠吏若狨鬼，健役如虎𤠞。道逢剽劫贼，摇手谢不知。",
      "肩舆下蔀屋，凛凛生威仪。从行六七人，沿路索朱提。",
      "更诱愚顽辈，鹬蚌互相持。就中亨渔利，生死两瑕疵。",
      "死者卧沙砾，生者受鞭棰。黔娄杀黎首，倚顿遭羁縻。",
      "一纸县官帖，十户中人资。因之升平民，渐渐相凌欺。",
      "或以众暴寡，弱肉强食之；或以贫虐富，攘夺耕田牺。",
      "以此积习久，气类判蚩蚩。一人搆其衅，千百持械随。",
      "甥舅为仇敌，乡里相烂糜。村庄纵燎火，田园罢耘耔。",
      "所争非城野，杀人以为嬉。遗祸及泉石，阿护身不支。",
      "健儿持刀来，佥谓龙在斯。长绳曳之走，斫碎如蛤蜊。",
      "迩来又十载，人情更险巘。得失起鸡虫，杀戮到妻儿。",
      "发冢抛骸骨，剖腹吞心脾。浮云淡白日，十里无人窥。",
      "去岁东螺人，沟洫角雄雌。风波平地起，□炮声如䢮。",
      "逃遁或不及，怯命饱豾貙。而我六旬叟，奔走筋力羸。",
      "亦复携童孙，驰骋效騧骊。衣服置畛隰，农具去路岐。",
      "仓卒离乡井，狼狈依山陲。渴饮涧中水，饥餐山上葵。",
      "隆冬寒气裂，妻子服绤絺。中夜仰天卧，飒飒悲风吹。",
      "起视故闾里，暧暧见竿旗。凉月照荒野，白骨何累累。",
      "今春干戈息，花草无芳蕤。归来见空壁，膏血犹淋漓。",
      "房屋既荡尽，竹木无条枝。冽彼山下泉，沙淤塞流澌。",
      "荷锸一为凿，涓滴始涟洏。君今睹灰烬，慎勿古人嗤。",
      "古人原不诈，先生来则迟。我听此言罢，呜咽泪双垂。",
      "昔闻汉成帝，北宫流漫弥；又闻郁林郡，涸泽兆癃罢。",
      "由来古灵井，气数关盛衰。此井岂其然，零落人所为。",
      "台阳古荒服，沧桑无定时。自入版图后，二百年有奇。",
      "五方错杂处，王化所难治。太守自廉洁，县令自仁慈。",
      "哀哀尔漳、泉，灾害实自贻。东家持戈挺，西家列矛鍦。",
      "尔燬我田屋，我夺尔膏脂。均之一自杀，相去不毫厘。",
      "我愿尔父兄，子弟戒循规；更愿尔乡党，仁义相切偲。",
      "乾坤有剥复，日月有盈亏。苟能推心腹，四海皆埙籯。",
      "百岁永无患，福禄天尔绥。何必愤失所，喋喋相謷訾。",
      "我志托山水，我心念疮痍。先忧而后乐，此语本吾师。",
      "区区一井间，何足系安危！所嗟填壑者，十稔两流离。",
      "悲悯恐无益，慷慨发歌诗。寄语采风者，陈之贤有司。"
    ]
  },
  {
    "id": "adcfe4db5ab7663cfa8bac2d2a354375",
    "title": "齿痛，戏用袁简斋拔齿原韵柬石庄",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "君年未四十，齿牙惊摇动。我少君十年，情亦同汹汹。",
      "初觉断腭{齿巨}，继焉头颧重。一齿居中央，齤然欲先众。",
      "朝夕咬菜根，每饭辄心恫。持梁刺齿肥，又如邹鲁鬨。",
      "似欺我舌耕，束脩当君俸。故使病聱牙，佶屈被嘲讽。",
      "清晨揽镜看，前龈露凿空。端阳节底归，何以食菰粽。",
      "有时彻唇酸，如带刺芒痛。岂其素贪饕，饮食必有讼。",
      "造化之小儿，以我为簸弄。抑怜我与君，悲感夙所共。",
      "齴伯与龋妻，故自相伯仲。我想觅良剂，扶彼将倾栋。",
      "未免愁庸医，耳目多蔽壅。不如向君求，取之如家巷。",
      "问涂于已经，较可见实用。寄语拾牙慧，知君素豪纵。",
      "亟遣长须来，药囊一时送。"
    ]
  },
  {
    "id": "adcfe4db5ab7663c2723b3a67af81f63",
    "title": "海中捕鱼歌",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "北风吹沙寒冻竹，海鱼上潮团一簇。",
      "叶叶渔舟破浪来，撑叉使挺纷相逐。",
      "横沉巨网截波中，一举常麟数百族。",
      "小鱼战戢大鱼肥，半死半生血犹漉。",
      "满担挑来到市廛，腥风吹遍夕阳天。",
      "得钱沽酒时一醉，不脱蓑衣海上眠。",
      "一灯渔火随潮泊，夜半白鱼飞上船。"
    ]
  },
  {
    "id": "adcfe4db5ab7663cd807d97183279f97",
    "title": "大水行",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "黑风吹海使倒立，百川水从内山入。排云驾雨鞭蛟龙，白浪高于天一级。",
      "千年古木摩苍穹，随波漂荡西复东。砰岩撼岳相激搏，巨石旋转如飞蓬。",
      "顷刻民庐看不见，百里哀呼叫水变。缘木果然可求鱼，为巢自恨不如燕。",
      "鼋鼍白日上山游，人鬼黄泉随处现。可怜环溪百馀家，一时淹没为鱼虾。",
      "洲沉岛没无所避，谁肯中流浮仙槎。浊水村翁老木匠，眼见波涛如海样。",
      "斩藤伐竹催乘桴，救得百人皆无恙。翁非有馀欲市恩，动于不忍仁乃存。",
      "世间讵乏千金子，目击嫂溺甘不援。如翁恻隐合天意，必有馀庆贻子孙。",
      "君不见，宋祁救蚁中状元，况乃回生起死人一村。"
    ]
  },
  {
    "id": "adcfe4db5ab7663c717bd0448a6f900e",
    "title": "谢太傅东山士女图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "寿阳已破秦师东，九十七万来如虹。",
      "冠军征讨俱股慄，吾其左衽忧桓冲。",
      "当时若无谢安石，何人静镇情汹汹。",
      "围棋却援有成算，一枰直抵千罴熊。",
      "小儿辈遂已破敌，大呼原归朱序功。",
      "福德在吴天所祚，公之先见高符融。",
      "捷书一到屐齿折，山阴对弈犹未终。",
      "古今成败无定局，临危不惧真英雄。",
      "前有费袆后寇准，谈笑却敌将毋同。",
      "中年哀乐盛丝竹，东山片石高苍穹。",
      "风流宰相作佳话，苍生妓女欢雍雍。",
      "先忧后乐任天下，朱儒议论终褊衷。",
      "箪瓢陋巷有馀快，矧乃裙屐生春风。",
      "琼枝玉树森罗列，明珠翠羽交玲珑。",
      "画图省识钟情处，千载临风怀谢公。"
    ]
  },
  {
    "id": "adcfe4db5ab7663cd6d98fce7e1c9fef",
    "title": "陶彭泽东篱朱菊图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "魏晋人材皆草草，潇洒唯有柴桑老。彭泽一官八十日，挂冠去之恐不早。",
      "三径未荒松菊存，归来卜筑居南村。葛巾漉酒一纵饮，秋风又到桃花源。",
      "淡云微雨重阳日，白衣送酒开门出。偶然采菊东篱下，花与先生俱隐逸。",
      "绣幰蒲车徵不起，元嘉诏下先生死。乃知晚节胜黄花，雪霜历尽见根柢。",
      "首阳之薇商山芝，黄、农、虞、夏同一时。披图再拜秋色里，懦立顽廉万古思。"
    ]
  },
  {
    "id": "adcfe4db5ab7663cb2413e5ffb2e16cb",
    "title": "白司马浔阳送客图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "江流九派浔阳分，几人到此悲离群。",
      "千秋白傅传行迹，至今图画犹纷纷。",
      "忆昔武相初被贼，首疏得罪由越职。",
      "十年知遇感君恩，一语参商成远谪。",
      "香垆峰下恣遨游，哀猿怪鸟鸣啁啾。",
      "来船去马几相送，阅尽人间离别愁。",
      "离愁别恨向谁写，忽听新声来月下。",
      "推手为琵却手琶，无限芳心曲中泻。",
      "教坊旧事剧凄凉，菊谱重翻暗断肠。",
      "天涯沦落青衫客，江上飘零白发娼。",
      "阑干泪尽低徊久，宾主情多还握手。",
      "一船明月载芦花，半夜歌声迷古柳。",
      "庐山峨峨江水深，终古销魂枫树林。",
      "诗人商妇俱千载，一曲琵琶垂到今。"
    ]
  },
  {
    "id": "adcfe4db5ab7663cc80efb2d3e3ee597",
    "title": "苏学士南海笠屐图",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "乌台诗案从空起，抉摘瑕疵到鱼豕。",
      "阴霾白日昏蔽天，从此诗人无完理。",
      "东坡先生诗中豪，挥毫烟云动盈纸。",
      "一官潦倒落南荒，贬谪连年濒九死。",
      "自署识字耕田人，老向荒郊亲耒耜。",
      "置酒桄榔椰叶山，舣舟蜑户龙冈水。",
      "白须红带意态闲，藤帽棕鞋标格美。",
      "至今相距七百年，生气隆隆图画里。",
      "头戴圆笠双蜡屐，依旧春风归杖履。",
      "想见掀髯吟啸时，万顷波涛生笔底。",
      "江山有幸留才人，云海何妨老居士。",
      "足迹到处烟瘴开，肯把山林溷纨绮。",
      "不然我笠彼乘车，他日相逢岂其是。",
      "否则奇癖同阮孚，一生当著几两耳。",
      "不知先生信天翁，当行则行止则止。",
      "但教饱和渊明诗，讵料老折东山齿。",
      "十年踪迹混樵渔，一心梦寐依朝宁。",
      "蜉蝣天地寄此身，何者鱼虾何鹿豕。",
      "白鹤峰前煮凤芽，青衣道上烧婪尾。",
      "后来好事强描摹，遂把风流付才子。",
      "我今披图拜道容，一瓣名香敬在此。",
      "千秋仰止峨眉山，海阔天空万馀里。"
    ]
  },
  {
    "id": "adcfe4db5ab7663cab4e0269e0bd9ecf",
    "title": "望洋叹",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "九州之水海为大，我生况在瀴溟外。",
      "自读元虚赋十年，今日方与海一会。",
      "才见银涛卷地来，动摇六合声如雷。",
      "茫茫一气薄元宰，如见浑沌天未开。",
      "砰岩磓岳一呼吸，转眼已觉鸿蒙湿。",
      "吹涝散作万鹅飞，喷沫激为千鳌立。",
      "星驰电掣望转遥，一越三千不终朝。",
      "河伯望见犹失色，何论八月钱塘潮。",
      "我今望洋空叹息，波涛万里泻胸臆。",
      "看人破浪乘长风，意气如龙追不得。",
      "遥遥身世等浮沤，自崖返矣不回头。",
      "银河有路通星汉，空忆乘槎问斗牛。"
    ]
  },
  {
    "id": "adcfe4db5ab7663c2d3a3eec500d2d83",
    "title": "磺溪三高士诗诗人洪寿春",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "磺溪有诗客，隐居于市阛。",
      "甘心执贱役，不肯事长官。",
      "吟诗只自适，不予俗人看。",
      "当年杨伯起，一顾空冀闲。",
      "下士得知己，列肆为名山。",
      "读书识忠孝，万卷胸中蟠。",
      "采花酿成蜜，百代供一餐。",
      "我昔幸得之，琅琅诵百环。",
      "誓将付剞劂，用以表微寒。",
      "孰料霓裳曲，不许传人间。",
      "神龙破壁飞，万古去不还。",
      "至今思片羽，激烈摧心肝。"
    ]
  },
  {
    "id": "adcfe4db5ab7663c2d3a3eec293482cd",
    "title": "磺溪三高士诗诗人洪寿春",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "海外数画笔，蔡君推第一。",
      "如何断三餐，不受千金值。",
      "睥睨视公卿，风尘谢物色。",
      "自非逢高人，不肯留真迹。",
      "传闻大风雨，山林昼昏黑；",
      "只身走荒崖，性命了不惜。",
      "乃知画入神，妙不关笔墨。",
      "大造具化工，眼前取自得。",
      "丘壑罗心胸，云水荡魂魄。",
      "半颠半迂间，此意谁能测！"
    ]
  },
  {
    "id": "adcfe4db5ab7663c2d3a3eecf19f69dc",
    "title": "磺溪三高士诗诗人洪寿春",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "先生无名字，不知何许人。",
      "折苇渡沧海，信脚行阳春。",
      "当时富民侯，延座列上宾。",
      "筑堤兴水利，指授如有神。",
      "功成不受赏，长揖辞金银。",
      "问名嗒然笑，再问言津津。",
      "天地我父母，埏垓我乡邻。",
      "不夷又不惠，能屈亦能伸。",
      "五柳非吾徒，角里非吾身。",
      "孤山梅花婿，乃我有服亲。"
    ]
  },
  {
    "id": "adcfe4db5ab7663c74a955de77d40bbe",
    "title": "连日风雨，戏用三讲全韵调沧洲",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "狂风吹馆徒，骤雨罢朝讲。先生不出门，兀坐思鹿港。",
      "纵论至于诗，势若倾钱銗。唐、宋三百家，剖析如挥䎧。",
      "令我失所闻，当头甘受棒。移镫与之谈，忍冻缩头项。",
      "果然心花开，明珠生老蚌。朝看田水高，老农不敢耩。",
      "飘零及林木，天心何其𢗒。无乃雾致愆，斯人实儱傋。",
      "语罢各分散，腰佩响珠玤。"
    ]
  },
  {
    "id": "adcfe4db5ab7663c68db16fc44dae59e",
    "title": "捒中大风雨歌",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "昨夜狂台振林木，千声万声动岩谷。",
      "横吹黑雨卷山来，飞洒如麻乱相扑。",
      "鞭策百怪驱蛟龙，雷公雷母纷相逐。",
      "半空纯是金甲声，时有赤虬飞贴肉。",
      "使风挟雨雨倒吹，驾雨助风风更速。",
      "朝南暮北一旋转，有若天轮回地轴。",
      "十围杉楠摧作薪，万丛梨柿散如雹。",
      "汹汹波浪天外来，顷刻平地为川渎。",
      "东邻才报流麦田，西舍还闻破茅屋。",
      "野水平添七尺高，涨痕遥没千畦绿。",
      "黄云满地抽针芽，馀粒但供乌雀啄。",
      "诘朝雨止风亦停，乡村十家九家哭。",
      "一春无雨苗不滋，今兹雨多反杀谷。",
      "田头轧轧连耞鸣，但有滞穗无圆粟。",
      "老农垂泪前致辞，乞减半租救饘粥。",
      "里胥下状来催租，悉赋输将苦不足。",
      "输官不足还卖田，稻田虽废砚田赎。",
      "舌耕笔耒几多年，岁岁阴阳无愆伏。",
      "满城风雨供啸歌，有田不如无田乐。"
    ]
  },
  {
    "id": "adcfe4db5ab7663ca80fd45de0b9177c",
    "title": "在捒连日淫潦，欲归不得，忽逢晴霁，喜而有作",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "风定树还号，雨霁云犹湿。",
      "朝阳有畏心，徘徊上原隰。",
      "水鸟带波飞，啄禽晒衣立。",
      "叉鱼渔荷蓑，割稻农戴笠。",
      "日暮各还家，蛙在水中泣。",
      "欹枕一以听，阁阁鸣何急。",
      "纤月细于钩，流光剧可挹。",
      "飞萤不避人，夜静穿窗入。"
    ]
  },
  {
    "id": "adcfe4db5ab7663ca80fd45d067a5e45",
    "title": "在捒连日淫潦，欲归不得，忽逢晴霁，喜而有作",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "朝曦红上檐，瓦雀双双喜。",
      "咿嘤语窗前，似唤幽人起。",
      "孤客正思家，对此欣不已。",
      "仰视浮云飞，馀霞散成绮。",
      "路逢相识人，为问前溪水。",
      "一苇如可航，余亦将归里。"
    ]
  },
  {
    "id": "adcfe4db5ab7663c1cc21a95c43406b5",
    "title": "林先生祠",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "先生不知何许人，人言逋仙之子孙。",
      "我道先生隐者徒，名且不计况利乎！",
      "名利于公两不有，手牵浊流地上走。",
      "白石齿齿水粼粼，灌溉良田万千亩。",
      "功成长揖辞东家，黄金白璧如泥沙。",
      "掉头一笑渺然去，溪上还种千桃花。",
      "花开花落自今古，先生一去花无主。",
      "唯有荒祠对白云，悠悠千载长行雨。"
    ]
  },
  {
    "id": "adcfe4db5ab7663c30a5c217bf3b69bf",
    "title": "番社过年歌",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "摐金伐鼓声渊渊，社番十月即过年。烹羊宰牛祭先祖，餈糗罗列无几筵。",
      "缠头插羽盛衣饰，红绒鬖鬖垂两肩。或提藤笼或霞篮，膏蚌鲑杂鱼腥膻。",
      "持瓢圈坐恣酣饮，有如长鲸吸百川。醉起攘臂蹋地走，歌呼跳踯何喧阗。",
      "鼻上箫吹无孔笛，嘴中琴奏不调弦。马邻猫踏矜猱捷，蝥弧一拔争登先。",
      "腰间铮铮萨豉宜，千声沸出腾青天。都卢{阝国}辘学膜拜，咮𠻗似祝多良田。",
      "物畜蕃滋风草死，乃箱万万仓千千。土官通事持羊酒，独坐公廨行赏钱。",
      "男嬉女笑出真乐，此风直在羲皇前。迩来熟番变唐化，每岁歌舞犹相沿。",
      "穫稻筑场农事毕，家家舂磨修洁鲜。可怜众社渐贫困，有室徒悲如磬悬。",
      "昔日千豚今一脔，百年人事随风烟。君不见，生番化熟熟化氓，耕耘转在高峰巅。",
      "南北十社九社废，裸人丛笑何有焉。"
    ]
  },
  {
    "id": "adcfe4db5ab7663c17e058edd14197d8",
    "title": "雨后溪上望月",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "骤雨洗山容，清风送林樾。",
      "忽随流水声，溪上望明月。",
      "四顾寂无人，长歌采薇蕨。"
    ]
  },
  {
    "id": "adcfe4db5ab7663cf1996cc532784868",
    "title": "土牛",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "土番畏人如畏贼，自筑土牛封其域。星罗棋布廿四头，尺寸不差绳与墨。",
      "砌以荦确塑以泥，崭然头角状奇特。我闻在昔此地生番巢，出没杀人以为食。",
      "圣人有作妖魑消，剺面文身咸戴德。一丝红线下尧封，万顷绿塍遵禹则。",
      "分疆立界严提防，不许斯民处实逼。牛皮已变红毛风，土壤还同金马式。",
      "是时番奴富田畴，烹羊炮豕乐无极。醉后归来两眼昏，忽讶寝讹遗路侧。",
      "短笛携将信口吹，歌呼踏破夕阳色。迩来十社九社空，锄犁转在内山北。",
      "岿然数篑留岩阿，犹似千钧任地力。豪强子弟恣侵陵，拔毛削皮禁不得。",
      "朝廷兼并有明刑，嗟尔无告独可恻。牛牯岭外烽火明，千村万落长荆棘。",
      "安得遍筑千万头，尽教卖剑归稼穑。牛乎牛乎尔勿哀，铜驼与尔俱草莱。"
    ]
  },
  {
    "id": "adcfe4db5ab7663c5b8ab43b4825fe2e",
    "title": "卜居",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "经年避贼寇，迁徙无定宿。有客晨过门，言善君平卜。",
      "长揖前致辞，再拜发龟椟。自从丧乱来，八口滞空谷。",
      "供亿无故人，反噬有僮仆。亲朋多白眼，群奸遥侧目。",
      "入海愁蛟龙，登山畏虺蝮。吾宁居九夷，负矢射麋鹿；",
      "将委心任运，雕零依草木。吾宁请长缨，中原竞驰逐；",
      "将浮沉观变，憔悴匿林麓。吾宁依刘表，附会救饘粥；",
      "抑将说隗嚣，辨论穷反覆。吾宁学杜甫，悲歌以当哭；",
      "抑将效扬雄，清静自投阁。宁百折不回，守身如守玉；",
      "将模棱两可，与世同龌龊。绝温峤裾，将戏老莱服。",
      "摇顾荣扇，将采陶潜菊。宁为辕下驹，将作云中鹄。",
      "宁朝秦暮楚，将夜行昼伏。宁去依他人，抑来为宗族。",
      "宁四海为家，抑一枝自足。吁嗟天下乱，举世方皆浊。",
      "瓦釜竞雷鸣，干镆埋地狱。豺虎横咆哮，麒麟遭鞭朴。",
      "衣绣原非荣，披褐讵云辱。世无平不陂，道无往不复。",
      "詹尹将拂龟，贾生或赋鵩。何者为吉凶，何者为祸福？",
      "知几有神明，尚其再三告。客闻呀然笑，释策止弗渎。",
      "王绩醉为乡，志和船作屋。在我求其是，到处皆安乐。",
      "七子沉湎同，三闾清醒独。用行君之意，何必问龟壳！"
    ]
  },
  {
    "id": "adcfe4db5ab7663cc782afbf529f13b5",
    "title": "自许厝寮避贼至集集内山，次少陵「北征」韵",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "皇帝元年秋，闰八月初吉。我遁于内山，潜伏野番室。",
      "深林暗无光，白昼不见日。破屋两三间，茅茨杂蓬荜。",
      "闭户深藏匿，逢人未敢出。涕泣望烽烟，皇皇如有失。",
      "自顾流离中，有生不如勿。破产购一锥，报国心空切。",
      "至今一回首，精神犹恍惚。不知历险艰，奔走何时毕。",
      "侧身万峰巅，秋风吹瑟瑟。但见阵云飞，川原日流血。",
      "人烟半萧条，鬼火互明灭。行行集集山，夙称生番窟。",
      "浊水喷其中，日夜浪瀎潏。路盘苍穹高，石迸厚地裂。",
      "一夫可当关，驷马不容辙。生平耽烟霞，到此暂心悦。",
      "徒步随狙公，自拾枣与栗。哭类阮籍穷，狂等费贻漆。",
      "一身坠蚕丛，传闻百无实。因思世人巧，益叹我躬拙。",
      "徘徊望乡山，目极飞鸟没。凉飔从东来，飒飒动木末。",
      "遥想故城里，狐鼠共巢穴。杀人如乱麻，街衢堆白骨。",
      "往者擒贼王，陈兵太仓卒。未抽靴里刀，已失囊中物。",
      "遂令劫运开，鬇鬡变蓬发。使我撄不测，志气长轸结。",
      "同谋袖手观，含涕独呜咽。未识此时恨，何日得伸雪。",
      "经旬宿荒崖，两脚垢不袜。枯木架绳床，逼窄仅容膝。",
      "有时抱书眠，肱曲腰又折。有时泽畔行，青衫换短褐。",
      "父老两三人，坐谈辄终日。道及当时事，满座皆战慄。",
      "延我至其家，鸡黍竞罗列。一饭等千金，大义高巾栉。",
      "回顾狮子峰，蛾眉才一抹。有弟滞牛山，多时悲契阔。",
      "老母缺晨昏，思之如饥渴。路逢负戈侣，撞胸不敢喝。",
      "所闻多异辞，两耳乱喧聒。彼众而我寡，有口向谁说。",
      "桓桓林总戎，昨日方简卒。万骑出罗城，军容甚开豁。",
      "猛如出柙虎，捷若搏云鹘。行见扫妖氛，贼徒争豕突。",
      "况有斗六门，天堑险无匹。背城鼓而东，一战胜可决。",
      "威过摧枯芒，势成破竹疾。屈指旬日内，匹夫可以夺。",
      "又闻募乡兵，朝暮尤斯拔。横海戮长鲸，万弩伺俱发。",
      "此谋如得就，大功可书碣。指日见升平，乾坤收肃杀。",
      "嗟予走空山，于今已五月。一息气尚存，此念未容绝。",
      "如何蝼蚁辈，偏觉肝肠别。甘心为异类，不复忧荡析。",
      "攘攘著黄巾，为厉及妪{女目}。四顾遍豺狼，保身慎明哲。",
      "岂不思请缨，空手难为烈。抚景自酸辛，吟诗聊度活。",
      "寂寂红叶山，遥遥紫薇闼。此身虽在野，此心唯向阙。",
      "安危大臣在，金瓯岂患缺。只忧道路长，献策终不达。"
    ]
  },
  {
    "id": "adcfe4db5ab7663c6614a5550bce0ce6",
    "title": "罗山两男子行",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "黑云压阵鼓声死，军中跃出两男子。誓扫黄巾不顾身，锥牛大飨千义民。",
      "靴中尖刀腰间箭，裂眦决战飞黄尘。可怜粮竭援复断，裹疮一呼死伤半。",
      "力尽关山未解围，军无儋石多思叛。贼骑长驱斗六门，万人散尽两男存；",
      "反手被缚见贼主，胁之使跪仍双蹲。一男戟手与贼语，生不灭贼死杀汝；",
      "双眉倒竖目如炬。一男掀髯与贼言，男儿七尺报君恩，今日之死泰山尊。",
      "观者人人都赞美，贼亦因公颂不已，谓此死方无愧耻；",
      "不然，斗六将帅多如云，纷纷屈膝谁非死。一样沙场白骨枯，似此从容就义无伦比。",
      "呜呼！从容就义无伦比，一节自堪千古矣。"
    ]
  },
  {
    "id": "adcfe4db5ab7663cf0faf12107b1ad50",
    "title": "相逢行，赠曾汝泉",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "一年相逢不相识，幕府风高森列戟。虎皮坐对虎牙开，咫尺军门千里隔。",
      "一年相识不相逢，水中犬吠桃花浓。手叠彩笺入城去，白云望断山千重。",
      "今年逢公公不见，匆匆行李将移砚。空怜李、杜旧知名，谁道尹、邢还避面。",
      "从此世乱各东西，我走空山君鳌西；四围烽火音书渺，万叠峰峦狨鬼啼。",
      "狨啼鬼啸人踪断，杜老悲歌空自叹。底事因缘二字真，识君偏迟在多难。",
      "幽斋九月黄花开，君携襆被入山来；半生饥渴一朝慰，话长不觉鸡声催。",
      "明朝赠我诗四章，字字真珠带异香；昨日投我诗一册，语语缠绵兼悱恻。",
      "由来情至诗即工，芙蓉出水天然红；四年浪迹鹏海上，高歌往往来天风。",
      "而今干戈满平地，沧海横流何处避？与君同是沦落人，得君且拚十日醉。",
      "左手招徐福、右手揖仲连，狂呼黄鹤飞上天；摘列星，当酒钱。",
      "如何相逢遽相别，别时月圆今月缺；留君不住我心悲，望君不来我心结。",
      "心结心悲那可言，寄书聊复询寒暄。天涯别有相思处，月白风清两断魂。"
    ]
  },
  {
    "id": "adcfe4db5ab7663c35cab2283279ce95",
    "title": "杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "乱世无宗族，敢死即为雄。",
      "我看楚昭屈，子弟盛江东。",
      "结发从项羽，八千归沙虫；",
      "诸田称崛强，亦受楚人封。",
      "唯有鲁二生，大义高苍穹；",
      "既不拜隆隼，亦不识重瞳。",
      "高飞避世网，天际翔冥鸿。"
    ]
  },
  {
    "id": "adcfe4db5ab7663c35cab22817b631f8",
    "title": "杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "冥鸿游八荒，回翔俯寥廓；",
      "下视大嘴乌，飞鸣一何恶。",
      "夺我树下巢，白昼喙雏鹊；",
      "盘回未忍飞，欲救嗟力薄。",
      "山梁多杀机，磐达少良木；",
      "岂不图南行，所恨羽毛弱。",
      "且辞篱下鴳，远伴云中鹤；",
      "置身冥漠间，矰缴何所著。",
      "回首谢老鸦，慎勿恣贪攫；",
      "与为百鸷鸟，何如一秋鹗！"
    ]
  },
  {
    "id": "adcfe4db5ab7663c35cab228480680b1",
    "title": "杂诗",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "秋鹗翔千仞，不肯随众鸟；杰士贵独立，落落出人表。",
      "与其失之随，毋宁蹈其矫；龙、比伏斧刀，夷、齐甘饿𩛞。",
      "万古立人极，只以一矫了；才非矫不生，节非矫不成。",
      "管宁渡辽海，以矫全其清；虞集卧东山，以矫全其名。"
    ]
  },
  {
    "id": "adcfe4db5ab7663c066dfe49919b2a6e",
    "title": "祭旗日示诸同志",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "两年募乡兵，今朝驰羽檄。肉食岂无谋，男儿心胆赤。",
      "剧孟投亚夫，弦高助郑伯。由来率土臣，尽人可杀贼。",
      "自从丧乱来，此论我已析。牛酒犒农民，团练谋在昔。",
      "虞、芮方质成，陈、蔡忽遭厄。举家来空山，志岂图菽麦？",
      "方将骋中原，先鞭追祖逖。否则保一方，山川为生色。",
      "讵料劫运开，孤掌难为力。倾家购力士，有锥不得击。",
      "痛哭学贾生，亡命依宾石。口舌已焦烂，忠孝斯感激。",
      "拔蝥一周麾，鬼神齐辟易。叱咤走风云，喧呼飞霹雳。",
      "金鼓一声振，彼军气为黑。誓将擒妖魔，灭此而朝食。",
      "寄语谋义士，勉旃事兵革。封侯本无种，年少须奋迹。",
      "不见牧羊奴，勋名高竹帛。"
    ]
  },
  {
    "id": "adcfe4db5ab7663cffeb3d671195a3eb",
    "title": "玉潭庄与黄实卿明经夜话",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "举世纷纷谈势利，何人解吐英雄气。",
      "两载栖栖困戎马，满腔热血向谁洒。",
      "天为吾儒假一鸣，万人军里逢先生。",
      "先生握手坐终夕，两人怀抱一时呈。",
      "非弹家国苍茫泪，即诉风尘离乱情。",
      "风尘离乱那堪说，与君且话三年别。",
      "自从狐豕蹂乡闾，老拳毒手饱摧折。",
      "万卷图书辗转空，一家儿女流离活。",
      "珠囊玉箧化狼烟，碧瓦雕甍供鼠穴。",
      "王尼处处都不安，李白人人都欲杀。",
      "艰难一样落坑中，我比先生更愁绝。",
      "即今淮西虽告平，深山虎豹纷纵横。",
      "焚巢捣穴穷搜捕，一剑犹当十万兵。",
      "先生听罢跃然起，为告夜郎还未死。",
      "攀龙附凤夸身强，悠悠终是辽东豕。",
      "古来擒贼先擒王，不入虎穴焉得子。",
      "先人之忧后人乐，我辈所存本如此。",
      "岂为封侯始请缨，从知杀贼即名士。",
      "细柳营中绮宴开，眼前宾客尽邹枚。",
      "共夸借箸多吾党，复见从军有秀才。",
      "三更风露兵威肃，百里河山瑞气回。",
      "赋诗已用槊为几，烧烛还看剑引杯。",
      "感君意气高相许，令我闻鸡因起舞。",
      "一鞭终愧祖生先，百战羞同樊哙伍。",
      "短衣匹马别君去，语君且助三通鼓。",
      "黄尘滚滚向东飞，看我下车撄猛虎。"
    ]
  },
  {
    "id": "adcfe4db5ab7663c04fcffbbf58c82ec",
    "title": "自林圯埔进师，与官军会约由溪洲底攻克斗六逆巢，越日袭取东埔蚋等处，俘获逆徒十三人，",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "夜半椎牛召乡里，鸡鸣蓐食千人起。",
      "摇旗撞鼓入蛮乡，伐竹编桥渡浊水。",
      "长驱转战若无人，逐北追亡如捕豕。",
      "杀气朝横狮子头，降幡夜坚鲤鱼尾。",
      "忽闻李愬入蔡州，一军欣欣色然喜。",
      "请缨直走伏波军，探穴争擒猛虎子。",
      "是时官军拥贼壕，马鞭一掷风披靡。",
      "有如逐鹿猎平原，彼持其背我角犄。",
      "列炬一声光烛天，千村万落无荆杞。",
      "可恨擒贼不擒王，黑夜柙中出虎兕。",
      "未能当道戮豺狼，徒向空山拾蝼蚁。",
      "此曹也是伪公侯，平日作横苦桑梓。",
      "一朝缚出绿林中，万姓欢呼彻街市。",
      "居人归业乐熙熙，从此一路肃清矣。"
    ]
  },
  {
    "id": "adcfe4db5ab7663c7315738be99f0e0d",
    "title": "哭房师潘瑶圃夫子",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "婆娑洋外云蒙蒙，海水流血千里红。",
      "朝廷频年拜骠骑，戈船百道趋瀛东。",
      "先生落落人中杰，栽花满县肝肠热。",
      "捧檄偶参鹳鹅军，请缨直到鲲鹏穴。",
      "毒雾飞鸢瘴疠侵，风涛出没几呻吟。",
      "文渊触热军多死，冯异移营病转深。",
      "骑鲸一去风悽恻，满军旌旆黯无色。",
      "公已天上作神仙，我尚山中拾橡栗。",
      "生未迎谒死不知，九州豺虎纷猖披。",
      "昨日故人一书至，闻讣已在黄花时。",
      "侧身西望再拜哭，感恩何止歌鸣鹿。",
      "伤心独照戴盆冤，易箦犹闻讯空谷。",
      "忆昔妖童赴会初，杞人忧天曾上书。",
      "妄意夷甫识石勒，谁知张角结封谞。",
      "一朝环海烟尘起，意外风波来万里。",
      "无瑕白璧染成缁，谁信此中有君子。",
      "先生得信惊且疑，逢人到处询项斯。",
      "两年薏苡消无影，一纸瑶函告有司。",
      "自从丧乱苦兵革，幼安曜卿坐不得。",
      "破产频求博浪锥，飞书屡进绕朝策。",
      "肉食无谋藿食愁，陈兵还为赋同仇。",
      "手书露布告乡里，不灭黄巾誓不休。",
      "裹疮吮血几征战，臂上长弓腰间箭。",
      "也知小丑终成擒，争奈先生长不见。",
      "伏波横海又登坛，幕府回头泪不干；",
      "满堂宾客如龙虎，尚恨军中少一韩。",
      "况我生平感恩谊，出师未遂封侯志；",
      "但识师恩同国恩，敢论有位与无位。",
      "人生大节君师亲，高堂矧有洗夫人。",
      "温峤绝裾终是孝，班超投笔宁为身。",
      "前朝杀贼深山里，知公九原闻必喜；",
      "今日焚巢浊水滨，知公九原恨无垠。",
      "一喜一乐缘何切，只为千秋重名节；",
      "共夸桃李盛门墙，不使豺狼留窟穴。",
      "地角天涯道路长，可怜丹旐尚他乡；",
      "一棺寂寞荒祠外，只有门生吊夕阳。"
    ]
  },
  {
    "id": "adcfe4db5ab7663c51adf3154d12e561",
    "title": "题烈妇张沈氏殉节事古体九解之ㄧ",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "茑萝泛长风，根茎无断绝。由来连理枝，生死不相别。",
      "君不见张烈妇，慷慨殉夫勇且烈。"
    ]
  },
  {
    "id": "adcfe4db5ab7663c51f0164a68bb29d2",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "妇姓沈氏名心娘，十八于归张家郎。举案齐眉慕孟光，如胶如漆乐且未央。"
    ]
  },
  {
    "id": "adcfe4db5ab7663c51f0164aecc3c019",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "忽忽五年，载弄之璋。二竖入室，夫病于床。求神问药，泪睫承眶。",
      "一朝怛化，五内崩裂如沃汤。"
    ]
  },
  {
    "id": "adcfe4db5ab7663c51f0164a7b6aaed5",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "大哭一声，气结无语。娣姒急申救，阿翁欲言不言泪如雨。",
      "曰汝有孤儿在，旦夕须哺乳。"
    ]
  },
  {
    "id": "adcfe4db5ab7663c51f0164ae5b40aa5",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "长跪谢阿翁，妾心坚如铜。儿生有祖累姑嫜，妾身虽死儿可长。",
      "夫没无人侍巾帚，妾身不去谁为偶。黄泉会有相见时，升天入地妾从之。"
    ]
  },
  {
    "id": "adcfe4db5ab7663c51f0164abd883979",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "明珠为夫敛，绮罗为夫装，执绋扶柩上北邙。归来拜姑泣。"
    ]
  },
  {
    "id": "adcfe4db5ab7663c51f0164a257235d1",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "绾我同心缕，著我嫁时衣。孤灯耿耿酸风吹，尺组毕命人不知。",
      "人不知，举家奔救乌乌啼。"
    ]
  },
  {
    "id": "adcfe4db5ab7663c51f0164a3d07febe",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "生同衾，死同穴。青冢巢鸳鸯，飞鸣自成匹，谓予不信如皦日。"
    ]
  },
  {
    "id": "adcfe4db5ab7663c51f0164ac9dd66a3",
    "title": "题烈妇张沈氏殉节事古体九解其二",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "人慕妇，烈且贞。我作歌，戒贪生。吁嗟乎，女子仗义能杀身，何乃国家多全躯保妻子之庸臣。"
    ]
  },
  {
    "id": "adcfe4db5ab7663ce661f8228dff66f2",
    "title": "董逃行",
    "authorName": "陈肇兴",
    "authorId": "adcfe4db5ab7663ce0ab531ed1457b72",
    "dynasty": "清",
    "content": [
      "我欲问天天不语，妖星十丈横牛女。天狗堕地夜叉舞，昔日龙虎今鱼鼠。",
      "走上空山泣风雨，大叫雷公来作主。丰隆不应奈何许，前头熊罴后狨鬼。",
      "白昼磨牙嚼行旅，谁其杀之吾与汝，上书九重报天子。"
    ]
  },
  {
    "id": "adcfe4db5ac7ad29d4398cdbb9173235",
    "title": "泾州送外甥周树棠归省",
    "authorName": "张映宿",
    "authorId": "adcfe4db5ac7ad29d1457b72d1457b72",
    "dynasty": "清",
    "content": [
      "匏系边城役，迂疏误此生。",
      "相依惟汝在，秋杪复登程。",
      "病叶吟风落，孤鸿带月征。",
      "多愁泾汭水，呜咽送君行。"
    ]
  },
  {
    "id": "adcfe4db5ac7ad29d4398cdbdb30d85c",
    "title": "泾州送外甥周树棠归省",
    "authorName": "张映宿",
    "authorId": "adcfe4db5ac7ad29d1457b72d1457b72",
    "dynasty": "清",
    "content": [
      "连日劝君还，临歧又黯然。",
      "天涯谁骨肉，宦海满秋烟。",
      "逝水千波叠，寒云万壑连。",
      "五陵家酿熟，欢笑小春天。"
    ]
  },
  {
    "id": "adcfe4db5adb5dd291732ade6ec8a030",
    "title": "题朱古微同年霜腴图",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "战胜萧辰道自肥，其如百卉已云腓。",
      "倚语私恨灰心晚，舞镜终疑惜羽非。",
      "凿齿大风同日月，腥鳞涎甲满裳衣。",
      "夏黄公亦岁寒侣，收肃琼明一钓矶。"
    ]
  },
  {
    "id": "adcfe4db5adb5dd2a6e072b50b25ed15",
    "title": "述怀",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "羞将蝉翼博千钧，牢落乾坤兀此身。",
      "梁国物情真吓鼠，鲁郊吾道未伤麟。",
      "谅无肝胆酬斯世，薄有襟裾拂古人。",
      "若道干戈堪养拙，夜吟无可百篇新。"
    ]
  },
  {
    "id": "adcfe4db5adb5dd2795dbed8ee688b06",
    "title": "为曹纕蘅书扇",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "乌咽中江入海流，知君清坐不胜愁。",
      "鲁戈过眼空三舍，宋铁伤心尽九州。",
      "自古武夫避黄发，于今吾道属苍头。",
      "人间合有蟾蜍寿，书剑临风涕未收。"
    ]
  },
  {
    "id": "adcfe4db5adb5dd2b04ab688c768ff69",
    "title": "赵次珊馆长重葺舫斋用朱椒堂韵自述属和",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "议兵尺籍亦空虚，莫愧荆卿剑术疏。",
      "楚国丘墟留宋赋，汉家忠孝属班书。",
      "朔风忽送高斋雁，斜日微噞浊水鱼。",
      "羡杀昔贤悲夜雨，寂无情感到胥馀。"
    ]
  },
  {
    "id": "adcfe4db5adb5dd2b04ab688ce24ee29",
    "title": "赵次珊馆长重葺舫斋用朱椒堂韵自述属和",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "壮心耻作嬖人奢，投老佣书两鬓华。",
      "许我千秋惭刻鹄，负公一事是涂鸦。",
      "荒凉寓县元和志，汗漫星河博望槎。",
      "景范以还无述缀，未知敝帚在谁家。"
    ]
  },
  {
    "id": "adcfe4db5adb5dd2ecbf00c7950a104a",
    "title": "挽顾亚蘧其二",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "猿跳象掷竟纷纷，正始遗音可复闻。",
      "羽扇中流失元帝，金徽一世误文君。",
      "女萝山鬼幽修语，渴鹿摩尼习气熏。",
      "赢得屠门留故步，侍郎排闼是杨云。"
    ]
  },
  {
    "id": "adcfe4db5adb5dd244381ca9e29354f7",
    "title": "为人题画兰其二",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "有人亦自芳，岂必恋空谷。",
      "弃置乃偶然，天命期无辱。"
    ]
  },
  {
    "id": "adcfe4db5adb5dd244381ca9cbd73725",
    "title": "为人题画兰其二",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "寒花有晚节，犹伤天地秋。",
      "虽各一时秀，论心耻与俦。"
    ]
  },
  {
    "id": "adcfe4db5adb5dd251780715480b45ab",
    "title": "赵次珊馆长重葺舫斋用朱椒堂韵自述属和其三",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "薄持愿力即天魔，十载经楼枉杜多。差喜羽陵留蠹简，不愁钓渚起微波。",
      "寸阴鼎鼎驹隙，一适悠豕渡河。莫道陆沈赢老泪，要分一掬点吟窝。"
    ]
  },
  {
    "id": "adcfe4db5adb5dd2a6e6ec26e878147e",
    "title": "挽顾亚蘧其一",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "死生有海沦甘蔗，穷达无天补女娲。",
      "乱世故人如落叶，清时言路漫含沙。",
      "志蜍误国诚堪惜，婴鼢同朝孰不瑕。",
      "况复翠微可将息，破甑何事种何芽。"
    ]
  },
  {
    "id": "adcfe4db5adb5dd26672c14db9986609",
    "title": "为人题画兰其一",
    "authorName": "秦树声",
    "authorId": "adcfe4db5adb5dd2d1457b72d1457b72",
    "dynasty": "清",
    "content": [
      "裛露不掩骨，临风忽断肠。",
      "王者久不作，知君为谁香。"
    ]
  },
  {
    "id": "adcfe4db5ae6acc23b007a703e080ac7",
    "title": "铁枪歌",
    "authorName": "胡正基",
    "authorId": "adcfe4db5ae6acc2d1457b72d1457b72",
    "dynasty": "清",
    "content": [
      "铁枪归，铁枪归兮人不归。枪本经历手中物，用以杀贼如点笔。",
      "关索岭云接烽烟，狆苗蚁集盈万千。死守粮台誓报国，挺枪一呼率众先。",
      "相距七昼夜，杀伤互枕藉。力尽无援兵，慷慨气不下。",
      "回顾残卒有几人，木石又戕我同寅。可怜孑立难转斗，掷枪付仆甘殒身。",
      "仆负此枪报大府，悬赏求尸幸未腐。僵卧山坳深堑中，尚握空拳髯奋怒。",
      "寂寞城南武侯祠，一棺谁奠酒一卮。谁何记室今安之，有子间关冒锋镝。",
      "见枪大恸几欲绝，八千里路枪同挈。六月归舟抵汉塘，铁枪红缨风飘扬。",
      "呜呼！柩归枪亦归，枪归谁云人不归。"
    ]
  },
  {
    "id": "adcfe4db5ae813dc392dbbeff4edaa91",
    "title": "题明周忠毅墨迹即用公感事诗韵",
    "authorName": "沈桂芬",
    "authorId": "adcfe4db5ae813dcf4a4da9a3214a6d8",
    "dynasty": "清",
    "content": [
      "一卷松陵稿仅存，前贤手泽重彝尊。",
      "栽花东浙留遗爱，削草南台答圣恩。",
      "早料长蛇能起雾，可堪缇骑遽临门。",
      "孤忠岂为成名地，执简频年枉叩阍。"
    ]
  },
  {
    "id": "adcfe4db5ae813dc9fa1e7289a8a2274",
    "title": "题采芝图",
    "authorName": "沈桂芬",
    "authorId": "adcfe4db5ae813dcf4a4da9a3214a6d8",
    "dynasty": "清",
    "content": [
      "松涛谡谡午风凉，曹阮溪边日月长。",
      "镜里朱颜非醉酒，镫前白发已思乡。",
      "布衣芒履还山健，菊蕊芝英满地香。",
      "指点烟峦三十六，黄云如海一身藏。"
    ]
  },
  {
    "id": "adcfe4db5ae813dc8675002c6b7166bf",
    "title": "题襄阳吏隐图",
    "authorName": "沈桂芬",
    "authorId": "adcfe4db5ae813dcf4a4da9a3214a6d8",
    "dynasty": "清",
    "content": [
      "鹿门翠色指遥岑，记得来时秋正深。",
      "鸡犬桑麻无限好，勤劳那识使君心。"
    ]
  },
  {
    "id": "adcfe4db5ae813dc8675002ccf57ea25",
    "title": "题襄阳吏隐图",
    "authorName": "沈桂芬",
    "authorId": "adcfe4db5ae813dcf4a4da9a3214a6d8",
    "dynasty": "清",
    "content": [
      "胸中丘壑自天成，未必真耽石隐名。",
      "一卷新诗冰雪映，本来不改在山清。"
    ]
  },
  {
    "id": "adcfe4db5ae813dcf6f6753e413a7e13",
    "title": "题恭邸朗润园图十六韵",
    "authorName": "沈桂芬",
    "authorId": "adcfe4db5ae813dcf4a4da9a3214a6d8",
    "dynasty": "清",
    "content": [
      "治佐唐虞盛，亲贤誉望彰。",
      "枢机参密笏，朝野庆明良。",
      "夙夜诚无懈，委蛇度有常。",
      "天怀钦洒落，道味饫深长。",
      "竹院风驱暑，荷亭雨送凉。",
      "地真筼号谷，人称芰为裳。",
      "至乐何难得，先忧不敢忘。",
      "扫尘清玉宇，洗甲挽银潢。",
      "帏幄筹方亟，林泉兴未遑。",
      "心缘虚受益，行以洁成芳。",
      "作则宏延揽，披图永写藏。",
      "升廷勤采干，入室静闻香。",
      "华实同衔佩，艰难矢赞襄。",
      "挥毫工寄托，读画细推详。",
      "学问资磨琢，澄清待激扬。",
      "日新君子业，千载仰辉光。"
    ]
  },
  {
    "id": "adcfe4db5af071f6554acaed4af85d50",
    "title": "高秋",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "寂寞高秋晚，微霜下古城。",
      "西风吹鬓老，落叶入诗清。",
      "天地孤鸿影，关山画角声。",
      "只思归去好，闲卧听春莺。"
    ]
  },
  {
    "id": "adcfe4db5af071f62432f5e5864a6c03",
    "title": "舟中",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "一身嗟浪迹，九月更浮舟。",
      "宿鹭依颓岸，寒花逐乱流。",
      "江云昏带雨，市火细明楼。",
      "漂泊孤帆暝，悠悠动旅愁。"
    ]
  },
  {
    "id": "adcfe4db5af071f64ae0344ddce0be31",
    "title": "赠别云间高日采",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "兀傲嗟予旧，清狂识汝新。",
      "苍天怜骨格，老眼拔风尘。",
      "倚剑寒镫夜，题诗异国身。",
      "从来嵇性懒，相对独情亲。"
    ]
  },
  {
    "id": "adcfe4db5af071f64ae0344d06a0db0c",
    "title": "赠别云间高日采",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "乍见真堪乐，将归却可怜。",
      "乱山孤客影，斜日欲离天。",
      "别泪江亭上，乡心马首前。",
      "凄凉分手处，后会在何年。"
    ]
  },
  {
    "id": "adcfe4db5af071f63404e93375843367",
    "title": "冬日同徐息溟登野阁望华山残雪吊李介立先生",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "与子一登眺，谁人载酒来。",
      "江声吹不尽，烟色晚还开。",
      "山远明余雪，天高老异才。",
      "寸心双目里，何限夕阳哀。"
    ]
  },
  {
    "id": "adcfe4db5af071f68ecca41e58f8dc20",
    "title": "读梧溪集感赋",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "牢落乌泾寓，荒凉席帽峰。",
      "艰危双老鬓，飘泊一孤筇。",
      "天地诗边泪，江山客里烽。",
      "故丘何处问，惆怅望云松。"
    ]
  },
  {
    "id": "adcfe4db5af071f6359f72fdd850c6b6",
    "title": "度陇杂咏",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "寂寞经荒县，萧条只几家。",
      "边云迷古堞，嶂月冷清笳。",
      "小市都无米，居民不解茶。",
      "破檐门不设，愁杀晓风斜。"
    ]
  },
  {
    "id": "adcfe4db5af071f6a77701c15af5070e",
    "title": "晚秋感怀",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "霜浓日瘦半溪阴，一片西风百感侵。",
      "穷海天高寒鬓影，空山木落老秋心。",
      "年荒贫病坚辞鹤，灶冷凄凉泣问琴。",
      "却叹吟残重寂寞，更谁载酒过花林。"
    ]
  },
  {
    "id": "adcfe4db5af071f6f8f960f09983d279",
    "title": "寒夜",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "细雨扑南窗，孤鸿愁北渚。",
      "寒夜角音阑，空阶木叶聚。",
      "于以临高秋，忽焉怀古处。",
      "巢许已成名，唐虞亦徒苦。",
      "悲歌复长啸，渺渺向谁语。"
    ]
  },
  {
    "id": "adcfe4db5af071f6872206ad5cd04938",
    "title": "东轩对月",
    "authorName": "张元升",
    "authorId": "adcfe4db5af071f6d1457b72d1457b72",
    "dynasty": "清",
    "content": [
      "今夕不为乐，明月窃笑之。",
      "故人有好怀，招我坐轩墀。",
      "凉风飒然至，葛巾吹欲欹。",
      "金樽泛清酤，满酌不容辞。",
      "萧条人间世，昔人渺难期。"
    ]
  },
  {
    "id": "adcfe4db5af36075c15539e99a8f527e",
    "title": "赠孟岩枢部兼怀耕亭前辈即次孟岩寄怀舫西原韵",
    "authorName": "吴璥",
    "authorId": "adcfe4db5af36075d1457b720e087ec5",
    "dynasty": "清",
    "content": [
      "鹓行忆昔侍龙墀，忽漫相逢入洛时。",
      "纸价定因才子贵，头衔休恨省郎迟。",
      "樊笼讵托摩云翮，杼轴都成织锦丝。",
      "莫道囊空羞涩甚，奚童检点汴游诗。"
    ]
  },
  {
    "id": "adcfe4db5af36075c15539e9b3facd87",
    "title": "赠孟岩枢部兼怀耕亭前辈即次孟岩寄怀舫西原韵",
    "authorName": "吴璥",
    "authorId": "adcfe4db5af36075d1457b720e087ec5",
    "dynasty": "清",
    "content": [
      "萍踪离合只寻常，握手相看总异乡。",
      "南国梅开江绕雪，大河风急雁啼霜。",
      "话逢旧雨频烧烛，谱出新词试引商。",
      "好待蓬山旋绛旆，金尊仍约醉糟床。"
    ]
  },
  {
    "id": "adcfe4db5b00de6d4406994ee05cefd4",
    "title": "题王云樵出猎图",
    "authorName": "姚承恩",
    "authorId": "adcfe4db5b00de6dd1457b72d1457b72",
    "dynasty": "清",
    "content": [
      "裘马翩翩任指挥，琅琊世胄继前徽。",
      "披吟我欲图双照，贾勇君还杀一围。",
      "荒草寒云低大野，淡烟疏树冷斜晖。",
      "举头莫射南飞雁，恐有征人带信归。"
    ]
  },
  {
    "id": "adcfe4db5b00de6d4406994e17c9003c",
    "title": "题王云樵出猎图",
    "authorName": "姚承恩",
    "authorId": "adcfe4db5b00de6dd1457b72d1457b72",
    "dynasty": "清",
    "content": [
      "谁写丰神上素绡，书生意气直千霄。",
      "霜飞大漠苍鹰健，日落平原骏马骄。",
      "文思定能惊玉署，壮游常自戴金貂。",
      "归来刺饮黄獐血，聊作消寒酒一瓢。"
    ]
  },
  {
    "id": "adcfe4db5b048fea6db63d1b6eb55c21",
    "title": "曹仁宪谨荣寿",
    "authorName": "黄政",
    "authorId": "adcfe4db5b048fead1457b72d1457b72",
    "dynasty": "清",
    "content": [
      "南极生光映德辉，我公应运享遐龄。",
      "算年适合蓍龟数，鉴貌还如松鹤形。",
      "会可香山追老白，图堪耆社入丹青。",
      "萸觞好作尧觞祝，菊酒堪为寿酒馨。",
      "屈指明秋周甲子，承颜晚岁喜男丁。",
      "斯文有幸斯人在，长使我侪奉典型。"
    ]
  },
  {
    "id": "adcfe4db5b275afc21775c93835cb335",
    "title": "白门遇程序伯次韵奉酬",
    "authorName": "陆嵩",
    "authorId": "adcfe4db5b275afcbf201d5496c5c28b",
    "dynasty": "清",
    "content": [
      "不堪兵火后，重与语平生。",
      "图籍他年劫，桑麻故国情。",
      "素心知几在，倦眼此同明。",
      "莫更伤离别，风尘幸已清。"
    ]
  },
  {
    "id": "adcfe4db5b275afc21775c93e49e7fc0",
    "title": "白门遇程序伯次韵奉酬",
    "authorName": "陆嵩",
    "authorId": "adcfe4db5b275afcbf201d5496c5c28b",
    "dynasty": "清",
    "content": [
      "惆怅秦淮路，西风愿屡违。",
      "堕鸢惊跕跕，残柳故依依。",
      "久管身兼病，无田几况饥。",
      "蹉跎俱五十，岂是未知非。"
    ]
  },
  {
    "id": "adcfe4db5b275afc512601c937e15265",
    "title": "涧上草堂",
    "authorName": "陆嵩",
    "authorId": "adcfe4db5b275afcbf201d5496c5c28b",
    "dynasty": "清",
    "content": [
      "萧然廿载闭柴荆，过眼沧桑自变更。",
      "千古高风追泄柳，一生心事托侯嬴。",
      "采薇得食何忧饿，却聘无书为晦名。",
      "谁似山阴戴处士，死生不忘故人情。"
    ]
  },
  {
    "id": "adcfe4db5b275afc544a517ce80231b3",
    "title": "独倚",
    "authorName": "陆嵩",
    "authorId": "adcfe4db5b275afcbf201d5496c5c28b",
    "dynasty": "清",
    "content": [
      "独倚雕阑有所思，珠帘不卷月来迟。",
      "分明对酒徵歌夜，怊怅攀条惜别时。",
      "银烛摇风光黯黯，红楼隔雨冷差差。",
      "梦中连夕金微到，只是旁人未得知。"
    ]
  },
  {
    "id": "adcfe4db5b275afcf294930e14705ffe",
    "title": "读房琯传有感",
    "authorName": "陆嵩",
    "authorId": "adcfe4db5b275afcbf201d5496c5c28b",
    "dynasty": "清",
    "content": [
      "房琯空悲将略多，陈涛一战恨如何。",
      "早知幕府惟刘秩，应悔心轻曳落河。"
    ]
  },
  {
    "id": "adcfe4db5b275afc5c9791be4a0f96ba",
    "title": "射虎行",
    "authorName": "陆嵩",
    "authorId": "adcfe4db5b275afcbf201d5496c5c28b",
    "dynasty": "清",
    "content": [
      "翩翩少年谁家子，挟弹操戈过都市。自言膂力能绝人，射虎不数李将军。",
      "南山猎猎风沙狂，林木摧振天昏黄。吁嗟白额何处藏，训狐作人踞匡床，据鞍顾盼徒旁皇。",
      "劝君且归释弓驽，今但有狐那有虎。"
    ]
  },
  {
    "id": "adcfe4db5b3d95d832366eee206f10cc",
    "title": "雨夜",
    "authorName": "黄璧",
    "authorId": "adcfe4db5b3d95d8d1457b72d1457b72",
    "dynasty": "清",
    "content": [
      "滂沱入夜势难收，独坐焚膏一破愁。",
      "酒力销沈人不梦，笔锋铦利气横秋。",
      "相如寓蜀家何在，季子归秦舌尚留。",
      "只待明朝晴日出，杖藜共探梵宫幽。"
    ]
  },
  {
    "id": "adcfe4db5b42d5f84ab1634776154ff7",
    "title": "舟中连雨",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "漏天何日了，高卧尺篷孤。",
      "但听水呜咽，不知山有无。",
      "春心黏柳絮，客梦冷菰蒲。",
      "却羡溪边叟，纶竿入画图。"
    ]
  },
  {
    "id": "adcfe4db5b42d5f8872258a0a7406cbc",
    "title": "重阳登高",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "最是高难问，青天隔九重。",
      "亭皋一搔首，风雨满千峰。",
      "野色生新黍，秋声入暮钟。",
      "十年摇落意，泽畔老芙蓉。"
    ]
  },
  {
    "id": "adcfe4db5b42d5f83db52bf83cc9b30e",
    "title": "由君山入黄山",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "君山行尽是黄山，山脊中分大石湾。",
      "帆影忽来千树里，江声若出万峰间。",
      "水云自起羁愁合，野鸟高飞客思闲。",
      "临去尚劳回首望，美人日暮绾湘鬟。"
    ]
  },
  {
    "id": "adcfe4db5b42d5f87dbae064f12bda2c",
    "title": "秋怀",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "独倚西楼第一栏，秋风吹绽葛衣寒。",
      "青山几点叶初落，白雁数声星欲残。",
      "镫火草虫人叹息，池塘夜雨梦阑珊。",
      "眼前何限难平事，看了吴钩不敢弹。"
    ]
  },
  {
    "id": "adcfe4db5b42d5f87dbae0641bab1363",
    "title": "秋怀",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一井青山下晚汀，萧萧蒲柳望秋零。",
      "十三楼上人吹笛，五丈原前夜落星。",
      "渔棹绕残深浅渡，雁行排过短长亭。",
      "闲来行乐无余事，删得茶经又酒经。"
    ]
  },
  {
    "id": "adcfe4db5b42d5f8fc79b2111209fb15",
    "title": "汪涵夫使君招同张公选范赤生泛舟秦淮感旧有作",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "一篙春水绿平桥，兰艇相将逐暮潮。",
      "河畔柳枝新系马，渡头桃叶旧吹箫。",
      "六朝金粉愁烟没，二月莺花苦雨消。",
      "凭仗酒樽能壮客，未容问答老渔樵。"
    ]
  },
  {
    "id": "adcfe4db5b42d5f8618c1051dba14c24",
    "title": "至建宁送朱素书往汀州",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "细雨钱塘共放舟，残镫浊酒几淹留。",
      "日扶短竹穿危岭，夜拥寒衾枕急流。",
      "山鬼路深花窈窕，土人语杂鸟钩辀。",
      "送君更上临汀去，春水平添万里愁。"
    ]
  },
  {
    "id": "adcfe4db5b42d5f82a85f3fa7f6ca9ec",
    "title": "客思",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "梵刹新凉起薜萝，征衣萧瑟问如何。",
      "四山古木弹声急，一夜西风蛩语多。",
      "芳草似啼垂玉露，美人有梦隔银河。",
      "闲将客思题梧叶，翘首天南无雁过。"
    ]
  },
  {
    "id": "adcfe4db5b42d5f80275b34895d5d803",
    "title": "送宋牧仲榷使赣州",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "帝京云物睹阳回，赋别登临宋玉才。",
      "征棹正随寒雁去，放衙应及早梅开。",
      "金娥升处留妆阁，木客吟成乞酒杯。",
      "身在江湖心魏阙，青春还上郁孤台。"
    ]
  },
  {
    "id": "adcfe4db5b42d5f8995932a89cb5112c",
    "title": "送邵村归维扬子长归吴门",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "《骊驹》满路送君归，我独临歧赋《式微》。",
      "斜日一鞭随猎骑，大江双桨渡渔矶。",
      "月明隋苑闻箫吹，枫落吴宫看燕飞。",
      "踯躅京华成底事，故乡东望欲沾衣。"
    ]
  },
  {
    "id": "adcfe4db5b42d5f844b19e631b749a05",
    "title": "题张德符方瓢册",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "韩愈高文传李汉，扬雄奇字付侯芭。",
      "谁知江夏先生集，又出清河公子家。",
      "三径松风常放鹤，一帘谷雨自煎茶。",
      "此中图画堪招隐，莫问门前白鼻騧。"
    ]
  },
  {
    "id": "adcfe4db5b42d5f8bb5b94c8bb7b36cd",
    "title": "赠高淳吴季舒",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "江左高人吴季舒，蓬蒿满径闭门居。",
      "十年自著《幽通赋》，四海相传《却聘书》。",
      "淮水观镫名藉甚，隋堤折柳意何如。",
      "风尘澒洞霜华晚，归去淳湖老钓鱼。"
    ]
  },
  {
    "id": "adcfe4db5b42d5f8d62c24c82fcc851c",
    "title": "冒辟疆移家诗",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "西园公子妙谈棋，南国娇娆工扫眉。",
      "云雨凄凉《神女赋》，江山寥落党人碑。",
      "妆楼镫火低鬟影，禅榻茶烟扬鬓丝。",
      "画里浮家风景好，吴宫花发早春时。"
    ]
  },
  {
    "id": "adcfe4db5b42d5f8242349a2662af30a",
    "title": "送严给谏入都",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "汉京雅重严夫子，未许桐江把钓竿。",
      "重起千门看橐笔，传闻三省喜弹冠。",
      "天回紫塞龙鳞动，日射青蒲鹿角寒。",
      "又见趋庭真御史，一家骢马满长安。"
    ]
  },
  {
    "id": "adcfe4db5b42d5f8b3274e0c9f2d1e70",
    "title": "送李子德检讨归养",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "高卧荆山三十年，朅来待诏赋《甘泉》。",
      "身依北阙君门下，梦绕西京亲舍边。",
      "抗疏遽辞彤管侍，归田仍赐彩衣旋。",
      "闲居频向燕台望，阊阖云深隔九天。"
    ]
  },
  {
    "id": "adcfe4db5b42d5f8b3274e0cc7440cb3",
    "title": "送李子德检讨归养",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "都亭把酒送君归，渭水高堂志不违。",
      "筑圃正逢红稻熟，扶筇常看白云飞。",
      "未酬君命臣犹壮，暂解朝班世已稀。",
      "千里莼羹吴地远，自怜乡思欲沾衣。"
    ]
  },
  {
    "id": "adcfe4db5b42d5f8fb67210db560d159",
    "title": "胡蓝狱",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "去年杀韩信，今年醢彭越；徐常幸前死，诸公宁望活？",
      "丞相戮，将军诛，觖望恣肆固有迹，坐以谋反疑有无，罪止及身或收孥。",
      "杀胡党，杀蓝党，万十万人保无枉？文武军民打一网。",
      "一斗粟，一座城，一条龙，一连鹰，革左塌何纷纷，得非此辈之冤魂！"
    ]
  },
  {
    "id": "adcfe4db5b42d5f86803f797b1f98261",
    "title": "煮粥行",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "去年散米数千人，今年煮粥才数百。",
      "去年领米有完衣，今年啜粥见皮骨。",
      "去年人壮今年老，去年人众今年少。",
      "爷娘饿死葬荒郊，妻儿卖去辽阳道。",
      "小人原有数亩田，前年尽被豪强圈。",
      "身与庄头为客作，里长尚索人丁钱。",
      "庄头水涝家亦苦，驱逐佣工出门户。",
      "今朝有粥且充饥，那得年年靠官府！",
      "商量欲向异方投，携男抱女充车牛。",
      "纵然跋步经千里，恐是逃人不肯收。"
    ]
  },
  {
    "id": "adcfe4db5b42d5f8ac8bc70f5473cb56",
    "title": "暮怀寄卿谋",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "晚云何自横，独照悲秋客。",
      "倒景入林深，烟飞夜光白。",
      "明月当天来，惊起空梁色。",
      "搔首步荒庭，暮影萧然只。",
      "美人西一方，呼之不能出。",
      "我欲化明月，飞到南楼侧。",
      "恐君高枕眠，未敢穿窗入。",
      "惟有草虫声，助予三叹息。",
      "木末赛芙蓉，持赠长相忆。",
      "鸿雁几时来，仰对西风立。"
    ]
  },
  {
    "id": "adcfe4db5b42d5f8ee23fbda693a3162",
    "title": "春寒",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "雌风盲雨争春国，东皇徘徊不能入。",
      "羯鼓催花花不开，花魂愁抱枯枝泣。",
      "荒烟扰扰萦空飞，冻云寒凝青山白。",
      "落霙斜织夜明帘，兽炉吹断龙涎色。",
      "琉璃砚匣晓冰封，醍醐手怯叵罗执。",
      "西楼美人睡起迟，髻冷芙蓉盘不得。"
    ]
  },
  {
    "id": "adcfe4db5b42d5f8f0e5c93dd90e9d8a",
    "title": "独夜",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "忧来畏白日，颇喜夜气深。",
      "空梁漏明月，桐风翻秋衾。",
      "静然无所思，思起弹玉琴。",
      "不弹琴中曲，独弹琴中心。",
      "鸣蛩皆有意，能写空山音。",
      "仰观天宇旷，星斗光萧森。",
      "苍烟所聚处，下有阆风岑。",
      "我欲往从之，精神远追寻。",
      "相忘澹如此，谁知世古今。",
      "但恐梦中去，愁境横来侵。"
    ]
  },
  {
    "id": "adcfe4db5b42d5f81dd15e9862cc2fba",
    "title": "邓元昭太史古鼎歌",
    "authorName": "尤侗",
    "authorId": "adcfe4db5b42d5f8d1457b72d1457b72",
    "dynasty": "清",
    "content": [
      "汉汾阴，得宝鼎。歊浮云，吐金景。后作者，何纷纭。八阵图，五千文。",
      "齐人真，鲁人赝。千百年，谁能辨。呜呼孝子有邓公，作庙翼翼宫雍雍。",
      "于豆于登罔不供，若求弗得心忡忡。天开神物出土中，龙文炳焕琢鬼工。",
      "东西南北云逢逢，是为宝鼎二樽从。陈之高阁疏布封，以荐彝罍考鼓钟。",
      "考鼓钟，衎宗祖。奏缓歌，起会舞。钟山风，摄山雨。灵连蜷，憺容与，歆尔子孙祚多祜。",
      "我铭斯，大复古，嗟哉邓公正考父。"
    ]
  },
  {
    "id": "adcfe4db5b5c04b4e6e95595ac36ba66",
    "title": "送友人",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "君弹出塞音，我唱《白头吟》。",
      "挟瑟高堂上，凄凄劳客心。",
      "关山万里暮，风雨五更深。",
      "送尔不能别，看余泪满襟。"
    ]
  },
  {
    "id": "adcfe4db5b5c04b4c1d47afc8db64abd",
    "title": "山中秋夕",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "柴门秋色暝，独坐竹林间。",
      "白鹤自飞去，暮云时往还。",
      "弹琴爱流水，学道喜空山。",
      "更采东篱菊，归来且闭关。"
    ]
  },
  {
    "id": "adcfe4db5b5c04b446065d5836f129f2",
    "title": "舟中有怀",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "落日泛汀洲，悠悠江水流。",
      "我从襄汉下，今夜宿扬州。",
      "雁影随乡梦，箫声动客愁。",
      "有怀郭有道，何事不同舟。"
    ]
  },
  {
    "id": "adcfe4db5b5c04b4d381773845ddf821",
    "title": "对雪有怀",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "孤亭收晚翠，大雪满前山。",
      "不见襄阳老，相思空往还。",
      "琴声随涧远，鹤影共云闲。",
      "岂拟袁安卧，无人且闭关。"
    ]
  },
  {
    "id": "adcfe4db5b5c04b4754b74cada3166fa",
    "title": "南行途中作",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "恰恰黄鹂鸣远村，凄凄客子暗消魂。",
      "梨花细雨小寒食，杨柳春风孤店门。",
      "不尽长江浮旅梦，无情芳草送王孙。",
      "明当匹马摇鞭去，回首天涯是故园。"
    ]
  },
  {
    "id": "adcfe4db5b5c04b4de3bcb9db708cd20",
    "title": "送客之蜀",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "华阳黑水古扬州，此去潜通江汉流。",
      "客路猿啼夔子国，花时人上仲宣楼。",
      "孤帆影落三巴远，匹马风生五丈秋。",
      "莫向君平问消息，渴来应典鹔鹴裘。"
    ]
  },
  {
    "id": "adcfe4db5b5c04b416ae5073f5cfbb77",
    "title": "江上晚兴有怀金海住先生",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "落日秋江清，潮寒散空碧。",
      "江水去悠悠，此夕孤舟客。",
      "遥遥湖上山，粼粼沙中石。",
      "余霞敛复晴，昏烟淡将夕。",
      "天末怀夫君，相思千里隔。",
      "秋雁啼凉风，凄凄苇花白。"
    ]
  },
  {
    "id": "adcfe4db5b5c04b4aa727e00914163dc",
    "title": "早春郊行",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "正月二日春气微，东风习习吹我衣。",
      "池中冰泮鱼初戏，林下花开莺始飞。",
      "谁家庭榭且深坐，如此溪山莫漫归。",
      "相看怀抱各自识，休问游人今是非。"
    ]
  },
  {
    "id": "adcfe4db5b5c04b4f05affb886400c61",
    "title": "望罗浮山有怀海屏",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "伊人已云逝，山水忆知音。夙志期远游，依依见我心。",
      "我心飞上罗浮岛，绿萝花开覆烟草。鲍靓由来亲隐沦，葛洪于此开怀抱。",
      "遥见飞云跨鹤来，手持白玉荷花杯。尔家仙客五百载，驱鸡已上松风台。",
      "松风台上飞流霞，松风台下沽酒家。可知月落参横夜，惟有寒梅一树花。"
    ]
  },
  {
    "id": "adcfe4db5b5c04b4c6a9bb12bed043a3",
    "title": "古剑篇",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "海月苍苍照秋水，下有空潭老龙起。",
      "蛟人夜半啼海宫，古剑一声飞万里。",
      "龙泉太阿不敢夸，干将远遁轻镆铘。",
      "空山无人老松下，皎如清水芙蓉花。",
      "白虎司秋天气精，伍员庙前秋月生。",
      "堂堂正气塞天地，寒光怒起飞涛声。",
      "吁嗟剑兮光不灭，白虹为气七星穴。",
      "万古英雄一片心，海风吹断天山雪。"
    ]
  },
  {
    "id": "adcfe4db5b5c04b465f2fa127eb8b25d",
    "title": "乾隆丙戌秋卧疾山园得叔诒咏都中书并忆昨行一首起坐而歌家人叹惋疾为之愈十余年欲答临纸辄废闽中客舍乘兴仿其体和之",
    "authorName": "吴询",
    "authorId": "adcfe4db5b5c04b4d1457b72d1457b72",
    "dynasty": "清",
    "content": [
      "昆仑山头阆风苑，忆昨王母开清宴。桃花结子三千年，与君共作东方倩。",
      "世事由来难独擅，人生那得长相见。七载风尘跨蹇驴，有如东飞伯劳西飞燕。",
      "衔得天涯尺素书，开缄令我沈疴变。张仪无舌亦欲吟，子龙有胆终须颤。",
      "於潜绢，裁为扇。嫁得黔娄失金钏，是时在侧缝针线。",
      "卿有三寸箧中刀，我有一尺床头卷。天风吹客海上来，十年又复光如箭。",
      "借问行人路几千，途中却过丰城县。客舍中宵总不眠，团团海月当窗见。",
      "把君诗卷长吟遍，使我心似余霞散绮澄江练。自骑竹马吐狂言，汝南空有先贤传，腐儒破帽何须恋。",
      "呜呼破帽真可嗔，生儿却似又工文。文如不贱仍不贫，骑马便作看花人。"
    ]
  },
  {
    "id": "adcfe4db5b5ce903c6bb4b2df2482164",
    "title": "玉屏峰",
    "authorName": "汪士鋐",
    "authorId": "adcfe4db5b5ce903c05607928725fb77",
    "dynasty": "清",
    "content": [
      "玉屏峙霄汉，鸟道度松门。",
      "昨日登临处，诸峰屐底存。",
      "云生甘在下，嶂出尔何尊。",
      "极目无穷尽，空青抹一痕。"
    ]
  },
  {
    "id": "adcfe4db5b5ce9036734b993edffc5e8",
    "title": "陈沧洲太守出瘗鹤铭于江中以拓本见示作歌记之",
    "authorName": "汪士鋐",
    "authorId": "adcfe4db5b5ce903c05607928725fb77",
    "dynasty": "清",
    "content": [
      "焦山山崖《瘗鹤铭》，雷击坠江江冥冥。一旦水底出至宝，神物焜耀含精灵。",
      "此碑书家最珍惜，欲拓恐犯蛟龙腥。致令赝本遍天下，刻画嫫母夸娉婷。",
      "或传此是右军迹，逸少二字疑足徵。或言弘景或顾况，未睹真迹凭图经。",
      "沧洲使君好古士；搜奇抉怪心无宁。朅来江边问遗碣，太息墨宝存空亭。",
      "时当穷冬江水涸，巉岩洗刮平沙汀。或侧或仆灵奇字，磊落散布如天星。",
      "命工舁石置江岸，残笔剩画稀留形。重依旧石定方位，安排字迹还仪型。",
      "矻如阴崖立华屋，恍然峭壁开新硎。字体宽绰近古隶，锋棱虽刓光晶荧。",
      "睇视山中宰相笔，齐梁风格我所凭。何年埋没忽露泄，水府倏忽仍丘陵。",
      "吾吴太守素神异，驱使直可到六丁。狼贪虎噬且弗避，麾斥水怪如蝘蜓。",
      "世间宝物久必显，云日肯被烟尘暝。扶倾固待巨人手，此举便已喧惊霆。",
      "远道寄我喜创见，从今摹画希精能。此石此铭不再得，毋使日夜椎拓无留停。"
    ]
  },
  {
    "id": "adcfe4db5b5d1c0f2e256f1017c0c2ec",
    "title": "镜",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "我有秦宫镜，清光欲上天。",
      "近看花独立，远望月孤悬。",
      "菱角何时铸，盘龙不记年。",
      "无人来照影，抛掷井阑边。"
    ]
  },
  {
    "id": "adcfe4db5b5d1c0fa884d99927b85ee3",
    "title": "有凤",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "有凤荒山老，桐花不复春。",
      "死还怜弱女，生已作陈人。",
      "镫影三更梦，昙花顷刻身。",
      "何如蜩与鸴，鸣噪得天真。"
    ]
  },
  {
    "id": "adcfe4db5b5d1c0ff2d3771ba9f8e7f7",
    "title": "闻雁",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "秋深霜气重，孤雁最先鸣。",
      "响入空闺静，心怜永夜清。",
      "自从成只影，同是感离情。",
      "谁许并高节，寒林有女贞。"
    ]
  },
  {
    "id": "adcfe4db5b5d1c0fc0c2a781ee30b465",
    "title": "镫",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "添尽兰膏惜寸阴，煎熬终不昧初心。",
      "孤檠柄曲吹痕淡，细雨更残背壁深。",
      "有焰尚能争皎月，无花只可耐孤吟。",
      "平生一点分明意，每为终风恨不禁。"
    ]
  },
  {
    "id": "adcfe4db5b5d1c0f2a5ee00690fad407",
    "title": "得香亭步蟾两弟信作此寄之",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "细雨斜风冷画屏，西堂月落梦初醒。",
      "女儿言语输鹦鹉，兄弟情怀感鹡鸰。",
      "远信有时恁客报，书声何日隔花听。",
      "吴绵买就无人寄，肠断秋山日暮青。"
    ]
  },
  {
    "id": "adcfe4db5b5d1c0fbbbc15ed57e3e16c",
    "title": "挽兄子才侍者陶姬",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "修眉云髻态愔愔，欲返香魂路莫寻。",
      "针线频劳双手爪，悲欢同说十年心。",
      "无家叹我因缘恶，瘦影怜君春恨深。",
      "从此绿窗金翠冷，兰薰粉泽尽消沈。"
    ]
  },
  {
    "id": "adcfe4db5b5d1c0fe3872325b39e7c1b",
    "title": "偶作",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "归梦隔扬州，空庭雨不休。",
      "女娇频乞果，婢小懒梳头。"
    ]
  },
  {
    "id": "adcfe4db5b5d1c0fe387232540a8dead",
    "title": "偶作",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "难逢千日酒，且煮六班茶。",
      "怕引游蜂至，不栽香色花。"
    ]
  },
  {
    "id": "adcfe4db5b5d1c0f54a6a3394ec26ab9",
    "title": "春怀",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "二月清明柳最娇，春痕红到海棠梢。",
      "寄声梁上双飞燕，好啄香泥补旧巢。"
    ]
  },
  {
    "id": "adcfe4db5b5d1c0fdd11f8014498b3f9",
    "title": "送云扶妹归扬州",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "江城花落满溪烟，送汝于归二月天。",
      "一路暖风琴瑟好，春声都在木兰船。"
    ]
  },
  {
    "id": "adcfe4db5b5d1c0fdd11f80151e9e7c5",
    "title": "送云扶妹归扬州",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "此去蘋蘩慎所司，西湖花鸟莫相思。",
      "同怀姊妹怜卿小，珍重初离膝下时。"
    ]
  },
  {
    "id": "adcfe4db5b5d1c0fdd11f8016c24e4cc",
    "title": "送云扶妹归扬州",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "水榭风镫廿四桥，乘鸾月夜好吹箫。",
      "双鱼切记勤芳讯，莫负春江一夜潮。"
    ]
  },
  {
    "id": "adcfe4db5b5d1c0fdd11f8019423a0cb",
    "title": "送云扶妹归扬州",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "清风林下说才华，久有诗名重谢家。",
      "学罢杭州大梳裹，又弯新髻插琼花。"
    ]
  },
  {
    "id": "adcfe4db5b5d1c0f5550e506106bd1ba",
    "title": "感怀",
    "authorName": "袁机",
    "authorId": "adcfe4db5b5d1c0fd1457b72d1457b72",
    "dynasty": "清",
    "content": [
      "草色青青忽自怜，浮生如梦亦如烟。",
      "乌啼月落知多少，只记花开不记年。"
    ]
  },
  {
    "id": "adcfe4db5b63397832366eeef41627ff",
    "title": "雨夜",
    "authorName": "赵作舟",
    "authorId": "adcfe4db5b633978d1457b72d1457b72",
    "dynasty": "清",
    "content": [
      "疏雨潇潇响乱蛩，回肠曲曲转无从。",
      "书来鸿雁家千里，梦入乡山路万重。",
      "意气未随金共尽，风尘那复玉为容。",
      "不堪伏枕秋声外，听遍南楼五夜钟。"
    ]
  },
  {
    "id": "adcfe4db5b633978f69893b3330e615f",
    "title": "会同县",
    "authorName": "赵作舟",
    "authorId": "adcfe4db5b633978d1457b72d1457b72",
    "dynasty": "清",
    "content": [
      "巫山潭接九溪通，溪水沿洄路不穷。",
      "白社青陂知近远，钟声鸟语半山中。"
    ]
  },
  {
    "id": "adcfe4db5b633978f3dcf0c8e48bb784",
    "title": "望彭泽",
    "authorName": "赵作舟",
    "authorId": "adcfe4db5b633978d1457b72d1457b72",
    "dynasty": "清",
    "content": [
      "初日衔彭蠡，江光带远峰。",
      "乱云低负郭，半岭近闻春。",
      "石窦荒村屋，林间古寺钟。",
      "柴桑望不远，五斗意还慵。"
    ]
  },
  {
    "id": "adcfe4db5b63d2caee11d8f7e13a52e7",
    "title": "早发宁陵县",
    "authorName": "马鸿勋",
    "authorId": "adcfe4db5b63d2cad1457b72d1457b72",
    "dynasty": "清",
    "content": [
      "长途劳客梦，旅馆候鸣鸡。",
      "鼓角临关壮，星河傍曙低。",
      "渔镫依水见，堤柳入烟迷。",
      "不计程多少，惟闻倦马嘶。"
    ]
  },
  {
    "id": "adcfe4db5b63d2cab10045cbc919e8d6",
    "title": "清明",
    "authorName": "马鸿勋",
    "authorId": "adcfe4db5b63d2cad1457b72d1457b72",
    "dynasty": "清",
    "content": [
      "依依杨柳近清明，禁火初烟雨乍晴。",
      "芳草侵堤时过马，梨花满树不闻莺。",
      "云封翠壁平分岫，鸟带斜阳半入城。",
      "把酒莫辜风日好，远林愁听杜鹃声。"
    ]
  },
  {
    "id": "adcfe4db5b757aa5d492295d23f929f8",
    "title": "汪孝子诗",
    "authorName": "徐杞",
    "authorId": "adcfe4db5b757aa5d1457b72d1457b72",
    "dynasty": "清",
    "content": [
      "习隐辞尘俗，端居葆性真。",
      "心惟甘淡泊，质更抱清淳。",
      "盛德孚行路，遗风表搢绅。",
      "慈帏期不老，子舍讫终身。",
      "寝膳朝昏切，扶持左右频。",
      "疾无烦上药，诚可格明神。",
      "寸草情逾苦，三春景欲沦。",
      "瞻容余涕泪，营葬剧艰辛。",
      "不间生存日，宁忘永感辰。",
      "双鸠庐上乳，缟兔陇边驯。",
      "自昔传灵异，于君孰比伦。",
      "一朝成大暮，千载失完人。",
      "幸际明良会，欣看纶綍新。",
      "芳声长不没，图篆勒贞珉。"
    ]
  },
  {
    "id": "adcfe4db5b760395d4dab85f471d7c4d",
    "title": "贫交行",
    "authorName": "田茂遇",
    "authorId": "adcfe4db5b760395d1457b72d1457b72",
    "dynasty": "清",
    "content": [
      "古人不贫才不老，个人贫乃伤怀抱。古人结交重青云，今人弃置同秋草。",
      "今古人情何太殊，我来仗剑邯郸道。邯郸城中游侠多，邂逅相逢意气好。",
      "腰间脱剑且按歌，尊中有酒复倾倒。上堂拜母下揖嫂，与子缝裳复剥枣。",
      "君不见古来英雄不用为佣保，叩角行歌石皓皓。"
    ]
  },
  {
    "id": "adcfe4db5b760395032e3398306019ac",
    "title": "孤儿行",
    "authorName": "田茂遇",
    "authorId": "adcfe4db5b760395d1457b72d1457b72",
    "dynasty": "清",
    "content": [
      "孤儿啼声何凄然，问汝啼何为？长跪答言，父为南海太守，居官清廉，不枉取一钱。",
      "鸣驺吹角，大吏巡边，前导到部势喧然。晨报谒，不得前。",
      "夕报谒，不得前。急从贩缯者贳缣百联，献之幕府大不欢。",
      "曰此邦旧有百斛珍珠船。大吏朝去境，夕拜笺。守此海邦，另择名贤。",
      "乌白鹭黑，上下茫然。父羁南海不得旋，客死归黄泉。",
      "儿负嫠母，跋涉山川，乞食路间。望见大吏，鸣驺吹角仍巡边，猗嗟父骨归何年。"
    ]
  },
  {
    "id": "adcfe4db5b7fb9a9afaad420d75ba732",
    "title": "旅夜",
    "authorName": "戴寅",
    "authorId": "adcfe4db5b7fb9a9d1457b72d1457b72",
    "dynasty": "清",
    "content": [
      "孤馆残镫尽，矬窗落月斜。",
      "河声犹在枕，客梦已还家。",
      "身世悲蓬转，风霜感鬓华。",
      "六千归路远，强半尚天涯。"
    ]
  },
  {
    "id": "adcfe4db5b7fb9a9529af2fd5e133b2d",
    "title": "多景楼感怀",
    "authorName": "戴寅",
    "authorId": "adcfe4db5b7fb9a9d1457b72d1457b72",
    "dynasty": "清",
    "content": [
      "无端风雨满山楼，楼外长江忽倒流。",
      "海气乍沉瓜步树，潮声暗送秣陵秋。",
      "六朝割据僧粗记，一发中原我欲愁。",
      "往事伤心还极目，侧身天地叹浮沤。"
    ]
  },
  {
    "id": "adcfe4db5b7fb9a9e4ef453cc6212dfb",
    "title": "鹰澶道中",
    "authorName": "戴寅",
    "authorId": "adcfe4db5b7fb9a9d1457b72d1457b72",
    "dynasty": "清",
    "content": [
      "荒难催客梦，侵晓踏征尘。",
      "岭路余千折，山车只一输。",
      "帽檐低碍树，潭影倒句人。",
      "莫向东山去，山灵笑此身。"
    ]
  },
  {
    "id": "adcfe4db5b8670b6aa325df5d7db9956",
    "title": "秦淮河房追怀复社诸公",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "横议多缘世道衰，党人亦自蹈危菑。",
      "宾寮艳说四公子，芒角犹传三茂材。",
      "历诋太牢原过激，得沈白马有余哀。",
      "秦淮水畔行游地，呜咽寒潮带雨来。"
    ]
  },
  {
    "id": "adcfe4db5b8670b6a3854af45ae19441",
    "title": "燕子矶兰若寻苍翁题字",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "江东王气已全枯，岂有重兴赤伏符。",
      "半夜秋风出灵谷，千船军火窜焦湖。",
      "孤生逐日空三足，碧血沉渊尚一壶。",
      "此日弥甥辑遗事，可怜题字竟模糊。"
    ]
  },
  {
    "id": "adcfe4db5b8670b64665d3e16d2af8b4",
    "title": "今年春雨极多而吾乡水无储蓄四月中泄钱湖以种稻数日又竭有感而作",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "七乡旱泄钱湖水，三日俄成涸辙鱼。",
      "天帝似应怜瘠土，杞人空自念农书。",
      "谁家闭籴思安枕，有吏催科尚满车。",
      "自古勤民在沟洫，长官何以奠句余。"
    ]
  },
  {
    "id": "adcfe4db5b8670b64665d3e1703287ae",
    "title": "今年春雨极多而吾乡水无储蓄四月中泄钱湖以种稻数日又竭有感而作",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "宣房沛泽未全消，蒿目流民叹不毛。",
      "万户尽资农部食，诸君谁念圣躬劳。",
      "犹传淮泗河防亟，又报荆吴米价高。",
      "天末逐臣如鴳鼠，惊心先在甬江皋。"
    ]
  },
  {
    "id": "adcfe4db5b8670b64665d3e1bf335340",
    "title": "今年春雨极多而吾乡水无储蓄四月中泄钱湖以种稻数日又竭有感而作",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "澄湖旧足三河注，嘉泽谁将片石磨。",
      "忆昔置田驱积菶，于今抟土阏洪波。",
      "饥金穰木原难料，堰废堤荒可奈何。",
      "夜向重霄觇月晕，神皋那得骤滂沱。"
    ]
  },
  {
    "id": "adcfe4db5b8670b67411120dbb88ed66",
    "title": "七星岩其一",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "天帝当年启大樽，七星罗列似儿孙。",
      "洞门尚有歌钟在，石室将无秘箓存。",
      "自昔湖山烟水阔，于今阡陌草莱焚。",
      "何当反复谣黄鹄，用泻漓江春涨痕。"
    ]
  },
  {
    "id": "adcfe4db5b8670b69dce4ee739630818",
    "title": "夜与谷林坐天目山房看月谈及倪文正公筑灵台以种竹乃以徽墨涂壁谷林欣然思效之率尔有作",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "衣云阁外万竿竹，绝地累土高十寻。尚书于此著《儿易》，黄芽竞茁苍精吟。",
      "梦吞三爻美东箭，老人犹自有童心。童心太古系又系，黝墨余波四壁淋。",
      "坐教天都贤太守，兼车十笏贡南金。歙溪石液秋竭泽，黄山松鬣嗟焚林。",
      "方程夜共山鬼泣，风篁飒飒传哀音。通人好事成奇癖，而今但有荒丘岑，我过始宁泪满襟。",
      "昨宵山房看新月，庖羲一丸正在参。危坡绝顶更如砥，古墙八面都成阴。",
      "龙飞凤舞远峰至，苍茫茸薄传寒砧。酒阑为话平泉旧，主人不觉怀古深。",
      "顿拟高置此君座，卧听空中戛琅琳。研田残膏足挹注，黑云垂天清不淫。",
      "更须我撰《大招》词，追招尚书听素琴。只忧直节不复见，荒山月黑空萧森。"
    ]
  },
  {
    "id": "adcfe4db5b8670b6fc7959de37a891bd",
    "title": "重三日偶然作",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "东风靳放青，宿草不可踏。",
      "苍龙为之怒，连朝呼拆荚。",
      "夜闻万蛰虫，蠕蠕更霅霅。",
      "所忧玉兰花，魂散难为摄。",
      "江干士女殷，索居阻步屟。",
      "苔痕上绿阶，墨云染白帢。",
      "天方启闰余，客无怨沾湿。",
      "且待含桃登，重理永和帖。"
    ]
  },
  {
    "id": "adcfe4db5b8670b6ea928888366b9eef",
    "title": "南皋见予甬上耆旧集中所录钱侍御帝里篇而叹赏不置即和其作",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "琅琦江上无寸土，重趼归来泪如雨。",
      "侧身且作芦中行，冥飞频为弋者惊。",
      "头颅出自鲛人室，剩余一丝不我绝。",
      "莫道我身鸿毛轻，雄虹光照枯磷青。",
      "扬雄符命那可读，高庙闻之鬼夜哭。",
      "不见茂陵秋芒芒，夜闻马嘶何处望。",
      "嗟哉我家故栗里，回首徒伤急景驶。",
      "袖中尚有一卷书，我兄幕府之留余。",
      "十年以来长钳口，明夷于股更于肘。",
      "只应投之九天门，天门詄荡白日昏。",
      "与人家国良多事，一梦栩栩远起起。",
      "是谁读之叩钵催，染毫重吹九死灰。",
      "谢翱方凤良俊物，呕出当年朱鸟血。"
    ]
  },
  {
    "id": "adcfe4db5b8670b6899b10e891f35ebd",
    "title": "碣石行",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "孑遗孤臣头雪白，不死东宁死碣石。吾戴吾头吾知免，一枝幸藉将军力。",
      "冥鸿何处觅安宅，老罴帐中堪避弋。鸱鸮不敢加弹射，几社故人最生色。",
      "夏公感叹何公喜，更有陈公同太息。相与惊魂且动魄，谓斯人者从何来，古心所照天地碧。",
      "碣石风雷生画戟，谁知中有柳车客。海王闻之司眠食，朝看扬潮夕重汐。",
      "在昔韩王亦无辈，竟卖钟离足长喟。"
    ]
  },
  {
    "id": "adcfe4db5b8670b6d760da722699b9c3",
    "title": "七星岩其二",
    "authorName": "全祖望",
    "authorId": "adcfe4db5b8670b62a27b814d8d31bd7",
    "dynasty": "清",
    "content": [
      "白日伊谁巧琢成，离奇变幻有神明。",
      "乳泉上接天浆落，斗枋遥疑石笋擎。",
      "山鬼空中惊爆竹，诗人傍午作题名。",
      "老夫蹇足徒惆怅，病后探幽下胜情。"
    ]
  },
  {
    "id": "adcfe4db5b8758473f54ddb9a4510ea0",
    "title": "宿建昌县",
    "authorName": "恭泰",
    "authorId": "adcfe4db5b875847d1457b72d1457b72",
    "dynasty": "清",
    "content": [
      "昨夜秋风起，凉生竹树间。",
      "乡心黏短梦，客路挂丛山。",
      "身比猿猱健，情随鸥鹭闲。",
      "乱蛩吟不住，添我鬓丝斑。"
    ]
  },
  {
    "id": "adcfe4db5b875847a3ecb3fa6e60f80f",
    "title": "九日上宝珠洞绝顶",
    "authorName": "恭泰",
    "authorId": "adcfe4db5b875847d1457b72d1457b72",
    "dynasty": "清",
    "content": [
      "石磴盘旋上，澄观万象殊。",
      "入云双屐健，破晓一筇孤。",
      "眼界饶空阔，林烟乍有无。",
      "凭谁呼懒瓒，为写晚秋图。"
    ]
  },
  {
    "id": "adcfe4db5b99264d8b6c29b5bc7f8bef",
    "title": "空阶",
    "authorName": "马之瑛",
    "authorId": "adcfe4db5b99264dd1457b72d1457b72",
    "dynasty": "清",
    "content": [
      "空阶何所有，露白草虫鸣。",
      "只种数竿竹，如兼万籁声。",
      "孤烟随鸟起，远树共城平。",
      "无限南楼兴，还愁月不明。"
    ]
  },
  {
    "id": "adcfe4db5b99264dbc80d18d2787b9c6",
    "title": "金陵怀古",
    "authorName": "马之瑛",
    "authorId": "adcfe4db5b99264dd1457b72d1457b72",
    "dynasty": "清",
    "content": [
      "建章宫树晚凄凄，木末亭前积甲齐。",
      "狎客诗成新绮阁，相公吏散旧沙堤。",
      "晋人遗事多江左，李氏家声坠陇西。",
      "冷落狭斜诸女伴，采莲不敢到青溪。"
    ]
  },
  {
    "id": "adcfe4db5b99264d14e4a38828f55ffc",
    "title": "赴邓柬之饮",
    "authorName": "马之瑛",
    "authorId": "adcfe4db5b99264dd1457b72d1457b72",
    "dynasty": "清",
    "content": [
      "雪晴方欲出，之子适嘉招。",
      "寒烧回芳草，新流及断桥。",
      "好游穷楚畦，念乱述吴谣。",
      "身世纷多感，全凭一醉消。"
    ]
  },
  {
    "id": "adcfe4db5b99264d44b71f7bc4255e35",
    "title": "濑水行",
    "authorName": "马之瑛",
    "authorId": "adcfe4db5b99264dd1457b72d1457b72",
    "dynasty": "清",
    "content": [
      "诏书重起东山卧，门下何人吊复贺。",
      "果然富贵履危机，未许春秋功覆过。",
      "侍直才回身忽收，谤言日至因杼投。",
      "试看械系同齐虏，漫道声名动右侯。",
      "当诛臣罪何辞死，巢破惟愁卵亦毁。",
      "鹤唳华亭忆故乡，犬牵上蔡悲公子。",
      "上前阴中亦何为，天道神明自有知。",
      "枉将削地诛晁错，正为求田杀魏其。",
      "请室呼冤犹肮脏，上书谁敢求归葬。",
      "愿将尸谏悟君王，桐棺三寸城南圹。"
    ]
  },
  {
    "id": "adcfe4db5b99264d90cbc5d9178586bc",
    "title": "答无可",
    "authorName": "马之瑛",
    "authorId": "adcfe4db5b99264dd1457b72d1457b72",
    "dynasty": "清",
    "content": [
      "军府迎降先署状，仰视飞鸿剧惆怅。",
      "彦回名士寿偏多，子卿足下归无恙。",
      "故国千峰可寄家，兜鍪原不妒袈裟。",
      "金陵旧恨空沈锁，宰相新堤自筑沙。",
      "国成谁秉邦离析，党祸亦由君子激。",
      "林宗何必独仙舟，宾硕谁能共复壁。",
      "烽烟几载历江湖，万死全凭佛力扶。",
      "游子尚堪依母隐，仇人俱己伏天诛。",
      "素心自指井中水，任是波澜风不起。",
      "入社何妨有白衣，误人不信皆青史。",
      "我亦云林学驾车，风流翻令业因加。",
      "为语山灵休见拒，从君还一转莲花。"
    ]
  },
  {
    "id": "adcfe4db5b9ae646f96c0760ee9128d6",
    "title": "哀崇庆常牧殉节诗",
    "authorName": "袁鹏翥",
    "authorId": "adcfe4db5b9ae646d1457b72d1457b72",
    "dynasty": "清",
    "content": [
      "一死真慷慨，英魂逆竖惊。",
      "常山舌堪断，宋瑞面如生。",
      "鹤税辽阳驾，歌招楚些声。",
      "儒林谁得似，麟阁蚤垂名。"
    ]
  },
  {
    "id": "adcfe4db5b9d79232b3c46d966beafb2",
    "title": "榕城晚霁",
    "authorName": "程元章",
    "authorId": "adcfe4db5b9d7923d1457b72e8fd4a8a",
    "dynasty": "清",
    "content": [
      "海日朝逢霁，江云远度城。",
      "垂藤含雨重，斜燕逐风轻。",
      "飞阁凌云影，清泉落沼声。",
      "容怀随地好，把酒听啼莺。"
    ]
  },
  {
    "id": "adcfe4db5b9d7923130d1db750e0800b",
    "title": "游韬光寺",
    "authorName": "程元章",
    "authorId": "adcfe4db5b9d7923d1457b72e8fd4a8a",
    "dynasty": "清",
    "content": [
      "层峦烟火外，别自有乾坤。",
      "山静鸟迎客，云深僧闭门。",
      "登峰低碧落，开眼见中原。",
      "待月添幽兴，题诗记爪痕。"
    ]
  },
  {
    "id": "adcfe4db5ba10a131f02593b9fc36fd5",
    "title": "鱼皮",
    "authorName": "毛士钊",
    "authorId": "adcfe4db5ba10a13d1457b72d1457b72",
    "dynasty": "清",
    "content": [
      "斑文浮点点，一片认鱼皮。",
      "冒鼓声鞺鞳，藏弓服陆离。",
      "蒸成鳞已脱，剔去骨无遗。",
      "至味都包裹，真堪佐酒卮。"
    ]
  },
  {
    "id": "adcfe4db5ba10a13c7b11c01ce94809f",
    "title": "鱼翅",
    "authorName": "毛士钊",
    "authorId": "adcfe4db5ba10a13d1457b72d1457b72",
    "dynasty": "清",
    "content": [
      "击浪排空后，游鳞鼓翼时。",
      "清风生两翅，至味出双鳍。",
      "剔作条条玉，镕成细细丝。",
      "芬芳浮鼎俎，燕饮乐咸宜。"
    ]
  },
  {
    "id": "adcfe4db5ba408a6cd63b2a4507463a6",
    "title": "嘉义八景诗",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "花落闲庭柳拂墙，檨林筛影倚斜阳。",
      "六街暑雨连村润，一院清风隔圃香。",
      "琼乳溅酸春剥绿，玳肤蒸熟夏无黄。",
      "使君手植今何处，犹是当年召伯棠。"
    ]
  },
  {
    "id": "adcfe4db5ba408a6cd63b2a4daf896f0",
    "title": "嘉义八景诗",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "十里荷香五里堤，湖光深处漾玻璃。",
      "水环近郭通南岸，花拥孤村向北溪。",
      "凉雨注秋低覆鹭，淡烟吹午远闻鸡。",
      "此间不唱田田曲，送尽行人月渐西。"
    ]
  },
  {
    "id": "adcfe4db5ba408a6cd63b2a467bfd70e",
    "title": "嘉义八景诗",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "峻岭高峰画不成，一湖光景许澄清。",
      "风来竹院浑忘暑，月满梅村分外明。",
      "疏影浅深宜晚照，暗香浓淡爱新晴。",
      "楼台近水欣先得，此处清辉恰与争。"
    ]
  },
  {
    "id": "adcfe4db5ba408a6cd63b2a49d7222fd",
    "title": "嘉义八景诗",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "春草曾经碧色夸，翻生草绿衬云霞。",
      "迎春南浦心偏旷，载酒东园兴不赊。",
      "远射高山开胜景，斜临流水似仙家。",
      "平原览眺风和畅，恰好归来听暮鸦。"
    ]
  },
  {
    "id": "adcfe4db5ba408a6dc1818ca743e4592",
    "title": "赋得翠壁苍崖晚更奇",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "峭壁悬崖外，幽人此问奇。",
      "丹黄秋更老，苍翠晚偏宜。",
      "携屐高吟处，扶筇小立时。",
      "螺鬟凉雨瘦，鸦背夕阳迟。",
      "暮霭开生面，遥岚灿列眉。",
      "苔深留点缀，藤古衬迷离。",
      "淡冶春容换，微茫暝色移。",
      "豪情怀伯纪，重和幔亭诗。"
    ]
  },
  {
    "id": "adcfe4db5ba408a6361883b9a44ba595",
    "title": "赋得报雨早霞生",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "预报滂沱兆，微阴护早行。",
      "催将山雨近，幻作海霞生。",
      "鹜未临江落，鸠先隔树鸣。",
      "期占三日润，色拥五云呈。",
      "朝旭烘应透，春霖酿欲成。",
      "笠蓑迟画景，锦绣助诗情。",
      "霭待青连郭，光看赤满城。",
      "欣叨恩泽渥，蒸蔚起群英。"
    ]
  },
  {
    "id": "adcfe4db5ba408a6ea6b1e5a1d4e7441",
    "title": "盂兰会",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "一年一度饱秋风，不信森罗路可通。",
      "欲把双星较离合，地中天上将毋同。",
      "纷纷铙鼓法场开，滞魄羁魂杂沓来。",
      "新故何须分小大，总教解脱到泉台。",
      "河灯齐放散馀青，为怯昏黄隔杳冥。",
      "我道暗飞能自照，阴燐毕竟是流萤。",
      "一出钟馗跳掷忙，陡然殴逐出他方。",
      "料知鬼更揶揄笑，醉饱原来有散场。",
      "按日轮开不夜城，梨园歌唱一声声。",
      "怪鸱啄屋群飞去，何处飞灰月半明。",
      "救母真诚解倒悬，挑经步步上西天。",
      "是谁踵事增华者，数典依稀说目莲。",
      "屠门大嚼夜深时，肉作林兮酒作池。",
      "鬼亦尽情拚一醉，胜将饥饱仗孙儿。",
      "生前施舍一钱难，死后香花尚博欢。",
      "等是无家茕独子，请君随意恤孤寒。"
    ]
  },
  {
    "id": "adcfe4db5ba408a6da0a540fa5e4e620",
    "title": "和杨宝吾韵",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "斯会居然唱渭城，高谈能使四筵惊。",
      "就中大有针砭益，此外何容瓦缶鸣。",
      "极目青山思命驾，关心白水忍寒盟。",
      "知君别具风流趣，不学诗人太瘦生。",
      "旧事当年任茧丝，吏才仙格两兼之。",
      "野多驯雉觇三嗅，堂有飞鳣懔四知。",
      "衙鼓催时犹读律，园铃缀处几题词。",
      "只今听取舆人诵，满道棠阴去后思。",
      "忆自蓬莱别谪仙，足音何日更跫然。",
      "琴移一鹤情如旧，舄化双凫迹竟前。",
      "良晤几曾劳梦想，神交端不落言诠。",
      "北轩也赋高轩过，文字原来有夙缘。",
      "闭户穷年拙且愚，敢将酸腐混称儒。",
      "润馀枯笔佣为食，韵入华笙谱作图。",
      "遮莫鲲鹏齐击水，那堪驽马正长途。",
      "岱东高绝湘南远，衣钵从教不负吾。"
    ]
  },
  {
    "id": "adcfe4db5ba408a61b42a4093676000a",
    "title": "采桑曲",
    "authorName": "林启东",
    "authorId": "adcfe4db5ba408a68c3039bddc19387a",
    "dynasty": "清",
    "content": [
      "报道前溪正浴蚕，朝来女伴约携篮。",
      "朔风陡起飘裙带，一径落花三月三。",
      "采茶歌里采桑时，采到新枝问旧枝。",
      "一样绿阴搓欲尽，肯教蚕妇识枪旗。"
    ]
  },
  {
    "id": "adcfe4db5bb4c40c4041a8cc3c6c342d",
    "title": "九日同友人登白塔山",
    "authorName": "武溥",
    "authorId": "adcfe4db5bb4c40cd1457b72d1457b72",
    "dynasty": "清",
    "content": [
      "盛地三年别，华筵九日开。",
      "河流当槛曲，塔影过城来。",
      "露冷黄叶瘦，风高白雁哀。",
      "陶公多逸兴，樽酒愧追陪。"
    ]
  },
  {
    "id": "adcfe4db5bb881c2558c954b45fd5b1b",
    "title": "钵池庵留赠玉公",
    "authorName": "清月",
    "authorId": "adcfe4db5bb881c2d1457b72d1457b72",
    "dynasty": "清",
    "content": [
      "支公习静处，幽寂绝尘氛。",
      "野鸟啼深树，山花澹白云。",
      "相违将半月，重见便论文。",
      "好待秋生竹，携琴再访君。"
    ]
  },
  {
    "id": "adcfe4db5bb881c263a6512ec18216f6",
    "title": "晚步",
    "authorName": "清月",
    "authorId": "adcfe4db5bb881c2d1457b72d1457b72",
    "dynasty": "清",
    "content": [
      "晚步入空翠，微茫望不分。",
      "水声流合涧，山色断归云。",
      "尘外昏钟彻，林间清籁闻。",
      "移时星月上，万木荫纷纷。"
    ]
  },
  {
    "id": "adcfe4db5bc12d6837cdf6e52ac0c552",
    "title": "登祝融峰",
    "authorName": "黎培敬",
    "authorId": "adcfe4db5bc12d68f442d33fe1314fc0",
    "dynasty": "清",
    "content": [
      "万丈云深处，人从鸟道行。",
      "天高疑有路，谷暗不知晴。",
      "怪石悬崖立，飞泉夹岸鸣。",
      "懒残如可访，携手问前程。"
    ]
  },
  {
    "id": "adcfe4db5bce9813fecbe8c49d7b030e",
    "title": "别王笛生明府",
    "authorName": "陈昌纶",
    "authorId": "adcfe4db5bce9813d1457b72d1457b72",
    "dynasty": "清",
    "content": [
      "十年京国花前酒，万里黔阳衣上尘。",
      "有句旗亭还记否，乱山残月马头人。"
    ]
  },
  {
    "id": "adcfe4db5bd09fb083ab3603ae605ad2",
    "title": "山中杂咏",
    "authorName": "笪重光",
    "authorId": "adcfe4db5bd09fb0d1457b72d1457b72",
    "dynasty": "清",
    "content": [
      "白发惊时变，青山见鸟飞。",
      "暑随桐叶减，秋向薜萝归。",
      "细草侵芒屩，新凉到葛衣。",
      "自怜垂老日，方悟昔年非。"
    ]
  },
  {
    "id": "adcfe4db5bd09fb0c37d381a969d855e",
    "title": "舟泊河干",
    "authorName": "笪重光",
    "authorId": "adcfe4db5bd09fb0d1457b72d1457b72",
    "dynasty": "清",
    "content": [
      "山雨悬春树，江春入郡楼。",
      "人家依岸转，河水抱城流。",
      "自信干时拙，谁含作赋愁。",
      "烟波时极目，吾意在沧洲。"
    ]
  },
  {
    "id": "adcfe4db5bd09fb0d296e884d655ac6d",
    "title": "答宋中丞牧仲",
    "authorName": "笪重光",
    "authorId": "adcfe4db5bd09fb0d1457b72d1457b72",
    "dynasty": "清",
    "content": [
      "忆昔宦游日，匡庐愧使车。",
      "归来三十载，未致一行书。",
      "清兴因贫减，颠名为病除。",
      "多公持节钺，犹及访闲居。"
    ]
  },
  {
    "id": "adcfe4db5bd09fb0de5250083d75f21a",
    "title": "玉帘泉",
    "authorName": "笪重光",
    "authorId": "adcfe4db5bd09fb0d1457b72d1457b72",
    "dynasty": "清",
    "content": [
      "谁识银河水作帘，金轮峰下影长悬。",
      "和烟笼月时开卷，带雨迎风有正偏。",
      "海燕春寒窥复去，石萝秋老断还牵。",
      "游人莫羡康王谷，陆羽茶经久失传。"
    ]
  },
  {
    "id": "adcfe4db5bd09fb000499f9148c9f2bc",
    "title": "饮张湘晓吏部鹤林别业",
    "authorName": "笪重光",
    "authorId": "adcfe4db5bd09fb0d1457b72d1457b72",
    "dynasty": "清",
    "content": [
      "读书曾爱杜鹃楼，霜叶红时坐未休。",
      "别后烟霞常入梦，重来松菊正逢秋。",
      "欲寻老衲精蓝改，话到青山白发羞。",
      "好是结茅邻仲蔚，不教城市隔林丘。"
    ]
  },
  {
    "id": "adcfe4db5bd09fb0be72b1597c4e1b61",
    "title": "偶题",
    "authorName": "笪重光",
    "authorId": "adcfe4db5bd09fb0d1457b72d1457b72",
    "dynasty": "清",
    "content": [
      "银筝玉柱拂晴霞，红烛金尊照鬓鸦。",
      "不是浔阳江上客，莫将双泪落琵琶。"
    ]
  },
  {
    "id": "adcfe4db5bd39c046b380bbeb3c61609",
    "title": "月夜",
    "authorName": "陈淑英",
    "authorId": "adcfe4db5bd39c04d1457b72d1457b72",
    "dynasty": "清",
    "content": [
      "夜静倚阑干，声声柝未歇。",
      "举头忆远人，怕见团圞月。"
    ]
  },
  {
    "id": "adcfe4db5bd39c0480d0bdaa874a989d",
    "title": "附家书后",
    "authorName": "陈淑英",
    "authorId": "adcfe4db5bd39c04d1457b72d1457b72",
    "dynasty": "清",
    "content": [
      "欲凭家信劝加餐，愁里题诗下笔难。",
      "为报课儿辛苦处，夜深镫火雨声寒。"
    ]
  },
  {
    "id": "adcfe4db5bd39c04d83d3345929b7235",
    "title": "春日归宁途中即景",
    "authorName": "陈淑英",
    "authorId": "adcfe4db5bd39c04d1457b72d1457b72",
    "dynasty": "清",
    "content": [
      "流水出山远近，落花辞树东西。",
      "人从孤艇垂钓，鸟向斜枝乱啼。"
    ]
  },
  {
    "id": "adcfe4db5bea1171a14fa0d3ae88642a",
    "title": "九龙山晚归",
    "authorName": "徐鑅庆",
    "authorId": "adcfe4db5bea1171d1457b72d1457b72",
    "dynasty": "清",
    "content": [
      "行行出翠微，一径入斜晖。",
      "黄叶有时落，白云何处飞。",
      "溪长虹晕断，稻熟蟹匡肥。",
      "欲采芙蓉晚，烟波隐钓矶。"
    ]
  },
  {
    "id": "adcfe4db5bea1171ed0c020c7d24ddd2",
    "title": "祖帐",
    "authorName": "徐鑅庆",
    "authorId": "adcfe4db5bea1171d1457b72d1457b72",
    "dynasty": "清",
    "content": [
      "祖帐东门道，骊驹饯别筵。",
      "片云三楚树，落日五湖船。",
      "酌酒劝行客，异乡无少年。",
      "西风有归雁，好盼尺书传。"
    ]
  },
  {
    "id": "adcfe4db5bea1171329987b077bca507",
    "title": "绝塞",
    "authorName": "徐鑅庆",
    "authorId": "adcfe4db5bea1171d1457b72d1457b72",
    "dynasty": "清",
    "content": [
      "绝塞不辞苦，远行人未还。",
      "西风驱万马，落木满三关。",
      "猎火黄龙碛，军书青海湾。",
      "城南有思妇，肠断大刀镮。"
    ]
  },
  {
    "id": "adcfe4db5bea1171eb237aa0f56cd5b6",
    "title": "落叶",
    "authorName": "徐鑅庆",
    "authorId": "adcfe4db5bea1171d1457b72d1457b72",
    "dynasty": "清",
    "content": [
      "一夜微霜下碧林，年华荏苒暗相侵。",
      "幽衾酒醒重帘远，孤馆镫昏细雨深。",
      "身世飘零迁客路，江关摇落故园心。",
      "何须更制京蝉曲，只恐天涯思不禁。"
    ]
  },
  {
    "id": "adcfe4db5bea1171a2d6992079a821e7",
    "title": "即事",
    "authorName": "徐鑅庆",
    "authorId": "adcfe4db5bea1171d1457b72d1457b72",
    "dynasty": "清",
    "content": [
      "把卷卧疏雨，雨断梦亦断。",
      "不知帘外风，吹我卷帙乱。",
      "湿云互明灭，庭柯夕阳半。",
      "屋角一带山，晴翠落几案。",
      "忽听幽鸟啼，余花掩书幔。"
    ]
  },
  {
    "id": "adcfe4db5bea11712b0cb43b3c184afa",
    "title": "与君别行赠施雪帆",
    "authorName": "徐鑅庆",
    "authorId": "adcfe4db5bea1171d1457b72d1457b72",
    "dynasty": "清",
    "content": [
      "与君一别一万里，握手相看十年矣。当年射策金陵城，秋闱榜落都无名。",
      "我今憔悴困一第，对君出吻寒酸声。别来难得俱无恙，我入干戈尔烟瘴。",
      "戎马河西夜合围，客中远行愁不归。云台猛将去复去，天山云暗多旌旗。",
      "诵君新诗更凄绝，为君酌酒镫花结。君不见，人生上寿一百年，尔我能禁几回别。"
    ]
  },
  {
    "id": "adcfe4db5bec99ef7a43dbe3bed965aa",
    "title": "玉笋峰",
    "authorName": "韩凤仪",
    "authorId": "adcfe4db5bec99efd1457b72d1457b72",
    "dynasty": "清",
    "content": [
      "云牙交迸出巉岩，秀挺依稀玉笋尖。",
      "朔雪春雷经几许，未曾减亦未曾添。"
    ]
  },
  {
    "id": "adcfe4db5bec99efbcdbef0b056fb238",
    "title": "剑泉峰",
    "authorName": "韩凤仪",
    "authorId": "adcfe4db5bec99efd1457b72d1457b72",
    "dynasty": "清",
    "content": [
      "棱棱峭立异群峰，疑淬吴钩光上冲。",
      "虎阜石顽徒试剑，生公见亦让机锋。"
    ]
  },
  {
    "id": "adcfe4db5bede3ae6a20e5f4ce12459f",
    "title": "秋夜",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "客散门深闭，空阶月色凉。",
      "露轻虫语碎，风静雁声长。",
      "不寝频移枕，闲吟懒爇香。",
      "遥闻何处笛，深夜尚悠扬。"
    ]
  },
  {
    "id": "adcfe4db5bede3aedd628e8fe8720db1",
    "title": "夜坐",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "一自西风起，愁看落叶黄。",
      "学诗嫌韵窄，拟句爱更长。",
      "树影全归月，苔痕半入墙。",
      "夜深人语寂，罗袂暗生凉。"
    ]
  },
  {
    "id": "adcfe4db5bede3ae38e2348229405f06",
    "title": "春晚",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "凭阑深院里，楼外晚风微。",
      "蝶倦寻花宿，莺慵觅柳归。",
      "远山凝暮霭，高树恋馀晖。",
      "极目丛林处，昏鸦逐队飞。"
    ]
  },
  {
    "id": "adcfe4db5bede3aebcf616a087ead9ef",
    "title": "对雨",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "坐对帘开处，长空散细烟。",
      "树头风势乱，池面水纹圆。",
      "入竹声偏静，滋花色更鲜。",
      "芭蕉深院里，今夜正堪眠。"
    ]
  },
  {
    "id": "adcfe4db5bede3ae5c4f0c552f63ad37",
    "title": "秋夕",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "竹梢新月上，凉露一天清。",
      "人静花轻睡，香消酒半酲。",
      "虫吟多叠韵，蝉歇带馀声。",
      "遥忆南飞雁，冲云第几程。"
    ]
  },
  {
    "id": "adcfe4db5bede3ae76857627c3eb7e4a",
    "title": "野望",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "近晚郊原好，云山处处幽。",
      "苍烟凝远树，残日恋高楼。",
      "引犊牛行缓，教雏燕语柔。",
      "恰逢时雨霁，野水乱奔流。"
    ]
  },
  {
    "id": "adcfe4db5bede3aec165f7f0ed731c8b",
    "title": "古寺",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "一派荒凉景，相看意黯然。",
      "垣颓犹有迹，松老不知年。",
      "花落惟风扫，庭空任燕穿。",
      "远山斜对处，隐隐上苍烟。"
    ]
  },
  {
    "id": "adcfe4db5bede3ae822ad2dc53390132",
    "title": "晚晴",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "断云将雨过，飞鸟去仍还。",
      "霞影晕高树，烟光合远山。",
      "诗临秋易淡，心近晚偏闲。",
      "花径无人到，苔痕遍紫斑。"
    ]
  },
  {
    "id": "adcfe4db5bede3aef9fc261d45f48eab",
    "title": "秋夜病中忆大儿时在滦阳",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "月影侵罗幕，虫声近曲栏。",
      "眼慵偏爱夜，身瘦早知寒。",
      "霜虑山中重，衣愁马上单。",
      "一镫相对卧，听彻五更残。"
    ]
  },
  {
    "id": "adcfe4db5bede3ae8e384bec4295ce0b",
    "title": "秋日病中作",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "最爱清秋景，烟寒草色离。",
      "绿苔苍雨径，黄叶落风枝。",
      "绕砌栽新菊，临窗改旧诗。",
      "但能无病痛，何患鬓添丝。"
    ]
  },
  {
    "id": "adcfe4db5bede3aeb74ea6c9320c8d60",
    "title": "雨中漫兴",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "雨久苔生砌，庭闲鸟入廊。",
      "书残重订线，琴润暂开囊。",
      "临水妨钗坠，描花厌袖长。",
      "秋来何处觉，窗下簟先凉。"
    ]
  },
  {
    "id": "adcfe4db5bede3aeb6bc94e756128d08",
    "title": "秋日闲吟",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "独坐幽斋意自怡，窗明几净枕斜欹。",
      "棋如可胜何求速，诗果能工不患迟。",
      "移竹须移新脱笋，折花休折未开枝。",
      "晚来闲步东篱下，最好西风过雁时。"
    ]
  },
  {
    "id": "adcfe4db5bede3aedfe2a05a488548bc",
    "title": "夏日村居",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "长夏村居景最幽，溪声清似雨声稠。",
      "柴门未许闲人到，竹榻能容好梦留。",
      "得意鸟啼临水树，忘机蝶入有花楼。",
      "晚来一片斜阳影，都在遥山顶上浮。"
    ]
  },
  {
    "id": "adcfe4db5bede3aeafc85d2e11eb00df",
    "title": "秋日漫兴",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "微微云影淡如罗，瑟瑟金风雨乍过。",
      "量浅酒宜闲处饮，情痴花爱晚来多。",
      "梦惊蟋蟀声偏静，秋到梧桐信不讹。",
      "满地苔痕无客至，绿窗深处自吟哦。"
    ]
  },
  {
    "id": "adcfe4db5bede3ae56d977d425a7be20",
    "title": "初晴",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "笔砚精良短榻横，珠帘高卷雨将晴。",
      "花因晚放香尤静，诗到闲吟句易成。",
      "馀滴树间轻作响，残流阶下寂无声。",
      "凭栏坐久罗衣薄，槛外凉风细细生。"
    ]
  },
  {
    "id": "adcfe4db5bede3aec542e361677e2c79",
    "title": "春日偶成兼示大儿",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "催花雨歇晓风轻，闲坐欣看笔墨精。",
      "装点繁华春作主，辨论好丑镜无情。",
      "不妨诗自聪明得，莫使名从侥幸成。",
      "为怯嫩寒帘半卷，隔窗时听鸟声声。"
    ]
  },
  {
    "id": "adcfe4db5bede3ae912e45b3143de522",
    "title": "二女自库伦来京喜成",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "匆匆一别几经年，闻有归期喜欲颠。",
      "命仆早安看月榻，嘱儿多办买花钱。",
      "酒开新瓮香初冽，菜煮春畦味正鲜。",
      "人力岂能成此会，天怜远胜自家怜。"
    ]
  },
  {
    "id": "adcfe4db5bede3aee6aebff78a106bcb",
    "title": "呈夫子",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "思量尘事万端轻，今昔回头阅世情。",
      "爱月随时同坐坐，看花无事且行行。",
      "熟经颠险捐声色，久任衰危薄死生。",
      "随分而安何所望，笑双蓬鬓镜华明。"
    ]
  },
  {
    "id": "adcfe4db5bede3ae6a20e5f43550ac52",
    "title": "秋夜",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "西风吹老一天秋，露自无心草自愁。",
      "砧韵谁家敲断续，声声随月上南楼。"
    ]
  },
  {
    "id": "adcfe4db5bede3ae82eb26a2743db099",
    "title": "闲吟",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "树影重重竹影疏，曲栏深处小窗虚。",
      "梦回庭院人声寂，卧看风翻案上书。"
    ]
  },
  {
    "id": "adcfe4db5bede3ae82eb26a2082e9268",
    "title": "闲吟",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "雨馀烟重柳丝低，不断蝉声竹院西。",
      "绿乳浮香书案净，闲拈小笔拟新题。"
    ]
  },
  {
    "id": "adcfe4db5bede3ae9275d104f439e2f7",
    "title": "同夫子游城南王氏园",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "雅吹轻歌绕路斜，韶光草草叹年华。",
      "一尊欲劝东君醉，不许春风管落花。"
    ]
  },
  {
    "id": "adcfe4db5bede3aefb3ec35d7a2e93fc",
    "title": "春晓",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "群鸟啼芳树，朝烟散小塘。",
      "露轻莺羽润，寒嫩蝶衣凉。",
      "残梦随云断，春愁逐柳长。",
      "卖花深巷里，窗下正临汝。"
    ]
  },
  {
    "id": "adcfe4db5bede3ae405e7f8bfeae1f95",
    "title": "兰轩",
    "authorName": "金墀",
    "authorId": "adcfe4db5bede3aed1457b72d1457b72",
    "dynasty": "清",
    "content": [
      "宗室兰轩，庄亲王女孙，嵩山室，都统能泰母。有《兰轩遗集》。"
    ]
  },
  {
    "id": "adcfe4db5bee249290ad52511fc88287",
    "title": "夏日田家杂兴",
    "authorName": "林拱辰（瑞龙）",
    "authorId": "adcfe4db5bee2492d1457b72d1457b72",
    "dynasty": "清",
    "content": [
      "日暮薰风爽气生，手除蔓草也怡情。",
      "归来倒尽樽中酒，醉向松间卧月明。"
    ]
  },
  {
    "id": "adcfe4db5bf2c37954e02cf0e9ccdbc9",
    "title": "戎马用杜少陵江汉韵",
    "authorName": "戴贞素",
    "authorId": "adcfe4db5bf2c379d1457b72d1457b72",
    "dynasty": "清",
    "content": [
      "戎马仓皇日，群雄笑腐儒。",
      "论应齐物远，辞共楚山孤。",
      "白发春同长，苍生困未苏。",
      "花间尊酒满，何用哭穷途。"
    ]
  },
  {
    "id": "adcfe4db5bf2c379787cc3373f25d61a",
    "title": "读岳忠武王集",
    "authorName": "戴贞素",
    "authorId": "adcfe4db5bf2c379d1457b72d1457b72",
    "dynasty": "清",
    "content": [
      "中原社稷已沦夷，志士孤忠报主知。",
      "半壁江山闻鼓角，十年勋业动旌旗。",
      "那堪北虏摧锋日，正是南朝斩将时。",
      "直抵黄龙言不践，至今河朔有馀悲。"
    ]
  },
  {
    "id": "adcfe4db5bf2c3794ff268ff1781c32c",
    "title": "仿张船山佛前饮酒浩然有得四律并用其韵",
    "authorName": "戴贞素",
    "authorId": "adcfe4db5bf2c379d1457b72d1457b72",
    "dynasty": "清",
    "content": [
      "蜃楼海市可成真，拟向瀛壶试买春。",
      "瞥眼莺花开万象，劳形日月走双轮。",
      "识来文字常为累，除却金钱肯认亲。",
      "鸡犬连群天上去，低头自顾本凡人。"
    ]
  },
  {
    "id": "adcfe4db5bf2c37911d558d25de6fe43",
    "title": "寄仲容南京",
    "authorName": "戴贞素",
    "authorId": "adcfe4db5bf2c379d1457b72d1457b72",
    "dynasty": "清",
    "content": [
      "露白葭苍望眼遥，离亭杨柳正飘萧。",
      "有情鸿雪添惆怅，无价文章任寂寥。",
      "曾是王侯期望绝，乍令公子梦魂销。",
      "临春结绮今何在，莫把繁华问六朝。"
    ]
  },
  {
    "id": "adcfe4db5bf2c37911d558d28a50bc9d",
    "title": "寄仲容南京",
    "authorName": "戴贞素",
    "authorId": "adcfe4db5bf2c379d1457b72d1457b72",
    "dynasty": "清",
    "content": [
      "安排瘦骨老江乡，休管名流笑我狂。",
      "别院纵无葵向日，疏篱犹有菊凌霜。",
      "北游回想皆陈迹，南望今经几战场。",
      "若到孝陵论霸业，为予杯酒酹斜阳。"
    ]
  },
  {
    "id": "adcfe4db5bf2c3794f3a7b7954f59c49",
    "title": "用前韵柬鹏云",
    "authorName": "戴贞素",
    "authorId": "adcfe4db5bf2c379d1457b72d1457b72",
    "dynasty": "清",
    "content": [
      "木叶霜催落满村，藩篱菊傍老松存。",
      "情同莫逆云为友，书报平安竹有孙。",
      "酌酒怕看杯底绿，拈花愁向梦中温。",
      "羡君避地成高隐，长侍椿庭学灌园。"
    ]
  },
  {
    "id": "adcfe4db5bf2c3790cc4dec4b09c885c",
    "title": "秋兴五首和惜馀女士元均",
    "authorName": "戴贞素",
    "authorId": "adcfe4db5bf2c379d1457b72d1457b72",
    "dynasty": "清",
    "content": [
      "燕支门巷雨萧萧，诗思牵人过灞桥。",
      "韩掾异香传绝代，谢家别梦隔明朝。",
      "从知弱柳情难系，犹有残荷露未凋。",
      "旧恨新愁付棋局，山深看煞烂柯樵。"
    ]
  },
  {
    "id": "adcfe4db5c01defd1a37b473707e4db8",
    "title": "晚望",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "向晚古原上，悠然太古春。",
      "碧云收去鸟，翠稻出行人。",
      "水色秋前静，山容雨后新。",
      "独怜溪左右，十室九家贫。"
    ]
  },
  {
    "id": "adcfe4db5c01defdb2896a06fda39814",
    "title": "舟出合江",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "岸晓树光浮，晴江浩浩流。",
      "掉头迷鳛部，弹指见巴州。",
      "汗漫非前计，苍茫信壮游。",
      "独来苏李后，同路不同舟。"
    ]
  },
  {
    "id": "adcfe4db5c01defd5fa03de5433d2cd7",
    "title": "有感",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "一榻来青阁，三霜古白田。",
      "丹铅销削布，文献付山川。",
      "服渐为人指，刀应善自全。",
      "长怀豆卢杖，搔首意茫然。"
    ]
  },
  {
    "id": "adcfe4db5c01defd5fa03de56e199123",
    "title": "有感",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "太祝瞎无翳，仲车聋有灵。",
      "海澄何日见，世议皱眉听。",
      "烽火通龙国，楼船断鲒亭。",
      "黄头方选壮，鸡肋愧刘伶。"
    ]
  },
  {
    "id": "adcfe4db5c01defd4c3b0539b6966c6d",
    "title": "送王香杜归诸城",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "仕路嵚巇莫复陈，东齐归客旧词臣。",
      "达官大要非奇士，南国从来泣美人。",
      "誓墓文章终愤俗，藏镫性癖颇愁亲。",
      "白鱼青笋平安到，书疏无忘寄子真。"
    ]
  },
  {
    "id": "adcfe4db5c01defd505cd69816a59fe1",
    "title": "山行",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "路出盘江所滥觞，万山无主夕阳荒。",
      "肩舆冷瘦寻村远，石气青红过雨凉。",
      "国陋翻宜丛桧大，路难方觉苦荍香。",
      "穷途未倦平生意，欲采间花种夜郎。"
    ]
  },
  {
    "id": "adcfe4db5c01defd49b3c71a947aa37f",
    "title": "贵阳寄内",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "六年不试北风寒，又历人间行路难。",
      "慰别漫云成仕宦，出门止解望平安。",
      "沈阴累日天如合，积冻迷冈岁欲阑。",
      "辛苦未旬吾已倦，计程八十到春官。"
    ]
  },
  {
    "id": "adcfe4db5c01defd9a67554c45f089aa",
    "title": "次韵春感其二",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "春物昌昌遍九州，逍遥好共太虚游。",
      "多情世到玉溪别，说恨天教小杜优。",
      "药院晴线空有影，蓉城花雾竟无谋。",
      "生憎邻舍间歌管，未中思量尽不收。"
    ]
  },
  {
    "id": "adcfe4db5c01defdcfbff4f404bd25fb",
    "title": "八月贵阳寄新化邹叔绩兴义",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "似闻说友临安志，季绪年来肆乙涂。",
      "谁遣不书驴市券，故应难语马坊奴。",
      "秋风笔挟南盘壮，落日心悬首望孤。",
      "岁岁说归归未得，黄金虚牝可长吁。"
    ]
  },
  {
    "id": "adcfe4db5c01defd6586d3da99fd3ce6",
    "title": "书樾峰诗稿后",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "乾坤清气一枝笔，不落人间得意场。",
      "官退却惊诗力进，晚凉携卷语山光。"
    ]
  },
  {
    "id": "adcfe4db5c01defd2aa83a12af25a4ae",
    "title": "正月十四日作三绝句即书子何所携明周服卿梅花卷后时子何将行矣",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "寒山香火已萧萧，卿子芝盘亦寂寥。",
      "醉撚疏枝成独笑，内人生日是今朝。"
    ]
  },
  {
    "id": "adcfe4db5c01defd2aa83a1292942fc7",
    "title": "正月十四日作三绝句即书子何所携明周服卿梅花卷后时子何将行矣",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "疏影词成去范村，小红低唱不堪闻。",
      "明朝驿路相思处，回首梅花是白云。"
    ]
  },
  {
    "id": "adcfe4db5c01defd6181d5eda2a095db",
    "title": "同柏容郘亭泛舟过禹门山还饮姑园",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "老去人事多，所乐在襟带。",
      "向来济胜具，浪掷悔无赖。",
      "东里山水平，当门此其最。",
      "五弟入村来，食藿不我粝。",
      "老檬又好事，能令小船大。",
      "秀才作游戏，方舟正无害。",
      "水光青竹间，山影红树外。",
      "招提上绝壁，草木纷晚馤。",
      "放言徒充栋，子余所沾丐。",
      "吾儒有奇邪，何责彼狡狯。",
      "老僧喜我醉，请书压涛濑。",
      "为攀千丈崖，印我百年蜕。",
      "两孺尽葵栗，催归荫松盖。",
      "野人飨官具，邱嫂无已太。",
      "公然登蟹羹，此真未前蔡。",
      "明傥不吝晴，上流可扬汰。",
      "会禽石斑鱼，更与斫新鲙。"
    ]
  },
  {
    "id": "adcfe4db5c01defd64004a2fa31255c9",
    "title": "黄焦石",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "后园黄焦石，厥癞如虾蟆。",
      "古柏覆其顶，苍苔布其窊。",
      "石脚何所有，纂纂楙木瓜。",
      "石缝何所有，黄黄蘹香花。",
      "初来治兹圃，地瘠不可铧。",
      "辛勤我母力，十年拥粪渣。",
      "不知鋊几锄，硌确化为畬。",
      "秋分摘番椒，夏至区紫笳。",
      "小满拔葱蒜，端阳轩头麻。",
      "头上覆尺巾，细意毫不差。",
      "时来憩石上，汗泚慈色加。",
      "指麾小儿女，亦学事作家。",
      "观之不如意，复起为补苴。",
      "旧时值坐处，尘涴风与爬。",
      "尔来三四年，荒翳藏蛇蛙。",
      "独拨莽中觅，陨涕至日斜。"
    ]
  },
  {
    "id": "adcfe4db5c01defdbf0bdc5d5d6a62fd",
    "title": "崖堑口",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "群崖力弄险，挤天作曲尺。",
      "树从开辟青，石积混沌白。",
      "一溪中荡啮，闻声俯来黑。",
      "孤云带去鸟，飞避不留迹。",
      "白日落其内，炎天起寒色。",
      "阴沈疑鬼宫，宛转入暗壁。",
      "来者自天降，当顶踏我帻。",
      "两心各成惊，熟视始定魄。",
      "盘盘逶地缝，忽出井口窄。",
      "觅路者谁子，此眼真有力。",
      "是邦平播前，恍惚难尽识。",
      "一朝会平荡，茶盐得通易。",
      "山川终古来，恐究沦异域。"
    ]
  },
  {
    "id": "adcfe4db5c01defda8315f72d70c291d",
    "title": "云门墱",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "牢江驱白云，流入苍龙门。",
      "门高一千仞，拄天气何尊。",
      "荡荡百步中，水石互吐吞。",
      "阿房广乐作，巨窌洪牛奔。",
      "余波喷青壁，震怒不可驯。",
      "眉水若处女，春风吹绿裙。",
      "迎门却挽去，碧入千花村。",
      "我行始两日，异境壮旅魂。",
      "抉悬自何年，信有真宰存。",
      "夕阳一反射，倒树明苍根。",
      "老蝠抱石花，红晖双车轮。",
      "仰叹山水奇，俯蹑造化跟。",
      "想见混成日，待与见者论。"
    ]
  },
  {
    "id": "adcfe4db5c01defd11ab779ebc6c9f43",
    "title": "吴生招偕同人游东村饮其妹氏家村在诸葛洞后",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "诸君诚喜余，不惜导幽骋。",
      "渡江行十里，果造远人境。",
      "兹村信深僻，水裹山以亘。",
      "占田仅七户，居人无数姓。",
      "蔓老甘蔓荒，雨余茈姜净。",
      "橘柚青黄间，时立美人靓。",
      "秋梨惊尚花，节候讶非应。",
      "入竹纵缓步，观松得吾性。",
      "惊禽时一鸣，薄日漾虚映。",
      "吴生故好事，置具累亲倩。",
      "大巢煮新尖，脆笋掘早迸。",
      "半岁羡罨法，味果生韵胜。",
      "事事惬所尚，为子一醉竟。",
      "几见迂广文，鱼鸟能送迎。",
      "酣歌谢林谷，斯游准难更。",
      "后日君等来，尚忆谷口郑。"
    ]
  },
  {
    "id": "adcfe4db5c01defdd771023d26eee0b4",
    "title": "书明孙文正公五律四首墨迹后",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "高阳诸葛流，策进先善守。",
      "崇祯五十相，谁欤出其右。",
      "如何松涛亭，间此活国手。",
      "旁观送日月，浩叹付诗酒。",
      "回首山海东，心尽百八叩。",
      "辽左等闲弃，神京究何有。",
      "昏昏一世人，狺吠随指嗾。",
      "庄烈固英主，补牢未为后。",
      "岂真四城复，斯人遽衰朽。",
      "终要宁远关，何惜祖大寿。",
      "擎天竟听去，明社焉不覆。",
      "流传翰墨缘，虹光照虚牖。",
      "旧闻须如戟，谓当平原肘。",
      "绕指一何柔，始叹包孕富。"
    ]
  },
  {
    "id": "adcfe4db5c01defda0686c7df0f5a008",
    "title": "北洞",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "北洞虽名洞，迥与洞不同。",
      "入穴出自穴，已非意想通。",
      "谓是不知处，乃即东桥东。",
      "临江蹲蟆颐，吐吸白玉虹。",
      "行人渡虹背，扰扰如蠛蠓。",
      "屡转入蜂房，又当穴正中。",
      "小口嵌玻璃，照见千樯篷。",
      "天匠妙布置，似穷正未穷。",
      "一线上云霄，阑楯非人工。",
      "是树瘦屈盘，是石苍玲珑。",
      "如缘古梅椿，凸凹穿藓封。",
      "绝叫出青壁，浩浩乘积风。",
      "神仙好居处，倒垂绿芙蓉。",
      "面面开户牖，剔透凌烟空。",
      "下视古舞州，秀若壁挂弓。",
      "欲携驰走儿，此豁星斗胸。",
      "竟无一间者，偕余足音跫。",
      "凭高发深喟，永怀云谷翁。"
    ]
  },
  {
    "id": "adcfe4db5c01defd389df837a3771602",
    "title": "南洞",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "南洞更奇极，壁立千丈崖。",
      "谁将顾陆画，挂向苍江隈。",
      "崭崭丹翠间，错落金银台。",
      "石扇敞云顶，画檐飞嵬嵬。",
      "路缘屋脊上，僧出蜂孔陪。",
      "高空来鬼神，中天风雨回。",
      "凭阑望晴霄，天门如可阶。",
      "安知已巉绝，异境中岩开。",
      "五步一小峰，峰峰瘦皱排。",
      "石林夹幽径，绿蓊掌大苔。",
      "沈沈静白日，花深无鸟喈。",
      "浑忘在壁上，竹影摇尊罍。",
      "坐疑西南徼，兹胜何由胎。",
      "帝应怜黔山，鬘花而髻魋。",
      "为割海上奇，一令耳目恢。",
      "有力夜负至，左股失蓬莱。",
      "孰云过者过，观者返自涯。",
      "长啸语山灵，孤诣自古来。"
    ]
  },
  {
    "id": "adcfe4db5c01defdbf88b577723d860b",
    "title": "腕伤将复聊短述",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "庚戌九月望，柴翁左腕折。",
      "是时方晨雨，移桐视佣掘。",
      "著屐指栽处，下阶齿忽蹶。",
      "卷卧泥沟中，但觉半体劣。",
      "家人扶而起，不审中何骨。",
      "摇之响如箨，非断即挫折。",
      "傅以药使苏，夹之板防脱。",
      "痛苦经一旬，寝饭赖结发。",
      "余时又奉檄，矜佩教城阙。",
      "舁去焉能已，震掉岂得说。",
      "俗云伤筋骨，瘥不百日越。",
      "直以不治治，弃投药与楔。",
      "果然距至今，肿散脉归穴。",
      "微微与右异，稍稍终不别。",
      "吁嗟老可悯，百网末由出。",
      "人患与天刑，静思怨尤灭。",
      "为冶足必烙，为匠指必血。",
      "弄潮死潮头，厌虎落虎舌。",
      "善将树下绝，善骑板齿裂。",
      "祸福尽自召，事异理可决。",
      "山堂本童山，十载树成列。",
      "不知几千株，非候亦旋活。",
      "岂知适心时，已逼丧己节。",
      "利害相倚伏，于兹悟根橛。",
      "敬慎栗不败，万端堕昏忽。"
    ]
  },
  {
    "id": "adcfe4db5c01defd048de38a6a26c926",
    "title": "白崖洞",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "鸿蒙昔未分，积此千仞雪。",
      "开天日月嫩，不能解顽结。",
      "其根有融处，娄络成洞穴。",
      "江穿日雷斗，撞捣忽中裂。",
      "半随流水去，此矗面如截。",
      "刚风吹老硬，万古不受涅。",
      "下嵌若偏厂，楣屐失前列。",
      "积阴养苔气，历久化苍铁。",
      "蹲门绿虾蟆，一水漱其舌。",
      "白日澹波光，寒森四山闭。",
      "沈沈百尺潭，蟠蛰富诡谲。",
      "骊龙常吐珠，腾光夜飞掣。",
      "上下云间峰，见者大如月。",
      "两岸尽悬壁，鬼愁径路绝。",
      "自非藉舟桨，何以达灵窟。",
      "我来仲夏末，周览叹奇兀。",
      "攀深足余酸，题峻胆尚烈。",
      "弟子黄精粥，先生胡麻屑。",
      "石上一樽酒，了觉天地别。",
      "逝将兹避世，岂独拟逃热。",
      "倚醉放归桡，回首肝肺彻。"
    ]
  },
  {
    "id": "adcfe4db5c01defdc7966297f7ef14e3",
    "title": "集郘亭芷升黄子寿唐鄂生及同儿食欣然有作",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "才难圣所慨，会合尤难谙。",
      "喜此席上人，几尽坤西南。",
      "不因艰危际，奚自翕且耽。",
      "莫五别两年，此选无路参。",
      "书丛借小住，文献思独担。",
      "黄九读中秘，归来日朝三。",
      "摊书忘轩冕，穿穴如蠹蟫。",
      "唐四今端孝，尝险备苦甘。",
      "葛绖舍外寝，高师拜迁谈。",
      "不见止三时，莫六更出蓝。",
      "未肯受蒙因，惟于古乎贪。",
      "各抱千秋想，对之我何堪。",
      "身心两衰落，理筹牛骨钻。",
      "经年风中走，自缚真如蚕。",
      "此集亦何幸，懒拙又见涵。",
      "譬但分残冷，我已饫且酣。",
      "小儿强解事，可笑不自惭。",
      "未睹宗庙门，焉知有牛函。",
      "长者谓可语，亦且慰白鬖。",
      "当代大师业，吾邦迟远覃。",
      "不知自谁氏，开先启其弇。",
      "于今三十载，守失乃在郯。",
      "北海无细漏，南阁有独探。",
      "谁信嘉道来，家法多逆男。",
      "思下牂牁兵，诐邪令受戡。",
      "吾衰付公等，此意非狂谭。",
      "独唶世界黑，乾坐忧如惔。",
      "乡国盗充斥，去向迷剧骖。",
      "日夕望阡墓，我马何时𧽼。",
      "安得武陵溪，桃花红映潭。",
      "放我及数君，东西对茅庵。",
      "农间辄款户，佳日还舁篮。",
      "道泰会有时，聊云乐瓢甔。",
      "心长苦发短，念此殊醰醰。"
    ]
  },
  {
    "id": "adcfe4db5c01defd6e2cd8c3357bfc69",
    "title": "晓行溪上喜而吟",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "昨午点滴不成霤，入夜风雨抬山来。",
      "朝看远水白于鹤，天垂野净无尘埃。",
      "檞叶缘村腻没缝，麦穗压陇青成堆。",
      "谁泼遥林十斛黛，树肥绿重山欲颓。",
      "未闻雄鸠唤逐妇，尚见岭云黏不开。",
      "雨脚肯愁未断绝，土膏正赖勤滋培。",
      "去年眼不识冰雪，沃畬坼兆生草莱。",
      "开岁屡得三日雨，天公亦闵黎农灾。",
      "破田历适不保泽，水至立涸真可哀。",
      "即今春序就垂尽，布种无地宁论栽。",
      "田家望望急如火，一雨喜遍叟及孩。",
      "短后晨披不待沐，携犁荷杷衣蓑台。",
      "上田翻车响荦角，低陇叱犊声喧豗。",
      "山人亦出行盘徊，沾衣湿屦踏岸苔。",
      "天气阴阴杂花远，晓寒嫩嫩溪风回。",
      "人烟稍出苦竹外，渔艇暗度青崖隈。",
      "顾怪水轮昨何涩，此日速似千手推。",
      "皇天助人在俄顷，欲任智力嗟难哉。",
      "不知百鸟作何语，似诉中夜厄雨雷。",
      "吾得丰年尔亦饱，尔曹莫怨翎翮摧。"
    ]
  },
  {
    "id": "adcfe4db5c01defdda8ada20307fd68e",
    "title": "桂之树",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "桂之树，树在僦宅前。三株离立各合抱，一株踞右独茂圆。",
      "其后大冢京兆阡，其前壁下蒋家田。乐安溪水绕田过，清浅可厉无桥船。",
      "年年负担指南走，次次涉此求涂便。丁酉以还食于郡，八十里岁八九旋。",
      "一回别母一回送，桂之树下坐石弦。度溪越陌两不见，母归入竹儿登箯。",
      "此景何时是绝笔，十月初四己亥年。嗟嗟乎，桂之树，吾欲祝尔旦暮死，使我茫无旧迹更可怜。",
      "吾不祝尔旦暮死，使我自今抚尔长潸然。桂树止无情，永念对葱芊。"
    ]
  },
  {
    "id": "adcfe4db5c01defd518f9fe5d94679a1",
    "title": "飞云岩",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "扶舆灵秀各有分，贵州得此一朵云。",
      "蛮风万古吹不化，中有元气常氤氲。",
      "造化之手信幻极，四海不作雷同文。",
      "兹岩岂复涉世想，云将授削天磨斤。",
      "成时莫自赞其妙，俗间巧颂徒云云。",
      "经巢居士鸾鹤群，一丝不净落世氛。",
      "纡行五日为看此，所见乃过前所闻。",
      "十里泉声接幽壑，苍苍万木烟缤纷。",
      "买宅径思傍云住，下视扰攘同飞蛟。",
      "犵童獠妇不雕琢，岁时鸡豆情殷殷。",
      "那能龌龊走尘状，过而识悔神当欣。",
      "儿女催人待粗了，挥手一谢云中君。"
    ]
  },
  {
    "id": "adcfe4db5c01defde93e8592b06d982f",
    "title": "题北海亭图",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "黄芝萎地茄花明，十狗五彪恣纵横。地轰天鸣覆乾清，北海亭子乃孤撑。",
      "亭中老翁一诸生，举手欲障斗内星。惜哉当日事不成，正气耿耿留元精。",
      "吾观史家已吞声，此图复出二百载，澒洞千秋思古情。",
      "蟒山压筵苍郁葱，展图惨怛来悲风。江光黯黯云冥蒙，若有人兮烟树丛。",
      "倏忽置身画图里，眼底尽是人中龙。举幡慷慨孙夏峰，赤帻从之张果中。",
      "策蹇掀髯去匆匆，醵金无乃鹿太公。团瓢深墨小镫笼，破柱复壁难为容。",
      "完天朱老侠胆雄，吴桥归卧齁隆隆。秘狱此时走尸虫，伤心投匦仍未终。",
      "后来者谁茅止翁，此老十万兵罗胸。婆娑柳下杖瘢红，戟指尚自谈辽东。",
      "太常堂堂儒者宗，晚学农圃悲天梦。矫首似望孙文忠，历历斯人肝肺同。",
      "一重一掩吾安从，大叫乃止一亩宫。吾知画师非俗工，直以浩气还太空。",
      "吁嗟！阳球不作司隶死，清流故让此曹子。朱家鲁褒徒为耳，独此炯炯差足恃。",
      "长叹英贤皆已矣，卷去斯亭掷杯起，白虹正贯旁沟水。"
    ]
  },
  {
    "id": "adcfe4db5c01defd6fa7d16caf75bcde",
    "title": "月下对菊示子何",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "天公爱菊同幽人，夜遣明月来写真。",
      "秋魂尽入影中去，澹澹花枝空有痕。",
      "半山亭子坐来久，衣袂渐冷胸中温。",
      "花气增浓月益白，枝枝插在玻璃盆。",
      "深露微光上蛛网，暗蛩细响吟篱根。",
      "凉风疏疏度不尽，时见水面鱼吹纹。",
      "乾坤清气盎两候，不在深夜即在晨。",
      "昏昏世中声色窟，那得一刻能鲜新。",
      "君思此时富贵儿，多少膻荤聚飞蚊。",
      "香衾醉眼待苏醒，已日白日堆红尘。",
      "百岁何由见此景，老死不知清净因。",
      "我今无愁亦无乐，默默饱受花月薰。",
      "意惬不须爪爬背，四山岑寂同忘言。"
    ]
  },
  {
    "id": "adcfe4db5c01defd6e79d99c8f51d7ee",
    "title": "携儿游上下天门过生日地在桐梓郭东十五里山势凑此峭迫上下距里许开为两门皆悬壁穹窿深十余丈其宽倍之溱溪东源所经未涨时人可过两门内有田有村游其中俯仰周览皆崖石苍白相间而垠堮上又皆长萝古松碧入云表恍然已出尘世也",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "不知为先有水后有山，山来避水过其间。抑不知先有山后有水，水来破山出其里。",
      "春风铿杖游天门，两门中若桃花源。小儿怪问山水意，异境恍惚难为言。",
      "尝疑混沌时，必有物混成。十二万年中，布置开天明。",
      "继又几何年，辟地令就千万形。然后下视历历者河岳，上视昭昭为日星。",
      "人目之所不及见，知有几许神妙何从名。如此小山川，其初骨脉殊不清。",
      "爬高抉塞举手事，奇熊诡状因以呈。今观太华峰，掌蹠遗巨灵。",
      "寻当雷劈山，瞬息已变更。何况天地母，可以智力思议求其能。",
      "看山自有真，心会不在远。强欲索根原，纵得亦已浅。",
      "我观我生犹未知，且可山水相娱嬉。何缘无事自取闹，笑看岩间红杏枝。"
    ]
  },
  {
    "id": "adcfe4db5c01defdae745b01e3ec0349",
    "title": "晓登铜崖",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "一百八滩经过尽，披衣晓起踏铜崖。",
      "双江一碧渺然去，孤屿中流无限佳。",
      "水气昏昏迷雉堞，人烟穰穰哄鱼鲑。",
      "山川自古征蛮地，博得登临写壮怀。"
    ]
  },
  {
    "id": "adcfe4db5c01defdf768ff77b95ba5b8",
    "title": "病起同山阴王个峰上舍绥阳丁右衡孝廉登城南文昌阁",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "峥嵘杰阁压符关，病骨凌虚胆尚豩。",
      "漠漠云开巴子国，盘盘江绕没丁山。",
      "青天一握神难越，白鸟双飞意正间。",
      "顿作西来登览兴，不因微挫露颓颜。"
    ]
  },
  {
    "id": "adcfe4db5c01defd6763684850e99a4b",
    "title": "次韵春感其一",
    "authorName": "郑珍",
    "authorId": "adcfe4db5c01defdd1e946f4d072677d",
    "dynasty": "清",
    "content": [
      "杜陵四十亩黄柑，兴到掷在瀼西潭。",
      "此老穷余尚阔壮，天公笑绝倒东南。",
      "虫鱼尔雅嗟何用，龙象空王不可参。",
      "间把春情愚玉女，百花齐向树头簪。"
    ]
  },
  {
    "id": "adcfe4db5c0acf8f8f6d53d8f686f47b",
    "title": "秋日过衡阳与王文振登大观楼言别",
    "authorName": "李如汸",
    "authorId": "adcfe4db5c0acf8fd1457b72d1457b72",
    "dynasty": "清",
    "content": [
      "依依不忍道，携手上高楼。",
      "北极燕云远，西山落日愁。",
      "蝉鸣枫叶冷，猿啸大江秋。",
      "楚地知音少，因君且系舟。"
    ]
  },
  {
    "id": "adcfe4db5c0acf8f9647caf8ea761315",
    "title": "秋日自遣",
    "authorName": "李如汸",
    "authorId": "adcfe4db5c0acf8fd1457b72d1457b72",
    "dynasty": "清",
    "content": [
      "寥落江城暮，秋风处处同。",
      "一官三峡外，数口万山中。",
      "贫贱差时辈，飘零任转蓬。",
      "故园归未得，目断信陵东。"
    ]
  },
  {
    "id": "adcfe4db5c0b959d8681fa820beba36a",
    "title": "送张玉生南旋兼怀香岩",
    "authorName": "程步云",
    "authorId": "adcfe4db5c0b959dd1457b72d1457b72",
    "dynasty": "清",
    "content": [
      "兵甲满天下，穷酸两广文。",
      "云霞才结契，风雨又离群。",
      "流水杳然去，秋声不可闻。",
      "寒镫孤馆里，把盏一思君。"
    ]
  },
  {
    "id": "adcfe4db5c0b959d69f2b8283960d40b",
    "title": "偕何叔琳孝廉陈生边城晚眺",
    "authorName": "程步云",
    "authorId": "adcfe4db5c0b959dd1457b72d1457b72",
    "dynasty": "清",
    "content": [
      "新州古岩邑，萧索亦堪伤。",
      "山气压城黑，朔风吹客凉。",
      "重关严锁钥，小市散牛羊。",
      "各有登临兴，征人祇望乡。"
    ]
  },
  {
    "id": "adcfe4db5c0b959dc92a5952a691f3fb",
    "title": "渡黄河",
    "authorName": "程步云",
    "authorId": "adcfe4db5c0b959dd1457b72d1457b72",
    "dynasty": "清",
    "content": [
      "唱罢阴山《敕勒歌》，天风漭漭渡黄河。",
      "一条襟带横沙漠，万里昆仑卷白波。",
      "难挽狂澜南徒去，长流战血古来多。",
      "茫茫禹迹何时复，故道淤泥秀麦禾。"
    ]
  },
  {
    "id": "adcfe4db5c220cdba4272285cf1ee7c4",
    "title": "绝命诗",
    "authorName": "赵景贤",
    "authorId": "adcfe4db5c220cdb0e087ec509fb05dd",
    "dynasty": "清",
    "content": [
      "岂待孤城破，方嗟力莫支。",
      "从来畺守义，敢以死生辞。",
      "乱刃交挥处，危冠独坐时。",
      "相持不相杀，鼠辈尔何知。"
    ]
  },
  {
    "id": "adcfe4db5c220cdba427228502ef3185",
    "title": "绝命诗",
    "authorName": "赵景贤",
    "authorId": "adcfe4db5c220cdb0e087ec509fb05dd",
    "dynasty": "清",
    "content": [
      "裂眦呼狂寇，奚烦讲说多。",
      "断头身自分，抗手意云何。",
      "厚貌徒为尔，孤臣矢靡他。",
      "空劳樽酒献，骂坐更高歌。"
    ]
  },
  {
    "id": "adcfe4db5c220cdba427228525c8061f",
    "title": "绝命诗",
    "authorName": "赵景贤",
    "authorId": "adcfe4db5c220cdb0e087ec509fb05dd",
    "dynasty": "清",
    "content": [
      "猝为群盗困，遑敢学文山。",
      "且尽从容义，聊惊丑类顽。",
      "单辞明顺逆，正气慑神奸。",
      "反覆谁家子，相看祇厚颜。"
    ]
  },
  {
    "id": "adcfe4db5c220cdba4272285ac99fe5b",
    "title": "绝命诗",
    "authorName": "赵景贤",
    "authorId": "adcfe4db5c220cdb0e087ec509fb05dd",
    "dynasty": "清",
    "content": [
      "是岂天良见，环观涕泗挥。",
      "但期能悔祸，岂必与生归。",
      "伏剑余何憾，投戈汝莫违。",
      "漫收吾骨葬，暴露益光辉。"
    ]
  },
  {
    "id": "adcfe4db5c220cdb1f4e37c08ff7aaa7",
    "title": "辛酉十月有感而作",
    "authorName": "赵景贤",
    "authorId": "adcfe4db5c220cdb0e087ec509fb05dd",
    "dynasty": "清",
    "content": [
      "自亲矢石又经秋，多垒空增四国忧。",
      "病骨支离仍乘障，豪情慷慨独登楼。",
      "一腔热血从何洒，万姓生机尚可谋。",
      "桑梓安危桑上计，迨天阴雨要绸缪。"
    ]
  },
  {
    "id": "adcfe4db5c220cdb829fd3434ec32eb3",
    "title": "冬夜偶成示温次言",
    "authorName": "赵景贤",
    "authorId": "adcfe4db5c220cdb0e087ec509fb05dd",
    "dynasty": "清",
    "content": [
      "空城木叶晚萧萧，午夜风声似听潮。",
      "无寐一编镫自照，高吟百瓮酒能消。",
      "哀时王粲词偏美，避地梁鸿迹已遥。",
      "不用登楼频望远，青磷白骨遍皋桥。"
    ]
  },
  {
    "id": "adcfe4db5c244b3ab8b75a5fa33b4db1",
    "title": "天津",
    "authorName": "李浃",
    "authorId": "adcfe4db5c244b3ad1457b72d1457b72",
    "dynasty": "清",
    "content": [
      "津门连渤海，曲折抱长安。",
      "食货喧商市，鱼盐乱钓滩。",
      "鼍鸣潮信早，龙过雨声寒。",
      "泼剌银刀重，庖人进脍盘。"
    ]
  },
  {
    "id": "adcfe4db5c244b3a0fe02d08400ee582",
    "title": "夏日杂言",
    "authorName": "李浃",
    "authorId": "adcfe4db5c244b3ad1457b72d1457b72",
    "dynasty": "清",
    "content": [
      "长夏敞幽轩，开窗依萝樾。",
      "燕寝乐虚明，房廊步曲折。",
      "松响风初来，云归雨乍歇。",
      "仰视天宇清，林暝山吐月。",
      "月色孤泠泠，素心托高洁。"
    ]
  },
  {
    "id": "adcfe4db5c244b3a0fe02d08a536e973",
    "title": "夏日杂言",
    "authorName": "李浃",
    "authorId": "adcfe4db5c244b3ad1457b72d1457b72",
    "dynasty": "清",
    "content": [
      "久雨逢戊晴，戊日雨不止。",
      "晻晻阴晦凝，四野连蓄水。",
      "秀颖等浮萍，登场禾生耳。",
      "爰轸昏垫情，医疮从兹起。",
      "天行岂不若，难参玄化理。",
      "怨咨念小人，思艰望君子。"
    ]
  },
  {
    "id": "adcfe4db5c2e38857e4333fa4a099e9f",
    "title": "垂虹道中",
    "authorName": "薛龙光",
    "authorId": "adcfe4db5c2e3885d1457b72d1457b72",
    "dynasty": "清",
    "content": [
      "夕阳紫霭浓，万顷浸秋容。",
      "帆出渚中渚，云归峰上峰。",
      "鲈乡老自好，橘社逝相从。",
      "几两人生屐，休辜六尺筇。"
    ]
  },
  {
    "id": "adcfe4db5c2e388513f0854f63b0b99b",
    "title": "野泊",
    "authorName": "薛龙光",
    "authorId": "adcfe4db5c2e3885d1457b72d1457b72",
    "dynasty": "清",
    "content": [
      "日落烟苍茫，停舟傍野渡。",
      "繁星湿春江，残镫隐孤戍。",
      "梦破柔橹声，寒宵自来去。"
    ]
  },
  {
    "id": "adcfe4db5c2ee95a98da61e3c72518ec",
    "title": "暑夜待风忽至",
    "authorName": "涂天相",
    "authorId": "adcfe4db5c2ee95ad1457b72752d25a1",
    "dynasty": "清",
    "content": [
      "赤乌竟日逞炎威，四壁如炉晚不移。",
      "远际云生山乍动，高空风起树先知。",
      "方凭曲几襟初豁，旋拂匡状枕欲欹。",
      "叫謞一声凉入骨，快哉何必问雄雌。"
    ]
  },
  {
    "id": "adcfe4db5c2ee95a8564fc434d8c36f2",
    "title": "杂感诗",
    "authorName": "涂天相",
    "authorId": "adcfe4db5c2ee95ad1457b72752d25a1",
    "dynasty": "清",
    "content": [
      "兀坐空堂中，万籁俱寂寞。",
      "嗒然丧我形，天地同廖廓。",
      "微飙鸣窗罅，入耳神已觉。",
      "东西揣方隅，高下胡起落。",
      "此心遂不静，纷然万念作。",
      "欻起立窗前，飘风卷积箨。",
      "触目感时序，忽忽转不乐。",
      "可知物交物，牵引如绎络。",
      "苟无大常存，动静都无著。",
      "咄哉隐几翁，槁灰焉可托。"
    ]
  },
  {
    "id": "adcfe4db5c2ee95a8564fc4368fcdac6",
    "title": "杂感诗",
    "authorName": "涂天相",
    "authorId": "adcfe4db5c2ee95ad1457b72752d25a1",
    "dynasty": "清",
    "content": [
      "盎水置庭中，虽寒犹未冰。",
      "微风吹一过，便如霜霰凝。",
      "更复动摇之，磊磈结层层。",
      "已而冰到腹，覆之不可倾。",
      "冲冲凿以斧，势将羸其瓶。",
      "坐待阳和至，一泓仍自澄。",
      "始事知有由，后患庶可徵。"
    ]
  },
  {
    "id": "adcfe4db5c31be85d205697bb7606948",
    "title": "挽湖南提督塔将军",
    "authorName": "李星渔",
    "authorId": "adcfe4db5c31be85d1457b72d1457b72",
    "dynasty": "清",
    "content": [
      "呜呼将军今已矣，遗恨茫茫大江水。",
      "红巾未灭老母存，热血满腔心不死。",
      "素舆丹旐浔阳来，千人万人同一哀。",
      "东南半壁更谁倚，擎天失此非常才。",
      "忆昔蚁贼枚潭州，观战日上孤城楼。",
      "鲍公帐下见颜色，早惊英气横高秋。",
      "在楚奇功难具述，作庙报之荐芬苾。",
      "忠魂恍惚深夜归，灵雨潇潇风瑟瑟。"
    ]
  },
  {
    "id": "adcfe4db5c34a6152ecd1863e8f34d65",
    "title": "过樱桃岩闻箫",
    "authorName": "杨还吉",
    "authorId": "adcfe4db5c34a615d1457b72d1457b72",
    "dynasty": "清",
    "content": [
      "一溪春水绿迢迢，二月溪旁雪未消。",
      "行尽空山人不见，樱桃岩外听吹箫。"
    ]
  },
  {
    "id": "adcfe4db5c34a615d077f9888f6aa41b",
    "title": "秋雨中忆范文庄出塞",
    "authorName": "杨还吉",
    "authorId": "adcfe4db5c34a615d1457b72d1457b72",
    "dynasty": "清",
    "content": [
      "燕山八月迥深秋，匹马何因作壮游。",
      "碛里行人逢暮雨，思君遥过小兴州。"
    ]
  },
  {
    "id": "adcfe4db5c465c0167e15eadb9ba5fdc",
    "title": "青阳县",
    "authorName": "汪彝铭",
    "authorId": "adcfe4db5c465c01d1457b72d1457b72",
    "dynasty": "清",
    "content": [
      "劳人恋晓衾，程途起戊夜。",
      "冈势复崚嶒，随溪上而下。",
      "峭石插远空，一径通幽罅。",
      "晨曦动林端，葱翠光四射。",
      "树多山不蛮，萧飒安知夏。",
      "青阳古陵阳，镇名尚凭藉。",
      "峨峨九子山，陆地莲花化。",
      "此处怀诗仙，何年访书舍。"
    ]
  },
  {
    "id": "adcfe4db5c465c01beeedb6c2b548e77",
    "title": "对月",
    "authorName": "汪彝铭",
    "authorId": "adcfe4db5c465c01d1457b72d1457b72",
    "dynasty": "清",
    "content": [
      "移榻纳凉乐事，行杯托兴闲身。",
      "月下一声长啸，庭前四顾无人。"
    ]
  },
  {
    "id": "adcfe4db5c478a7e7b2b1be5e10880b8",
    "title": "九日同李晴轩丛台登高",
    "authorName": "李燧",
    "authorId": "adcfe4db5c478a7ed1457b72d1457b72",
    "dynasty": "清",
    "content": [
      "磴道倚荒城，丛台旧有名。",
      "河山销霸气，木叶乱秋声。",
      "云净千峰瘦，天空一雁横。",
      "盍簪逢令节，好结岁寒盟。"
    ]
  },
  {
    "id": "adcfe4db5c478a7e9ae193d9f343e586",
    "title": "宝应道中",
    "authorName": "李燧",
    "authorId": "adcfe4db5c478a7ed1457b72d1457b72",
    "dynasty": "清",
    "content": [
      "卅载江乡系梦思，风光回首旧游时。",
      "溪湾老树晒鱼网，屋角夕阳明酒旗。",
      "陈迹已迷鸿印爪，清流空照鬓如丝。",
      "行行渐觉维扬近，一带隋堤柳万枝。"
    ]
  },
  {
    "id": "adcfe4db5c478a7e6d26c5541dfde9da",
    "title": "平望遇雨",
    "authorName": "李燧",
    "authorId": "adcfe4db5c478a7ed1457b72d1457b72",
    "dynasty": "清",
    "content": [
      "匹练横空日气清，菰蒲叶战风萧萧。",
      "一声雷送太湖雨，七十二峰云拥潮。"
    ]
  },
  {
    "id": "adcfe4db5c551c0d1f8f2858969734db",
    "title": "游平山堂",
    "authorName": "江珍楹",
    "authorId": "adcfe4db5c551c0dd1457b72d1457b72",
    "dynasty": "清",
    "content": [
      "金粉飘零尽，我来邗上迟。",
      "秋光闲引蝶，新竹翠于眉。",
      "风月晴湖棹，文章太守祠。",
      "五亭桥畔望，心事败荷知。"
    ]
  },
  {
    "id": "adcfe4db5c56d9dc6b21ec5c2feae7a6",
    "title": "剑门",
    "authorName": "王誉昌",
    "authorId": "adcfe4db5c56d9dce687c3101bebfab5",
    "dynasty": "清",
    "content": [
      "神丁辟得一峰尊，苍翠曾留斧凿痕。",
      "界截黄尘森似剑，罅通碧落倚为门。",
      "迎寒山爽惟余骨，入夏云奇剩有根。",
      "顽块不须争项背，三台五老尽儿孙。"
    ]
  },
  {
    "id": "adcfe4db5c5edd93968441ab5de5b34b",
    "title": "登吹台",
    "authorName": "林枝春",
    "authorId": "adcfe4db5c5edd93d1457b72d1457b72",
    "dynasty": "清",
    "content": [
      "木落雁声哀，天风下吹台。",
      "白云飞不尽，平楚意悠哉。",
      "禾黍空郊远，松篁古殿开。",
      "梁园词赋客，车马几人来。"
    ]
  },
  {
    "id": "adcfe4db5c5edd93968441ab577936c6",
    "title": "登吹台",
    "authorName": "林枝春",
    "authorId": "adcfe4db5c5edd93d1457b72d1457b72",
    "dynasty": "清",
    "content": [
      "把酒对城阙，悠然生远心。",
      "宋梁余旧垒，李杜此高吟。",
      "乔木风烟色，长河岁月深。",
      "多情思岘首，碑碣亦销沉。"
    ]
  },
  {
    "id": "adcfe4db5c705f5288fdcd902befbb4e",
    "title": "赠南村逸叟",
    "authorName": "姚文彬",
    "authorId": "adcfe4db5c705f52d1457b72d1457b72",
    "dynasty": "清",
    "content": [
      "苍苍头白叟，遁迹白云深。",
      "石带流泉响，门遮众木阴。",
      "海潮松鹤梦，山雨箨龙吟。",
      "我亦寒林客，悠悠悔陆沈。"
    ]
  },
  {
    "id": "adcfe4db5c705f52fef5049bb0c06926",
    "title": "与诸友游石岭",
    "authorName": "姚文彬",
    "authorId": "adcfe4db5c705f52d1457b72d1457b72",
    "dynasty": "清",
    "content": [
      "昨日沈溟过暮雨，新晴已约俊游侣。",
      "沿路菊英带霜寒，入山樵子隔烟语。",
      "荦确高亚褰衣行，自爱硁然曳屐声。",
      "登峰坐憩小盘石，一雁长空点秋碧。"
    ]
  },
  {
    "id": "adcfe4db5c7c42031eb29c6fc57e0df2",
    "title": "同宋荔裳牧仲谭长益游宿焦山分韵",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "临流方击楫，杖策复探奇。",
      "灵境已终古，幽寻又一时。",
      "平开岛屿色，不尽海天吹。",
      "寂寞焦仙迹，苍茫寄所思。"
    ]
  },
  {
    "id": "adcfe4db5c7c42031eb29c6f06ac641b",
    "title": "同宋荔裳牧仲谭长益游宿焦山分韵",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "振衣还濯足，信宿憩精庐。",
      "鸟雀知斋磬，蛟龙护赐书。",
      "僧归落照下，帆出晓烟初。",
      "底事劳詹尹，江潭好卜居。"
    ]
  },
  {
    "id": "adcfe4db5c7c42039bf136d393e7339b",
    "title": "香山寺来青轩待月和王宗伯敬哉先生壁间韵",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "开轩延皓月，远岫正朦胧。",
      "十地泉流外，诸天色界中。",
      "林深迟出梵，台迥细含风。",
      "指点山椒曲，分明佛火红。"
    ]
  },
  {
    "id": "adcfe4db5c7c4203e0d9c513a9dc59cb",
    "title": "碧云寺",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "净域开丹嶂，精蓝倚碧天。",
      "登临迷胜概，徙倚谢尘缘。",
      "幽戺从苔积，长廊信屟穿。",
      "阶前流水赴，树杪落霞悬。",
      "风堕斋时磬，花飞象外筵。",
      "鬼神呼窟宅，日月晕榜联。",
      "出洞龙湫得，扪萝凤啸传。",
      "快应听雨过，倦可割云眠。",
      "亭对娟娟竹，杯浮曲曲泉。",
      "终期结莲社，长此习安禅。"
    ]
  },
  {
    "id": "adcfe4db5c7c42038445873e997aca5a",
    "title": "长安倦客行",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "长安有倦客，杜门仍息机。朝来古寺看松归，道逢青骢举鞭挥。",
      "朱颜不复同须眉，藐菇之姿冰雪儿。低头三思前致词，君当有术陟鼎司。",
      "答言公等何专愚，公解鼓瑟今好竽。金门总无山泽癯，吓哉腐鼠鲁国儒。",
      "盍归盍归遂其初，何水是樵山是渔。输边卜式上公车，有口但读计然书。",
      "千足彘，千石鱼，东国礼钱三万余，承旨揖公典石渠。"
    ]
  },
  {
    "id": "adcfe4db5c7c4203ae06e910d2169212",
    "title": "度九龙山",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "已辞潭柘山，更问他山路。山僧知我僻好奇，导入山中险绝处。",
      "阴壑霾云虎豹愁，披榛觅径如有求。侧身牵攀不可上，上者股栗神惝恍。",
      "一峰历尽喘未苏，前峰又复催忧虞。我生筋力能几多，诸艰历试胡为乎？",
      "樵子寻常不肯至，矧乃倦客冥搜强好事。磴危路滑将恐坠，徒侣微闻杂嗟喟。",
      "忽来片岫平如掌，相呼藉草狂歌赏。斯时四望觉身高，下视群山离立皆儿曹。",
      "白云冉冉腾山坳，便欲乘向阊阖随逍遥。恨不携将惊人句，搔首问天天亦怖。",
      "却望居庸鸟道回，茫茫绝塞风烟开。燕昭遗烈安在哉，渔阳豪侠多蒿莱。",
      "古今代谢复何有，惟有兹山突兀无衰朽。呼取驴背酒一瓢，酹我山神劝我友，长笛一声出林薮。",
      "蛮讴翻入龟兹部，兴发一齐开笑口。须臾雨过卷衣凉，薄醉都忘山路长。",
      "前于后禺满空谷，山下人疑啸凤凰。"
    ]
  },
  {
    "id": "adcfe4db5c7c4203ba97fcde6ad107b1",
    "title": "石景山",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "山游各取宜，宜眺兹山最。",
      "崚嶒倚绝壁，面面供元对。",
      "岩洞互出没，巨灵何狡狯。",
      "拾级忽凌空，遐想出天外。",
      "泱漭河流奔，回薄亘如带。",
      "眦光穿溟涬，身世了不碍。",
      "黝知卢沟底，明见飞虹背。",
      "苍茫塞上山，山山尽施黛。",
      "黾勉跻层巅，城郭交显晦。",
      "窅然万象收，天风送清籁。",
      "延赏入奇怀，浩荡自我辈。",
      "安能苦牵迫，白日红尘内。",
      "疲乐理则均，嗒焉寄深慨。"
    ]
  },
  {
    "id": "adcfe4db5c7c4203ab7426f549ac9536",
    "title": "饮酒",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "种苗没东皋，种豆芜南山。",
      "勤动苦终岁，篝车乃空言。",
      "安得休粮方，藉以保余年。",
      "不如营一醉，此方竟谁传。"
    ]
  },
  {
    "id": "adcfe4db5c7c4203ab7426f547955af6",
    "title": "饮酒",
    "authorName": "周金然",
    "authorId": "adcfe4db5c7c4203d1457b72d1457b72",
    "dynasty": "清",
    "content": [
      "东方仕代农，柴桑农代仕。",
      "饥冻非不切，矫厉重违己。",
      "食粟以养肥，食薇以养耻。",
      "章绶亦何荣，徒取耀闾里。",
      "学道三十年，奄冉逼暮纪。",
      "穷达洵有命，消息随坎止。",
      "万变了不疑，大钧吾所恃。"
    ]
  },
  {
    "id": "adcfe4db5c84fb98b828bb32b79e6904",
    "title": "吴鸿业百蝶图题词",
    "authorName": "陈鼎元",
    "authorId": "adcfe4db5c84fb98d1457b72d1457b72",
    "dynasty": "清",
    "content": [
      "莫言情态太轻狂，曾逐庄生梦一场。",
      "剩粉残香都幻化，多情空自笑滕王。"
    ]
  },
  {
    "id": "adcfe4db5c84fb98b828bb32e0556b99",
    "title": "吴鸿业百蝶图题词",
    "authorName": "陈鼎元",
    "authorId": "adcfe4db5c84fb98d1457b72d1457b72",
    "dynasty": "清",
    "content": [
      "舞衫歌扇寄相思，百摺仙裙委蜕奇。",
      "领取汝神摹汝貌，韩家魂魄谢家诗。"
    ]
  },
  {
    "id": "adcfe4db5c88ce2fe7f7cba320f50165",
    "title": "节妇郑氏诗",
    "authorName": "李廷纲",
    "authorId": "adcfe4db5c88ce2fd1457b72d1457b72",
    "dynasty": "清",
    "content": [
      "台地产中洲，中洲有女子。",
      "鹿驭在王家，郑也其原氏。",
      "伉俪方两年，问岁二十耳。",
      "双凤失其俦，孤鸾悲鸣矣。",
      "镜破不复圆，柏舟用自矢。",
      "此身将安归，此志实他靡。",
      "慷慨辞亲言，世人何所比。",
      "古来杰者多，谁能甘一死。",
      "从容就义际，千载垂青史。"
    ]
  },
  {
    "id": "adcfe4db5c8fb5722673734f3b05310c",
    "title": "燕",
    "authorName": "郑世元",
    "authorId": "adcfe4db5c8fb572d1457b72d1457b72",
    "dynasty": "清",
    "content": [
      "日暮差池影，穿花故故频。",
      "与君同在客，是处可怜春。",
      "戈者无余慕，天涯恋主贫。",
      "清明满桃李，蝴蝶过东邻。"
    ]
  },
  {
    "id": "adcfe4db5c8fb572056c178be4d5a4f7",
    "title": "新柳",
    "authorName": "郑世元",
    "authorId": "adcfe4db5c8fb572d1457b72d1457b72",
    "dynasty": "清",
    "content": [
      "善和坊里信如何，蘸绿揉蓝动玉河。",
      "禁得轻寒一百六，倦扶头起为春多。"
    ]
  },
  {
    "id": "adcfe4db5c8fb572056c178b3ca004c2",
    "title": "新柳",
    "authorName": "郑世元",
    "authorId": "adcfe4db5c8fb572d1457b72d1457b72",
    "dynasty": "清",
    "content": [
      "客舍心情费忖量，江干一曲女儿箱。",
      "羡他绝不关闲事，几个渔舟弄夕阳。"
    ]
  },
  {
    "id": "adcfe4db5c8fb5723f88f4eec5c5207a",
    "title": "渡扬子",
    "authorName": "郑世元",
    "authorId": "adcfe4db5c8fb572d1457b72d1457b72",
    "dynasty": "清",
    "content": [
      "忽闻漰湃声，大江又当面。",
      "十年不来游，如与故人见。",
      "江光只如昔，我老颜色变。",
      "西日没复升，东流去不转。",
      "逝者如斯夫，来者亦可鉴。",
      "南瞻建康城，北瞰山阳县。",
      "当时英雄人，千载一过电。",
      "胡为尚役役，临衰感贫贱。"
    ]
  },
  {
    "id": "adcfe4db5c99b65232366eee33c2cfe1",
    "title": "雨夜",
    "authorName": "戈涛",
    "authorId": "adcfe4db5c99b652d1457b72d1457b72",
    "dynasty": "清",
    "content": [
      "凉气入庭竹，潇潇声作秋。",
      "应知今夜雨，顿长百泉流。",
      "淇水经前渡，苏门忆昔游。",
      "十年弹指事，伏枕梦悠悠。"
    ]
  },
  {
    "id": "adcfe4db5c99b6520fbfe9dabd260e26",
    "title": "别盘山",
    "authorName": "戈涛",
    "authorId": "adcfe4db5c99b652d1457b72d1457b72",
    "dynasty": "清",
    "content": [
      "青沟住独久，珍重别髯髡。",
      "石订重来约，山留昨夜魂。",
      "东西分涧水，次第下烟村。",
      "回首从前路，天城近石门。"
    ]
  },
  {
    "id": "adcfe4db5c99b652d79f47c1b6561b54",
    "title": "题张氏山居",
    "authorName": "戈涛",
    "authorId": "adcfe4db5c99b652d1457b72d1457b72",
    "dynasty": "清",
    "content": [
      "会心岂在远，得意无能名。",
      "一径古松色，半崖秋水声。",
      "闲云将鸟意，呦鹿杂人行。",
      "最识幽居好，马蹄尘又生。"
    ]
  },
  {
    "id": "adcfe4db5c99b65235afb3bbbe124605",
    "title": "赠董清平燮庵",
    "authorName": "戈涛",
    "authorId": "adcfe4db5c99b652d1457b72d1457b72",
    "dynasty": "清",
    "content": [
      "栖迟锁院论文日，弹指流光已十年。",
      "异地相逢嗟共老，故人虽在散如烟。",
      "华风久格蛮夷俗，灵雨新沾芋栗田。",
      "莫叹官贫公禄薄，与君畴昔酌清泉。"
    ]
  },
  {
    "id": "adcfe4db5c99b6529238f75233a449c7",
    "title": "访东涧僧不遇",
    "authorName": "戈涛",
    "authorId": "adcfe4db5c99b652d1457b72d1457b72",
    "dynasty": "清",
    "content": [
      "我闻东涧僧，能诗似齐已。",
      "策杖一幽寻，潺潺两涧水。",
      "深院闭无人，微闻松落子。"
    ]
  },
  {
    "id": "adcfe4db5c99b652c9529f3feb8a694c",
    "title": "自怀化驿山开路夷达罗旧",
    "authorName": "戈涛",
    "authorId": "adcfe4db5c99b652d1457b72d1457b72",
    "dynasty": "清",
    "content": [
      "遮眼山万重，重重了无异。",
      "石磴缘乖崖，棱锷削膂臂。",
      "长绳挽崇攀，众力留俯坠。",
      "有泉半沮洳，有田尽芜秽。",
      "晚宿怀化亭，朝光引征骑。",
      "平畴乍轩溪，峻崿如引避。",
      "苍翠透林间，斜睇翻妩媚。",
      "稍舒纡郁怀，遂纵青冥辔。",
      "迢遥展流觌，浩荡生遐思。",
      "汩汩沅江来，棹讴杂清吹。",
      "惜景追前程，长谣慰劳勚。"
    ]
  },
  {
    "id": "adcfe4db5c99b65266eeba6260899351",
    "title": "古槎行为梁阶平前辈作",
    "authorName": "戈涛",
    "authorId": "adcfe4db5c99b652d1457b72d1457b72",
    "dynasty": "清",
    "content": [
      "横阶十尺烟光青，枯槎溜雨欹中庭。",
      "奇质疑遭龙火劫，遗珠黯淡蟠雷霆。",
      "肤理庚庚绣石发，古斑似结丹砂英。",
      "蛇穿螬啮蝼蚁穴，时有光怪腾宵冥。",
      "当年移植西湖种，留烟宿月延风清。",
      "递经门阑换主客，谁记岁月分衰荣。",
      "断节半衔痴瘿长，盘凹或寄华苕生。",
      "主人爱护不忍斫，环以翠筱森亭亭。",
      "时来旋绕据其腹，耸肩袖手吟咿嘤。",
      "摩挲几回增慨息，含毫渺虑悲兰成。",
      "古音琅琅响清绝，恍奏长笛开林坰。",
      "我生阅世本百感，况触孤调传商情。",
      "哦诗夜半虫语歇，空堂淅淅来秋声。"
    ]
  },
  {
    "id": "adcfe4db5ca6b93a8805e35913b9128a",
    "title": "晓晴示同寓诸子",
    "authorName": "庄令舆",
    "authorId": "adcfe4db5ca6b93ad1457b72d1457b72",
    "dynasty": "清",
    "content": [
      "碧空片片雨云轻，日射疏棂曙色明。",
      "三径晓晴飞蝶影，六街春暖卖花声。",
      "经营兰圃兼蔬圃，料理茶铛及酒铛。",
      "赖有素心晨夕共，天涯风景倍关情。"
    ]
  },
  {
    "id": "adcfe4db5ca6b93a11c70899db132a29",
    "title": "次韵寄题友人别业",
    "authorName": "庄令舆",
    "authorId": "adcfe4db5ca6b93ad1457b72d1457b72",
    "dynasty": "清",
    "content": [
      "背郭轩窗面碧波，琴台书幌几经过。",
      "能文事业穷司马，种树生涯老橐驼。",
      "画舫风高帆影疾，绿阴春暖鸟声多。",
      "软红尘里羁栖客，空记临流听棹歌。"
    ]
  },
  {
    "id": "adcfe4db5ca6b93a81284e405be7b239",
    "title": "游废园",
    "authorName": "庄令舆",
    "authorId": "adcfe4db5ca6b93ad1457b72d1457b72",
    "dynasty": "清",
    "content": [
      "层层石磴古楼台，台外双扉面水开。",
      "池柳晚风翻碧浪，画墙秋雨点苍苔。",
      "蛛丝细网萦花径，燕垒残泥堕酒杯。",
      "剩有繁华旧时梦，疏松仍奏管弦来。"
    ]
  },
  {
    "id": "adcfe4db5ca90b22394a5831e7c00df9",
    "title": "寄怀陶云汀内翰",
    "authorName": "韩永献",
    "authorId": "adcfe4db5ca90b22d1457b72d1457b72",
    "dynasty": "清",
    "content": [
      "不待招邀至，心交若有神。",
      "高歌将进酒，留醉未归人。",
      "落笔幽香远，登楼霁景新。",
      "桃花两三树，犹得驻芳春。"
    ]
  },
  {
    "id": "adcfe4db5cba0c5bb5d1a09a107c41a9",
    "title": "由港口入遂安坐竹筏早行",
    "authorName": "殷焯逵",
    "authorId": "adcfe4db5cba0c5bd1457b72d1457b72",
    "dynasty": "清",
    "content": [
      "侧耳鸡鸣报晓筹，钟声远接水声流。",
      "寒山野寺知何处，竹艇一篙风叶秋。"
    ]
  },
  {
    "id": "adcfe4db5cc38fff0ecb63d19a885747",
    "title": "小隐岩题壁",
    "authorName": "邹志路",
    "authorId": "adcfe4db5cc38fffd1457b72d1457b72",
    "dynasty": "清",
    "content": [
      "将军射虎处，林壑极幽深。",
      "瀑细下寒雪，树多成昼阴。",
      "天留招隐宅，人有避尘心。",
      "欲问岩栖者，劳劳不可寻。"
    ]
  },
  {
    "id": "adcfe4db5cc52b8d0473b20e3c46c75d",
    "title": "冒雨过连云栈",
    "authorName": "余甸",
    "authorId": "adcfe4db5cc52b8dd1457b72d1457b72",
    "dynasty": "清",
    "content": [
      "辛苦蚕丛道，夷犹作短歌。",
      "雨从山半落，云趁脚根过。",
      "出地三千丈，违天尺五多。",
      "携来谢眺句，搔首问如何。"
    ]
  },
  {
    "id": "adcfe4db5cc52b8d6e44e9dbfb9c6f02",
    "title": "蜀宫瓦",
    "authorName": "余甸",
    "authorId": "adcfe4db5cc52b8dd1457b72d1457b72",
    "dynasty": "清",
    "content": [
      "绝代繁华地，深秋细雨天。",
      "宫门余片瓦，不忍忆当年。"
    ]
  },
  {
    "id": "adcfe4db5cfa5c67e056612784b45043",
    "title": "六十述怀",
    "authorName": "恽毓嘉",
    "authorId": "adcfe4db5cfa5c67d1457b72d1457b72",
    "dynasty": "清",
    "content": [
      "往事成尘六十年，苍苍非复旧华颠。",
      "流光捷似追风马，望治难如上水船。",
      "蜗角栖迟投老地，蝇头生活卖文钱。",
      "英雄汗血羁人泪，一例消磨化作烟。"
    ]
  },
  {
    "id": "adcfe4db5cfa5c67103134e304adeae1",
    "title": "自题宣南话别图",
    "authorName": "恽毓嘉",
    "authorId": "adcfe4db5cfa5c67d1457b72d1457b72",
    "dynasty": "清",
    "content": [
      "身世浑如燕剪抛，一年一度一新巢。",
      "南横街北春才定，别竹辞花又打包。"
    ]
  },
  {
    "id": "adcfe4db5cfa5c67103134e3cd7dc910",
    "title": "自题宣南话别图",
    "authorName": "恽毓嘉",
    "authorId": "adcfe4db5cfa5c67d1457b72d1457b72",
    "dynasty": "清",
    "content": [
      "茫茫宙合迭翻新，且作龙津小住身。",
      "出本无心归亦好，闲云何似看云人。"
    ]
  },
  {
    "id": "adcfe4db5cfdc0a3b74d163384767f62",
    "title": "赴饶州",
    "authorName": "王必达",
    "authorId": "adcfe4db5cfdc0a3d1457b72d1457b72",
    "dynasty": "清",
    "content": [
      "明湖如镜橹声柔，云影天光豁远眸。",
      "差喜鱼龙安大壑，且陪鸥鹭过前洲。",
      "苍茫吴楚思高咏，浩渺沅湘忆旧游。",
      "为语南山须记取，待输片石送归舟。"
    ]
  },
  {
    "id": "adcfe4db5cfdc0a3935e6caebc580494",
    "title": "题八大山人画",
    "authorName": "王必达",
    "authorId": "adcfe4db5cfdc0a3d1457b72d1457b72",
    "dynasty": "清",
    "content": [
      "胜国有遗民，心比巢由苦。",
      "作画弗求工，超超谢规矩。",
      "烟云花鸟熊，初苦无意取。",
      "奇宕不可名，天然生媚妩。",
      "赝鼎资纷纭，兼金索市贾。",
      "效颦乃奇丑，西施反遭侮。",
      "十年竭冥搜，今朝始快睹。",
      "我如作者怀，万物皆尘土。",
      "纵笔入混茫，眼底忘今古。",
      "白秃及石涛，好手难悉数。",
      "空门文字禅，应推第一祖。",
      "悬之雪色壁，萧萧下风雨。"
    ]
  },
  {
    "id": "adcfe4db5cfdc0a3fd39e2c26e230327",
    "title": "天山碑歌",
    "authorName": "王必达",
    "authorId": "adcfe4db5cfdc0a3d1457b72d1457b72",
    "dynasty": "清",
    "content": [
      "万松郁蟠天为黑，上有虬螭护名刻。行人交说大唐年，仰视碑文身手侧。",
      "毡椎下拜施拓工，往往震撼鸣雷风。或登或降戒勿语，明神呵斥居巃嵷。",
      "西陲佳拓璠玙同，好事携过崤函东。贞观欧虞伟书体，结构虽异姿仍雄。",
      "突厥高昌拜且舞，照耀天山矜武功。姓名磊磊将剥落，审视方能辨官爵。",
      "上公陈国居第一，唐之班郑侯君集。文皇几不食熊蹯，青史堪追超与吉。",
      "此碑峨峨高插云，建者左屯卫将军。姜氏行本刊其勋，万钧薛氏亦大将，监门中郎尤纷纷。",
      "野火不焚石不破，千载中原足流播。夷言翻作科舍图，壮气封罢狼居胥。",
      "九成宫本夸上上，台池避暑真区区。老弃毛锥守边塞，片幅摩挲终日对。",
      "谁云赑屃险难攀，在我茫茫幅𢄙内。"
    ]
  },
  {
    "id": "adcfe4db5d12610255bcf65ca731efc9",
    "title": "早春登铜官山简莫剑池",
    "authorName": "陆初望",
    "authorId": "adcfe4db5d126102d1457b72d1457b72",
    "dynasty": "清",
    "content": [
      "千林红尚勒，万岫绿才匀。",
      "得句肱三折，探幽胆一身。",
      "涧泉犹太古，萧寺亦阳春。",
      "高士名山住，襟怀迥出尘。"
    ]
  },
  {
    "id": "adcfe4db5d126102eb6817eb31375b59",
    "title": "春雨初霁泛江遣兴",
    "authorName": "陆初望",
    "authorId": "adcfe4db5d126102d1457b72d1457b72",
    "dynasty": "清",
    "content": [
      "孤帆江上夕阳回，一片晴云覆钓台。",
      "山色浓于初酿酒，诗心淡到半开梅。",
      "人无风骨才何用，世有知音念不灰。",
      "似此烟波无限好，闲愁排遣且衔杯。"
    ]
  },
  {
    "id": "adcfe4db5d126102019233e13f83b669",
    "title": "舟过滕王阁",
    "authorName": "陆初望",
    "authorId": "adcfe4db5d126102d1457b72d1457b72",
    "dynasty": "清",
    "content": [
      "游子浩然归故关，浮生不及水云间。",
      "长江孤棹飘零酒，古驿斜阳破碎山。",
      "梦里慈亲添白发，秋来病妇减朱颜。",
      "滕王阁下思风伯，肯借帆风顷刻还。"
    ]
  },
  {
    "id": "adcfe4db5d12610217e0e91a5f28a8fa",
    "title": "怪石歌",
    "authorName": "陆初望",
    "authorId": "adcfe4db5d126102d1457b72d1457b72",
    "dynasty": "清",
    "content": [
      "鄱阳湖边停短桡，登山山石森岧峣。累累奇怪相轕轇，便逢名画难为描。",
      "饥鹰侧翅摩九皋，怒猊攫爪窥云坳。立者如鹤伏者猱，涧边卧者如潜蛟。",
      "忽如达摩航海涛，忽如老父谷城遭。手擎一卷疑兵韬，又似钟馗披锦袍，奇丑不畏旁观嘲。",
      "就中独具天仙标，翩然鬟髻谁刻雕。得无思妇魂未销，望夫伫立丰姿娇。",
      "我闻古人联石交，皱瘦漏秀声价高。似此怪状罗烟霄，古人相石徒皮毛。"
    ]
  },
  {
    "id": "adcfe4db5d1d774d87b74dff30cff4b6",
    "title": "舟中望月",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "轻舟暂过蓼滩前，水气空蒙夜色妍。",
      "银浦秋高山影瘦，碧天云净月轮圆。",
      "渔矶结草皆成屋，蟹簖横波不碍船。",
      "断续歌声听未已，半篷芦苇满溪烟。"
    ]
  },
  {
    "id": "adcfe4db5d1d774d24ded767214c6b5b",
    "title": "自杨厍夜归华墅",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "西山日落已无痕，露湿罗衫渐减温。",
      "历碌驹轮走清夜，零星萤火照黄昏。",
      "月明松径僧归寺，云护溪林犬吠村。",
      "入室挑灯咸问讯，渔人空说武陵源。"
    ]
  },
  {
    "id": "adcfe4db5d1d774dc54f68cc562ba658",
    "title": "有王姓女时占反目匿余家数日其夫来晓之以义而去",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "红颜翻作白头吟，累尔离居泪满襟。",
      "权做花铃护秋艳，欲捶羯鼓散春阴。",
      "岂因丽质垂青眼，忍听酸言冷素心。",
      "送子还家无别语，瑶琴休鼓不平音。"
    ]
  },
  {
    "id": "adcfe4db5d1d774ddba11069a9e6c74f",
    "title": "病中感怀",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "课子无期志渐衰，频年浪枻有馀哀。",
      "客中归梦云无定，病里离愁雨送来。",
      "倦眼怕看灯檠火，名心冷拨药炉灰。",
      "何年竹屋茅亭建，门对芙蓉九朵开。"
    ]
  },
  {
    "id": "adcfe4db5d1d774ddba11069158456d1",
    "title": "病中感怀",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "气血将衰事易忘，中年无志转荒唐。",
      "悔抛书卷求名懒，误逐风尘为口忙。",
      "抱子未知能式谷，娶妻差喜识糟糠。",
      "从头想到亲恩厚，未报涓埃暗自伤。"
    ]
  },
  {
    "id": "adcfe4db5d1d774d79770c13d49b22ed",
    "title": "夜不成寐望月有感",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "蕉窗寂静已更深，银蜡烧残玉漏沉。",
      "万缕清愁传夜柝，半床幽梦碎秋砧。",
      "声闻寒鹤作长啸，目送飞鸿动远吟。",
      "睡起怀人清不寐，一帘明月照罗衾。"
    ]
  },
  {
    "id": "adcfe4db5d1d774deb237aa05fc2a569",
    "title": "落叶",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "落叶萧萧百卉非，小园终日掩柴扉。",
      "梧阶露冷寒螀咽，豆圃烟荒瘦蝶飞。",
      "病里每嫌秋寂寂，愁中况值雨霏霏。",
      "夜深时觉眠难稳，恼听邻机织未稀。"
    ]
  },
  {
    "id": "adcfe4db5d1d774d6c01ee71ca67c6e8",
    "title": "春日病后作",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "惊起流莺绕树飞，乍开倦眼赏芳菲。",
      "恨随柳线论长短，人向梅花较瘦肥。",
      "药与病魔争岁月，花留娇鸟弄春晖。",
      "今番别有天然趣，一径苍苔独掩扉。"
    ]
  },
  {
    "id": "adcfe4db5d1d774db09fdb3684e6d5dc",
    "title": "泾皋馆中作",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "听得邻家笑语温，娇痴儿女话黄昏。",
      "何人踏月归来晚，剥啄街头尚扣门。"
    ]
  },
  {
    "id": "adcfe4db5d1d774dd8d9575a4bc1ae3d",
    "title": "酌胶山泉",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "今生若是论生前，不是茶神即酒仙。",
      "万事有缘君识否？",
      "此来为品第三泉。"
    ]
  },
  {
    "id": "adcfe4db5d1d774da56014347a0b13e3",
    "title": "贺严竹坪纳宠生子时正中秋佳节也二首",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "嫦娥本是月中仙，修到灵根福寿全。",
      "桂子初从天上落，教君月饼佐汤筵。"
    ]
  },
  {
    "id": "adcfe4db5d1d774da56014346c9ea7d2",
    "title": "贺严竹坪纳宠生子时正中秋佳节也二首",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "小住琼楼不计年，霓裳舞罢大罗天。",
      "中秋为爱人间好，来向君家作谪仙。"
    ]
  },
  {
    "id": "adcfe4db5d1d774d80629a51c2959dd8",
    "title": "秋风",
    "authorName": "陆祖瀛",
    "authorId": "adcfe4db5d1d774dd1457b72d1457b72",
    "dynasty": "清",
    "content": [
      "身如梁燕往来频，玉臂云鬟梦里亲。",
      "待折菊花开笑口，秋风恐瘦卷帘人。"
    ]
  },
  {
    "id": "adcfe4db5d1dcb3b7fd0b0db766be93b",
    "title": "范蠡",
    "authorName": "潘祖同",
    "authorId": "adcfe4db5d1dcb3bd1457b72d1457b72",
    "dynasty": "清",
    "content": [
      "听罢文台一曲琴，功成宜退急投簪。",
      "当年乌喙能尝胆，绝世蛾眉尚捧心。",
      "旧友纵缘三术误，新恩还共五湖深。",
      "扁舟无复觚棱梦，虚牝君王座右金。"
    ]
  },
  {
    "id": "adcfe4db5d1dcb3b5653d80050ed70a7",
    "title": "宫怨",
    "authorName": "潘祖同",
    "authorId": "adcfe4db5d1dcb3bd1457b72d1457b72",
    "dynasty": "清",
    "content": [
      "前殿承恩者，而今宠亦衰。",
      "妾颜犹未改，惟有镜台知。"
    ]
  },
  {
    "id": "adcfe4db5d22e048bed5a9483f9a6260",
    "title": "塞外九日",
    "authorName": "任举",
    "authorId": "adcfe4db5d22e048d1457b7254e36c5f",
    "dynasty": "清",
    "content": [
      "萧萧匹马走荒郊，揽辔龙堆与倍豪。",
      "万里烟销虚壁垒，一身霜染旧征袍。",
      "黄河水势浮秋色，瀚海风声度远涛。",
      "天末萧条谁送酒，乡关回首忆登高。"
    ]
  },
  {
    "id": "adcfe4db5d22e048f4fec80da2578790",
    "title": "秋夜出塞",
    "authorName": "任举",
    "authorId": "adcfe4db5d22e048d1457b7254e36c5f",
    "dynasty": "清",
    "content": [
      "故国迷离梦里秋，几重山水几重愁。",
      "宁辞啮雪同苏武，肯为飞鸢念少游。",
      "首蓿饱嘶天驷马，酪浆渴饮月氐头。",
      "徘徊不减筹边虑，岂有勋名后代留。"
    ]
  },
  {
    "id": "adcfe4db5d29de210fe9895ddd2a63cc",
    "title": "宿迁道中望骆马湖",
    "authorName": "陈仪",
    "authorId": "adcfe4db5d29de21148510036e62a992",
    "dynasty": "清",
    "content": [
      "照眼湖光一片明，遥岑隐约黛眉横。",
      "云低雁阵垂垂下，风趁渔帆叶叶轻。",
      "极浦孤村无限好，淡烟疏柳不胜情。",
      "客愁连日忽销豁，始觉江南道上行。"
    ]
  },
  {
    "id": "adcfe4db5d388319b80d2aa3425b2bf0",
    "title": "夏日蒲涧寺遇雨",
    "authorName": "刘熊",
    "authorId": "adcfe4db5d388319d1457b72d1457b72",
    "dynasty": "清",
    "content": [
      "树密不知雨，但闻萧飒声。",
      "云阴团石磴，岚气逼楸枰。",
      "瀑泻峰千尺，荷喧水一泓。",
      "夕阳新霁后，禅院晚钟清。"
    ]
  },
  {
    "id": "adcfe4db5d38831920af24859cd72d9f",
    "title": "始兴江口",
    "authorName": "刘熊",
    "authorId": "adcfe4db5d388319d1457b72d1457b72",
    "dynasty": "清",
    "content": [
      "岸曲重滩急，沙平乱石蟠。",
      "星光摇水白，霜气炼山丹。",
      "野柝荒村近，疏钟破庙寒。",
      "停舟怀往事，霸迹久销残。"
    ]
  },
  {
    "id": "adcfe4db5d3883195a8633a42dcd7917",
    "title": "旅怀",
    "authorName": "刘熊",
    "authorId": "adcfe4db5d388319d1457b72d1457b72",
    "dynasty": "清",
    "content": [
      "又是凄风苦雨时，风如刀剪雨如丝。",
      "一身频走数百里，此地曾无三两知。",
      "得酒畏寒衣欲换，摊书引梦枕常支。",
      "倚闾怅望嗟行役，好报平安慰所思。"
    ]
  },
  {
    "id": "adcfe4db5d401968846583dd0ec34bc8",
    "title": "重过黔南",
    "authorName": "蒋履",
    "authorId": "adcfe4db5d401968d1457b72d1457b72",
    "dynasty": "清",
    "content": [
      "寒燠变昏旦，穿云去去迟。",
      "悬崖乌撒路，短草暮春时。",
      "野寺看泉窦，山田散雨丝。",
      "归心正愁寂，怕听《鹧鸪词》。"
    ]
  },
  {
    "id": "adcfe4db5d4019683e851e49c735cff7",
    "title": "燕都清明写怀",
    "authorName": "蒋履",
    "authorId": "adcfe4db5d401968d1457b72d1457b72",
    "dynasty": "清",
    "content": [
      "山村门径长蓬藜，燕子归来雨一犁。",
      "坐向小窗春睡足，何须朝市问端倪。"
    ]
  },
  {
    "id": "adcfe4db5d47690e715e47d02f626dd7",
    "title": "晨起",
    "authorName": "高顺贞",
    "authorId": "adcfe4db5d47690ed1457b72d1457b72",
    "dynasty": "清",
    "content": [
      "晨起慵临镜，开窗曙色微。",
      "梦随啼鸟散，愁逐落花飞。",
      "时节看频换，行人尚未归。",
      "遥怜驿路柳，霏絮点征衣。"
    ]
  },
  {
    "id": "adcfe4db5d47690e05854bdc087a160f",
    "title": "昌黎道中柬外其一",
    "authorName": "高顺贞",
    "authorId": "adcfe4db5d47690ed1457b72d1457b72",
    "dynasty": "清",
    "content": [
      "极目郊原阔，篮舆趁晓行。",
      "远山环郭峙，古木抱村生。",
      "海气连云润，沙田积雨平。",
      "无材惭佐治，入境畏官声。"
    ]
  },
  {
    "id": "adcfe4db5d47690ed581e4e4f6028379",
    "title": "初至居庸",
    "authorName": "高顺贞",
    "authorId": "adcfe4db5d47690ed1457b72d1457b72",
    "dynasty": "清",
    "content": [
      "天险何年辟翠螺，銮舆想见昔经过。",
      "山连上谷秋声壮，地近卢龙朔气多。",
      "曲涧成群嘶牧马，危岩作阵走明驼。",
      "时清不用防边戍，裕国长输例税科。"
    ]
  },
  {
    "id": "adcfe4db5d47690e25077347f6506d04",
    "title": "昌黎道中柬外其二",
    "authorName": "高顺贞",
    "authorId": "adcfe4db5d47690ed1457b72d1457b72",
    "dynasty": "清",
    "content": [
      "邑属韩公后，遗型万代观。",
      "士敦文定富，民朴政宜宽。",
      "地势雄堪镇，岚光秀可餐。",
      "高风与形胜，瞻仰藉微官。",
      "万井人烟集，相看等一家。",
      "察情周疾苦，问俗到桑麻。",
      "吾道诚能尽，民生自有涯。",
      "蒲鞭虽示辱，黎庶莫轻加。",
      "折狱须仁术，如山案定时。",
      "是非容己判，得失有天知。",
      "此俸能无愧，斯民未可欺。",
      "愿君常懔念，止水寸心期。"
    ]
  },
  {
    "id": "adcfe4db5d4b459c72e138d74a6cfa9a",
    "title": "偶成",
    "authorName": "曹鉴彝",
    "authorId": "adcfe4db5d4b459cd1457b72d1457b72",
    "dynasty": "清",
    "content": [
      "卒岁此优游，闲情付狎鸥。",
      "山川化陈迹，风雨此登楼。",
      "举世无青眼，而今竟白头。",
      "故乡归未得，乘化复何忧。"
    ]
  },
  {
    "id": "adcfe4db5d501cd1ae6ae1888dbb80a0",
    "title": "庚申夏至日起武威至张掖",
    "authorName": "叶映榴",
    "authorId": "adcfe4db5d501cd181c650caae614c55",
    "dynasty": "清",
    "content": [
      "武帝功成吏守边，伤心天末是居延。",
      "人家板屋风声里，思妇寒衣泪眼前。",
      "目断燕支愁见月，槎浮银汉渡经年。",
      "惭余不作征西将，药里书囊信一鞭。"
    ]
  },
  {
    "id": "adcfe4db5d5206af5746ef30ed57fb82",
    "title": "蒋沟用壁间诗韵",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "漳水冬犹浊，黎城晚更孤。",
      "冻烟迷短景，积雪漫荒途。",
      "衣薄烦人问，筋羸仗酒扶。",
      "向来宵寐少，不恨树啼乌。"
    ]
  },
  {
    "id": "adcfe4db5d5206af2e0ccf0771acec12",
    "title": "过李氏饮",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "小筑成何岁，清尊共此时。",
      "白鸥回露渚，黄蝶扬风枝。",
      "凿智文章酷，全生畎亩宜。",
      "几知麟阁画，空负鹿门期。"
    ]
  },
  {
    "id": "adcfe4db5d5206af255b861521e65c23",
    "title": "野寺",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "野寺秋花满，闲僧不出门。",
      "修篁通别径，流水自前村。",
      "瀹茗新瓷洁，焚香丈室温。",
      "未堪留白首，聊得坐黄昏。"
    ]
  },
  {
    "id": "adcfe4db5d5206afcd1b6ce8e459eb0f",
    "title": "宿太华寺",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "半壁苍烟拥薜萝，江禽啼处晚船过。",
      "树交危磴盘青霭，天纵飞楼纳白波。",
      "夜不分明花气冷，春将狼藉雨声多。",
      "愁中不暇耽幽兴，佳水佳山奈尔何。"
    ]
  },
  {
    "id": "adcfe4db5d5206aff46a0a244db4692b",
    "title": "江南送客",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "杨柳西风起暮涛，独将鞍马去江皋。",
      "燕台客到黄花满，楚泽书回白雁高。",
      "善药旧怜洴澼絖，繁声新度《郁轮袍》。",
      "鸳鸯湖水多明月，知有愁心忆大刀。"
    ]
  },
  {
    "id": "adcfe4db5d5206af21962fe6a94c3bce",
    "title": "送辅臣宗兄赴平鲁兼寄望峰",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "马鸣夜火戒征车，北出居庸去路余。",
      "云势九边临塞惨，雪痕三月冒沙虚。",
      "民耕断碛时登粟，官坐空衙或艺蔬。",
      "隔面十年家万里，莫惊相视鬓斑如。"
    ]
  },
  {
    "id": "adcfe4db5d5206af95fba52294ac2dea",
    "title": "得万荔村王宜泉书",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "联舫已传逾大别，之官几日到随州。",
      "故乡水没碧鸡市，客子风吟黄鹤楼。",
      "岂有奇方能缩地，空凭素札一将愁。",
      "镫昏墨淡雾遮眼，木落堂空霜在头。"
    ]
  },
  {
    "id": "adcfe4db5d5206af5fcc1a3c3ceabc4f",
    "title": "八月十七同徐镜秋望月",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "脱木西风日夜飞，中庭月白见星稀。",
      "琼楼高更知霜早，已进《豳风》问授衣。"
    ]
  },
  {
    "id": "adcfe4db5d5206af8a1106fb71f77227",
    "title": "送师荔扉之永平府",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "霜飙连夜飞，客子待晓发。",
      "仆夫起秣马，乌叫女墙月。",
      "荡荡卢龙阙，茫茫右北平。",
      "古来雄俊人，几辈腾英声。",
      "书生何足为，往来甘饥疲。",
      "饥疲不自惜，足以昌吾诗。",
      "来见菊始黄，去食蟹垂尽。",
      "日月暗移人，奄忽若旋轸。",
      "予鬓无多发，变素已三年。",
      "子眸炯若星，先日明曙天。",
      "家近海西南，游穷海东北。",
      "海水自通波，日夕荡胸臆。",
      "有时忽清发，出声来天风。",
      "鲲鹏两么䯢，视之若斯螽。",
      "所惜竹林子，归向故山卧。",
      "不然竞出奇，迭唱与子和。",
      "子去余何嗟，相期在桃花。",
      "何缘写此诗，寄向天之涯。"
    ]
  },
  {
    "id": "adcfe4db5d5206afabeb76570224c7b4",
    "title": "龙门作寄望峰",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "龙门蔽洛峥两山，清伊北走经其间。",
      "一年佳赏惟有雪，尽补缺坏苏枯顽。",
      "嗟此天生奇妙地，偏遭刳斫丁时艰。",
      "祸首胡灵继周照，造寺日役千倕般。",
      "穷极土木意不已，山灵无术免忧患。",
      "我昨南归值晴霁，周视不禁凋朱颜。",
      "宾阳洞古尚因势，幽暗故是鬼所寰。",
      "夺取为佛雕巨像，青螺簇脑千髻鬟。",
      "露胸袒右尽趺坐，捧以么䯢鬅头蛮。",
      "门侧力士倚壁立，鳞甲动肘修蛇擐。",
      "肩差足比尚不一，悉抹金碧填朱殷。",
      "最后黝黑视不审，高处似是垂花鬘。",
      "嗟此地乃作俑始，余遂踵事日无闲。",
      "有如道左一家宅，巨壁凿空成通阛。",
      "侧倚傍附亦不论，举椎持凿缒或攀。",
      "一龛工就费几许，径见连车倾府圜。",
      "就中岂但司农积，恐兼司寇之罚锾。",
      "氓隶何识亦奔走，金银菽帛输无悭。",
      "纷纷似中风狂疾，甚有妇女捐钗镮。",
      "高簇蜂房下狗窦，遍列对岸穷前湾。",
      "自知奉佛以祈福，豪毛肯恤茕与鳏。",
      "密文酷网连连起，无辜十九填狴犴。",
      "当时岂无有识者，目击徒有悲泪潸。",
      "窃议语未及脱口，已见流血戮谤讪。",
      "岂料留遗到今日，犹藉只便虱阴奸。",
      "像设摧折莓苔杂，腥腐熏灼烟煤黫。",
      "娲皇补天尚有石，谁乞补此初质还。",
      "又无壮士手巨刃，尽情为我纤悉删。",
      "懿哉滕六善所职，玉花剪刻一律颁。",
      "回旋少覆乘巽二，抵隙投闲力尤娴。",
      "遂使山灵霍然起，亭亭瑶立忘夙瘝。",
      "我沿濯龙池再往，寒磴滑披冻管。",
      "鸿雁低下时留爪，高坐惜尾余白鹇。",
      "疑冰芃狐隐不渡，深罅剩有扑朔跧。",
      "瑶林玉树各挺挺，未惜埋死幽丛蕳。",
      "昔者思公守洛日，坦怀待士无防闲。",
      "留此纵赏属欧谢，酒车载妓来班班。",
      "我行无侣唱无和，一形一影何孤孱。",
      "有兄遥阻太行北，极望不见天井关。",
      "荒店冻杯只独酌，烧残烛泪花斑斓。",
      "拨灰炙砚送长夜，欹倾纸上千痕斑。",
      "重缄欲寄待明发，倒身被底如弓弯。",
      "清伊对户亦识我，寒声丙夜逾淙潺。"
    ]
  },
  {
    "id": "adcfe4db5d5206af3151087f79f636a8",
    "title": "南阳道中家力堂呼一露车并载疾行因作此诗",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "有栈之车晨载途，日欲出地烟模糊。",
      "触轮挂啼冰顽粗，一骃一驳羸且驽。",
      "登之恟恟百忧俱，御乃欲速鞭而驱。",
      "驱之遇坎乃下扶，吾兄意色略不殊。",
      "笑谓此岂遂足虞，自从陊地门悬弧。",
      "天地中身盘中珠，九龙江瘴如炊炉。",
      "地厌行人肝脑涂，生还得骑生马驹。",
      "逾江河暨燕之都，喀尔喀乌里雅苏。",
      "无冬无夏衣羊狐，没腰积雪冻禾枯。",
      "窥觇数数来鸢乌，此行还乡实不图。",
      "更知他日胡底乎，傥从汝意东游吴。",
      "风狂浪大舟楫孤，舟中人血蛟龙须。",
      "据鞍之臀久无肤，移置车上亦何输。",
      "知处身如橛株拘，相与并载何惊吁。",
      "我闻兄言捋兄须，大块劳生有是夫。",
      "有如我者信非夫，挽车平地犹趑趄。"
    ]
  },
  {
    "id": "adcfe4db5d5206afc3a5b4d6f0bdb0a6",
    "title": "还家",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "代马不忘北，越禽欣南栖。",
      "游子乍还乡，恍恍意翻迷。",
      "入门见父母，惜我颜黑黧。",
      "长跪进致辞，行李实惨凄。",
      "为言不足忧，吾肠便藿藜。",
      "诸弟出营食，顾见蓬头妻。",
      "弟妇拜且却，小妹娇还啼。",
      "阿长将米归，黑盐手并赍。",
      "喜传豆角熟，不但食黄齑。",
      "堂堂七尺躯，壮齿生久齐。",
      "饥寒上累亲，不如跪乳羝。"
    ]
  },
  {
    "id": "adcfe4db5d5206afc3a5b4d691015e56",
    "title": "还家",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "春云乱漠漠，春草碧萋萋。",
      "我始至前村，竹根鸣午鸡。",
      "是维二月初，万生咸已齐。",
      "人情同念旧，别久见未迷。",
      "走视太史公，簪笔入金闺。",
      "岂闻去年水，飘荡家无栖。",
      "辛苦留性命，还归理故蹊。",
      "虽无完庐室，幸庇旧锄犁。",
      "闻此痛五中，热泪千行啼。",
      "骨肉几不全，功名何足稽。",
      "死当狐首丘，生当龟曳泥。",
      "黄昏忽细雨，孤镫照凄迷。",
      "叩门欣弟归，赤脚踏水泥。",
      "始知仲已远，或到武昌西。",
      "叔壮颇复锐，季长与我齐。",
      "狂喜出赊酒，夜久满瓶携。",
      "嗔我问生事，杯进不容稽。",
      "人生固有穷，但恐制行低。",
      "齐人饕富贵，羞死妾与妻。"
    ]
  },
  {
    "id": "adcfe4db5d5206af5ce274ad70734818",
    "title": "长风",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "长风动湖水，黄鹄起飘飘。",
      "立秋已昨日，岁序逝莫要。",
      "我有百廿指，难终赖渔樵。",
      "计更出门去，痛久筋骸凋。",
      "默卧念京师，长路漫迢遥。",
      "尚欣人不忌，所志非金貂。"
    ]
  },
  {
    "id": "adcfe4db5d5206af5ce274adce151a69",
    "title": "长风",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "细月光隐隐，照我敝床席。",
      "瘦妻中夜叹，十载久为客。",
      "未育一男女，聊与慰晨夕。",
      "更知几何岁，复得同安宅。",
      "昔日两鬒发，今一已见白。",
      "从此盥匜中，何堪照颜色。"
    ]
  },
  {
    "id": "adcfe4db5d5206af5ce274adad4ce50e",
    "title": "长风",
    "authorName": "钱澧",
    "authorId": "adcfe4db5d5206afd1457b72d1457b72",
    "dynasty": "清",
    "content": [
      "明日具晨饭，盎已无粒米。",
      "堂上傥复知，分责逮诸弟。",
      "弟壮各能力，茹荼甘如荠。",
      "时命有利钝，此意久所体。",
      "远行堪代耕，私情复何启。",
      "独有涓涓泪，沾胸濡若洗。"
    ]
  },
  {
    "id": "adcfe4db5d6078ab9b9ab062175c970e",
    "title": "香山送万眉仙别",
    "authorName": "罗宁默",
    "authorId": "adcfe4db5d6078abd1457b72d1457b72",
    "dynasty": "清",
    "content": [
      "君又不肯住，悠悠安所之？",
      "出门菊花发，前路霜风吹。",
      "别只写江赋，秋应学宋悲。",
      "我归期亦近，相去略参差。"
    ]
  },
  {
    "id": "adcfe4db5d6078ab1b5110d1a828a6c9",
    "title": "二月十三夕月同李兴韬散步溪上",
    "authorName": "罗宁默",
    "authorId": "adcfe4db5d6078abd1457b72d1457b72",
    "dynasty": "清",
    "content": [
      "怜兹寒光内，犹是汉时月。",
      "笼堤竹万梢，层影漾高洁。",
      "青溪澹欲无，坐久遥烟发。",
      "花香度平楚，人语出木末。",
      "斯时正洗心，选意别幽豁。"
    ]
  },
  {
    "id": "adcfe4db5d6078abd99cd6815600b1f9",
    "title": "佘前民白衣庵置酒",
    "authorName": "罗宁默",
    "authorId": "adcfe4db5d6078abd1457b72d1457b72",
    "dynasty": "清",
    "content": [
      "入林且缘径，不知身在山。",
      "豁然上空绿，一刹如云闲。",
      "万峰次其前，樵声相往还。",
      "折竹落霜粉，长萝垂烟鬟。",
      "故人肯相待，展席青葱间。",
      "高秋带静色，百虑早自删。",
      "我何欲为异，临风共颓颜。"
    ]
  },
  {
    "id": "adcfe4db5d6a2a95334facb5e932f7f8",
    "title": "金山",
    "authorName": "任瑗",
    "authorId": "adcfe4db5d6a2a95b59a51a3f0bda020",
    "dynasty": "清",
    "content": [
      "江流忽辟易，天际袅烟鬟。",
      "樵路钟声外，僧帆树色间。",
      "月明龙入钵，潮落鹘归山。",
      "何日辞妻子，丹砂驻暮颜。"
    ]
  },
  {
    "id": "adcfe4db5d6a2a95ad9c393edd3c8389",
    "title": "游栖霞偕若衡兄作",
    "authorName": "任瑗",
    "authorId": "adcfe4db5d6a2a95b59a51a3f0bda020",
    "dynasty": "清",
    "content": [
      "好穷奇绝境，特地上峰巅。",
      "瀑响三秋雨，松含六代烟。",
      "山多皆拱寺，江远欲浮天。",
      "愁绝区中事，相留可判年。"
    ]
  },
  {
    "id": "adcfe4db5d6a2a95fff6dcdc44110a5e",
    "title": "寄答遂堂先生",
    "authorName": "任瑗",
    "authorId": "adcfe4db5d6a2a95b59a51a3f0bda020",
    "dynasty": "清",
    "content": [
      "忆坐冰斋夏日凉，归来两见菊花黄。",
      "怀奇敢望孔文举，推毂还闻盛孝章。",
      "鸥梦不知江水阔，鸿音时隔岭云长。",
      "可知寂寞墙东客，录尽床头种树方。"
    ]
  },
  {
    "id": "adcfe4db5d6a2a95f3ea7f630d887800",
    "title": "田家",
    "authorName": "任瑗",
    "authorId": "adcfe4db5d6a2a95b59a51a3f0bda020",
    "dynasty": "清",
    "content": [
      "柳阴荷锄归，豆荚未出土。",
      "呼儿夜饭牛，昨宵有微雨。"
    ]
  },
  {
    "id": "adcfe4db5d6e8f218b83f6df0576801f",
    "title": "赠陈握卿己未1799年邀众呈禁字纸牌捐建敬圣楼崇祀仓圣人",
    "authorName": "洪坤",
    "authorId": "adcfe4db5d6e8f21d1457b72d1457b72",
    "dynasty": "清",
    "content": [
      "煌煌圣迹焕班彪，万世师尊永不休。",
      "此辈昧良供纵博，多君嫉恶视为雠。",
      "犯科画象悬书魏，重道藏文敬字楼。",
      "纪绩台阳年己未，芳名千古海疆流。"
    ]
  },
  {
    "id": "adcfe4db5d6e8f21a05b7c08cb92559d",
    "title": "游竹溪寺",
    "authorName": "洪坤",
    "authorId": "adcfe4db5d6e8f21d1457b72d1457b72",
    "dynasty": "清",
    "content": [
      "挈伴寻春出郭游，寺门高耸接平畴。",
      "梵钟响彻松阴外，玉磬音传佛座头。",
      "嫩竹遥连村树绿，清溪倒映暮云浮。",
      "一钩隐现虚空际，羡尔山僧得静修。"
    ]
  },
  {
    "id": "adcfe4db5d7e24a297937e6030779f1a",
    "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "槐龙突兀老秋霜，犹护当时选佛场。",
      "二十七年谈旧事，依稀墨沈姓名香。"
    ]
  },
  {
    "id": "adcfe4db5d7e24a297937e60f032a033",
    "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "月旦偏从下第新，尚书冰鉴重人伦。",
      "牛心未啖周郎炙，愧负平生毷氉身。"
    ]
  },
  {
    "id": "adcfe4db5d7e24a297937e605172e8d9",
    "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "材用由来为世储，诸贤遭际定何如。",
      "可怜憔悴风尘底，付与荆州数鲫鱼。"
    ]
  },
  {
    "id": "adcfe4db5d7e24a297937e605cfde43d",
    "title": "辛未礼闱后张孝达制军与潘文勤公大公名士于龙树院治觞选客手札七通夏闰枝编修装册徵题",
    "authorName": "王鹏运",
    "authorId": "adcfe4db5d7e24a27385db9ac91591a8",
    "dynasty": "清",
    "content": [
      "益都清宴徒佳话，吴县风流剩断笺。",
      "极目烟尘坛坫冷，朱门槐柳自森然。"
    ]
  },
  {
    "id": "adcfe4db5d8263966f7f67e1f4dc5b3c",
    "title": "喜晴",
    "authorName": "林端",
    "authorId": "adcfe4db5d826396d1457b72d1457b72",
    "dynasty": "清",
    "content": [
      "晴光耀窗纸，犹滞昨宵寒。",
      "雨霁日方水，花迟春转宽。",
      "何曾山色换，只觉鸟声欢。",
      "欲觅采芳侣，沉吟一倚阑。"
    ]
  },
  {
    "id": "adcfe4db5d8263965967e08127622168",
    "title": "夏日书怀",
    "authorName": "林端",
    "authorId": "adcfe4db5d826396d1457b72d1457b72",
    "dynasty": "清",
    "content": [
      "颇许身无事，乾坤觉气清。",
      "安眠诗入梦，谢客懒知名。",
      "歌泣都成赘，寒暄各有情。",
      "要津怀旧侣，冒暑正长征。"
    ]
  },
  {
    "id": "adcfe4db5d82639679f133811a7d1807",
    "title": "咏柳",
    "authorName": "林端",
    "authorId": "adcfe4db5d826396d1457b72d1457b72",
    "dynasty": "清",
    "content": [
      "细雨斜风几日晴，劳劳亭畔又清明。",
      "飞花澹澹无颜色，送客依依有性情。",
      "天上青光分列宿，人间高隐托先生。",
      "眉痕自好何须画，深浅时宜任变更。"
    ]
  },
  {
    "id": "adcfe4db5d826396bb0adeed5af5dc4f",
    "title": "下第南归",
    "authorName": "林端",
    "authorId": "adcfe4db5d826396d1457b72d1457b72",
    "dynasty": "清",
    "content": [
      "樱桃粒粒树红酣，尺五鲥鱼上竹篮。",
      "湖影渐宽山渐了，马头风软入江南。"
    ]
  },
  {
    "id": "adcfe4db5d8263965fa03de524bd6fc4",
    "title": "有感",
    "authorName": "林端",
    "authorId": "adcfe4db5d826396d1457b72d1457b72",
    "dynasty": "清",
    "content": [
      "哑哑慈孝乌，母子还相哺。",
      "岂曰知报称，所性与众殊。",
      "哀哀鸿雁鸣，道路逾江湖。",
      "寒暑迫天序，南北乃异趋。",
      "凤凰翔千仞，振翮低天衢。",
      "食实自有竹，栖枝自有梧。",
      "奈何游楚地，贻笑狂接舆。"
    ]
  },
  {
    "id": "adcfe4db5d8873bad5adaad3943a6c1b",
    "title": "叠韵答周礼三并柬秦剑青丈",
    "authorName": "许宝云",
    "authorId": "adcfe4db5d8873bad1457b72d1457b72",
    "dynasty": "清",
    "content": [
      "水瑟云璈海上来，诗怀特地为君开。",
      "未谙卢骆当时体，已负周秦以后才。",
      "溟渤何堪侪勺水，岱宗料不薄纤埃。",
      "昨宵梦落淮东寺，曲径花田彻夜猜。"
    ]
  },
  {
    "id": "adcfe4db5d8873baed74c8433bb1f81f",
    "title": "无题",
    "authorName": "许宝云",
    "authorId": "adcfe4db5d8873bad1457b72d1457b72",
    "dynasty": "清",
    "content": [
      "金屏寂寂漏迢迢，谁踏玻璃弄玉箫。",
      "银烛烧残花影醉，自拈红豆破无聊。"
    ]
  },
  {
    "id": "adcfe4db5d8873baed74c843fcd9b57b",
    "title": "无题",
    "authorName": "许宝云",
    "authorId": "adcfe4db5d8873bad1457b72d1457b72",
    "dynasty": "清",
    "content": [
      "碧城烟雨晓来多，花气生寒夜有波。",
      "惆怅玉楼人语悄，月明愁听采菱歌。"
    ]
  },
  {
    "id": "adcfe4db5d8873baed74c8432e4ad681",
    "title": "无题",
    "authorName": "许宝云",
    "authorId": "adcfe4db5d8873bad1457b72d1457b72",
    "dynasty": "清",
    "content": [
      "罡风黑海渺难填，慧业人生竟枉然。",
      "羡煞嫦娥耐岑寂，金蟾银杵自年年。"
    ]
  },
  {
    "id": "adcfe4db5d8873baed74c8430f15f47e",
    "title": "无题",
    "authorName": "许宝云",
    "authorId": "adcfe4db5d8873bad1457b72d1457b72",
    "dynasty": "清",
    "content": [
      "壶天风暖几黄昏，情重翻嫌梦有痕。",
      "十二珠帘春似海，人间何处觅昆仑。"
    ]
  },
  {
    "id": "adcfe4db5d92626a2771b57e7361f4ec",
    "title": "初抵贵州",
    "authorName": "罗衔炳",
    "authorId": "adcfe4db5d92626ad1457b72d1457b72",
    "dynasty": "清",
    "content": [
      "塘上钲声隔岭闻，黔山积翠楚山分。",
      "马头倒挂千岩月，虎落斜穿万树云。",
      "九驿蛮烟丞相垒，五溪铜柱伏波军。",
      "丈夫莫取黄金印，愧煞当年卧少文。"
    ]
  },
  {
    "id": "adcfe4db5d92626ab3d51293a1275411",
    "title": "重九偕小溪弟游李文恭公园林",
    "authorName": "罗衔炳",
    "authorId": "adcfe4db5d92626ad1457b72d1457b72",
    "dynasty": "清",
    "content": [
      "榜花天气半晴阴，水石平泉许更寻。",
      "菊似故人逢晚节，风催黄叶作秋吟。",
      "孤舟凉雨他乡客，弦管楼台往日心。",
      "耆旧不存乡社散，妙高峰已倦登临。"
    ]
  },
  {
    "id": "adcfe4db5d92626a89920a9e7fc02370",
    "title": "垂钓图为胡少伯茂才题",
    "authorName": "罗衔炳",
    "authorId": "adcfe4db5d92626ad1457b72d1457b72",
    "dynasty": "清",
    "content": [
      "渭滨渔翁熊与罴，坐茅钓罢身为师。淮阴就封国士老，钓台昔筑今荒草。",
      "由来将相难独洁，勋名一旦心头热。钓竿为谢珊瑚枝，蓑衣姑负寒江雪。",
      "我爱张志和，辞官住烟波。又闻富春山，子陵欣往还。",
      "大江滔滔日东去，孤舟可舣矶可踞。潮来戏视弄潮儿，潮落独立云深处。",
      "昔者雨霁秋天高，我欲一举连六鳌，不得坐叹息，但听万顷鸣奔涛。",
      "少伯吾友真我徒，不隐市朝隐江湖。丝纶在手不轻下，腰间早脱玉鹿卢。",
      "君今此图识者罕，烟水苍茫迷近远。一曲沧浪归去来，黄芦瑟瑟江风满。",
      "噫吁嘻！尧舜禹汤钓道微，宋玉一去今安归。不惜千金买芳饵，随波徵逐谁知几。",
      "鱼日少，饵日多，相争不得将如何。鱼苦多，饵苦少，坐羡江边难一饱。",
      "何况蛟龙日夜吼，大鱼趋避小鱼走。纵教钓取淞江鲈，安得狂澜变美酒。",
      "劝君只钓山溪月，入抱清光光不灭。下手得鱼君莫收，丝长水远心悠悠。"
    ]
  },
  {
    "id": "adcfe4db5d94825bb7caf5a8a5a2a86b",
    "title": "铅山河口即目",
    "authorName": "王奂曾",
    "authorId": "adcfe4db5d94825bbe3e9d3fc4492cbe",
    "dynasty": "清",
    "content": [
      "一重芳草一重沙，几缕新烟几片霞。",
      "雨后篷窗关不得，村村屋角有梨花。"
    ]
  },
  {
    "id": "adcfe4db5d94825bb7caf5a895ce374f",
    "title": "铅山河口即目",
    "authorName": "王奂曾",
    "authorId": "adcfe4db5d94825bbe3e9d3fc4492cbe",
    "dynasty": "清",
    "content": [
      "嫩绿初生树斩新，滩头春涨正粼粼。",
      "一群白鹭谁惊起，有个残阳唤渡人。"
    ]
  },
  {
    "id": "adcfe4db5dafc5b15b4f38d6baf0b4df",
    "title": "秋日同许青屿侍郎过尧峰",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "尧峰钟磬里，一径入云林。",
      "黄叶诗人兴，空山老衲心。",
      "茶桑秋坞静，鸳鹭水天阴。",
      "谢屐都忘险，烟霞此地深。"
    ]
  },
  {
    "id": "adcfe4db5dafc5b186f7cf70fe5389c9",
    "title": "吊孙太初处士墓",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "行到归云高隐地，孤猿野鹤尚哀鸣。",
      "晴溪绿满侵难尽，秋叶红稀踏未平。",
      "垄上只今惟虎迹，堂前何处有瓢声。",
      "持竿白首烟波里，寂寞无人问姓名。"
    ]
  },
  {
    "id": "adcfe4db5dafc5b1503c6f899b1a3a2c",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "陌头柳色暗毵毵，欲写离情忍泪缄。",
      "春雁可怜齐向北，那堪游子在江南。"
    ]
  },
  {
    "id": "adcfe4db5dafc5b1503c6f89dca4c678",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "雨歇遥天水气腥，树连僧屋雁连汀。",
      "松风谡谡行人少，云白山青冷画屏。"
    ]
  },
  {
    "id": "adcfe4db5dafc5b1503c6f897c86533e",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "春风阡陌草初平，远岫烟浮细雨晴。",
      "白屋门前乌桕树，夕阳高下鹧鸪声。"
    ]
  },
  {
    "id": "adcfe4db5dafc5b1503c6f89a1066920",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "梦回西望碧山微，一水斜阳鸟不飞。",
      "欲采青黄莲子叶，寄君先制卧云衣。"
    ]
  },
  {
    "id": "adcfe4db5dafc5b1503c6f89d05e305e",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "绿摆杨枝生白烟，茅堂深掩半溪边。",
      "二年踏雪燕台畔，辜负梅花月影眠。"
    ]
  },
  {
    "id": "adcfe4db5dafc5b1503c6f8960a618d4",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "杨白花飞楚水东，竹林西转竹桥通。",
      "扁舟载酒冲烟去，一路潇湘泼墨中。"
    ]
  },
  {
    "id": "adcfe4db5dafc5b1503c6f892fbbbed1",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "谷口闲闲云气收，松杉高下自成丘。",
      "草堂且喜终南外，束帛无劳任白头。"
    ]
  },
  {
    "id": "adcfe4db5dafc5b1503c6f89e71c3bcb",
    "title": "题画",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "萧疏竹木倚江滨，石脚披莎拂浪新。",
      "一带远山衔落日，草亭秋影澹无人。"
    ]
  },
  {
    "id": "adcfe4db5dafc5b146ca3f513a0cd5db",
    "title": "题黄子久虞山小筑",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "痴黄小筑傍溪湾，松径萧萧木叶斑。",
      "秋静绝无游屐到，一峰苍翠板桥间。"
    ]
  },
  {
    "id": "adcfe4db5dafc5b1af73bde61c229ffd",
    "title": "青山读骚图",
    "authorName": "吴历",
    "authorId": "adcfe4db5dafc5b10771fc6ffc6709bf",
    "dynasty": "清",
    "content": [
      "夜雨新凉水半篙，小船安稳载松醪。",
      "高人与世无还往，醉向青山读楚骚。"
    ]
  },
  {
    "id": "adcfe4db5db7cbee3bf931e0b7393dff",
    "title": "送孙武水之台湾",
    "authorName": "姜晨熙",
    "authorId": "adcfe4db5db7cbeed1457b72d1457b72",
    "dynasty": "清",
    "content": [
      "羡门居士人中豪，雕龙妙手镵双毫。",
      "元音击拊鸣钟鼗，才思鹊起冠英髦。",
      "吴越盘敦推孙鼛，偶携竹笠披征袍。",
      "残书万卷奚奴挑，无诸城下秋萧骚。",
      "客窗冷破西风号，猖狂忽慕乘桴逃。",
      "径思跨海钓灵鳌，笔床蹴寄彭泽陶。",
      "邻鸡攘割挥牛刀，向我作别意忉忉。",
      "离亭握手开芳醪，海乡滋味脍鱼鱽。",
      "玉觥交错馀贪饕，追欢更卜焚兰膏。",
      "阄题射覆白战鏖，齐楚盟会联滕曹。",
      "酣歌各客乡音操，送君此去纵游遨。",
      "厦门东望桅樯高，拍天白浪流滔滔。",
      "蒲帆十幅驾渔舠，赤鲸欲起吼蒲牢。",
      "铁板沙涨水三篙，鹿耳门迥风飕颾。",
      "海蛮互市声喧嘈，碧眼番贾来红毛。",
      "金汤七里雄城壕，海氛久靖弓垂櫜。",
      "土垣编竹都葸簩，蒙茸瘴岭豺虎嗥。",
      "民居栉比茅索绹，潮田种作无灾涝。",
      "番童赤足腰束绦，腾空捷足如猿猱。",
      "口啖生畜何腥臊，蚌灯燃火鱼膏熬。",
      "春风二月柔丝缫，踏歌游女弹胡槽。",
      "垆头劝饮倾葡萄，蛮乡风俗原淫惂。",
      "看君教化奏琳璈，朱门抵掌谈嚣嚣。",
      "殊方问俗及豚羔，海隅鸿雁无哀嗷。",
      "青油帐底醉醄醄，仰天狂叫首频搔。",
      "男儿岂仅终蓬蒿，尘胎会见解天韬。",
      "蓬瀛路近山周遭，神仙宗伯访卢敖。",
      "鲲鹏变化将翔翱，旗常勋业符伊咎。",
      "即今宝剑龙光韬，凌霄志气君毋挠。",
      "穷途笑我吠狂獒，石田耕遍徒劳劳。",
      "一编敢说诗名叨，绝交书莫拟山涛。",
      "他年共尔归江皋，称觞各捧瑶池桃。"
    ]
  },
  {
    "id": "adcfe4db5dc0b6439d0bc9cbfa7cd56c",
    "title": "北巡旋署留别诸罗令",
    "authorName": "李宜青",
    "authorId": "adcfe4db5dc0b643d1457b72d1457b72",
    "dynasty": "清",
    "content": [
      "薰风吹雨长嘉禾，新港桥流恺泽多。",
      "垦土汗沾芳草湿，读书声遏彩云过。",
      "玉峰天半晴微吐，铁线沙明月一涡。",
      "去后重思情较切，逢人勤说卫诸罗。"
    ]
  },
  {
    "id": "adcfe4db5dc1fd0229e4be948c355560",
    "title": "晓行铜陵道中",
    "authorName": "徐汉苍",
    "authorId": "adcfe4db5dc1fd02d1457b72d1457b72",
    "dynasty": "清",
    "content": [
      "残月一痕白，鸡鸣星欲稀。",
      "朱栏人乍出，渔榜夜初归。",
      "戍鼓有余响，林鸦无数飞。",
      "青山在天末，长揖谢玄晖。"
    ]
  },
  {
    "id": "adcfe4db5dc1fd027965f6e1d13a9e3b",
    "title": "寒集大观亭同方植之作",
    "authorName": "徐汉苍",
    "authorId": "adcfe4db5dc1fd02d1457b72d1457b72",
    "dynasty": "清",
    "content": [
      "苍龙缩首敛烟雾，到此江流束不住。",
      "惊涛直下罗刹矶，百折不回有余怒。",
      "大观亭子横江开，裹创转战江声哀。",
      "将军碧血洒秋草，战士白骨生春苔。",
      "我读遗碑三叹息，手拍铜驼泪沾臆。",
      "何止田横五百人，断腕残肢土花蚀。",
      "胜迹留传又几年，抚今追昔空徒然。",
      "但将风月供诗料，莫把兴亡话酒筵。",
      "鲥鱼斫脍开香瓮，深树流莺啭清哢。",
      "为谁车马滞江干，纵有奇才亦何用。",
      "东南宾从皆枚邹，射覆围棋事事幽。",
      "浊酒千杯浇磈礌，清商一曲弹箜篌。",
      "毁誉无凭安足道，莫教荣落伤怀抱。",
      "壮志全消郭隗台，离愁绿遍王孙草。",
      "名士从来说过江，六朝山色仍当窗。",
      "君看尘海风波险，那及空梁燕影双。",
      "长江极天帆去速，皖伯台前云树秃。",
      "此时百感欲填膺，无端五岳撑空腹。",
      "翠螺一点天边浮，中有李白之高楼。",
      "褰裳何必从公去，此间我识韩荆州。"
    ]
  },
  {
    "id": "adcfe4db5dc1fd02f8295d925676a744",
    "title": "九咏",
    "authorName": "徐汉苍",
    "authorId": "adcfe4db5dc1fd02d1457b72d1457b72",
    "dynasty": "清",
    "content": [
      "君为青松枝，连蜷森百尺。",
      "我为涧边草，孤心盟白石。",
      "涧草吐春芳，松枝孕寒碧。",
      "出世为劳薪，在山守贞璧。"
    ]
  },
  {
    "id": "adcfe4db5dc1fd02f8295d92e055838d",
    "title": "九咏",
    "authorName": "徐汉苍",
    "authorId": "adcfe4db5dc1fd02d1457b72d1457b72",
    "dynasty": "清",
    "content": [
      "青松比君子，时花喻美人。",
      "孤怀与世忤，何发娱佳辰。",
      "佳辰不能再，花月常如新。",
      "斗酒自斟酌，念我平生亲。",
      "故人各天涯，天涯如比邻。",
      "怀中一尺素，卷之能千春。"
    ]
  },
  {
    "id": "adcfe4db5dc1fd02f8295d92f44a6265",
    "title": "九咏",
    "authorName": "徐汉苍",
    "authorId": "adcfe4db5dc1fd02d1457b72d1457b72",
    "dynasty": "清",
    "content": [
      "天香散幽室，兰蕙迎春开。虽处尘嚣中，何异隐蒿莱。",
      "百忧萃一身，抚景空迟徊。雕栏蓄异卉，风雨为之摧。",
      "良玉荐清庙，野烬吹为灰。枚叔歌《七发》，杜陵伤《八哀》。",
      "青丘何累累，白骨生莓苔。"
    ]
  },
  {
    "id": "adcfe4db5dc97bd8edf84426c7778563",
    "title": "登石鼓山",
    "authorName": "赵佑",
    "authorId": "adcfe4db5dc97bd8515ab26cf39ae9ff",
    "dynasty": "清",
    "content": [
      "廿四奇中第几峰，寻声远上翠芙蓉。",
      "谁能文字摹周籀，自有噌吰配石钟。",
      "晴日作雷闻隐隐，断厓过雨响淙淙。",
      "莫辞踏遍莓苔滑，残碣摩挲到下舂。"
    ]
  },
  {
    "id": "adcfe4db5dc97bd8de1b6066b14ba342",
    "title": "夜雨偶成",
    "authorName": "赵佑",
    "authorId": "adcfe4db5dc97bd8515ab26cf39ae9ff",
    "dynasty": "清",
    "content": [
      "蚩尤声骄撼山动，压户黑云扃澒洞。",
      "布被忽生夜半寒，一雷惊破尘埃梦。",
      "如绳檐溜冲阶鸣，列缺过窗时一明。",
      "万条银竹喧未已，明日起看山涧平。"
    ]
  },
  {
    "id": "adcfe4db5dc97bd8e1f4a2eaca18a5cb",
    "title": "雨中下风门书所见",
    "authorName": "赵佑",
    "authorId": "adcfe4db5dc97bd8515ab26cf39ae9ff",
    "dynasty": "清",
    "content": [
      "山居苦雨常怨咨，冒雨行山山转奇。",
      "始叹造物有真境，未从阅历那得知。",
      "朝辞雾窟下风门，高低冥迷白昼吞。",
      "曲崖通线近乍怖，飞涧争亹远已喧。",
      "𡸗𡶥不断峗㞦积，千百奔洪相漰湱。",
      "耳駴目眩应接忙，尽若排帘或裂帛。",
      "逶迤渐及云路亭，一泉濆涌尤珑玲。",
      "牙排二拒束不得，卷作白点落空冥。",
      "有若灌顶散醍醐，又如千斛撒明珠。",
      "老龙喷雪张鳞甲，玉女翻盆碎唾壶。",
      "层层倒泻几寻丈，非瀑非槛无名状。",
      "不知其源在何许，磴危藓滑不可上。",
      "忆昨来时未经见，幻忽端因雨中见。",
      "此行颇觉快新获，崎岖历尽有余善。"
    ]
  },
  {
    "id": "adcfe4db5ddcbf09d1ae43efda6e4f2c",
    "title": "水西古木",
    "authorName": "梅鋗",
    "authorId": "adcfe4db5ddcbf09d1457b72d1457b72",
    "dynasty": "清",
    "content": [
      "老树自何年，空潭郁烟雾。",
      "虬干插高天，低枝横仄路。",
      "托根白云崖，照影桃花渡。",
      "孤鹤巢其巅，古藤屈相附。",
      "苍凉帝子宫，怊怅谪仙句。"
    ]
  },
  {
    "id": "adcfe4db5ddeaa12508b813cfcafa611",
    "title": "杂咏",
    "authorName": "曹本荣",
    "authorId": "adcfe4db5ddeaa12c7af0926e8d92f99",
    "dynasty": "清",
    "content": [
      "卢橘新传罢汉中，尚衣闻道减花绒。",
      "诸州节使休蠲助，圣主清心在合宫。"
    ]
  },
  {
    "id": "adcfe4db5ddf876a7238bc9d1ceb7c7d",
    "title": "晚游楞伽山",
    "authorName": "范起凤",
    "authorId": "adcfe4db5ddf876ad1457b72d1457b72",
    "dynasty": "清",
    "content": [
      "石室何年筑，来游日已曛。",
      "野烟空际断，清梵静中闻。",
      "鹤去盘青嶂，僧归度白云。",
      "林皋疑暮雨，木叶下纷纷。"
    ]
  },
  {
    "id": "adcfe4db5ddf876ac8fbbe96f6ffb09f",
    "title": "怀张明府履观伊犁",
    "authorName": "范起凤",
    "authorId": "adcfe4db5ddf876ad1457b72d1457b72",
    "dynasty": "清",
    "content": [
      "天末孤臣为涕零，君恩历尽短长亭。",
      "此时万里休回首，落日中原数点青。"
    ]
  },
  {
    "id": "adcfe4db5ddfb5c8bb6a21e5d477b515",
    "title": "画鹰",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "老树秋落日，古墙风满原。",
      "苍然眉睫动，谁以羽毛论。",
      "有想终能去，无群亦忘尊。",
      "他时燕雀上，酸目见飞翻。"
    ]
  },
  {
    "id": "adcfe4db5ddfb5c82bb21adfb83095ff",
    "title": "春郊",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "桃花藉芳草，白马出花嘶。",
      "初鸟声犹涩，春人年并齐。",
      "含思各深浅，同里异东西。",
      "相见不相问，青山畏日低。"
    ]
  },
  {
    "id": "adcfe4db5ddfb5c87f1fb552aefb2b9d",
    "title": "秋寄",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "向晓秋云飞，云飞人欲归。",
      "黄叶夜来下，青山行处非。",
      "新寒警薄袖，小怨托鸣机。",
      "莫以风尘色，能污萝薜衣。"
    ]
  },
  {
    "id": "adcfe4db5ddfb5c8ddf4224b8aeb30a8",
    "title": "秋眺",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "暮色万物浅，海山秋遂深。",
      "蛟寒依石窟，楼回出村林。",
      "叹逝惊生意，蠲情费道心。",
      "西风汝须惜，疏鬓讵能任。"
    ]
  },
  {
    "id": "adcfe4db5ddfb5c8365bbd50f2f369f2",
    "title": "夕望",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "树杪写金碧，远村收夕阳。",
      "天青为岳色，沙白亦湖光。",
      "他日兰台意，孤风梦泽凉。",
      "东南皆水国，扬越一茫茫。"
    ]
  },
  {
    "id": "adcfe4db5ddfb5c82d8a05f63acedec0",
    "title": "望仙坡最高楼",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "在眼山川故国情，昆仑寒翠古邕城。",
      "短长道路供离别，少壮交游半死生。",
      "云色黄茅秋瘴尽，沙光碧玉暮江清。",
      "平安郡邑南征后，偶问途人不说兵。"
    ]
  },
  {
    "id": "adcfe4db5ddfb5c83518b397fd7d6e2e",
    "title": "邕州城楼",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "归心东与急流争，又见飞帆西去程。",
      "知有年华在前路，可教人事但长征。",
      "云移日影流山色，风挟江涛入雨声。",
      "此是吾乡好时节，水村茅屋罢春耕。"
    ]
  },
  {
    "id": "adcfe4db5ddfb5c8f831a30e95baf8be",
    "title": "寄陆徵君贯夫",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "白下烟波画里船，朱方梅雪梦中天。",
      "士龙实是鸾凰子，帝虎虚糜犬马年。",
      "欹器周铭通叹识，追魂唐版藉煤毡。",
      "何当远道储丹碧，风雨松陵对榻眠。"
    ]
  },
  {
    "id": "adcfe4db5ddfb5c85c755d05f049d5d5",
    "title": "生涯",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "天供烟景地供花，笔有溪山生有涯。",
      "随事诗篇作年谱，不知言语属公家。",
      "笑看蛮触争蜗角，愁袅羲和走日车。",
      "独立滔滔问江水，为谁东去积尘沙。"
    ]
  },
  {
    "id": "adcfe4db5ddfb5c8b0f7761157e7c0aa",
    "title": "客舍",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "示疾毗耶乞钵空，众香饥岁术须穷。",
      "多文世有嘲扬子，三绝吾方笑郑公。",
      "地篆藓云随意雨，衣香花露过情风。",
      "梅三近日嫌欧九，故故称诗乃尔工。"
    ]
  },
  {
    "id": "adcfe4db5ddfb5c8b9d1a6927d41b27c",
    "title": "寄周编修",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "狂简疏狂也自容，自矜柔翰劲于风。",
      "一时脱帽传张旭，直以横刀揖董公。",
      "甘制短衣看射虎，误操长技事雕虫。",
      "不知骨相南天外，到得瀛洲北梦中。"
    ]
  },
  {
    "id": "adcfe4db5ddfb5c83fed4cab554ae008",
    "title": "送刘明经香谷",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "小楼苦节以诗昌，他日分羹有母尝。",
      "士贵及时为孝子，我今垂老贡蛮乡。",
      "一官齿漱冰壶冷，三峡眠浮雪梦凉。",
      "更爱神山藐姑射，仙郎冰雪制衣裳。"
    ]
  },
  {
    "id": "adcfe4db5ddfb5c8bcf35bc052c70bf5",
    "title": "横江词",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "横江渡头江水蓝，东风旗影落澄潭。",
      "人生莫作横江吏，日日江头数别帆。"
    ]
  },
  {
    "id": "adcfe4db5ddfb5c88ae4664a76de1f88",
    "title": "荆州歌送客",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "鹧鸪声里梦黄陵，眇莽南浮记得曾。",
      "独忆刘郎古台上，西风吹草晚呼鹰。"
    ]
  },
  {
    "id": "adcfe4db5ddfb5c87b9d2b286e18bb80",
    "title": "春泛词",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "见柳犹思古朗宁，江边风絮搅离亭。",
      "天西昨夜昆仑雨，绿得牂牁几点萍。"
    ]
  },
  {
    "id": "adcfe4db5ddfb5c8ea2ab5ce81fe5380",
    "title": "鼓涌滩",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "舟人轻风波，至此惨不语。",
      "脉脉奔长江，畏色自太古。",
      "上舟钝若石，下舟猛于弩。",
      "盘涡入地叫，声过十里许。",
      "北风吹木叶，神气栖破宇。",
      "孤猿鸣空山，漠漠日色苦。",
      "西江三百滩，是已一二数。",
      "昔睹李尚书，凿径济行旅。",
      "惨淡石见血，无乃蛟龙怒。",
      "惜哉水不尺，劳深力无补。",
      "我生固习坎，何如此深阻。",
      "危襟坐如夷，洞然见肝腑。"
    ]
  },
  {
    "id": "adcfe4db5ddfb5c889728d20cf9faa6f",
    "title": "龙门滩",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "西江几千里，有力使倒流。",
      "狞石张厥角，直欲砺我舟。",
      "竹缆如枯藤，袅袅山上头。",
      "失势傥一落，万钧亦浮沤。",
      "浔州两江水，其北导柳州。",
      "上逼铜鼓滩，下握相思洲。",
      "龙门在其中，神物居其幽。",
      "往往一夕泊，晓不辨马牛。",
      "龙堂洞壑夜，猺天云雨秋。",
      "系予屡经历，不为风波愁。",
      "肃然慎前途，毋为二人忧。"
    ]
  },
  {
    "id": "adcfe4db5ddfb5c8f95c693c6c2becfe",
    "title": "寄黄药樵",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "墙头暮鸦飞不起，鸦背松声冷于水。",
      "如山北风压破屋，拍枕太江浮两耳。",
      "窗竹偃蹇欲折棂，急雨落瓦寒有棱。",
      "饥鹘嚆嚆状啸鬼，纸窗琅琅如裂冰。",
      "风头愈大雨点重，松子逾时尚跳动。",
      "镫危在壁寒不明，心战如波静还涌。",
      "我忆滇山西远征，冰天苦月寒峥嵘。",
      "两奴争被静一哄，独马恋人悲自鸣。",
      "身劳归惜妻孥苦，裘敝倏惊年岁更。",
      "煌煌肥马从朋友，跕跕飞鸢阅死生。",
      "生还喜尔情过绝，以病示人无病骨。",
      "明日梳头视青镜，今夕苦吟得白发。",
      "莫思广厦庇众寒，少陵诗翁古迂拙。"
    ]
  },
  {
    "id": "adcfe4db5ddfb5c8ae1f07b7069b5aba",
    "title": "刀歌",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "粤西得刀铁，云南治刀装。广东买鲛胎，锻者闽儿良。",
      "邕州王郎昔所赠，谓我深入宜提防。貂尾大帽峻耳马。",
      "送我曰之黔贵阳。是时行者在道旁，视我气色飞边霜。",
      "黔山蒙蒙四时雨，云气竟月蒙衣裳。深林绝谷黑路滑，伐木取道排樛芒。",
      "走匿已局一脚鬼，叫啸曾肉双女狼。丑苗自恃好身手，大环漆鞘三尺强。",
      "蛮奴赤眼肉磈礌，使与一试逞所长。阴风冷漂两雪练，白日紧绕双虹梁。",
      "刀色抱人不见人，人乃声出刀中央。千匝不放一喝止，既止眼眩犹飞扬。",
      "拱手作礼俯首视，视彼刀刃成锯铓。凌朝打门语诘曲，牛肉白酒惭跪将。",
      "自从护身还故乡，不以凶器惊殊方。几年魂梦妥故屋，一隙风雨悬高墙。",
      "幽镫睒睒试拂拭，腥藓古血交苍黄。捣巢已绝金川羌，山东献俘系名王。",
      "武库青紫韬其光，龙虎夜气成吉祥。东流汤汤粤海水，蛟龙中怒风涛狂。",
      "沈之千年无再扬，神物自合山泽藏。我去采药骑仙羊。"
    ]
  },
  {
    "id": "adcfe4db5ddfb5c812154c3fd6cab54c",
    "title": "水帘洞",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "千百石衅迸，汇此一帘水。",
      "清寒先迎人，去此尚一里。",
      "悬雪薄不破，奋雷伏难起。",
      "静极入山客，云水劳未已。",
      "想见洪荒来，岔涌遂至此。",
      "崖藤老尽力，石树冻半死。",
      "棉裘凛棱铁，骨战及吾齿。",
      "投暄出阳阿，回颜有生理。"
    ]
  },
  {
    "id": "adcfe4db5ddfb5c8ee5e6336cb2560ea",
    "title": "予尝作罗浮观日图赠周道士今日忽欲复作此图寄何徵士勤良为先作诗寄之",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "罗浮欲雨天突兀，暮云晚山辨不得。不知一夜云化水，洗出东南半天碧。",
      "二樵山父黄葛衣，踏晓独开山上扉。梦然冥海万里黑，中有沧凉红百围。",
      "赤明道士亦好奇，独爱此景请画之。画之别我向南去，衡岳洞庭行挈随。",
      "此人今已云水杳，此景恐为人世知。我亦出山忘誓辞，画亦仿佛不可追。",
      "可怜牛马走尘土，更复身心伤别离。何郎昔访我，对我终日坐。",
      "归去橘柚乡，别我一载长。秋风几日吹绿草，尽卷江声入怀抱。",
      "心尚波涛定后惊，身向朋侪最先老。荣名愿及饥时贵，绝技原非死前宝。",
      "昔寄画一纸，画山不画水。今乃更一端，画水不画山。",
      "要令碧海汹涌日，破尔粉壁青苔间。於陵先生梦葵食，梦亦伤廉心不安。",
      "何如对此饱亦得，不饱可质饱可还。苦心作诗乃无益，君不见杜陵野老不得食。"
    ]
  },
  {
    "id": "adcfe4db5ddfb5c8e78ef5ca5693331b",
    "title": "江亭寄罗海韬",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "大江前横月色冻，今古苍凉气如梦。寒亭一夜波浪急，千里清光为谁送。",
      "君昔失意方壮年，石潭秋风无钓船。白波红树使人惜，黑水黄茅空自怜。",
      "廿载悲歌走蛮道，半梳秋发成诗老。枕边乡梦出三江，江声雨声共怀抱。",
      "眼时雨低眼不长，晓来路滑行复伤。伤心念我同游子，远别七年沧海旁。",
      "君今忆我旧多病，我昔比君今更狂。出门乞米入门笑，宅边柳树花如霜，风吹柳花云扑香。",
      "东飞西飞不著地，落处还著我衣裳。"
    ]
  },
  {
    "id": "adcfe4db5ddfb5c8bc790d922da48690",
    "title": "浴日亭",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "海晓云压水，上有山压云。",
      "晨飔转欹帆，万岭悬空奔。",
      "夜约弄曙曦，睡起已半晨。",
      "孤峰抱万木，昨叶媚古皴。",
      "暄色炙亭瓦，绿藓含日痕。",
      "枉步就阴磴，免局虎豹蹲。",
      "连山涌苍涛，西北赴海门。",
      "指顾不敢走，对立勒两军。",
      "东南铲之平，坦掌八绝垠。",
      "地势万里上，蓄此一阜尊。",
      "他山互争雄，不得当要津。",
      "西眷叠后嶂，檐角日易昏。",
      "回光荡东溟，呼吸阴火焚。",
      "日出与日入，同奇乃殊闻。",
      "我来晚孤赏，庶与识者言。",
      "吕生古狂士，才力大负掀。",
      "题诗感神灵，云旗飒风翻。",
      "鞺作铜鼓鸣，海山相蛰轩。",
      "倏与林峦辞，忽继生死论。",
      "北海桐棺深，南海枣刻存。",
      "风雨芜廊寒，恐有碑阴魂。"
    ]
  },
  {
    "id": "adcfe4db5ddfb5c81501f2977ca59fd6",
    "title": "南海神庙怀亡友李南涧",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "海日入殿光珑𤧚，翻波荡日飞赤虹。",
      "绕楹抱栋不得住，蛟螭四走光熊熊。",
      "衮衣流云月满容，心约一寸肃万松。",
      "晦明云雾寒敛面，如有神物循人踪。",
      "钩瘿大叩鸣绿铜，十仞殿壁鞺鞳空。",
      "徘徊外视白一气，海色直入阴晴中。",
      "宁知万年黑波底，犹有法物羁求雄。",
      "雨檐风廊建文石，刺史一版墨藓浓。",
      "昂藏古貌如老翁，其余高卑若儿童。",
      "摩挲未有毡槌从，掌至汗石不可通。",
      "忽来感逝忧丛丛，大云山人出山东。",
      "南来碑版搜拓尽，是地昔曾来此公。",
      "呜呼遗墨近未脱，湘滩魂魄栖何峰。",
      "昔闻一鼓走沧海，沧海陵谷重相逢。",
      "焉能招魂致鬼友，起尔灵气寻灵宫。",
      "文鱼青虬足水国，霞衣霓裳朝海宗。",
      "髯乎挥手入浩荡，神与游戏于无穷。",
      "送之飒去遂千古，出入侍从双虹戏。",
      "莲花师子山色晚，颓景千里层波红。",
      "翕然光敛水气上，顾视衣带寒有风。",
      "兹游忽感生死别，此生恐以多情终。"
    ]
  },
  {
    "id": "adcfe4db5ddfb5c80b70eedc00b8d40b",
    "title": "南海神庙观龙取师子洋",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "木棉花如赤城赤，花外玄云铁为壁。中有峥嵘雪山白，内洋水立天柱直。",
      "欲作波涛无暇力，九阍虎豹万骑随，二仪虚空一声塞。",
      "羲和张驭日濡轨，雨师无权水雹石。圣人御天神物驯，安堵万族嘘吸匀。",
      "天池不扰北冥翼，龙势直朝南海神。已饫鸿蒙翻覆重，不大声色阴阳分。",
      "云中犹垂尾百丈，阿那欲上不得上。有如天帝曳尘拂，雨脚如丝出仙掌。",
      "忽然竟入云切平，一雨天下三日晴。百川得之皆倍盈，乃知江海下以益。",
      "龙屈神渊蠖一尺，二物相需乃谦德。"
    ]
  },
  {
    "id": "adcfe4db5ddfb5c88dd4410d91019fd1",
    "title": "同杨明府拟作登端州东门浮屠诗",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "南出福字堂，东赴丰乐堤。",
      "马首立突兀，阴到龟峰西。",
      "初若入地窟，将次盘天梯。",
      "仰高眼酸黑，忍冻南雾迷。",
      "蜗螺渐逼窄，顶踵相攀跻。",
      "浩然诸天宽，始见千峰低。",
      "牂牁五千里，蠕蠕悬白霓。",
      "苍梧一点烟，昆仑但丸泥。",
      "西风中原外，秋色来萋萋。",
      "寒峡束百粤，其下巢蛟鲵。",
      "何年倚天剑，一划分沟蹊。",
      "遂令万古流，忿怒争排挤。",
      "大地莽牢落，半空留笑啼。",
      "迢遥后人心，境在感亦齐。"
    ]
  },
  {
    "id": "adcfe4db5ddfb5c8b13a3ba6d4c304e9",
    "title": "题奚徵君墨梅为邱少尹并寄怀奚君",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "梅花消息天地静，夜气空寒逼清醒。",
      "花光月白地如雪，亦恐同行踏人影。",
      "村中花事几年阔，天涯画笔何人骋。",
      "饱听奚生致通素，也似梅花绝孤颖。",
      "秋云棱厉日争力，阁雨坚凝土交迸。",
      "凄然置我铁桥上，皎月正压飞瀑顶。",
      "想当邃古无人处，有此幽光贯骨冷。",
      "似恐仙人太寒瘦，转怜春女媚桃杏。",
      "双桨绿波横水渡，一抹朱霞暮山景。",
      "终嫌多丽工世情，不如独行抱深省。",
      "题诗寄远慰海角，怀人骤雨响天井。",
      "是时秋气动泽国，凉风西湖皱千顷。",
      "樵夫未归花里屋，先役吟魂度梅岭。",
      "奚生应感露下衫，独棹湖阴返荷艇。"
    ]
  },
  {
    "id": "adcfe4db5ddfb5c840b7935075a6ca42",
    "title": "种榕",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "岭海多大榕，大者逾十亩。",
      "下疑云雷屯，上有日月古。",
      "菩提得根柯，社栎资液乳。",
      "不祥与其寿，有畏莫予侮。",
      "鬼庭黑张幔，丛祠冷燃炬。",
      "神鸦暮查查，望云叫风雨。",
      "风雨夜窈冥，以膏此乡土。",
      "往往原上屋，中夕咤田父。",
      "浩然山海灵，集以烟雾语。",
      "晓来邈无迹，但见青膴膴。",
      "南俗好奇怪，曰是神洞府。",
      "沈沈幂烟霭，吰吰隐钟鼓。",
      "今年于庙瓦，西指斮一股。",
      "村人目瞠瞠，怖畏舌为吐。",
      "明晨猿猴杙，倒插我溪浒。",
      "十日雨霖霢，小甲初破黍。",
      "十年水深黑，大庇若县寓。",
      "春村二三月，流花澹容与。",
      "垂阴赋樛木，拾翠有游女。",
      "清夏宜老夫，肺病枕风渚。",
      "调调听竽籁，泼泼得鲂鱮。",
      "无由附魑魅，足以障炎暑。",
      "忽忆壅肿友，香山老主簿。",
      "嗜石昔米黻，爱竹今郑簠。",
      "主簿之衙斋，榕根作门户。"
    ]
  },
  {
    "id": "adcfe4db5ddfb5c831a216f7211dc318",
    "title": "寒鸦",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "寒鸦畏影避不得，天地并作秋水色。",
      "浩浩烟霜千里高，亭亭三点两点黑。",
      "汝自哀鸣夜长极，俯视严城深阒寂。",
      "我自竦肩鹤一只，苦吟咢咢杂叹息。",
      "劝君双眼清回碧，耐此孤月凌厉白。",
      "莫宿高楼最高柳，主人已为路旁客。",
      "花房春风吹舞衫，旧燕新人不相识。",
      "穷檐冻雀尔所见，一瞬空仓不得食。",
      "何如入我香苑树，钵饭慈乌共朝夕。",
      "呜呼汝鸦无肝膈，昨夜凄凉今不忆。",
      "西风刺骨一万丈，南枝微命几寸翼。"
    ]
  },
  {
    "id": "adcfe4db5ddfb5c8b62188bce27df52d",
    "title": "答周生见寄",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "入村宜朝暮，开关即平迥。",
      "雨光映山色，意与碧草静。",
      "江帆湿不饱，水鸟独更永。",
      "溪鱼涨后乱，波荇风余整。",
      "天凉返物态，虑澹出妙领。",
      "故人窅藩府，示疾得真境。",
      "在适皆见新，无碍讵知屏。",
      "浩然江湖心，远接烟水冷。",
      "吾当披萝衣，君指浮瓠艇。"
    ]
  },
  {
    "id": "adcfe4db5ddfb5c8c65149a878feb51d",
    "title": "寒江",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "朔风吹昏鸦，查查飞得集。",
      "西日东流水，无语各自急。",
      "仰面䍧牱舟，决眦一鸟入。",
      "暮色莽浮浮，人烟静浥浥。",
      "四时转两鬓，万感赴独立。",
      "路人见吾老，来者非我及。",
      "西山古时青，今朝吾拄颊。"
    ]
  },
  {
    "id": "adcfe4db5ddfb5c8a3446e5a8306cadb",
    "title": "观水知西涨必盛作",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "西潦将盛时，水气凉朝晚。诸山泛寸碧，散若齿初龀。",
      "云染黄泥平，海攒赤岳坌。我怀邕州居，飞檐俯江楯。",
      "江中砥巨石，团此千里忿，声骄溢地剩，势横浮天转。",
      "夜夜西北极，幂幂雷雨奋。云喷黑磐车，电掣阴火靷。",
      "方增眼浩浩，何处泪泯泯。儿时所习见，往往亟三板。",
      "江楼歙张动，下若战蛟蜃。崖崩骇剥肤，舍避走绝膑。",
      "牛马安可辨，渚涘无有畛。长蝮作雾游，高鸢折风抎。",
      "郡国坐眨瞬，乡路无远近。转愁水角壮。谁喜滩面尽。",
      "大象回悬河，哀彘激坏堰。峥嵘黔滇巅，滥觞始谁引。",
      "端州扼东吭，倒吸西势紧。石门束相雄，峡山岌欲偃。",
      "并力趋峡外，始杀得平远。有如万里行，开襟解劳轸。",
      "廿年广州住，住久神魄稳。他时远游归，床席水石殷。",
      "险梦入险坎，虚舟掷虚牝。今无滑吾和，亦不嘉我遁。",
      "懒非媚川虬，饱类饱河鼹。去年畬早田，求益反以损。",
      "播种既数亩，捞谷不盈稛。今年稛也无，眠食学蚕蠢。",
      "乾没母训数，湿灰妻爨谨。佐饭鱼龙羹，白小煮醢笋。",
      "门前水篱傍，竹韧罾可幰。遥知芦村阔，自见茅屋隐。",
      "渔歌深未出，剡棹行屡返。斯人不沈浮，穷年因曼衍。",
      "且将凫翁盟，恐被达者哂。"
    ]
  },
  {
    "id": "adcfe4db5ddfb5c84045c4c05260eaad",
    "title": "友人送西樵无叶井泉",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "璇源不汤汤，静贮岳色绿。",
      "君汲一尺天，范此满盎玉。",
      "清碧凝坚光，莹若不可掬。",
      "以指试一染，寒棱属相触。",
      "颇疑邢州砂，砺之未滑熟。",
      "我忆山上井，井上翳乔木。",
      "木叶到井口，水气鼓井腹。",
      "水力重浮荡，叶势轻蹙缩。",
      "此以得异名，生是天使独。",
      "猿狖顾其影，秋净日肃肃。",
      "一声哀入云，众树冻尽秃。",
      "惟彼外不入，浩然者内足。",
      "使之出山流，至海不肯浊。",
      "樵夫嗜茗饮，瘠气伐我肉。",
      "兹泉格兹理，踵息不远复。",
      "吾当挥参苓，就此课僮仆。",
      "养亲尽吾年，归矣结茅屋。"
    ]
  },
  {
    "id": "adcfe4db5ddfb5c8d1063bb0c3d09522",
    "title": "众香亭饯梅歌",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "空山无人置古琴，泠风七弦吹玉音。",
      "更谁知此静者妙，而我窈见天之心。",
      "天心道心并诗心，归日梅花初照林。",
      "土墙缺处白漠漠，酒杯天象清深深。",
      "老樵于此不饮醉，幕天席地一月睡。",
      "大光明出正法眼，极严万通古和气。",
      "炯然亦自见吾真，吾方丧我能语人。",
      "鸟啼梦断人间世，月地云阶天上春。",
      "迢遥明月别千里，送远登山又临水。",
      "阴寒风雨生莓苔，惨淡菁华寄桃李。"
    ]
  },
  {
    "id": "adcfe4db5ddfb5c8cb1e6211d064d7d3",
    "title": "二月十三夜梦于邕江上",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "一度花时两梦之，一回无语一相思。",
      "相思坟上种红豆，豆熟打坟知不知？"
    ]
  },
  {
    "id": "adcfe4db5ddfb5c8875815f4e38d65c7",
    "title": "小园",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "水景动深树，山光窥短墙。",
      "秋村黄叶满，一半入斜阳。",
      "幽竹如人静，寒花为我芳。",
      "小园宜小立，新月似新霜。"
    ]
  },
  {
    "id": "adcfe4db5ddfb5c883a54697037a6668",
    "title": "夜将半，南望书所见",
    "authorName": "黎简",
    "authorId": "adcfe4db5ddfb5c854e36c5f0533a888",
    "dynasty": "清",
    "content": [
      "乍冷初冬密云黑，忽惊万丈曙霞红。",
      "远知何处中宵火，低拜前头北海风。",
      "五岭三年千里内，多时十室九家空。",
      "已怜泪眼啼饥尽，更使无归作转蓬。"
    ]
  },
  {
    "id": "adcfe4db5e0c08f9980d182179c70dac",
    "title": "立秋日同渔沁若水麓亭升岩池上小饮彻夜",
    "authorName": "陈观永",
    "authorId": "adcfe4db5e0c08f9d1457b72d1457b72",
    "dynasty": "清",
    "content": [
      "开樽呼酒伴，为爱此亭幽。",
      "风雨驱残暑，乾坤动早秋。",
      "乡心分近远，雁影信沈浮。",
      "更漏山城罢，清商引棹讴。"
    ]
  },
  {
    "id": "adcfe4db5e0c08f9651937c6123cb276",
    "title": "白露日归途即目",
    "authorName": "陈观永",
    "authorId": "adcfe4db5e0c08f9d1457b72d1457b72",
    "dynasty": "清",
    "content": [
      "零露瀼瀼白，空囊草草归。",
      "野花能自笑，秋叶未全稀。",
      "云敛千山出，风高一雁飞。",
      "且舒萧散意，觅酒叩村扉。"
    ]
  },
  {
    "id": "adcfe4db5e147e469c3ecdffc952cfbe",
    "title": "扳倒井",
    "authorName": "赵一德",
    "authorId": "adcfe4db5e147e46d1457b72d1457b72",
    "dynasty": "清",
    "content": [
      "君不见滹沱河中水不冰，一夕严寒冻合成。又不见营头星堕夜不明，坏云如山压贼营。",
      "帝王有真百灵顺，醴泉涌出更相印。昆阳南去大道边，井泉流出水涓涓。",
      "白水真人曾饮此，麦饭芜亭一例传。麦饭芜亭不可见，井畔巍峨犹有殿。",
      "入门肃拜吊斜阳，兴衰屡感沧桑变。东洛宫阙久成尘，铜驼陌上野草春。",
      "空余古井溶溶水，千秋留济往来人。"
    ]
  },
  {
    "id": "adcfe4db5e15ac876dcab2665e6517ad",
    "title": "山阴后马村过周半樵留三日赋赠",
    "authorName": "陈世镕",
    "authorId": "adcfe4db5e15ac87d1457b72d1457b72",
    "dynasty": "清",
    "content": [
      "偶乘剡溪兴，访戴竟无违。",
      "客子扁舟至，主人三径归。",
      "园葵经露滑，湖蟹得霜肥。",
      "不尽樽前意，长怀别泪挥。"
    ]
  },
  {
    "id": "adcfe4db5e15ac87e799108d284b83d5",
    "title": "壬午二月朔庐州道上作",
    "authorName": "陈世镕",
    "authorId": "adcfe4db5e15ac87d1457b72d1457b72",
    "dynasty": "清",
    "content": [
      "正月初随雁北飞，今朝犹未过庐肥。",
      "一春风雨车中度，百里家山枕上归。",
      "富贵何时头欲白，神仙有相骨应非。",
      "长安已共青天远，况复三宵望紫微。"
    ]
  },
  {
    "id": "adcfe4db5e15ac8741d1e53c60e946ea",
    "title": "寄家书",
    "authorName": "陈世镕",
    "authorId": "adcfe4db5e15ac87d1457b72d1457b72",
    "dynasty": "清",
    "content": [
      "归雁空将信，寒梅又过花。",
      "恐添慈母泪，不敢说思家。"
    ]
  },
  {
    "id": "adcfe4db5e2cb70af4b741ca72544cf9",
    "title": "四十书怀",
    "authorName": "李友泉",
    "authorId": "adcfe4db5e2cb70ad1457b72d1457b72",
    "dynasty": "清",
    "content": [
      "虚度光阴四十年，沧桑回首思绵绵。",
      "功名已付云烟幻，诗酒偏留鸥鹭缘。",
      "骨傲料难谐浊世，才疏终拟赋归田。",
      "何时得遂林泉隐，抛去风尘马上鞭。"
    ]
  },
  {
    "id": "adcfe4db5e2cb70af4b741ca0fc16ffa",
    "title": "四十书怀",
    "authorName": "李友泉",
    "authorId": "adcfe4db5e2cb70ad1457b72d1457b72",
    "dynasty": "清",
    "content": [
      "空教猿鹤守柴门，走马年年滞远村。",
      "短榻雨惊孤枕梦，疏帘月落一灯昏。",
      "但凭肝胆循天命，未得涓埃报国恩。",
      "醉后摩挲书剑在，愧无功业立乾坤。"
    ]
  },
  {
    "id": "adcfe4db5e3e2c914eff3e64d7411b1b",
    "title": "钱塘怀古",
    "authorName": "查冬荣",
    "authorId": "adcfe4db5e3e2c91d1457b72d1457b72",
    "dynasty": "清",
    "content": [
      "春寒刬地柳含烟，吊古徘徊感逝川。",
      "水阁夜寒金鲫跃，山厨春暖石龙眠。",
      "六陵风雨沧江外，八月波涛故垒边。",
      "陌上无人归缓缓，花开花谢自年年。"
    ]
  },
  {
    "id": "adcfe4db5e3e2c91c40dcb8998939638",
    "title": "答顾恒斋见寄原韵",
    "authorName": "查冬荣",
    "authorId": "adcfe4db5e3e2c91d1457b72d1457b72",
    "dynasty": "清",
    "content": [
      "摊饭浇书且唱酬，看山终日爱登楼。",
      "忏除尘事常参偈，萧黯春情早倦游。",
      "知己深时无浅语，依人难处倍多愁。",
      "江湖载酒浑间事，漫羡乌纱傲白鸥。"
    ]
  },
  {
    "id": "adcfe4db5e3e2c9111f22e88d611c230",
    "title": "南山纪游用樊榭韵·石屋",
    "authorName": "查冬荣",
    "authorId": "adcfe4db5e3e2c91d1457b72d1457b72",
    "dynasty": "清",
    "content": [
      "一径窅然深，岩厂不知昼。",
      "怪石挟云飞，古藤绕壁瘦。",
      "此地可逃名，十笏地容构。",
      "坐久听流泉，微见夕阳漏。"
    ]
  },
  {
    "id": "adcfe4db5e3e2c91862f4a6a7979467d",
    "title": "水乐洞",
    "authorName": "查冬荣",
    "authorId": "adcfe4db5e3e2c91d1457b72d1457b72",
    "dynasty": "清",
    "content": [
      "琤琤复琮琮，恍惚溪语接。",
      "爽籁奏宫商，清风扑眉睫。",
      "深林不见人，径僻但栖蝶。",
      "我欲携琴来，隐居巢密叶。"
    ]
  },
  {
    "id": "adcfe4db5e3e2c91251930f7db38ddcb",
    "title": "理安寺",
    "authorName": "查冬荣",
    "authorId": "adcfe4db5e3e2c91d1457b72d1457b72",
    "dynasty": "清",
    "content": [
      "到门不知寺，溪涧环东西。",
      "云深林密处，百鸟啾啾啼。",
      "惜无济胜具，绝顶难樊跻。",
      "振策松岭阁，涛声入夜凄。"
    ]
  },
  {
    "id": "adcfe4db5e41ce000f80a7c80a049bfd",
    "title": "醴泉归途口号",
    "authorName": "张履庆",
    "authorId": "adcfe4db5e41ce00d1457b72d1457b72",
    "dynasty": "清",
    "content": [
      "曲曲溪流草木新，朝云暗淡静无尘。",
      "回头重有别离色，望里青山似故人。"
    ]
  },
  {
    "id": "adcfe4db5e41ce003f51a7fd80f27b53",
    "title": "道中望长白",
    "authorName": "张履庆",
    "authorId": "adcfe4db5e41ce00d1457b72d1457b72",
    "dynasty": "清",
    "content": [
      "野绿夕阳横，高峰望长白。",
      "秀色一何深，杳与暮云碧。",
      "根腰围远树，苍翠半已隔。",
      "颇怀卜居情，尘鞅苦莫释。",
      "不知空谷中，几见幽人迹。"
    ]
  },
  {
    "id": "adcfe4db5e45fcc2c92e0bc5c75a1342",
    "title": "哭母",
    "authorName": "颜氏",
    "authorId": "adcfe4db5e45fcc2d1457b72d1457b72",
    "dynasty": "清",
    "content": [
      "我母辞人世，淹忽八阅月。",
      "卜时清和初，归窀礼罔阙。",
      "雪涕挽灵车，肠断轮不发。",
      "寡女啼血尽，麻衣惨白发。",
      "但恨地下土，不使肉生骨。",
      "皎日入西海，荒林人影没。"
    ]
  },
  {
    "id": "adcfe4db5e45fcc25b90dc78c74376c8",
    "title": "遣病",
    "authorName": "颜氏",
    "authorId": "adcfe4db5e45fcc2d1457b72d1457b72",
    "dynasty": "清",
    "content": [
      "梦回芍药香相续，暖风吹雨梅子熟。",
      "阶下石榴驻晚霞，绕池竹映湘帘绿。",
      "家贫无力种茯苓，病久应知疏骨肉。",
      "草堂泥新绝纤尘，道书携就窗中读。"
    ]
  },
  {
    "id": "adcfe4db5e4f97baa5327c416f526f47",
    "title": "潞河舟次",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "春色在杨柳，北风犹峭寒。",
      "城阴连岸暝，浦浪激云宽。",
      "蔬少厨人计，钟残旅梦安。",
      "箧书留谏草，未折寸心丹。"
    ]
  },
  {
    "id": "adcfe4db5e4f97ba7afb05981d041e82",
    "title": "辛丑元日试笔",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "谪籍栖迟久，颓波感慨频。",
      "新年增白发，故国满青磷。",
      "星朗空江夕，花秾小槛春。",
      "迂生谋已拙，窥管验钩陈。"
    ]
  },
  {
    "id": "adcfe4db5e4f97ba7afb05988db3d594",
    "title": "辛丑元日试笔",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "谁解横刀出，真成下殿趋。",
      "亡秦三户在，哀郢两门芜。",
      "日月回元运，风云感圣谟。",
      "几时哀痛诏，寰海庆昭苏。"
    ]
  },
  {
    "id": "adcfe4db5e4f97bafe6450a408f6f7bc",
    "title": "赠盛伯希祭酒",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "郁华阁里警秋声，道在忘身况强名。",
      "十叶承华真帝胄，五经通贯老儒生。",
      "如闻抚剑忧边塞，复此衔杯乐圣明。",
      "未敢劝君焚芰制，寂寥太学想阳城。"
    ]
  },
  {
    "id": "adcfe4db5e4f97ba1a7d26466ad28f1b",
    "title": "夜坐向晓",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "遥夜苦难明，他洲日方午。",
      "一闻翰音啼，吾岂愁风雨！"
    ]
  },
  {
    "id": "adcfe4db5e4f97ba42505f0f62a0bb59",
    "title": "山居杂诗",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "雪山筒里勤求药，祇树园中广施金。",
      "独有净名无一语，天风吹座落花深。",
      "石瀃才扃三尺瀑，岩梯高罥万年藤。",
      "窥窗欲下猿偷果，过涧仍回鹤啄冰。",
      "山谷老人亲种树，碧池处士旧凭阑。",
      "斜阳不改青山色，寄语时贤郑重看。"
    ]
  },
  {
    "id": "adcfe4db5e4f97baf3aca79df39c685a",
    "title": "夜坐吟",
    "authorName": "文廷式",
    "authorId": "adcfe4db5e4f97ba3c947bc2c91591a8",
    "dynasty": "清",
    "content": [
      "铜壶咽漏夜雨长，兰缸坠穗凝寒光。弦声凄凄管声促，送入北风闻断肠。",
      "此歌不足听，此心不可传。如海漾千秋，循环固无端。",
      "阶除无声集白霰，白凤旋空羽如电。邺台铜瓦化鸳飞，冷灰糁入甘泉殿。"
    ]
  },
  {
    "id": "adcfe4db5e56d5d55af8ba560864b947",
    "title": "学草书偶成",
    "authorName": "张世仁",
    "authorId": "adcfe4db5e56d5d5d1457b72d1457b72",
    "dynasty": "清",
    "content": [
      "草圣吾家事，临池偶作行。",
      "但能工点𪑮，兼取露锋铓。",
      "似矢才离弩，如锥早处囊。",
      "莫教拈秃管，抵死效钟王。"
    ]
  },
  {
    "id": "adcfe4db5e56d5d5466dd57bb64dae4a",
    "title": "惊雁行",
    "authorName": "张世仁",
    "authorId": "adcfe4db5e56d5d5d1457b72d1457b72",
    "dynasty": "清",
    "content": [
      "书帷夜静寒栗冽，坐对银釭手披阅。忽闻屋角流奇响，恍若狂飙摧败叶。",
      "又如人马骤奔腾，疾走衔枚赴骄敌。我惊倒屣出庭户，仰视霜空意难测。",
      "回头呼童问何物，云是惊鸿方过翼。群飞千百乱横阵，劲融翻风蔽天黑。",
      "我闻其声已太息，又闻此语重凄恻。君不见潇湘云梦无人猎，间宿芦花伴明月。",
      "胡然遽投尘世栖，星夜仓惶避缯弋。吁嗟乎，雌雄离散安可恋，我独感之泪如霰。"
    ]
  },
  {
    "id": "adcfe4db5e71692d3625ad980ae39bbe",
    "title": "登岱",
    "authorName": "诺岷",
    "authorId": "adcfe4db5e71692dd1457b72ab2b41c6",
    "dynasty": "清",
    "content": [
      "高以天为限，名标日观雄。",
      "尊崇首五岳，典秩目三公。",
      "刹影云端见，钟声海上通。",
      "何当凌绝顶，怀抱一为空。"
    ]
  },
  {
    "id": "adcfe4db5e72ad58410072ec387b061a",
    "title": "杂兴",
    "authorName": "吴安谦",
    "authorId": "adcfe4db5e72ad58d1457b72d1457b72",
    "dynasty": "清",
    "content": [
      "松柏入尘市，价不及桃李。",
      "生无媚世姿，安与众竞美。",
      "达人守其真，赏心空谷里。",
      "静极虚妙生，万事不到耳。",
      "行乐根性命，性命寄山水。",
      "悠悠天地间，几人悟至理。"
    ]
  },
  {
    "id": "adcfe4db5e72ad58410072ec108a6c4b",
    "title": "杂兴",
    "authorName": "吴安谦",
    "authorId": "adcfe4db5e72ad58d1457b72d1457b72",
    "dynasty": "清",
    "content": [
      "凤凰游海滨，寥寥寡俦侣。",
      "系岂无羽族，仙凡难杂处。",
      "翱翱千仞上，不见鸾鹤举。",
      "俯视蓬蒿中，燕雀集几许。",
      "同鸣鲜好音，志在得其所。",
      "物各以类聚，达哉先民语。"
    ]
  },
  {
    "id": "adcfe4db5e72ad58410072ec7f9b4920",
    "title": "杂兴",
    "authorName": "吴安谦",
    "authorId": "adcfe4db5e72ad58d1457b72d1457b72",
    "dynasty": "清",
    "content": [
      "读书辨真伪，岂以论屈伸。",
      "小儒矜片长，盛气压群伦。",
      "沟浍小沧海，丘垤卑昆岷。",
      "昧者不自量，谁与指迷津。",
      "宣尼称至圣，不敢居智仁。",
      "尧舜独千古，渊衷逊臣邻。",
      "胡为蚩蚩辈，辄欲多上人。"
    ]
  },
  {
    "id": "adcfe4db5e78f8c306cf15332d8957bf",
    "title": "桃源洞",
    "authorName": "费应泰",
    "authorId": "adcfe4db5e78f8c3d1457b72d1457b72",
    "dynasty": "清",
    "content": [
      "不识桃源路，舟人指故山。",
      "白鸥秋水外，黄叶夕阳间。",
      "尘世境原幻，渔郎事可删。",
      "时清竞朝市，长觉洞门间。"
    ]
  },
  {
    "id": "adcfe4db5e8bdb517d27df78365cb92b",
    "title": "和王荆公昼寝",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "百年萧散迹，强半此中居。",
      "淡意云能学，迟情日不如。",
      "画收四壁静，琴在七弦虚。",
      "自觉清凉甚，非关潦倒余。"
    ]
  },
  {
    "id": "adcfe4db5e8bdb51d6e472662f9bb193",
    "title": "冬行书驿壁",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "寒促腊将半，担囊更别亲。",
      "朔风当去马，远雪带行人。",
      "野市归常早，山程问不真。",
      "自惭书几上，犹作泣歧身。"
    ]
  },
  {
    "id": "adcfe4db5e8bdb5188874174d582bf4f",
    "title": "都门答客",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "不是不相惜，其如非故心。",
      "出门即歧路，何处著孤吟。",
      "城色郁将暝，旅天寒易阴。",
      "旧山早晚去，春草未应深。"
    ]
  },
  {
    "id": "adcfe4db5e8bdb51149837e1957a0ba4",
    "title": "海上访法迂叟评事",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "先生临海居，八十意翛如。",
      "半路中逢鹤，单身外即书。",
      "应门童亦拙，绕屋树还疏。",
      "潮落暂须住，前滩同钓鱼。"
    ]
  },
  {
    "id": "adcfe4db5e8bdb51e507e473dbe4f675",
    "title": "新年作三首一示县中宾僚一怀故乡子侄一寄家兄湖南道中",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "衢巷无贫富，新年足喜声。",
      "近邻多问索，童稚异心情。",
      "壁网看辰扫，厨镫到晓明。",
      "谁怜未归客，庭户自凄清。"
    ]
  },
  {
    "id": "adcfe4db5e8bdb51e507e47324a9488d",
    "title": "新年作三首一示县中宾僚一怀故乡子侄一寄家兄湖南道中",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "处处迎年乐，家家馈岁频。",
      "泥牛排市小，灶马著墙新。",
      "镜卜长侵夜，村呼各向晨。",
      "屠苏分饮罢，应感未归人。"
    ]
  },
  {
    "id": "adcfe4db5e8bdb51e507e4736163f59e",
    "title": "新年作三首一示县中宾僚一怀故乡子侄一寄家兄湖南道中",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "依依远归棹，几日过湘沅。",
      "爆竹隔山驿，门符临岸村。",
      "慈亲念游子，儿女话乡园。",
      "八口分三处，此情谁共论。"
    ]
  },
  {
    "id": "adcfe4db5e8bdb51d17eeaac793a1fbc",
    "title": "夜登祝融峰",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "十载曾经入梦行，茫茫有路记分明。",
      "自看瀑布月初满，直到青天云未生。",
      "列柏俨如玉冠侍，余峰都作水田平。",
      "退之去后谁来此，不向岩闲自署名。"
    ]
  },
  {
    "id": "adcfe4db5e8bdb51133915570a5c457e",
    "title": "首夏斋中示侄孙测",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "首夏已舒燠，午风草堂前。",
      "呼童开竹窗，坐见东高原。",
      "下绿柳骈蔚，上翠松孤蟠。",
      "二者所余色，漠漠皆远天。",
      "南亩径缭绕，妇孺携且肩。",
      "一鹭下南际，天地为旷宽。",
      "子来勤问讯，月令相究研。",
      "忻忽若有得，诗成使之观。",
      "此中有真趣，更非诗所传。"
    ]
  },
  {
    "id": "adcfe4db5e8bdb51ee0f70c53bc727d1",
    "title": "雪中登五莲山绝顶示颖叔",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "三日住山不见山，中情有似饥待哺。",
      "冻霖作雪意已餍，乱山蹙踏琼瑶铺。",
      "依北一峰可见海，峰顶披冒时有无。",
      "毅然欲往不可挽，掉头岂顾山僧呼。",
      "千由万寻那能数，但觉淫汗沾裘襦。",
      "是时藓乾石齿瘦，砅厓漩滑如脂肤。",
      "性命造次怕蹉跌，能变壮士成孱夫。",
      "不惜作气鼓俦侣，天生我辇浮云殊。",
      "短长成败合有定，不死应有神明扶。",
      "床第岂必尽鲐耇，枉自浪掷千庸愚。",
      "天风峻绝谁敢庐，攫裂已有残浮图。",
      "繇来意气不知险，平地仰眙如骇吁。"
    ]
  },
  {
    "id": "adcfe4db5e8bdb511989fc1e1b9e03f5",
    "title": "与故人季涵论书",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "季生贸然来，袖出手中字。",
      "盘辟竞点画，邀我相指似。",
      "我书本无法，敢为对以意。",
      "观书如相人，神骨当有异。",
      "肤立岂能久，中乾固难恃。",
      "颜柳苏黄徒，天与君子气。",
      "刻轹相耸削，跌宕转严毅。",
      "正如冠剑臣，谈笑皆国计。",
      "粪土弃么璅，空洞见胸次。",
      "有时就欹偃，白眼青天醉。",
      "却视黄泥人，颠倒灵娲戏。",
      "以此常自足，穷老无悲喟。",
      "有志我未能，敬为吾友遗。",
      "双钩与悬腕，暇日请从事。"
    ]
  },
  {
    "id": "adcfe4db5e8bdb51b42d39606963875b",
    "title": "书石守道诗后",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "河朔气贞刚，江左语清绮。",
      "由来限天堑，南北风如此。",
      "忽忽千载间，幻化何穷已。",
      "高岸为深谷，北人慕南士。",
      "冶冶弄芳泽，举举饰裙屐。",
      "有声必连琐，有情皆旖旎。",
      "不知谁作俑，恐被陈良耻。",
      "我读徂徕诗，中夜为之起。",
      "公言信不错，鲁国一男子。"
    ]
  },
  {
    "id": "adcfe4db5e8bdb51b9b91c26a1708879",
    "title": "不朽",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "古人志不朽，到今朽者半。",
      "何况本无志，其朽宁须问。",
      "少小尚奇伟，盛壮转庸漫。",
      "未夕求安寝，才晓思美膳。",
      "不知竟百年，役此得毋倦。",
      "喧喧车马会，沸沸丝竹燕。",
      "相看如聚沙，转眼已风散。",
      "问我何挟持，中夜常感叹。",
      "早达输邓禹，固穷愧原宪。",
      "不朽藉文字，所托良有限。",
      "若更逐靡靡，已矣何足算。"
    ]
  },
  {
    "id": "adcfe4db5e8bdb51be36173d2d303e22",
    "title": "修堠谣",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "始安江岸侧，有妇行随夫。",
      "担持畚与锸，一身多泥涂。",
      "我行时借问，夫言妇已叹。",
      "烽堠设何为，使我连村困。",
      "前夜吏到舍，叱喝府帖下。",
      "一丁出百砖，十户供万瓦。",
      "典尽儿女衣，稍具砖瓦资。",
      "更驱自转运，营造不待时。",
      "嗟我生为农，舍业从墁工。",
      "田秧虽得插，废弃如枯葑。",
      "秧枯即绝食，饿死行可必。",
      "谁言兵卫民，我死彼却逸。",
      "瘦妻何挛挛，甘与同罹患。",
      "犹胜有独在，忍饿为寡鳏。",
      "此邦虽边鄙，同是天赤子。",
      "乐岁有灾凶，皇天那知此。",
      "国家久承平，军剧岂宜轻。",
      "愿告守土吏，勿使民恨兵。"
    ]
  },
  {
    "id": "adcfe4db5e8bdb515758b05ab3788bec",
    "title": "赠王若农",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "永叔变文体，举俗不胜骂。",
      "尔时免骂者，苶然欻已化。",
      "待彼骂稍歇，徐放光焰长。",
      "然后无贤愚，无不颂欧阳。",
      "始知赵孟贵，所取在一时。",
      "况本无定见，旋取旋弃之。",
      "子羽不由径，伯鸾更燃灶。",
      "二子当初出，宁辞骇与笑。",
      "王君笃家学，敦敦求古意。",
      "临别乞予言，欲以坚厥志。",
      "众弃君勿弃，众取君勿取。",
      "真能空目前，乃可谋身后。"
    ]
  },
  {
    "id": "adcfe4db5e8bdb510d3b512b5395c5c8",
    "title": "岳阳楼玩月示道者南云",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "洞庭不生月，径可无此楼。",
      "月出渺渺波，我在楼上头。",
      "湖为涤我心，月为刷我眸。",
      "涤刷两无尽，相与成湛秋。",
      "月乃对仰卧，似欲载我浮。",
      "君山来枕席，手引潇湘流。",
      "澄洞露表里，毫发无潜幽。",
      "却顾叫退之，底用多骚愁。",
      "希文稍欲遣，果已能乐不。",
      "余子固不记，古今几浮沤。",
      "道人岂知道，乃能喜我留。",
      "勉为吐此诗，庶免为楼羞。"
    ]
  },
  {
    "id": "adcfe4db5e8bdb5114b2abb0269af03b",
    "title": "归顺书感",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "喧喧拥鼓吹，簇簇森列驺。",
      "仪卫一何雄，为是临边州。",
      "却顾居中人，未免多惭羞。",
      "据案阅文牍，琐细剧毛輶。",
      "所列非一绪，强半因徵求。",
      "上以供长官，下为胥吏谋。",
      "闲及民生者，具文泛且浮。",
      "空见日扰扰，火急疲置邮。",
      "旧学竟安在，徇俗为苟偷。",
      "胡不自引退，草衣归田畴。"
    ]
  },
  {
    "id": "adcfe4db5e8bdb51f0167ec543d99193",
    "title": "示州父老",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "朝廷置群吏，本以为尔氓。",
      "岂为奴隶辈，朘尔厚其生。",
      "不知当事者，何以冥此情。",
      "前因外番乱，近防皆出兵。",
      "庙谟在不战，民困实所矜。",
      "挽输已累岁，十室九不赢。",
      "谁谓于此际，而反暴其征。",
      "仆隶专指挥，众心那得平。",
      "我本承其乏，又切击此形。",
      "无能救雕瘵，中夜心怦怦。",
      "召集诸父老，积币为我明。",
      "敢云即尽蠲，庶使渐已轻。",
      "长谢奴与隶，不能为若营。",
      "稍待民气复，吾志当得行。",
      "勤勤诸父老，告报喜且惊。",
      "譬疾未得药，遽有良医名。",
      "我闻实内愧，亦可感尔诚。",
      "何以相究竟，勿自负我盟。"
    ]
  },
  {
    "id": "adcfe4db5e8bdb51ffccf4dc13abbf91",
    "title": "将去归顺和乐天杭州二诗",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "除官去未闲，且复三月留。喜与吏役疏，日共诸生游。",
      "城西有古洞，廨东有新楼。晴昼及月夕，觞咏无时休。",
      "柰当岁试期，诸生趋邕州。纷去如落叶，始觉孤树秋。",
      "独有童氏子，经通行且修。能来同我居，对床置衾裯。",
      "夜半读《楚骚》，镫闇风飕飕。因与论今古，掩卷涕泗流。",
      "颇忆韩子语，君其张生俦。共言无倦听，晨坐尽更筹。",
      "边隅得此士，宁复嗟夷犹。诗成寄诸生，底用商声讴。"
    ]
  },
  {
    "id": "adcfe4db5e8bdb51ffccf4dcf16998b0",
    "title": "将去归顺和乐天杭州二诗",
    "authorName": "李宪乔",
    "authorId": "adcfe4db5e8bdb51d1457b72d1457b72",
    "dynasty": "清",
    "content": [
      "三年为刺史，白公当内移。",
      "三年为刺史，李子去复来。",
      "前后三年中，问我何施为。",
      "催科不敢拙，那得抚字慈。",
      "弭盗苦无术，遑问道拾遗。",
      "惟民不我恶，我不民鄙夷。",
      "以此两相得，未免情依依。",
      "愧无西湖水，为汝溉田陂。",
      "亦无天竺石，为我压舟资。",
      "因我好吟咏，多投送行诗。",
      "山野黄发叟，里巷垂髫儿。",
      "伛偻各拜献，婉娈相扳追。",
      "肫意良可念，柰多虚泛词。",
      "恩德竟何有，吾犹自知之。",
      "若系倩人作，尤不应我欺。",
      "老者劝餐饭，幼者得携持。",
      "不言已可乐，待我再来时。"
    ]
  },
  {
    "id": "adcfe4db5e9822a5f2390517e28d0f0a",
    "title": "奉题常君殉节录后",
    "authorName": "陈桂森",
    "authorId": "adcfe4db5e9822a5d1457b72d1457b72",
    "dynasty": "清",
    "content": [
      "昔岭寒风落照殷，英魂千古炳人间。",
      "屯粮绩著三军幕，陷阵躯捐一剑镮。",
      "死尚握拳如卞壸，生能噀血亦常山。",
      "不徒循吏称遗爱，父老西川泪共潸。"
    ]
  },
  {
    "id": "adcfe4db5e9822a5f2390517a6410e53",
    "title": "奉题常君殉节录后",
    "authorName": "陈桂森",
    "authorId": "adcfe4db5e9822a5d1457b72d1457b72",
    "dynasty": "清",
    "content": [
      "一死谁为不朽身，惟公致命备艰辛。",
      "提刀壮志催妖贼，冒刃伤心诀故人。",
      "辽海士原多气节，浣花祠可慰忠纯。",
      "天恩议恤兼荣荫，好勒贞珉载笔新。"
    ]
  },
  {
    "id": "adcfe4db5ea41c86c63fa5612cb4be66",
    "title": "听笛",
    "authorName": "丁耀亢",
    "authorId": "adcfe4db5ea41c86d1457b72d1457b72",
    "dynasty": "清",
    "content": [
      "寂寂远峰青，梅花落洞庭。",
      "何人吹入破，能使客愁醒。",
      "鹤唳云门远，龙吟海气冥。",
      "悲秋兼别恨，明月满山亭。"
    ]
  },
  {
    "id": "adcfe4db5ea41c86eed7d83f8bbc46af",
    "title": "哀陈章侯",
    "authorName": "丁耀亢",
    "authorId": "adcfe4db5ea41c86d1457b72d1457b72",
    "dynasty": "清",
    "content": [
      "到处看君图画游，每从兰社问陈侯。",
      "西湖未隐林逋鹤，北海难同郭泰舟。",
      "鼓就三挝仍作赋，名高百尺莫登楼。",
      "惊看溺影山鸡舞，始信才多不自谋。"
    ]
  },
  {
    "id": "adcfe4db5ea41c861af0c5435e20e0ea",
    "title": "瓜洲",
    "authorName": "丁耀亢",
    "authorId": "adcfe4db5ea41c86d1457b72d1457b72",
    "dynasty": "清",
    "content": [
      "水外苍烟一鹭明，长天雨歇半江晴。",
      "双舟对过如梭急，爱听船娘转舵声。"
    ]
  },
  {
    "id": "adcfe4db5ea41c8676569c35e4b83360",
    "title": "梨口村",
    "authorName": "丁耀亢",
    "authorId": "adcfe4db5ea41c86d1457b72d1457b72",
    "dynasty": "清",
    "content": [
      "瑶草琪花遍地生，青禽红果不知名。",
      "层层列岫天如束，人在翠微深处行。"
    ]
  },
  {
    "id": "adcfe4db5ea41c8686cd44380ccf17ff",
    "title": "屠牛叹呈张中柱学士",
    "authorName": "丁耀亢",
    "authorId": "adcfe4db5ea41c86d1457b72d1457b72",
    "dynasty": "清",
    "content": [
      "燕市西番旧羌落，屠杀天生自安乐。",
      "都城用牛不计万，远近群驱就束缚。",
      "撑拄蹄角侧不起，努张血力睛犹烁。",
      "钦刃一哮微带声，中节砉然遂解膊。",
      "庖丁见惯谈笑轻，一瞬十牛如振萚。",
      "众牛旁立相待死，毛角濈濈神自若。",
      "胔肪同登大俎盘，皮骨群分百匠错。",
      "死犹济物不辞用，生本利人代耕作。",
      "虎豹凶残出于柙，劳生尽力填溪壑。",
      "功罪报施已不仁，造物何尝分厚薄。",
      "东风春草年年生，老牛死尽犊还耕。"
    ]
  },
  {
    "id": "adcfe4db5ea7256c65350ca8a88bb6df",
    "title": "桐溪即目",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "桐君未可见，溪水自潺湲。",
      "帆挂浮云外，舟行乱石间。",
      "画眉啼不住，白鹭立言闲。",
      "独把盈尊酒，临流看暮山。"
    ]
  },
  {
    "id": "adcfe4db5ea7256ca1800ae2ba40fbe0",
    "title": "赤沙湖",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "八月雁南翔，湖波接混茫。",
      "水中散村落，木末度帆樯。",
      "山远秋容淡，天低夕照黄。",
      "芳洲独延伫，宿莽引余香。"
    ]
  },
  {
    "id": "adcfe4db5ea7256cb18514c926b7b47a",
    "title": "九日同钱竹汀先生曹习庵舍人登陶然亭有作",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "孤亭直上出疏林，槛外飞鸿送远音。",
      "满地夕阳明潦水，遥空寒色散云阴。",
      "凭高易下怀乡泪，客久难为游子吟。",
      "差喜金门多旧识，凤城佳日共登临。"
    ]
  },
  {
    "id": "adcfe4db5ea7256c1ccad380c7381eab",
    "title": "湘中漫兴",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "春风独上木兰舟，漂泊初从楚泽游。",
      "屈宋有魂招不得，白云无尽水空流。"
    ]
  },
  {
    "id": "adcfe4db5ea7256c1ccad380334e6f21",
    "title": "湘中漫兴",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "渺渺春波鼓枻迟，苍苍晓色起愁思。",
      "深林杜宇啼初急，花落黄陵帝子祠。"
    ]
  },
  {
    "id": "adcfe4db5ea7256ca88395768b3db964",
    "title": "晨发常山途中瞩目",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "清晨登篮舆，逶迤遵山麓。",
      "飞流界道鸣，弱蔓垂桥绿。",
      "暧暧开初日，迟迟展遐瞩。",
      "苍山亘连娟，白云互断续。",
      "崖豁山乔林，溪回隐丛竹。",
      "每闻劳者歌，因想高人躅。",
      "烟霞资清真，翛然在空谷。"
    ]
  },
  {
    "id": "adcfe4db5ea7256cf48ebab5d5b2cbc9",
    "title": "登雨花台遂谒方景诸公祠",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "秣陵城南秋雨来，西风吹上雨花台。",
      "台高俯瞰白下尽，渡江云断斜阳开。",
      "江声如雷走吴楚，木叶翻飞塔铃语。",
      "龙盘虎踞难久居，吴宫晋苑知何处。",
      "梅冈东下谒丛祠，野草垂花覆断碑。",
      "拾得祠前五色石，犹疑碧血染当时。",
      "六朝文物终沦丧，燕邸少师亦虚妄。",
      "重怀忠节独迟留，归看暮霭横秋嶂。"
    ]
  },
  {
    "id": "adcfe4db5ea7256c773c56110783fdcf",
    "title": "和钱溉亭梦游庐山观瀑布歌",
    "authorName": "王元勋",
    "authorId": "adcfe4db5ea7256c7137debd1f1baa5b",
    "dynasty": "清",
    "content": [
      "闻有金仙控鸾龙，纵观宇宙探鸿蒙。朝行五岳雷雨上，暮宿三山云海重。",
      "卢敖汗漫未足从，耸身直上凌紫穹。手擘昆仑双玉峰，俯视银河下注声淙淙。",
      "生小学道嗟无功，十年安神存绛宫。丹砂如雪铅华红，药成自谓得轻举，罡风吹落尘埃中。",
      "咫尺名山不可到，何况远蹑万里浩荡之遐踪。匡庐九叠张屏风，昔年江上曾相逢。",
      "遥瞻瀑布挂苍壁，恍讶层霄垂白虹。树色半岩遮欲断，云阴几叠穿还通。",
      "飞流溅洒金芙蓉，上有五老招我巢云松。轻帆驾浪何匆匆，犹看练光雪影断续明林丛。",
      "回首旧游成断梦，徒余景象罗心胸。世间好梦不易得，恨君昔梦无由同。",
      "岂真君身有仙骨，远随颢气高飞冲。七岭双阙青蒙蒙，峦阜围合无西东。",
      "但见水帘不卷千尺垂珑璁，蘧然一枕得大适，纷如万虑都虚空。",
      "曾否石梁桂树下，玉杯承露逢老翁。如何不获一援手，摧眉戢翼归樊笼。",
      "学仙不成且饮酒，穷愁莫放玻璃钟。兴发正须寻李白，入社自可招陶公，醉乡岁月何从容。",
      "九派雪山带萦结，十洲香草花蒙茸。眼底方将卑华嵩，直看海水壁立磨青铜，吾将与君神游八极相与无终穷。"
    ]
  },
  {
    "id": "adcfe4db5eb6b40a19960929b09f145d",
    "title": "宝鸡县",
    "authorName": "蹇谔",
    "authorId": "adcfe4db5eb6b40ad1457b72d1457b72",
    "dynasty": "清",
    "content": [
      "到此平原尽，峰回径欲迷。",
      "岩疆连陇蜀，古道达羌氐。",
      "石与人争路，云随马渡溪。",
      "风尘何日谢，惆怅散关西。"
    ]
  },
  {
    "id": "adcfe4db5eb6b40a58fe4de0b7cc6720",
    "title": "五丁关",
    "authorName": "蹇谔",
    "authorId": "adcfe4db5eb6b40ad1457b72d1457b72",
    "dynasty": "清",
    "content": [
      "门户划秦蜀，雄关辟五丁。",
      "阴岩存古雪，晓树阁秋星。",
      "涧曲道相望，天低昼亦冥。",
      "金牛通得否，搔首问山灵。"
    ]
  },
  {
    "id": "adcfe4db5eb6b40a8ecaabb93cdfed49",
    "title": "眼前",
    "authorName": "蹇谔",
    "authorId": "adcfe4db5eb6b40ad1457b72d1457b72",
    "dynasty": "清",
    "content": [
      "久惯天涯忘别离，眼前风景况清奇。",
      "栈云横截秋山断，江水平吞野岸低。",
      "估客解谈丞相迹，村巫争赛禹王祠。",
      "倚篷笑指晴空外，万点归鸦趁晚曦。"
    ]
  },
  {
    "id": "adcfe4db5eb6b40aed2006e5f7ac3d64",
    "title": "山梨树歌",
    "authorName": "蹇谔",
    "authorId": "adcfe4db5eb6b40ad1457b72d1457b72",
    "dynasty": "清",
    "content": [
      "并州南绛郎官署，庭前谁植山梨树。荫未及亩高及檐，拳曲不中工师度。",
      "每逢朔望祀且诚，稍懈谓恐撄神怒。始作俑者何人斯，老吏为余言厥故。",
      "云昔树方拱把时，县令已拟施刀锯。入夜恍惚梦见之，长捐谓君殊过虑。",
      "于君无济亦无妨，相戕何必太相妒。自后争传树有神，数十年来深爱护。",
      "我见此举心已疑，又听此言益不豫。不才臃肿实刺喉，托根官衙非所据。",
      "留之或广仁民恩，列之月祀毋乃误。此令呓语本难凭，独怪后来无一悟。",
      "有功于民祀则宜，树也何功殊忝附。君不见仙楼丈瀛与镜烟，又不见存云岭上姜嫄墓。",
      "讹以传讹匪一端，难执途人为告语。何况此事由梦来，梦中说梦人无数。",
      "拔剑便欲抉根株，非常之举庸人惧。聊凭毫素托深心，借谂来者知其故。"
    ]
  },
  {
    "id": "adcfe4db5ecf9157b1b9b70223dd417e",
    "title": "上元灯词",
    "authorName": "陈协",
    "authorId": "adcfe4db5ecf9157d1457b72d1457b72",
    "dynasty": "清",
    "content": [
      "小谢轻尘扑夜缸。",
      "一宵风雨暗春江。",
      "玉龙戏水原成两，火凤衔花也自双。",
      "大白浪浮邀月榭，小红低唱落梅窗。",
      "如何十二街头影，却伴明灯绣佛幢。"
    ]
  },
  {
    "id": "adcfe4db5ed54e0425629e1403d78fab",
    "title": "江上",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "曾到辛家买数瓯，醉来高枕听江流。",
      "鸟啼去岁人边树，花落今年客里楼。",
      "才小幸无《鹦鹉赋》，官贫那有鹔鹴裘。",
      "五湖此日多风雨，何必重寻范蠡舟。"
    ]
  },
  {
    "id": "adcfe4db5ed54e049bd8d2377a02f8ce",
    "title": "游月湖登梅子山同陈愚谷虞部",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "月湖湖上柳毵毵，罗列诸峰汉水南。",
      "来伴白鸥惟一艇，去听黄鸟有双柑。",
      "千寻竹势筼筜谷，百步渔梁钴鉧潭。",
      "梅子山头高坐好，摩挲石字细如蚕。"
    ]
  },
  {
    "id": "adcfe4db5ed54e044e916f28886a60df",
    "title": "与黄鹤楼陶道人共话",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "嶓冢岷山两不分，登楼极目水沄沄。",
      "仙人许我借黄鹤，何日从君飞白云。",
      "终古梅花无数落，到今玉笛几回闻。",
      "沃焦一发横沧海，饱看东流正夕曛。"
    ]
  },
  {
    "id": "adcfe4db5ed54e04fcb7b203a1955397",
    "title": "荒署",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "荒署萧然动远思，曾栽桂树两三枝。",
      "钩帘雁过偕吟处，把酒人当独坐时。",
      "楼上秋河横似带，树头初月广于眉。",
      "朝云一去无消息，犹见银釭罩被池。"
    ]
  },
  {
    "id": "adcfe4db5ed54e04a67686ad51623285",
    "title": "送张心畬赴任南海",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "此去海南惟一航，珠江蜃舍越台荒。",
      "枫人初长雨微黑，飓母欲生天渐黄。",
      "行到羊城皆薜荔，梦依岭树半桄榔。",
      "久知张子清贫惯，宝玉无烦出此乡。"
    ]
  },
  {
    "id": "adcfe4db5ed54e041c8da73558800e31",
    "title": "沔水舟中",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "长河渺渺水云愁，远道离情载叶舟。",
      "夹岸短长千万柳，随波下上两三鸥。",
      "关山北望客如梦，风雨西来天欲秋。",
      "不独依人王粲苦，思归我亦赋《登楼》。"
    ]
  },
  {
    "id": "adcfe4db5ed54e04d5ce303aa19b8de0",
    "title": "再登飞剑亭杂感同白畦虚谷竹樵小兰光载",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "剑亭孤立石崚嶒，秋气苍凉复此登。",
      "风雨无情身是客，江山如旧梦为僧。",
      "城头细草惟眠马，树外慈鸦早避鹰。",
      "见说孙曹争战处，至今烟雾尚飞腾。"
    ]
  },
  {
    "id": "adcfe4db5ed54e04faaf2931ba6eb5d5",
    "title": "渡华严湖",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "湖上扁舟相送迎，青钱顾直此身轻。",
      "水飞独鸟夕阳影，秋借一村黄叶声。",
      "摇落何须悲宋玉，穷愁底事笑虞卿。",
      "钓人泊艇芦花外，鱼尾苁苁酒亦清。"
    ]
  },
  {
    "id": "adcfe4db5ed54e04e38c843ce71072cc",
    "title": "坐春草亭怀谭韦庵",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "去年亭畔草，又绿春草亭。",
      "朔雪老双鬓，春风吹不青。",
      "富川故人屋，樊口木兰舲。",
      "空有王孙怨，鱼书付杳冥。"
    ]
  },
  {
    "id": "adcfe4db5ed54e0489761c3554b7a6c7",
    "title": "秋夜玩月",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "明月生奇怀，披衣步江步。",
      "悠然踏莎行，草露湿芒屦。",
      "渔歌烟外烟，鸿影渡旁渡。",
      "对此夜何长，不知秋已暮。",
      "居人坐江楼，离人倚江树。",
      "苦乐不同心，讵可背月去。"
    ]
  },
  {
    "id": "adcfe4db5ed54e04f159daaf4a9ee856",
    "title": "自琴断口泛舟月湖用谢灵运石壁精舍还湖中韵",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "山水割昏晓，水暗山含晖。",
      "云沈涧底响，鸟向峰半归。",
      "游子看不足，苍苍穷翠微。",
      "榜人候沙溆，湖水生夕霏。",
      "天远青草接，波宽白烟依。",
      "蒲稗收小艇，蓬蒿款幽扉。",
      "意惬景自适，心高愿多违。",
      "得授安期术，妙善冀能推。"
    ]
  },
  {
    "id": "adcfe4db5ed54e0481c9c59b0eec19df",
    "title": "同星海月壁五溪登阳春台玩月",
    "authorName": "熊士鹏",
    "authorId": "adcfe4db5ed54e04d1457b72d1457b72",
    "dynasty": "清",
    "content": [
      "台上秋月来，烟草见人迹。",
      "风吹水痕宽，木落山容瘠。",
      "趺坐翠微间，星斗纷可摘。",
      "微闻僧磬鸣，清越石城白。"
    ]
  },
  {
    "id": "adcfe4db5ed6475f5ba58b4b0ba09621",
    "title": "固园席上次韵答茅原华山",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "百尺云中五凤楼，樱花墨艳竞千秋。",
      "春来瀛海无双色，人占扶桑第一流。",
      "文字缘深风义合，林泉景丽醉吟收。",
      "与君诗酒开怀饮，胜作山阴十日游。"
    ]
  },
  {
    "id": "adcfe4db5ed6475f92732d4e31369d6e",
    "title": "白战",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "赤手骚坛仗霸才，一时旗鼓阵齐开。",
      "咏盐韵斗尖叉险，赋雪辞嫌锻鍊来。",
      "壮气直摩元白垒，雄心欲下柏梁台。",
      "诗兵十万凭骚遣，攻破长城辟草莱。"
    ]
  },
  {
    "id": "adcfe4db5ed6475f03f92ba6ab6ce33c",
    "title": "珠帘",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "一桁斑斓画阁东，分明密字织来工。",
      "五光宝气雕栊璨，十色波纹烛采红。",
      "玉押低垂金谷院，琼钩挂向蕊珠宫。",
      "艳他十里扬州路，卷上春风妩媚中。"
    ]
  },
  {
    "id": "adcfe4db5ed6475f612f6655880d9bff",
    "title": "百花生日",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "二月风光正艳阳，众香国里介称觞。",
      "莺歌似奏长生曲，燕贺同登祝寿堂。",
      "灿烂帨应裁锦幛，宁馨儿合洗兰汤。",
      "花神今日方泥醉，徒费人间作颂扬。"
    ]
  },
  {
    "id": "adcfe4db5ed6475f13db305e0220f30e",
    "title": "恭祝天长节",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "寿星高朗殿丰明，日德祥华宝祚亨。",
      "八道嵩呼图益地，万邦华祝奏长生。",
      "樱云瑞绕千秋镜，剑玉光融七宝瑛。",
      "功耀菊章花应节，台莱齐与颂升平。"
    ]
  },
  {
    "id": "adcfe4db5ed6475f98ac96f6a73e7517",
    "title": "旧燕",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "烟云翔至恰高禖，系脚分明带缕回。",
      "丽日莺花此门巷，青春杨柳又楼台。",
      "闺人盼汝湘中信，骚客伊谁阆苑才。",
      "画栋呢喃诉何事，新愁旧恨一齐来。"
    ]
  },
  {
    "id": "adcfe4db5ed6475f0397434d110a6fc5",
    "title": "题赖子清台湾诗醇",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "福台咏后遍诗城，文选楼高玉尺平。",
      "珊网搜罗珠乙乙，绣囊璀璨言庚庚。",
      "千秋秘阁名山业，一片宫商掷地声。",
      "不独移风扶大雅，骚坛造福拜先生。"
    ]
  },
  {
    "id": "adcfe4db5ed6475fb76333c51360d593",
    "title": "槟榔粕",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "骚客嚼馀无蜡味，美人吐弃有香脂。",
      "残红落地花同溷，灰劫消磨败叶时。"
    ]
  },
  {
    "id": "adcfe4db5ed6475f808c00e06bc86540",
    "title": "油炸桧",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "粉身何足盖前尤，千古奸雄此局收。",
      "遗臭居然人脍炙，沉冤三字恰相酬。"
    ]
  },
  {
    "id": "adcfe4db5ed6475f4748bd8fd7f0b678",
    "title": "鹿耳门怀古",
    "authorName": "赵钟麒",
    "authorId": "adcfe4db5ed6475f09fb05dd3c9b885c",
    "dynasty": "清",
    "content": [
      "我来犹恨百年迟，想见雄风气不疲。",
      "今日潮平江已下，狂澜砥柱待伊谁。"
    ]
  },
  {
    "id": "adcfe4db5edaf614e7f7cba30df511e1",
    "title": "节妇郑氏诗",
    "authorName": "郑焕文",
    "authorId": "adcfe4db5edaf614d1457b72d1457b72",
    "dynasty": "清",
    "content": [
      "行年巳及笄，针线不自谋。",
      "好诵鲁论语，字义时讲求。",
      "十九嫁王生，笔墨喜相投。",
      "本期赋偕老，何意咏柏舟。",
      "结发甫年半，伤心逾百秋。",
      "不拒邻妇劝，但欲重姱修。",
      "对镜理残妆，尺丝寻旧俦。",
      "红袖拂夫柩，辞亲一拜休。",
      "有此节烈操，胡勿得天庥。",
      "假以梁鸿案，相与唱河洲。",
      "锡以欧阳荻，岂忍绝箕裘。",
      "天欲名一妇，运不际其优。",
      "双魄遂双栖，节成万古留。"
    ]
  },
  {
    "id": "adcfe4db5eddb8e80086237bb7881d52",
    "title": "彭泽",
    "authorName": "刘增",
    "authorId": "adcfe4db5eddb8e8d1457b72d1457b72",
    "dynasty": "清",
    "content": [
      "层城缘曲岫，岫断见城阴。",
      "高士去不返，云山青至今。",
      "我来贳尊酒，坐对一囊琴。",
      "何处暮飔起，泠泠弦外音。"
    ]
  },
  {
    "id": "adcfe4db5ee085803f48906cf643b073",
    "title": "题陆卷阿濠梁秋水图",
    "authorName": "王澍",
    "authorId": "adcfe4db5ee08580b0f2ad44752d25a1",
    "dynasty": "清",
    "content": [
      "蝴蝶春风梦，《濠梁秋水图》。",
      "谛观非外物，阿堵是真吾。",
      "诗境通三昧，渔家共五湖。",
      "芦花已头白，林际鸟相呼。"
    ]
  },
  {
    "id": "adcfe4db5ee474dff5790d44d33a6fec",
    "title": "咏碧荆",
    "authorName": "侯时见",
    "authorId": "adcfe4db5ee474dfd1457b72d1457b72",
    "dynasty": "清",
    "content": [
      "庭内荆花次第荣，品题吾独爱其清。",
      "似嫌时辈贪朱紫，留取素心与弟兄。",
      "香不因人风作介，影谁为侣月堪盟。",
      "田家遗事今如昨，芳韵刚传万古情。"
    ]
  },
  {
    "id": "adcfe4db5ee5a11fc0e85f2db6580c8a",
    "title": "大蓬山次前韵",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "人声寒在涧，云气落当岑。",
      "明日定山雪，一家惟石阴。",
      "疲嘶从吏马，饥坐晚林禽。",
      "闻道棉收薄，无衣卒岁心。"
    ]
  },
  {
    "id": "adcfe4db5ee5a11feee6bf21ebfde43b",
    "title": "郭有道墓碣",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "后死中郎愧，平生孟博哀。",
      "人师真不忝，名士得无灾。",
      "寥景冥汾雁，清风出汉槐。",
      "峥嵘标片碣，应后介山颓。"
    ]
  },
  {
    "id": "adcfe4db5ee5a11f104ebbc272641328",
    "title": "又过博浪鼓山",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "宦辙迢遥去不归，频来绝境趁斜晖。",
      "天垂地底根皆见，石上云端骨欲飞。",
      "顿辔长鸣犹马力，扬旌独戍亦兵威。",
      "书生得此殊荣幸，何怪人言貌尚肥。"
    ]
  },
  {
    "id": "adcfe4db5ee5a11f04c0a46d2f49851d",
    "title": "过相岭",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "相岭行多异见闻，朝来新霁昨雰雰。",
      "素辉细裹千林冻，赤气微含百变云。",
      "旬日返归夸列子，残年高卧忆匡君。",
      "阴山老马余知道，会逐骅骝立战勋。"
    ]
  },
  {
    "id": "adcfe4db5ee5a11f123dadf30b9e0738",
    "title": "百丈关",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "东南一尉属兵曹，洞达重门树色高。",
      "天拥群峰开棨戟，日临寒水偃弓刀。",
      "山中蜀铁输船满，市上秦声得酒豪。",
      "骑马从容揽形胜，千年戍柝亦须操。"
    ]
  },
  {
    "id": "adcfe4db5ee5a11f8b348e1c782cebb1",
    "title": "里塘寓舍",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "尽堪晚起无人处，苦迫衰年少睡时。",
      "晴散雪花看渐密，夏生春草意犹迟。",
      "残编熟尽还相对，蛮语通多总入诗。",
      "万里淹留问心迹，梦回地下老亲知。"
    ]
  },
  {
    "id": "adcfe4db5ee5a11fc8204ef4b2991829",
    "title": "康观察于睢宁风虎山建周忠武将军祠二十韵",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "胜国亡无待，将军死即休。",
      "乾坤空百战，河岳独千秋。",
      "入伍知兵法，观时料王忧。",
      "长蛟除岂尽，细柳备何由。",
      "南八无完指，严颜有断头。",
      "臣心犹一木，世事已浮沤。",
      "共命鸾皇奋，全躯狗彘偷。",
      "降笺争纳贼，厉鬼不忘仇。",
      "妻氏传蒙古，家山著锦州。",
      "本兼捐马革，遑复记狐丘。",
      "荡水岳祠旧，解梁关祀修。",
      "招魂有凡例，数典尚旁搜。",
      "风虎标新境，乡人说故侯。",
      "须眉存画轴，骨肉谱方陬。",
      "此地知深恋，陪京不远求。",
      "高皇有陵寝，先世且田畴。",
      "立庙逢观察，为文表僻幽。",
      "河云承大树，睢水荐寒流。",
      "孤冢犹存代，仙踪或遇留。",
      "歌诗将侑享，应识往来游。"
    ]
  },
  {
    "id": "adcfe4db5ee5a11f04d0f36480c08ee3",
    "title": "江上回望香炉峰",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "匡庐转迢递，香炉秀孤峰。",
      "色立寒气正，情留去人浓。",
      "东林初识面，上流若为容。",
      "始知孟襄阳，表此开奇胸。",
      "江豚动浮日，渚凫会晚风。",
      "落木楚塞阔，棹歌巴船逢。",
      "家室幸得将，桑梓犹怀恭。",
      "草堂恋宦辙，况有篮舆踪。",
      "登舻眺既切，陟岸眷弥重。",
      "苍然水烟渺，曾是归云封。"
    ]
  },
  {
    "id": "adcfe4db5ee5a11fb35450f9080e6847",
    "title": "峡内",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "落石猿猜舟，冥冥峡向夕。",
      "月依断崖高，天曳寒水窄。",
      "修蜕挂虚景，蛰雷殷峻隙。",
      "太阴无错霅，皇古已劳划。",
      "但觉相高竞，岂知入幽坼。",
      "白帝迷所居，神女牵蹙迫。",
      "忽然烧绝壁，惨淡屯云赤。",
      "人火径不通，落霞嶂已隔。",
      "吁嗟何物为，作此奇异迹。",
      "夜梦屡惊泣，举家畏途客。"
    ]
  },
  {
    "id": "adcfe4db5ee5a11fbd8d8824127e47aa",
    "title": "夔州府",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "日斜孤帆旷，夔城始在地。",
      "渡头散人声，山色低鸟翅。",
      "不知江未束，误谓流已肆。",
      "虽殊安土情，似缓惊波意。",
      "入舟庆老母，出舟穷远视。",
      "西知天有余，东望峡已閟。",
      "却问滟滪堆，长年烦指示。",
      "奇姿混黛色，少小知名字。",
      "失之晚饭间，颇自嗤俗吏。",
      "无心计象马，且喜蜀道易。"
    ]
  },
  {
    "id": "adcfe4db5ee5a11f58fd85e6529b64cc",
    "title": "千佛岩",
    "authorName": "陈奉兹",
    "authorId": "adcfe4db5ee5a11f74563ba20533a888",
    "dynasty": "清",
    "content": [
      "神功谁所骋，劖凿到穹石。",
      "造天千佛青，无地一江碧。",
      "虚界独安立，征途挂今昔。",
      "龙门题传讹，石柜咏可绎。",
      "不知何处声，长啸苍崖划。",
      "雷雨春倒悬，渊泉夜开坼。",
      "孱蒙质所禀，调御性乃宅。",
      "伊余为此县，敢惮凌凫舄。"
    ]
  },
  {
    "id": "adcfe4db5eea5cc232366eee25d3367b",
    "title": "雨夜",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "积雨暗林木，空堂人语清。",
      "夕阴深闭户，寒色远侵城。",
      "遥雁闻砧起，秋虫向烛鸣。",
      "菰蒲江上路，岿梦傥难成。"
    ]
  },
  {
    "id": "adcfe4db5eea5cc280ac013480084114",
    "title": "庐江道中晚眺",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "高城迢递暝烟收，庐阜周遭翠欲流。",
      "孔雀南飞儿女恨，大江东去古今愁。",
      "疏钟云度松阴晚，远牧风回槲叶秋。",
      "何处月明村笛起，此行不为听吴讴。"
    ]
  },
  {
    "id": "adcfe4db5eea5cc2fad4aa8b948a48be",
    "title": "雨春馆即事",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "蕉阴满地袅茶烟，绿透窗纱斗室便。",
      "松鼠落檐桐吐乳，箨龙穿径笋行鞭。",
      "帘间危石如人立，枕畔残棋待客眠。",
      "半日清间尘不到，幽栖何异小游仙。"
    ]
  },
  {
    "id": "adcfe4db5eea5cc2a9a76ba6af89d438",
    "title": "试泉图为张仲华题",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "曾题白甀品中泠，间踏青鞋历下亭。",
      "好似吾家老桑苎，自煎绿雪校《茶经》。"
    ]
  },
  {
    "id": "adcfe4db5eea5cc27748ac54f7060b34",
    "title": "春游杂兴",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "一角红楼扬柳烟，水阑花鸭抱雏眠。",
      "钓丝风里瓜皮稳，不上吴江赤马船。"
    ]
  },
  {
    "id": "adcfe4db5eea5cc295045c46758de547",
    "title": "与许三静默寺夜话",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "寺钟三四声，庭树苍烟合。",
      "月气凉到门，不觉人影湿。",
      "孤檠黯无光，欹床时暝立。",
      "之子静者流，清尚耽禅习。",
      "哦诗夜柝沈，怖鸽响遥答。",
      "空除履迹稀，西风扫零叶。"
    ]
  },
  {
    "id": "adcfe4db5eea5cc2c0dd221c9df07d6a",
    "title": "雨霁",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "霁景澄高空，日暮云阴断。",
      "卷帘天北看，残雨夕阳半。",
      "人烟闭郭深，渔唱隔溪乱。",
      "晚陂明落霞，凫鹜聚还散。",
      "此时怀故乡，老屋沧洲畔。",
      "菱芡界波田，菰芦纷野岸。",
      "澹与水木期，动发林泉叹。",
      "虚堂阒无人，熟卧不闻唤。",
      "隐隐花外钟，微微竹问爨。",
      "睡起思无端，余情渺江汉。"
    ]
  },
  {
    "id": "adcfe4db5eea5cc2165827f15aa153c8",
    "title": "夜访同人清玉山堂",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "夜火出深巷，寒犬知人行。",
      "隐隐市阛闭，近郭闻疏更。",
      "遥钟堕寥廓，一白凉烟生。",
      "到门人影湿，素月流无声。",
      "虚堂坐飘忽，款语含凄清。",
      "静极不知永，孤镫如有情。",
      "忘言结古欢，醇酎相与倾。",
      "方欣寤歌适，屋角晨鸡鸣。"
    ]
  },
  {
    "id": "adcfe4db5eea5cc2bd5f1c7a1239841d",
    "title": "江船琵琶曲",
    "authorName": "陆费瑔",
    "authorId": "adcfe4db5eea5cc2d1457b72d1457b72",
    "dynasty": "清",
    "content": [
      "江天漠漠西兴树，潮落潮生估帆去。",
      "婆留城外江水斜，吴姬半解弹琵琶。",
      "琵琶一曲沉吟久，十五娉婷新出手。",
      "生小风波不识愁，一曲琵琶一樽酒。",
      "我别钱塘二十载，歌板飘零几人在。",
      "劝汝琵琶且暂停，哀弦促柱那堪听。",
      "绿窗喁喁儿女泣，陡觉凄风吹雨急。",
      "此时凝云颓不流，坐中飒飒如深秋。",
      "忽焉呜咽西江水，万甲齐鸣伏兵起。",
      "千声并作一声弹，声在神情不在指。",
      "须臾失势千丈落，中断银床辘轳索。",
      "收弦放拨声有无，山容水熊空模糊。",
      "曲终呼酒泪如线，肠断尊前好相见。",
      "除却余杭无此声，等闲休负春风面。",
      "嗟我还乡一暂过，中年哀乐何其多。",
      "重闻暮雨潇潇曲，如此江山可奈何。"
    ]
  },
  {
    "id": "adcfe4db5ef1130d1242fe271367574c",
    "title": "雨中望西湖",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "彻夜雨潺潺，淩晨势更顽。",
      "泉声喧落涧，云气暗沈山。",
      "碧树微茫里，明湖隐约间。",
      "倍邻西子美，病起掩啼颜。"
    ]
  },
  {
    "id": "adcfe4db5ef1130db6d782b8219367ba",
    "title": "过养性园见晚梅感赋即寄砚云清纯",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "孤高肯受世人怜，放尔空山独自妍。",
      "忽地香来能破俗，此花开后顿回天。",
      "撑持雪压风欺后，兀傲灯明酒候前。",
      "知否杜陵乡思苦，一飞硬语博嫣然。"
    ]
  },
  {
    "id": "adcfe4db5ef1130de7517828f70d286e",
    "title": "清明后郊外见菜花偶赋",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "无多芳序老帘栊，更趁新晴过郭东。",
      "已办芥菘为老圃，犹随桃李笑春风。",
      "百花香色无其味，五谷饥荒补此功。",
      "莫道文章官样好，掀天勋业菜根中。"
    ]
  },
  {
    "id": "adcfe4db5ef1130dfda0c7901931ce5e",
    "title": "和韵答徐大挹泉文泂",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "低颜也自悔蹉跎，王湛仍痴可奈何。",
      "世事于今无觉岸，人情到此总随波。",
      "三杯浇我狂难足，四韵酬君债不多。",
      "最是长吟声未已，恰逢朋旧又相过。"
    ]
  },
  {
    "id": "adcfe4db5ef1130d2d16d875124028af",
    "title": "遣怀",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "又得浮生两载馀，随缘度日且安居。",
      "非因怕死方持偈，不善谋生且读书。",
      "花落花开春自在，云来云去意常舒。",
      "穷通天早安排定，抱瓮何妨手灌蔬。"
    ]
  },
  {
    "id": "adcfe4db5ef1130dda9aa383ee2bbb08",
    "title": "叠韵答汪大清纯",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "满目凄凉兵火馀，落花啼鸟傍人居。",
      "也知计拙犹磨砚，纵使奇穷不卖书。",
      "剩有素心堪自质，休将青眼望人舒。",
      "会当世变行吾素，肉食敢言愧食蔬。"
    ]
  },
  {
    "id": "adcfe4db5ef1130d29a1136f20eed848",
    "title": "过姜研云",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "为爱阶前点缀工，瞥惊仙子出房栊。",
      "轻盈好似鸳鸯舞，娇怯还宜翡翠笼。",
      "差拟韩生过裤下，宛同新妇闭车中。",
      "北堂赖有忘忧草，难得赏心臭味同。"
    ]
  },
  {
    "id": "adcfe4db5ef1130d6e890ce69251bbbf",
    "title": "叠韵柬研云",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "绝艺诗书画并工，花为屏幛竹为栊。",
      "字惟一画偏能测，笔有千言不受笼。",
      "身似菩提空四大，人如子野号三中。",
      "清闲领取无穷福，我愿与君事事同。"
    ]
  },
  {
    "id": "adcfe4db5ef1130d540e2fc12a451a60",
    "title": "再叠前韵和汪大清纯咏菊",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "绝似东篱位置工，悠然相对小窗栊。",
      "一枝影瘦轻烟护，三径香清淡月笼。",
      "冒雨不愁开向后，经霜犹觉傲群中。",
      "诗成休被南山笑，采菊人谁陶令同。"
    ]
  },
  {
    "id": "adcfe4db5ef1130dc3390b68b5f6c99a",
    "title": "谒岳忠武公墓",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "秦头压日误君亲，未抵黄龙竟杀身。",
      "唾手版图收绝域，甘心卧榻睡他人。",
      "养痈固合尤庸主，肆毒终难贳贼臣。",
      "死后铸刑刑已失，普天公愤未全伸。"
    ]
  },
  {
    "id": "adcfe4db5ef1130d125e1cca8cc0439d",
    "title": "寿家一如丈七十",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "重九觞开八秩筵，果然人是地行仙。",
      "青灯意味犹前日，白发精神倍少年。",
      "独许琴书为伴侣，遍栽桃李总鲜妍。",
      "名山事业贻雏凤，合付青缃次第编。"
    ]
  },
  {
    "id": "adcfe4db5ef1130d125e1ccabfa731d0",
    "title": "寿家一如丈七十",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "争夸此老健文坛，犹自芸窗坐夜阑。",
      "下笔有神前辈少，爱才如命古人难。",
      "二千年史从头读，七百家诗放眼看。",
      "留得灵光汉时殿，年年修竹报平安。"
    ]
  },
  {
    "id": "adcfe4db5ef1130d596a5fde4ff23992",
    "title": "许召诒明经赠瓶梅一枝并媵之以诗次韵奉答",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "侵晨贶我一枝梅，快读新篇眼倍开。",
      "诗到成家丹几转，花如有孕萼初胎。",
      "暗香忽自窗前至，旧雨欣从户外来。",
      "始信阳和含暖意，天公为尔费栽培。"
    ]
  },
  {
    "id": "adcfe4db5ef1130d236490b2695d7324",
    "title": "与金匮华子随中翰鸿模姜研云许召诒明经伞墩探梅用前韵与子随同作",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "几人相约共探梅，李郭同舟破晓开。",
      "花到清寒方见骨，诗因奇特不须胎。",
      "忽逢新霁知天意，莫负良朋特地来。",
      "游客休教任意折，一分结实一分培。"
    ]
  },
  {
    "id": "adcfe4db5ef1130df6670cb0ef44b399",
    "title": "菜花",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "百花香后菜花香，开遍朝阳又夕阳。",
      "贫女梳妆无此艳，野人冠服总宜黄。",
      "行来村落风光好，看到儿孙滋味长。",
      "闻道英雄曾托业，果谁物色到村庄。"
    ]
  },
  {
    "id": "adcfe4db5ef1130d04a122c8b0324c3e",
    "title": "苔",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "凭将寸草写幽襟，中酒时光梦浅深。",
      "名士咏花芳径曲，雅人讲易坏墙阴。",
      "诸天不碍青绫障，此地宜横绿绮琴。",
      "料得杏花村外路，沽春有客试跫音。"
    ]
  },
  {
    "id": "adcfe4db5ef1130dfd60adccff7e7823",
    "title": "浼冷君司马画扇蒙写红梅满幅诗以谢之",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "未许冰怀冠众芳，东皇出手试文章。",
      "花如人面天然丽，我已心禅地忽狂。",
      "一枕梨云迷世界，满身茜雪艳时妆。",
      "林居笑作繁华梦，定有山禽话短长。"
    ]
  },
  {
    "id": "adcfe4db5ef1130d29b2b7f81b90aedd",
    "title": "小泊",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "舌耕也作出山泉，小泊孤舟短驿前。",
      "才得离家思便苦，夜灯商寄草堂笺。"
    ]
  },
  {
    "id": "adcfe4db5ef1130d97e300c85ff88a3d",
    "title": "问云",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "舒卷随风托绛霄，果然神理自高超。",
      "君如早晚为霖去，莫向空山冷处飘。"
    ]
  },
  {
    "id": "adcfe4db5ef1130daf5f486ee651e11a",
    "title": "舟行即事",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "万绿丛中一道斜，柳阴深处小舟拿。",
      "船行半晌无村落，转过水湾忽几家。"
    ]
  },
  {
    "id": "adcfe4db5ef1130d511c1717c1ff69e0",
    "title": "寄内",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "山杏溪桃烂似霞，风光应已遍天涯。",
      "客游枉被东风笑，如此花时不在家。"
    ]
  },
  {
    "id": "adcfe4db5ef1130dd040ab3cd20ae597",
    "title": "到家口占喜效随园体四首",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "到得家园乐事多，痴儿娇女笑呵呵。",
      "慌张一事争相问，可带洞庭白枇杷。"
    ]
  },
  {
    "id": "adcfe4db5ef1130dd040ab3cc43ddca6",
    "title": "到家口占喜效随园体四首",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "老妻闻说笑颜舒，道是娇痴气未除。",
      "幸得阿爷归尚早，不然瓶粟已无馀。"
    ]
  },
  {
    "id": "adcfe4db5ef1130dd040ab3c177eff5b",
    "title": "到家口占喜效随园体四首",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "检点零装与破书，无多行李只区区。",
      "可堪腹内隆隆响，为问厨中饭有无。"
    ]
  },
  {
    "id": "adcfe4db5ef1130dd040ab3c2df68142",
    "title": "到家口占喜效随园体四首",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "同胞阿婶对门居，弟妹追呼问訉予。",
      "昨夜灯花如斗大，果然今日赋归与。"
    ]
  },
  {
    "id": "adcfe4db5ef1130dcf4d1bf3b6113b2d",
    "title": "登虞山感赋",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "有客不得志，独立吟秋风。",
      "乾坤忽动色，万古来胸中。",
      "俯视浊世人，扰扰皆沙虫。",
      "盛事三不朽，立德与立功。",
      "可怜七尺躯，自反成空空。",
      "意气难飞扬，寂寞甘养蒙。",
      "倚楼一长啸，海碧天无穷。"
    ]
  },
  {
    "id": "adcfe4db5ef1130d83ecd370038ca276",
    "title": "咏华烈妇",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "苍天忽梦梦，平陆沈江湖。",
      "澎湃决横流，颓波日下趋。",
      "砥柱出巾帼，只手纲常扶。",
      "不问诗书义，一死心始娱。",
      "不觎后世名，但宝千金躯。",
      "寒泉清且冽，千古银瓶俱。",
      "吁嗟龌龊辈，媕婀求荣誉。",
      "平时习容悦，临难多踌躇。",
      "如此号须眉，不愧须眉乎。",
      "何意巾帼中，浩气敌钺鈇。",
      "凛凛雪霜严，贼悍乃成懦。",
      "威武不能屈，女中大丈夫。"
    ]
  },
  {
    "id": "adcfe4db5ef1130dd7c8b993b8518749",
    "title": "包筱笠",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "人生三万六千之日不为久，不如意事乃八九。我欲搔首问青天，青天不语君知否。",
      "知否孤儿不独我，画荻断机赖贤母。北堂萱草自忘忧，但得晨昏侍左右。",
      "君胡忽发长吟吼，廿年叹息饥驱走。钟鼎未博菽水惭，毋乃犹为世掣肘。",
      "我有狂言君莫嗤，愿君一听开笑口。金印累累大于斗，不闻可买慈亲寿。",
      "古来禄养娱亲者，几许声名留不朽？高官显爵何足论，落落余子徒蒙垢。",
      "荣亲未得辱亲随，富贵浮云亦何有？君才况非庸庸比，岂必声名落人后？",
      "我亦早年无父人，握管披图难下手。愿祝春晖一万春，万分图报一分厚。",
      "潘令板舆那足多，欧阳继起期无负。君不见晚岁光阴阅蔗甜，早年荼苦良匪苟。"
    ]
  },
  {
    "id": "adcfe4db5ef1130dd3aecbdec293d4df",
    "title": "壬戌重阳后三日偕清纯拙安陪家一如丈汝仪东墅小园看菊分赋得看字",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "重阳以前菊未开，匝旬不来开已半。",
      "花身一一大于拳，玉立亭亭气傲岸。",
      "五色纷披照眼迷，花光人影相淩乱。",
      "六枳篱下景清幽，惭无卮酒来浇灌。",
      "主人之意亦堪嗤，煮茗代酒殷勤劝。",
      "惟有花枝解人意，朵朵迎人出墙畔。",
      "有花无酒兴难酣，欲嚼花瓣当酒算。",
      "相将大笑向花辞，明朝携酒重来看。"
    ]
  },
  {
    "id": "adcfe4db5ef1130d1a823ff7cd3e3e45",
    "title": "钱江归舟",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "道出钱塘江，十里无顽壤。",
      "斗然怒潮来，激岸成滉瀁。",
      "波势倏低昂，帆影随俯仰。",
      "蛟涎溅衣湿，鹢舟荡人晃。",
      "峡危疑五丁，石削强千丈。",
      "穿漏虞崩奔，迥旋益惝恍。",
      "境险禽鸟稀，气盛鱼龙养。",
      "乾坤渺一身，陡觉心神畅。",
      "碧血认孤坟，千秋结遐想。",
      "历历平江堡，昔年资保障。",
      "犀军射潮迹，灭没劳揣象。",
      "夕阳崦嵫下，皓月海门上。",
      "沿洄溯前川，渔歌厉清响。"
    ]
  },
  {
    "id": "adcfe4db5ef1130d8fc911d4b5deacf8",
    "title": "答炳翁",
    "authorName": "王泰偕",
    "authorId": "adcfe4db5ef1130dd1457b72d1457b72",
    "dynasty": "清",
    "content": [
      "同心不多觏，聚散嗟搏沙。",
      "碌碌困辕骥，依依怜井蛙。",
      "忧患阅已饱，世味薄如纱。",
      "独有君交深，耐久义堪嘉。",
      "广博出胸臆，新诗点不加。",
      "为君进一解，养诗如养花。",
      "言蕲有根柢，所尚非春华。",
      "冥心入蚊睫，赤手拔虎牙。",
      "正色扫浮艳，正声斥淫哇。",
      "游山当造巅，泛海当穷涯。",
      "宝汝万金壁，琢磨净纤瑕。",
      "吾爱郎夫子，不独诗名家。"
    ]
  },
  {
    "id": "adcfe4db5f006bfd4e6088cf19b09698",
    "title": "乙巳仲秋自题道装小影时年七十",
    "authorName": "赵同骥",
    "authorId": "adcfe4db5f006bfdd1457b72d1457b72",
    "dynasty": "清",
    "content": [
      "我曾束发受诗书，儒服儒冠忍弃诸。我曾腼颜登仕版，朝衣朝冠拜丹墀。",
      "有笑于予者曰：尔为儒耶儒术迂，尔为官耶官近愚。",
      "掷尔章服仍作儒，吁嗟乎，毕竟依旧一凡夫。尔不见函谷关前骑且驱，青牛背上服何襦。",
      "又不见吕师炼成九转丹，翩翩鹤氅天风寒。尔既为儒亦为官，胡竟学儒流申韩。",
      "一行作吏愧素餐，今特贬尔红尘外，采尔葫芦醒世丸。"
    ]
  },
  {
    "id": "adcfe4db5f0a813f4b64549dee0ee47a",
    "title": "读厉樊榭集有和闺秀陈坤维丁巳闰九手检顾秀野元诗选卖供饘粥诗有感次韵",
    "authorName": "戴佩荃",
    "authorId": "adcfe4db5f0a813fd1457b72d1457b72",
    "dynasty": "清",
    "content": [
      "中馈萧凉贫可知，只馀秀野百家诗。",
      "节逢闰九情多感，念到先人句更悲。",
      "乞米固应烦巧妇，封侯何日慰书痴。",
      "里居无复徵钟范，空叹秋宵握管时。"
    ]
  },
  {
    "id": "adcfe4db5f0a813f411b1f9502b78695",
    "title": "新燕",
    "authorName": "戴佩荃",
    "authorId": "adcfe4db5f0a813fd1457b72d1457b72",
    "dynasty": "清",
    "content": [
      "羽毛鲜润望依稀，睡足晴窗展翅微。",
      "唤母但能啾唧语，恋巢犹怯往来飞。",
      "楝花庭院春如许，梅雨池亭客未归。",
      "睇向画梁容卜宅，争如随分著乌衣。"
    ]
  },
  {
    "id": "adcfe4db5f0bf85f9db64278cb694bdb",
    "title": "送胡存人南归",
    "authorName": "张永祺",
    "authorId": "adcfe4db5f0bf85fd1457b72d1457b72",
    "dynasty": "清",
    "content": [
      "握手谈今夕，离情已黯然。",
      "归恩深自责，交态畏人怜。",
      "别酒风前路，孤吟日暮天。",
      "停鞭聊极目，江水迥浮烟。"
    ]
  },
  {
    "id": "adcfe4db5f0bf85f8ba147ed9164aa6c",
    "title": "送尔执北归后怅然有感",
    "authorName": "张永祺",
    "authorId": "adcfe4db5f0bf85fd1457b72d1457b72",
    "dynasty": "清",
    "content": [
      "乡关揽辔客心惊，薄暮空林倦鸟鸣。",
      "婚嫁向平双鬓改，酒棋谢傅一身轻。",
      "桑干雪映千山晓，易水霜流万壑清。",
      "话到微醺官舍后，膝前儿女倍含情。"
    ]
  },
  {
    "id": "adcfe4db5f0bf85f14085cffc2755f73",
    "title": "和绎堂送顾庵南归原韵",
    "authorName": "张永祺",
    "authorId": "adcfe4db5f0bf85fd1457b72d1457b72",
    "dynasty": "清",
    "content": [
      "僧房长夏反《离骚》，燕市狂歌饮浊醪。",
      "野水沙鸥迎画舫，澄岚翠黛识宫袍。",
      "思归愧我荒三径，颂酒知君藐二豪。",
      "到日携筇清兴适，白云红树两峰高。"
    ]
  },
  {
    "id": "adcfe4db5f0bf85fcd725d91e3c6d0bb",
    "title": "金滩赋赠郜凌玉学宪",
    "authorName": "张永祺",
    "authorId": "adcfe4db5f0bf85fd1457b72d1457b72",
    "dynasty": "清",
    "content": [
      "河畔春风解缆初，故人相向漫欷歔。",
      "握中十部名山业，箧里三年秀水书。",
      "地近扬雄时问字，途临阮籍一回车。",
      "桃花水绕漳河去，尺素东来寄鲤鱼。"
    ]
  },
  {
    "id": "adcfe4db5f17d7ee0857213e95e2a112",
    "title": "对凯头陀旧画有感",
    "authorName": "伊嵩阿",
    "authorId": "adcfe4db5f17d7eed1457b72d1457b72",
    "dynasty": "清",
    "content": [
      "展卷犹怜古墨香，思君颜色转苍茫。",
      "空余指下青山老，不见樽前白发狂。",
      "几度云烟伤过眼，六年风雨想连床。",
      "头陀撩脚归何处，定向虚无觅故乡。"
    ]
  },
  {
    "id": "adcfe4db5f1ad9f7977d90f6d0a5212b",
    "title": "莲潭夜泛",
    "authorName": "卓云鸿",
    "authorId": "adcfe4db5f1ad9f7d1457b72d1457b72",
    "dynasty": "清",
    "content": [
      "碧渚漪涟逸兴豪，招招舟子落轻篙。",
      "一泓水涨鹭花白，半夜风微月岭高。",
      "芦荻横空迷雪舫，鱼鲕戏唼湿青袍。",
      "我身不碍真如叶，对酒胡卢笑学陶。"
    ]
  },
  {
    "id": "adcfe4db5f1ad9f757cb8d4d150abe8b",
    "title": "春登鼓山",
    "authorName": "卓云鸿",
    "authorId": "adcfe4db5f1ad9f7d1457b72d1457b72",
    "dynasty": "清",
    "content": [
      "不识溪山路，溪山欲买春。",
      "日回山有影，风远竹无尘。",
      "除地平施榻，攀条侧挂巾。",
      "树阴浮石润，柳色渡江新。",
      "香茗临流品，闲禽对我亲。",
      "醉携明月下，不见月中人。"
    ]
  },
  {
    "id": "adcfe4db5f1b903314d22890fbaa9ef9",
    "title": "钱塘观潮",
    "authorName": "姚文田",
    "authorId": "adcfe4db5f1b90332612aa89fface838",
    "dynasty": "清",
    "content": [
      "一声初转海门雷，万叠真如雪作堆。",
      "盛气已吞文种墓，余波犹上子陵台。",
      "底教金寇全师去，合借钱王射手来。",
      "欲写壮观愁笔弱，银山饱看只空回。"
    ]
  },
  {
    "id": "adcfe4db5f1b9033b71f705101aa5139",
    "title": "山左道中",
    "authorName": "姚文田",
    "authorId": "adcfe4db5f1b90332612aa89fface838",
    "dynasty": "清",
    "content": [
      "滕阳小雨报春耕，邹峄残山马首迎。",
      "北望海云含日气，东来汶水杂冰声。",
      "功名不数齐三士，节概终归鲁两生。",
      "旧事难从遗老问，路长心急畏邮程。"
    ]
  },
  {
    "id": "adcfe4db5f1b903372e16432948d1793",
    "title": "题卢忠肃公手札",
    "authorName": "姚文田",
    "authorId": "adcfe4db5f1b90332612aa89fface838",
    "dynasty": "清",
    "content": [
      "绝野栖迟军鲜饱，凄凉父老贻升枣。",
      "草履麻衣体攒镞，三郡遗民同一哭。",
      "十年万死不顾身，一朝偾败徒酸辛。",
      "皆言阉竖丧明社，海内未遂空无人。",
      "奇才伟略世希有，南卢北孙皆绝伦。",
      "武陵一出国事去，眼见宫阙飞埃尘。",
      "贤豪生与时事会，天意或教支废坏。",
      "却令宵小更败之，颠倒终难测茫昧。",
      "蒿水桥边战血流，八十日尸犹不收。",
      "呼天逻卒鞭且死，人理那复几希留。",
      "我从史传考勋迹，卷不能终愤填膈。",
      "当时恨无折槛人，请殛奸回谢宗祏。",
      "流传翰墨奕世珍，书生余事犹轶群。",
      "忧时抚事意慷慨，令我泪堕还沾巾。",
      "吁嗟天已厌明德，倔强孤臣空尽力。",
      "请看七日降淫霖，一死遗骸求不得。"
    ]
  },
  {
    "id": "adcfe4db5f1b9033a223753af219f76c",
    "title": "胥江以子胥名心伤东门县目之言因作长歌陈吴亡之由于子胥亦不能无讥焉尔",
    "authorName": "姚文田",
    "authorId": "adcfe4db5f1b90332612aa89fface838",
    "dynasty": "清",
    "content": [
      "吴通上国始屈巫，楚败柏举由申胥。",
      "两皆复仇非为国，坐令庙社成丘墟。",
      "苎萝山下卖新女，大道宫台教歌舞。",
      "当时自为沼吴来，竟堕术中悲闇主。",
      "皆言哲妇能倾城，岂知召侮在佳兵。",
      "伐荆伐越事不已，怨构四国来狺争。",
      "功师北征等狂噬，悃款忠言不能制。",
      "借问先时谁惎谋，遂使鸱张忘国计。",
      "悬目东门众所怜，救时无术一身捐。",
      "苏台未见游麋庵，江水先看化墓田。",
      "秋风摇落梧宫里，狡兔犹存走狗死。",
      "如茶如火空自强，乌喙终湔会稽耻。"
    ]
  },
  {
    "id": "adcfe4db5f1b9033b433d6ab63b205f0",
    "title": "京口守风题甘露寺",
    "authorName": "姚文田",
    "authorId": "adcfe4db5f1b90332612aa89fface838",
    "dynasty": "清",
    "content": [
      "岧峣山寺枕江流，屋角悬铃语未休。",
      "山鬼昼驱虎豹出，江斐夜挟鼋鼍游。",
      "广陵树见不可渡，瓜步潮生空自愁。",
      "北望长安如日远，烟波何处著扁舟。"
    ]
  },
  {
    "id": "adcfe4db5f1b903351c1c4422aeef3d2",
    "title": "自闽入粤道经泉漳潮惠诸郡感事述怀",
    "authorName": "姚文田",
    "authorId": "adcfe4db5f1b90332612aa89fface838",
    "dynasty": "清",
    "content": [
      "众山磊砢而嵯峨，其水激荡而扬波。",
      "地灵藏育有奇气，造物不肯援常科。",
      "笃生贤哲纷接踵，下乃一化为偏颇。",
      "我由泉山向漳浦，大儒旧里频经过。",
      "当时闽学称极盛，岂祇冠带夸呜珂。",
      "前李后蔡亦杰出，遗意尚欲追鹿鹅。",
      "未知风会变何日，乡里往往寻干戈。",
      "有如岐封周旧京，修矛偕作秦人歌。",
      "孙卢绎骚为众患，波涛出没随蛟鼍。",
      "黄冈迤逦入南粤，肩舆昼日临崇阿。",
      "哗然赴诉拦道哭，体攒疮痏田无禾。",
      "前者未归后者继，令我蒿目呼奈何。",
      "吾闻朱子在漳州，教泽妇女犹渐摩。",
      "退之守潮才七日，甘棠遗爱何其多。",
      "文能驱鳄竟西徒，至诚感格言岂讹。",
      "安得乘风告天帝，早遣壮士倾银河。",
      "一洗氛祲布淳化，欣欣八极同祥和。"
    ]
  },
  {
    "id": "adcfe4db5f1b9033cae260239d0d2093",
    "title": "癸亥闰二月廿四日夜半由徐闻渡海至琼州",
    "authorName": "姚文田",
    "authorId": "adcfe4db5f1b90332612aa89fface838",
    "dynasty": "清",
    "content": [
      "数年踪迹来南溟，地角天涯无不经。",
      "蓬莱方丈渺何许，挂席直指仙人庭。",
      "人言海水势震荡，白日无风走涛浪。",
      "天枢地轴助回斡，日驭雷车互还往。",
      "我闻始怖意转浓，眼界一洗江河空。",
      "平生忠信那可仗，或恐骇浪翻虬龙。",
      "天空无云驷星直，残月四更如半璧。",
      "轻舟试踏鳌背行，阳侯深潜飓母息。",
      "澄波下瞰鲛人宫，南极平悬龙伯国。",
      "世人举事争阴夷，安耶危耶谁获知。",
      "千金人守垂堂诫，万里安能破浪驰。",
      "此行合作纪游冠，珊网珠林搜浩汗。",
      "东坡昔日叹奇绝，况我南来非谪宦。",
      "马鞍山色入沧茫，却望雷州如故乡。",
      "海外一声鸡唱晓，早见红日升扶桑。"
    ]
  },
  {
    "id": "adcfe4db5f210ba8c98bcfc853890496",
    "title": "灞上轻薄行",
    "authorName": "井在",
    "authorId": "adcfe4db5f210ba8d1457b72d1457b72",
    "dynasty": "清",
    "content": [
      "风急长安道，日暮长安行。",
      "纷纷灞浐尘，向人衣上生。",
      "促轮乱马蹄，鞭影控悬旌。",
      "岂无素相识，有盖莫我倾。",
      "相逢游侠儿，足捷身致荣。",
      "去去不相顾，谁怜羁旅情。"
    ]
  },
  {
    "id": "adcfe4db5f210ba8cdba5284ab27e022",
    "title": "拟陶饮酒",
    "authorName": "井在",
    "authorId": "adcfe4db5f210ba8d1457b72d1457b72",
    "dynasty": "清",
    "content": [
      "栖迟衡与泌，家无担石储。",
      "种秫理酒床，相对数卷书。",
      "兴至过白石，挥觞讯太虚。",
      "启期何自宽，庄周终蘧蘧。",
      "吾乐自有真，八达何足誉。"
    ]
  },
  {
    "id": "adcfe4db5f210ba8cdba5284310f36be",
    "title": "拟陶饮酒",
    "authorName": "井在",
    "authorId": "adcfe4db5f210ba8d1457b72d1457b72",
    "dynasty": "清",
    "content": [
      "荒宅惭杨子，而有架上书。遗悲念手泽，世盛感皇初。",
      "我忧何以解，独酌情亦舒。岂不思共适，醉醒殊乃疏。",
      "所以楚灵均，萧然赋《卜居》。"
    ]
  },
  {
    "id": "adcfe4db5f2221f86b045c545ebc9a69",
    "title": "题照",
    "authorName": "周逊",
    "authorId": "adcfe4db5f2221f8d1457b72d1457b72",
    "dynasty": "清",
    "content": [
      "春秋爱佳日，树石自闲敞。",
      "一与名士遇，随地得清赏。",
      "君家有积德，泽比良相广。",
      "仁心毓贤俊，食报理非枉。",
      "君于昆季中，才志尤俶傥。",
      "文思云气上，胸次月华朗。",
      "寄怀作此图，标格羡英爽。",
      "右军禊山阴，高致略可仿。",
      "大江南与北，一水隔遐想。",
      "欲采芙蓉遗，临风独神往。"
    ]
  },
  {
    "id": "adcfe4db5f257a22562f3962854e545e",
    "title": "中秋",
    "authorName": "严澄华",
    "authorId": "adcfe4db5f257a22d1457b72d1457b72",
    "dynasty": "清",
    "content": [
      "问取天香信若何，桂枝摇曳漾金波。",
      "一年月色此宵最，四海秋光何处多。",
      "安得长绳羁玉兔，可无佳句侑红螺。",
      "遥闻隔院儿童语，连臂街头去踏歌。"
    ]
  },
  {
    "id": "adcfe4db5f257a22e473e8a2d7807d88",
    "title": "早梅",
    "authorName": "严澄华",
    "authorId": "adcfe4db5f257a22d1457b72d1457b72",
    "dynasty": "清",
    "content": [
      "占断春风第一枝，银钩低挂玉尘吹。",
      "清标压倒繁华境，桃李纷纷总后时。"
    ]
  },
  {
    "id": "adcfe4db5f257a2235daf83e6741b449",
    "title": "寄怀少蓝姊",
    "authorName": "严澄华",
    "authorId": "adcfe4db5f257a22d1457b72d1457b72",
    "dynasty": "清",
    "content": [
      "绣阁知君乐事多，唱酬从此仿鸥波。",
      "何须更学新眉样，相对双山写翠蛾。"
    ]
  },
  {
    "id": "adcfe4db5f257a22709f3850c8ebe333",
    "title": "留别威清官署",
    "authorName": "严澄华",
    "authorId": "adcfe4db5f257a22d1457b72d1457b72",
    "dynasty": "清",
    "content": [
      "容易流光过两春，却从临去倍伤神。",
      "名花也解留人住，又向枝头着意新。"
    ]
  },
  {
    "id": "adcfe4db5f257a22709f38506aa9cdf6",
    "title": "留别威清官署",
    "authorName": "严澄华",
    "authorId": "adcfe4db5f257a22d1457b72d1457b72",
    "dynasty": "清",
    "content": [
      "燕子多情去复还，教侬别思几回环。",
      "不知今后红闺内，又是何人整翠鬟。"
    ]
  },
  {
    "id": "adcfe4db5f336eb8f2401fe76d90b9d6",
    "title": "随家严赴诗社与钱牧斋杜于皇程穆倩汪湛若诸前辈赋淮阴钓台得寒字",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "尝笑淮阴拙，生涯守钓竿。",
      "有能匡社稷，无计退饥寒。",
      "存楚心难定，封齐祸已安。",
      "可怜台畔水，千古响哀湍。"
    ]
  },
  {
    "id": "adcfe4db5f336eb82a97428c43ac3906",
    "title": "重经漂母祠",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "漂母祠犹在，凄然日欲西。",
      "义惟轻一饭，名已重三齐。",
      "白马垂纶岸，清江浣苎溪。",
      "望中人不见，荒草雉还飞。"
    ]
  },
  {
    "id": "adcfe4db5f336eb85363f338febe2b51",
    "title": "古庙",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "何代留遗庙，倾𢼮动感伤。",
      "碑残苔蚀字，殿老树生墙。",
      "阒寂藏神鬼，幽深聚虎狼。",
      "犹疑灵爽在，松柏啸斜阳。"
    ]
  },
  {
    "id": "adcfe4db5f336eb8d0678ff0012c7916",
    "title": "登报恩塔",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "九级奋登临，乾坤一望平。",
      "万逵开锦韨，一柱俯金城。",
      "山色烟将瞑，江声雨乍晴。",
      "高危凭眺处，新月挂檐明。"
    ]
  },
  {
    "id": "adcfe4db5f336eb853cc43a055118e1a",
    "title": "题画二首其二",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "雨后乱泉流，生憎草木稠。",
      "山回疑路尽，云散觉岩秋。",
      "养拙应辞韨，居仙不在楼。",
      "愧他烟水际，长笛一扁舟。"
    ]
  },
  {
    "id": "adcfe4db5f336eb85ae651fa119817a2",
    "title": "兵车口占",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "惨淡柳条黄，兵车适异乡。",
      "亲朋双泪眼，家产一身装。",
      "臣罪知无涘，君恩岂易忘。",
      "云中双阙远，回首望苍苍。"
    ]
  },
  {
    "id": "adcfe4db5f336eb888e94bddf6368313",
    "title": "叶家坟",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "断蓬轮不断，伫望日西斜。",
      "气肃天蒸海，冰消地坼花。",
      "乌风翻白骨，鬼雨走黄沙。",
      "搔首余将老，千秋何处家。"
    ]
  },
  {
    "id": "adcfe4db5f336eb885c678baa207802e",
    "title": "烽台晚眺",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "极目俯高邱，清笳隐戍楼。",
      "万山环地落，一海抱天流。",
      "白骨何年战，黄云终古愁。",
      "徘徊无限意，霜月满征裘。"
    ]
  },
  {
    "id": "adcfe4db5f336eb853d18e4dc85e8969",
    "title": "早行",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "驱人寒夜起，行役意如迷。",
      "野火烧残戍，荒城抱冻溪。",
      "月嘶孤店马，霜报五更鸡。",
      "冷灶吹馀烬，开门参正西。"
    ]
  },
  {
    "id": "adcfe4db5f336eb8747968978692dc3d",
    "title": "铁岭回沈",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "出关非作客，到沈却如何。",
      "破械身还我，编氓姓属他。",
      "典裘寒鬻米，结屋夜牵萝。",
      "有酒不成醉，仰天时一歌。"
    ]
  },
  {
    "id": "adcfe4db5f336eb8099ccc87a4504e2c",
    "title": "佳公子招游郊野座中赠陈省斋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "出塞悲连月，寻欢此一游。",
      "龙沙天地□，沈水古今流。",
      "挟弹追黄鸟，输拳覆白瓯。",
      "醉中无赖甚，忘却异乡愁。"
    ]
  },
  {
    "id": "adcfe4db5f336eb8099ccc8795dccded",
    "title": "佳公子招游郊野座中赠陈省斋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "闽南恒把袂，塞北又联觞。",
      "万里存君我，千秋共肺肠。",
      "有书延贱命，无语慰高堂。",
      "敢复言忠孝，酸心抚白杨。"
    ]
  },
  {
    "id": "adcfe4db5f336eb8099ccc878297f9bd",
    "title": "佳公子招游郊野座中赠陈省斋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "谩说成名早，文章亦祸机。",
      "谋生虽寡策，教读且瘳饥。",
      "终荷君恩宥，休伤世事违。",
      "升沉何足定，强饭望朝晖。"
    ]
  },
  {
    "id": "adcfe4db5f336eb8099ccc877de627b6",
    "title": "佳公子招游郊野座中赠陈省斋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "日色荡寒沙，归鞭促暮笳。",
      "乱红萦马足，深绿隐渔家。",
      "路踏严城月，门敲小径花。",
      "春光长不歇，投老愿天涯。"
    ]
  },
  {
    "id": "adcfe4db5f336eb860a90a5e0168fb84",
    "title": "赠龚默识",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "绝足追巢谷，间关访谪仙。",
      "到时炊朔雪，行日泛江烟。",
      "海气连云合，龙沙抱日悬。",
      "中原旧丰沛，何处拟辽天。"
    ]
  },
  {
    "id": "adcfe4db5f336eb8850914fd22c4f7f0",
    "title": "夏日游杨园",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "三径郁参天，千章碍日悬。",
      "拂苔人选石，翻树鸟啼烟。",
      "竹叶开香瓮，花光照绮筵。",
      "莫教歌舞倦，新月正娟娟。"
    ]
  },
  {
    "id": "adcfe4db5f336eb8260aefc571b11518",
    "title": "南塔柳阴下口占",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "花事看都尽，柳阴犹可怜。",
      "轻烟蒸白塔，柔浪拍青天。",
      "移后应多悴，攀馀未许眠。",
      "灵和旧风日，回首忆当年。"
    ]
  },
  {
    "id": "adcfe4db5f336eb81a721ce20230c1c3",
    "title": "送王司马台铉之任荆州",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "此去荆山好，余曾负笈游。",
      "弥漫三澨阔，窈窕五华秋。",
      "米贱官馀俸，鱼肥钓满舟。",
      "琴书携八口，可不向民求。"
    ]
  },
  {
    "id": "adcfe4db5f336eb81a721ce2e4fa8d2d",
    "title": "送王司马台铉之任荆州",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "既喜之官去，相看复黯然。",
      "一身留绝塞，万里羡长鞭。",
      "路入雄关断，山当粉署悬。",
      "思君何处切，楚月照辽天。"
    ]
  },
  {
    "id": "adcfe4db5f336eb8d60ebcd93fabbbce",
    "title": "三清观",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "久有东皋约，兹游喜不虚。",
      "推窗瞻广漠，扫碣读遗书。",
      "孤塔千秋在，荒城百战馀。",
      "萧萧寒木下，瞻望意踟蹰。"
    ]
  },
  {
    "id": "adcfe4db5f336eb80108db5690797b25",
    "title": "冬日",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "草堂寒若此，焚荻竟无功。",
      "窗满前宵雪，门增此日风。",
      "卖文怀旧主，贳酒乞邻翁。",
      "鸿雁南飞去，梅花信未通。"
    ]
  },
  {
    "id": "adcfe4db5f336eb8ffbe40f7b729a489",
    "title": "寄赠陈超千",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "寥落三山客，同为万里游。",
      "交情穷后见，老泪客中留。",
      "末秩身权隐，边方计早筹。",
      "庙廊今有属，珍重海天秋。"
    ]
  },
  {
    "id": "adcfe4db5f336eb88334f1f984d7e410",
    "title": "招游春郊即席分赋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "公子招游日，羁人放眼时。",
      "园花娇滴露，堤柳嫩眠池。",
      "酣酒忘天地，闻歌感别离。",
      "流莺原有意，春报此乡知。"
    ]
  },
  {
    "id": "adcfe4db5f336eb880a4a3ea6614b825",
    "title": "送僧",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "萝薜映帘栊，森森透碧空。",
      "青山疏磬外，修竹乱烟中。",
      "卓锡留经月，归帆趁便风。",
      "浮踪人不识，沈水日融融。"
    ]
  },
  {
    "id": "adcfe4db5f336eb8af2364ebdb6b61ce",
    "title": "喜龚别驾节孙来自锦水",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "怀君锦水上，宦况若秋山。",
      "五字月争皎，一庭云自闲。",
      "草荒臞鹤舞，案净老胥还。",
      "杯酒今欢聚，春风正度关。"
    ]
  },
  {
    "id": "adcfe4db5f336eb841c44a73f59ed58c",
    "title": "赠静大师",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "杖锡亦何轻，飘然出塞行。",
      "宿林偎饿虎，乞食进荒城。",
      "四大空难悟，双丸迅可惊。",
      "当机时有问，邀客听啼莺。"
    ]
  },
  {
    "id": "adcfe4db5f336eb841c44a732d44b84c",
    "title": "赠静大师",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "卜居东郭外，绕郭尽青山。",
      "碧藓暗生榻，白云时叩关。",
      "花迎诗叟发，鹤傍定僧闲。",
      "扫尽轩车迹，烟霞任往还。"
    ]
  },
  {
    "id": "adcfe4db5f336eb8bd44b225ef09bf59",
    "title": "赠黄岁登",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "嗟尔名门后，垂髫值乱离。",
      "思亲寒食节，吊影落花时。",
      "云海音书渺，冰霜涕泪滋。",
      "长斋依古佛，自忏命多奇。"
    ]
  },
  {
    "id": "adcfe4db5f336eb8bd44b22581501461",
    "title": "赠黄岁登",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "我亦羁栖客，相怜共一枝。",
      "薄田顽石聚，破壁夜灯吹。",
      "事以饔飧迫，身因冻馁衰。",
      "七闽追往事，功业竟归谁。"
    ]
  },
  {
    "id": "adcfe4db5f336eb8f570ba1b48b8f140",
    "title": "过徐医",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "积雪依山径，冲寒一访君。",
      "到门瞻石壁，入座拂松云。",
      "貌古知怀道，谈深悚异闻。",
      "稚儿时有疾，何以慰殷勤。"
    ]
  },
  {
    "id": "adcfe4db5f336eb83422c8eb843732ab",
    "title": "题画其三",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "山色屹遥青，幽栖倚翠屏。",
      "鸟声纷睍睆，水气荡空灵。",
      "人老居诗伯，名高任酒星。",
      "清流容浣濯，何处问沧溟。"
    ]
  },
  {
    "id": "adcfe4db5f336eb83422c8eb3dcca440",
    "title": "题画其三",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "正欲寻君去，相逢芦荻旁。",
      "襟期无俯仰，生计有农桑。",
      "柳白烟分翠，沙明草带香。",
      "尘寰曾不到，未敢说羲皇。"
    ]
  },
  {
    "id": "adcfe4db5f336eb87b4ed11dc2518b3b",
    "title": "浑河晚渡",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "暮山衔落日，野色动高秋。",
      "鸟下空林外，人来古渡头。",
      "微风飘短发，纤月傍轻舟。",
      "十里城南望，钟声咽戍楼。"
    ]
  },
  {
    "id": "adcfe4db5f336eb8c72b5bab8cbbc34e",
    "title": "春日泛舟沈水",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "沈水流无尽，春山草渐青。",
      "漫携邻舍酒，去泛野人舲。",
      "好鸟啼芳树，孤云落远汀。",
      "啸歌迟日暮，白眼醉还醒。"
    ]
  },
  {
    "id": "adcfe4db5f336eb8a6e95cd6a0e75644",
    "title": "宝光寺",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "金碧巃嵷寺，斜晖映宝光。",
      "势空凌北斗，法秘演西方。",
      "古木流清籁，空阶落妙香。",
      "莫愁归去晚，花雨正飘扬。"
    ]
  },
  {
    "id": "adcfe4db5f336eb8b22d20dcbad7eca0",
    "title": "黄山秋猎",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "卷帐日初明，呜呜画角清。",
      "封狐经羽困，苍隼掠云轻。",
      "白草新开障，空台旧列营。",
      "夕阳连野烧，百里照襄平。"
    ]
  },
  {
    "id": "adcfe4db5f336eb879fada4ac4a93e06",
    "title": "开城霁后望雪",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "小韨依残雪，孤城散积烟。",
      "巨流坚渡马，断岸白胶船。",
      "树老寒风劲，山空落日悬。",
      "土人看瑞色，矫首祝丰年。"
    ]
  },
  {
    "id": "adcfe4db5f336eb8e2577a7d6478cfb0",
    "title": "塔湾落雁",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "白露老蒹葭，西风旅雁斜。",
      "未曾舒远翮，先已下寒沙。",
      "细草梳清渚，丹林带暮霞。",
      "平安今有信，烦尔寄还家。"
    ]
  },
  {
    "id": "adcfe4db5f336eb855d444dc67343396",
    "title": "天坛松月",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "深夜冷溶溶，圜邱露气浓。",
      "月明时绕雀，松老欲成龙。",
      "古殿浮空翠，晴山落远钟。",
      "当年禋祀地，短草乱遗踪。"
    ]
  },
  {
    "id": "adcfe4db5f336eb887ae112cec71191e",
    "title": "龙石观莲",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "菡萏照芳洲，奇云四野浮。",
      "逍遥龙石上，仿佛虎林游。",
      "新柳牵长荇，深蒲隐素鸥。",
      "望中人不见，谁与弄轻舟。"
    ]
  },
  {
    "id": "adcfe4db5f336eb8259ad05196b7a3e2",
    "title": "答袁孝女",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "鸿雁海茫茫，遥飞到异乡。",
      "音书惊老眼，孤苦动愁肠。",
      "素抱周人志，今无赡己方。",
      "寄声贤母子，端不负相望。"
    ]
  },
  {
    "id": "adcfe4db5f336eb84d3c71addedb2cbd",
    "title": "艾公子明德招饮",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "泣感佳公子，垂怜老饿夫。",
      "割鸡谋爨妇，赊酒丐奚奴。",
      "惨雪迂回路，悲风砭病躯。",
      "嗟余归不得，携座逐相扶。"
    ]
  },
  {
    "id": "adcfe4db5f336eb8da2bece7690839cb",
    "title": "赤壁怀古",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "赤壁当年战火烧，风狂天瘴水迢遥。",
      "曹瞒败去无双鬓，公瑾归来有二乔。",
      "月暝魏都秋落叶，烟消吴苑夜空潮。",
      "江间渔父无今古，羌笛一声风自飘。"
    ]
  },
  {
    "id": "adcfe4db5f336eb82df510cfcaf7096d",
    "title": "登黄鹤楼",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "城上危楼俯大江，昔经崔灏咏无双。",
      "我来欲作惊人语，扫壁题诗意早降。",
      "万里平氛存姓字，一身归国望乡邦。",
      "眼中水色收全楚，沔鄂烟波满碧窗。"
    ]
  },
  {
    "id": "adcfe4db5f336eb835aa68b87faad734",
    "title": "登岳阳楼",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "暂解征衣上岳阳，水光山色两茫茫。",
      "云来巫峡疑神女，酒问巴陵忆醉乡。",
      "鸦散夕阳舟未泊，雁归秋浦荻初黄。",
      "滔滔江汉无今古，何处烟波吊夕阳。"
    ]
  },
  {
    "id": "adcfe4db5f336eb87fd0b0db0fee4795",
    "title": "范蠡",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "功成邀爵岂无情，乌喙终难共令名。",
      "紫绶能捐身不死，黄金空铸象如生。",
      "五湖散发鸥同泛，片席悬秋月自明。",
      "我欲乘舟问烟水，白蘋遥隔暮云横。"
    ]
  },
  {
    "id": "adcfe4db5f336eb8402eba2ef1f4a98a",
    "title": "望山海关",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "雄关割据势崔巍，群盗纷驰旧祚移。",
      "四海讴歌归圣主，万年基业启边陲。",
      "东开碣石连沧海，西指临洮服远夷。",
      "谩道莺花虚塞外，春风随我到天涯。"
    ]
  },
  {
    "id": "adcfe4db5f336eb8b392588db2dce493",
    "title": "送王子回京",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "今日天涯遇故乡，乡音入耳玉琅琅。",
      "百年姻娅瞻丰度，一路云山括锦囊。",
      "伏枥谩言羁骥足，干霄指日焕龙光。",
      "羡君欲去便归去，不似愁人老雪霜。"
    ]
  },
  {
    "id": "adcfe4db5f336eb86adad426686e4003",
    "title": "寄赠天津道范某",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "羡君节钺近燕都，匡济胸开五岳图。",
      "昭代忠贞推姓氏，宦游诗卷满江湖。",
      "身怜小草秋云远，家对荒陲海月孤。",
      "为问津门天际客，高情还似昔年无。"
    ]
  },
  {
    "id": "adcfe4db5f336eb86adad426fb051ecd",
    "title": "寄赠天津道范某",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "去春宣府得相亲，今岁瞻韩意少申。",
      "两度缁尘边塞客，十年清梦别离人。",
      "歌传郢曲风云合，政出燕山草木春。",
      "远隔慈闱虚定省，感君甘旨破酸辛。"
    ]
  },
  {
    "id": "adcfe4db5f336eb855ebe16b2a49412b",
    "title": "吴孝廉招饮和李太史根庵韵",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "昭融无计问贞休，金像何堪执厕筹。",
      "乞米十年虚穴鼠，买山八口愧耕牛。",
      "呼猿洞冷蘼芜合，放鹤亭空雨雪愁。",
      "叨得孝廉修脯重，海天明月一勾留。"
    ]
  },
  {
    "id": "adcfe4db5f336eb876104bf38ac7ef5a",
    "title": "春日怀陈太史省斋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "故人迢递忆天涯，御路晨趋金犊车。",
      "太史旧曾传董笔，文章今复重江花。",
      "梁园好客情初洽，闽海归帆日未斜。",
      "圣主只缘隆帝子，人间漫说贾长沙。"
    ]
  },
  {
    "id": "adcfe4db5f336eb826c22564d5571d02",
    "title": "失题",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "雾鬓烟绡何处来，杜兰香满碧波隈。",
      "冰丝鸳锦天孙怨，玉柱鹍弦帝子哀。",
      "环佩夜趋三峡雨，鼋鼍春起九江雷。",
      "一从缥缈身沈后，水净沙明听不回。"
    ]
  },
  {
    "id": "adcfe4db5f336eb81cdcada335f03346",
    "title": "冬夜即事和陈侍御韵",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "空阶冰雪照星辰，尊酒悲歌纵此身。",
      "骢马绣衣成往劫，黄獐白草共边尘。",
      "十年如梦人何在，万里无家草不春。",
      "潦倒细推浮世事，生涯只合老江滨。"
    ]
  },
  {
    "id": "adcfe4db5f336eb8d6d982d0db0f81a5",
    "title": "赋得欸乃一声山水绿",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "何人蓑笠隐潇湘，兴发歌来水荇香。",
      "清入白云猿欲断，疏传红蓼雁分行。",
      "烟波共老酬江月，姓字无闻指石梁。",
      "别调不须尘世和，乱峰横翠碧流长。"
    ]
  },
  {
    "id": "adcfe4db5f336eb88d2d52c57b825065",
    "title": "冬至后二日送杨西侯入关步韵",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "苦口留君留不住，任君归去自生悲。",
      "目穷秦筑寒无泪，肤裂辽天痛有诗。",
      "青海月孤鞭匹马，黄沙风急锁双眉。",
      "歌残别后三千路，回首应思塞上时。"
    ]
  },
  {
    "id": "adcfe4db5f336eb8900e723f302323ef",
    "title": "梅花书屋",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "读书自觉日容与，况有琼瑶护僻居。",
      "清气涨天香漠漠，澹烟笼月影疏疏。",
      "湘尘绝径琴音静，晴雪迷空鹤步虚。",
      "何幸置身还太璞，懒将白发向檐梳。"
    ]
  },
  {
    "id": "adcfe4db5f336eb81690301adc126349",
    "title": "题画赠人",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "渺渺江帆映远花，花间新筑野人家。",
      "翠屏匝地乱峰出，白练浮天秋水斜。",
      "索句扶筇桥缓步，遣怀携瓮酒频赊。",
      "羡君得遂岩栖乐，变幻闲看早暮霞。"
    ]
  },
  {
    "id": "adcfe4db5f336eb8a34e417ffa8dcdba",
    "title": "松山寺",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "万顷寒涛泻碧空，宜烟宜月乱云中。",
      "浓阴碍日浑忘夏，黛色摇天不借风。",
      "小殿闻钟金错落，清泉漱石玉玲珑。",
      "相逢为问看山约，藜杖新成欲漫从。"
    ]
  },
  {
    "id": "adcfe4db5f336eb8c7e8797726b846d9",
    "title": "纳凉",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "夜来溪雨洗山容，螺髻盘青一万重。",
      "水带剩云鱼泄泄，树留深荫鸟噰噰。",
      "晴牵萝幕亭消暑，高设藤床面对峰。",
      "寄语襄阳痴绝者，好磨浓墨点芙蓉。"
    ]
  },
  {
    "id": "adcfe4db5f336eb8b4f97778200eec20",
    "title": "题江村积雪图",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "雪满龙沙路不前，侧身塞北忆南天。",
      "萧森竹木黄兼绿，突兀云峦断复连。",
      "鱼买湖船寒浦外，酒酤山韨翠微边。",
      "何年为葺西溪屋，白□青裘一醉眠。"
    ]
  },
  {
    "id": "adcfe4db5f336eb81362ac6ca592d6ef",
    "title": "题山樵叠障图",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "每到临池忆旧游，笔端仿佛楚山秋。",
      "汨罗水急人何处，巫峡云深雨未收。",
      "拔地层峦猿叫啸，参天古木鸟钩辀。",
      "十年不到空衰鬓，孤负江干旧酒楼。"
    ]
  },
  {
    "id": "adcfe4db5f336eb84b59ff63f748b807",
    "title": "秋山闲步",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "孤亭窈窕倚云开，老健探奇策杖来。",
      "树染晓霜明昼锦，水翻幽壑动殷雷。",
      "蛩分衰草沙中出，鸟带寒烟岭外回。",
      "造物容人舒啸傲，秋空万里一登台。"
    ]
  },
  {
    "id": "adcfe4db5f336eb8dd4292b35a9fd7bb",
    "title": "哭罗沧来",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "异地逢君白草中，相思解渴潞河东。",
      "珊瑚笔秃难为腕，翡翠裘残不御风。",
      "漆断千年音歇绝，铜埋百代字消融。",
      "今朝抚玩人何处，一点昏灯四壁空。"
    ]
  },
  {
    "id": "adcfe4db5f336eb8dd4292b34893f5ef",
    "title": "哭罗沧来",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "古道如君何处寻，断猿哀壑一山深。",
      "为贪嘉树来兹宅，不使浮名役此心。",
      "丁令未归辽海鹤，钟期已失广陵琴。",
      "送秋荐菊虚佳作，应向孤坟听夜吟。"
    ]
  },
  {
    "id": "adcfe4db5f336eb82fd8cd8e1dcee851",
    "title": "孟夏望前南郊柳林宴集分韵",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "南郊苍翠净芳尘，胜日陪追忆去春。",
      "万柳拂空晴自雪，四山含黛远窥人。",
      "云澄水镜冰方解，谷递莺簧语乍新。",
      "我欲不归寻遁迹，芟茆何处结花邻。"
    ]
  },
  {
    "id": "adcfe4db5f336eb8fb2b5387ec3aab13",
    "title": "赠李秀才振先",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "大江如练海门霞，夹岸人烟锦绣家。",
      "君为浮名来雪窖，我缘投畀老天涯。",
      "黄埃路合秋山雨，白堕春深草阁花。",
      "行处有书牛角挂，风雷何日起龙蛇。"
    ]
  },
  {
    "id": "adcfe4db5f336eb804bcd4fdef7a754b",
    "title": "题芦岸双蟹图",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "霜沈芦絮九秋天，寂寂平沙漠漠田。",
      "浅水有波随岸曲，野花无主为谁妍。",
      "墨痕带雨疑翻壁，笔势回空欲破烟。",
      "老眼展看生色喜，羡君黄甲手中悬。"
    ]
  },
  {
    "id": "adcfe4db5f336eb8a1914d7c613bd526",
    "title": "合营寨",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "中原句丽各天涯，欲骋雄图作一家。",
      "日角气消无虎士，云梯烟尽有龙沙。",
      "田开麦浪迎朝露，山带松涛冷暮笳。",
      "剩有渔樵成小韨，弩台西畔夕阳斜。"
    ]
  },
  {
    "id": "adcfe4db5f336eb8a934fa07125761b1",
    "title": "戏题施美人",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "苎萝重见浣溪纱，天水寻来七宝车。",
      "帘下弹棋金钏窄，柳边教舞玉钩斜。",
      "情深桃叶舟难渡，梦入巫山路岂赊。",
      "独喜朱颜微似醉，端能妒杀海棠花。"
    ]
  },
  {
    "id": "adcfe4db5f336eb83db29ab550a5cee4",
    "title": "赠严敬夫",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "与君相隔大江波，望里金焦屹翠螺。",
      "何事征裘轻故国，却来边塞共悲歌。",
      "一尊叙旧情胶漆，三径言荒愧薜萝。",
      "几度问归归未得，空劳清梦忆烟蓑。"
    ]
  },
  {
    "id": "adcfe4db5f336eb8f7ccd39a40e94138",
    "title": "忆梅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "雪洒寒林不断风，偏吟哀笛戍楼东。",
      "兰桡春泛无归计，纸帐宵悬有梦通。",
      "芳草多情苟令寂，旧山无主藐孤空。",
      "纵教驿使来天外，铁干香消类转蓬。"
    ]
  },
  {
    "id": "adcfe4db5f336eb8f7ccd39a3fe80194",
    "title": "忆梅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "轻绡剪尽不成妆，冷艳魂招海路长。",
      "三径落英悲白首，半桥春水隔斜阳。",
      "罗浮梦醒窗前月，陇首悲深碛里霜。",
      "惆怅仲圭遗墨失，不教疏影伴穷荒。"
    ]
  },
  {
    "id": "adcfe4db5f336eb8f7ccd39ae5fa6e7f",
    "title": "忆梅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "思绝东风岭外开，频劳清梦美人来。",
      "一枝瘦影月初上，万片寒空雪漫猜。",
      "桥断迂途村远近，香消远浦水潆洄。",
      "何年重扫林逋墓，放鹤亭前醉不回。"
    ]
  },
  {
    "id": "adcfe4db5f336eb8f7ccd39ac950671c",
    "title": "忆梅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "濡毫无计拟寒芳，西子湖平镜影长。",
      "倩质每同孤鹤瘦，清标宁逐野蜂狂。",
      "焦桐曲里三更月，粉署风前一段香。",
      "飘泊故人无问处，独携枯竹过荒塘。"
    ]
  },
  {
    "id": "adcfe4db5f336eb8f7ccd39a3614692d",
    "title": "忆梅",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "画楼掩映粉墙西，疏影婷婷女未笄。",
      "瓣落喜随歌扇接，香开暗逐舞裙迷。",
      "鬓边插去人如玉，花底飘来雪作泥。",
      "可奈朔庭春不度，空传青冢草萋萋。"
    ]
  },
  {
    "id": "adcfe4db5f336eb80ab5d42a20b7f338",
    "title": "图司寇定斋惠墨",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "愧我衰迟任石田，感君种植惠藏烟。",
      "一犁蠹老千山雨，十指牛耕八口天。",
      "小啜空肠将日润，狂濡秃顶有谁怜。",
      "拳猴未许研磨尽，珍爱应居粉黛先。"
    ]
  },
  {
    "id": "adcfe4db5f336eb837a8805f806297b1",
    "title": "杨地一招饮雪化水阻不得赴戏成简寄",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "门巷卑洼积雪多，东风解冻路成河。",
      "一湾湛印天心月，三径遥连海面波。",
      "问渡未能招鹢舰，望洋直欲理渔蓑。",
      "此身不到香浓处，惆怅斜阳自啸歌。"
    ]
  },
  {
    "id": "adcfe4db5f336eb8877dec5db3be4a81",
    "title": "除夕",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "旬日春归始岁除，江乡芳草百芽舒。",
      "盘开椒柏怀乌鸟，书寄平安托鲤鱼。",
      "疏柳拂烟寒欲尽，晴檐滴雪暖来初。",
      "东皇不似人情异，又见和风到草庐。"
    ]
  },
  {
    "id": "adcfe4db5f336eb81d1cc2f4775864ee",
    "title": "登闾山绝顶",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "醒梦浑疑霄汉游，虞封邃古镇幽州。",
      "龙擎破寺金难布，虎饱居僧锡不留。",
      "紫电有光鞭岭足，白云无力冒山头。",
      "猿猱登眺孤筇健，一啸长空万里秋。"
    ]
  },
  {
    "id": "adcfe4db5f336eb846cc55d51d8e0f4e",
    "title": "妆台",
    "authorName": "戴梓",
    "authorId": "adcfe4db5f336eb87437d1363e7e0224",
    "dynasty": "清",
    "content": [
      "古有妆台今却无，千年金粉付啼乌。",
      "银瓶坠井魂疑在，铜像悲风事亦殊。",
      "碧海晓开花影乱，丹峰秋耸月轮孤。",
      "那堪天际闾山庙，幻作人间烟雨图。"
    ]
  }
]