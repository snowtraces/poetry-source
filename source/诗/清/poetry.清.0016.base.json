[
  {
    "id": "adcfe4db48eaf73b0f81c3b1a29b1579",
    "title": "雪中游莫愁湖四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "湖波如镜荡寒光，曾照金钗十二行。",
      "一片明光新境界，雪中来过郁金堂。"
    ]
  },
  {
    "id": "adcfe4db48eaf73b0f81c3b1398be240",
    "title": "雪中游莫愁湖四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "年年打桨石头城，坐阅王侯几战争。",
      "任夺江山夸胜著，一湖难夺女儿名。"
    ]
  },
  {
    "id": "adcfe4db48eaf73b0f81c3b10a608492",
    "title": "雪中游莫愁湖四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "江边何处莫愁村，湖雨湖云荡客魂。",
      "长得佳人抱腰看，不教洗马对人言。"
    ]
  },
  {
    "id": "adcfe4db48eaf73b0f81c3b1d8009fb0",
    "title": "雪中游莫愁湖四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "长祝龙天护美人，英雄儿女局翻新。",
      "荷花杨柳华严界，再借湖光现色身。"
    ]
  },
  {
    "id": "adcfe4db48eaf73bcca4bb0d9345859b",
    "title": "乌石冈晚眺",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "野马尘埃眼底忙，填胸百感正茫茫。",
      "寻秋借遣愁如海，乌石冈头看夕阳。"
    ]
  },
  {
    "id": "adcfe4db48eaf73b97595fc078cae65f",
    "title": "题丘星史立马图二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "爨长蒙酋拜下风，当时立马便英雄。",
      "于今自写牢愁况，如在蛮烟瘴雨中。"
    ]
  },
  {
    "id": "adcfe4db48eaf73b97595fc065caba05",
    "title": "题丘星史立马图二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我亦曾驱十万师，对君图画写新诗。",
      "天涯待觅添毫手，来貌南山射猎时。"
    ]
  },
  {
    "id": "adcfe4db48eaf73b397913244042e7cb",
    "title": "东山杨子仙宫题壁",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "偶然游戏落谭资，著罢壶天小劫棋。",
      "乌石冈头挥麈地，仙人去后我来时。"
    ]
  },
  {
    "id": "adcfe4db48eaf73b39791324d5e134f7",
    "title": "东山杨子仙宫题壁",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "修到神仙总有情，旧游时复驻云旌。",
      "异书傥借葫芦本，不讳人间卖药名。"
    ]
  },
  {
    "id": "adcfe4db48eaf73b3306d5c298e55574",
    "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "沈沈虎豹正当关，只鹤西归浩渺间。",
      "说与诸仙同一叹，灵鳌今已失神山。"
    ]
  },
  {
    "id": "adcfe4db48eaf73b3306d5c21c6ac82c",
    "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "瀛海莲还太乙舟，闲同天老话前游。",
      "群真正乐钧天奏，辞汉金仙独泪流。"
    ]
  },
  {
    "id": "adcfe4db48eaf73b3306d5c292435371",
    "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "洞天丹药苦无资，坐隐闲争一著棋。",
      "龙脯剖完尘劫换，橘中全局正输时。"
    ]
  },
  {
    "id": "adcfe4db48eaf73b3306d5c2772cbcd3",
    "title": "予题杨子仙宫诗，赞仙也，吾宗之彦，与邑人士和章稠叠，不仙之赞而赞赞仙者，戏为玄语，以答雅贶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "仙山故侣剧多情，霓帔霞裳引鹤旌。",
      "瑶简要书都散汉，灵霄乞去上真名。"
    ]
  },
  {
    "id": "adcfe4db48eaf73b36c711bb0ab3c8e1",
    "title": "洞天",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "洞天清回销烟霞，欲访仙踪兴倍加。",
      "每到山溪幽绝处，水边林际见梅花。"
    ]
  },
  {
    "id": "adcfe4db48eaf73b7f1156db5e63b0cf",
    "title": "赠刘生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "城北群山拥髻鬟，玉华峰影扑松关。",
      "春风满眼饶诗思，家在红亭白塔间。"
    ]
  },
  {
    "id": "adcfe4db48eaf73b55a77362650bacf6",
    "title": "梅子",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梅子黄时雨未停，论筐分饷再丁宁。",
      "人间别有酸心处，浸透曹公醋一瓶。"
    ]
  },
  {
    "id": "adcfe4db48eaf73b55a77362a79780a7",
    "title": "梅子",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "微糁晶盐味更多，儒酸也备席珍罗。",
      "调羹至竟无他术，鼎鼐功成一味和。"
    ]
  },
  {
    "id": "adcfe4db48eaf73b9690b2bb45c93774",
    "title": "镇平城北山曰蕉岭，又曰桂岭，书院所由名也，蕉桂故粤产，今此山乃无萌蘖之存，濯濯者虚有其名矣，若于书院补植以存名实，亦山城一故事也，因赋二诗，寄衡南大令",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "蕉叶飘零桂叶枯，东归片影岭云孤。",
      "春风桃李新阴满，待补山城种树图。"
    ]
  },
  {
    "id": "adcfe4db48eaf73b9690b2bbb1e9a550",
    "title": "镇平城北山曰蕉岭，又曰桂岭，书院所由名也，蕉桂故粤产，今此山乃无萌蘖之存，濯濯者虚有其名矣，若于书院补植以存名实，亦山城一故事也，因赋二诗，寄衡南大令",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "绿天书带月宫香，问字人来满讲堂。",
      "傍岭愿裁千万本，与公佗日作甘棠。"
    ]
  },
  {
    "id": "adcfe4db48eaf73b0dcd8b6615da3629",
    "title": "山中有鸟鸣，昼夜不绝声，名曰早归，以声似也，诗以寄意",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "何曾寸草报春晖，琴剑天涯负彩衣。",
      "但使行人通鸟语，不劳缄札寄当归。"
    ]
  },
  {
    "id": "adcfe4db48eaf73b0dcd8b663796a3ad",
    "title": "山中有鸟鸣，昼夜不绝声，名曰早归，以声似也，诗以寄意",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鹊语蛛丝总未真，楼头又听鸟鸣春。",
      "直将思妇心中意，遍劝佗乡远客人。"
    ]
  },
  {
    "id": "adcfe4db48eaf73b20d9238d04f02cd5",
    "title": "次夜复闻鸟鸣，感续二绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "海气蒙蒙生劫尘，鸟声空度春风新。",
      "自从蕃汉断消息，无限天涯沦落人。"
    ]
  },
  {
    "id": "adcfe4db48eaf73b20d9238d66055ebe",
    "title": "次夜复闻鸟鸣，感续二绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鹧鸪啼后子规啼，更送新声渡海西。",
      "愿祝禽言成准卜，与圆佳梦到春闺。"
    ]
  },
  {
    "id": "adcfe4db48eaf73b80f130165a4c8492",
    "title": "次颂丞感怀韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天涯烽火客西归，沦落宁教素志违。",
      "解道哥哥行不得，鹧鸪言语未曾非。"
    ]
  },
  {
    "id": "adcfe4db48eaf73b80f130162553eb09",
    "title": "次颂丞感怀韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "何劳珍药寄当归，养志萱堂愿已违。",
      "回首楼台沈蜃气，故山虽好事全非。"
    ]
  },
  {
    "id": "adcfe4db48eaf73bcbed389f518aa098",
    "title": "张琴柯以所摹其先德万里归舟图索题，为赋四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "宦海风波四十年，布帆安稳竟归田。",
      "分明剩水残山景，影事重重证画禅。"
    ]
  },
  {
    "id": "adcfe4db48eaf73bcbed389f0f7d5f44",
    "title": "张琴柯以所摹其先德万里归舟图索题，为赋四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "零缣珍重等楹书，粉本重摹记遂初。",
      "莼菜秋风浑有例，季鹰归思托鲈鱼。"
    ]
  },
  {
    "id": "adcfe4db48eaf73bcbed389f499ddf87",
    "title": "张琴柯以所摹其先德万里归舟图索题，为赋四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "乌目山人旧墨存，百千曾购海王村。",
      "于今已入沧桑劫，归棹天涯倍断魂。"
    ]
  },
  {
    "id": "adcfe4db48eaf73bcbed389f9ce7fa44",
    "title": "张琴柯以所摹其先德万里归舟图索题，为赋四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "楼船横海苦无功，仓卒难乘破浪风。",
      "一笑归来春梦醒，江山如画老英雄。"
    ]
  },
  {
    "id": "adcfe4db48eaf73bc0b6a13ce1b105dd",
    "title": "题张仙根",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "千秋宫体溯皇娥，古艳如闻倚瑟歌。",
      "上下万年彤史在，笔花开处五云多。"
    ]
  },
  {
    "id": "adcfe4db48eaf73bc0b6a13c3b4b5187",
    "title": "题张仙根",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "吟遍宫花字亦香，消磨九十好韶光。",
      "填胸百代兴亡感，写入新词独擅场。"
    ]
  },
  {
    "id": "adcfe4db48eaf73bc0b6a13c18c38975",
    "title": "题张仙根",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "燕瘦环肥笔底来，重翻古案隶新裁。",
      "玉钩斜畔香魂笑，又费人间点鬼才。"
    ]
  },
  {
    "id": "adcfe4db48eaf73bc0b6a13ce428ea1b",
    "title": "题张仙根",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "体兼正变古风诗，胡帝胡天更见之。",
      "从此再开诗世界，五洲万国著宫词。"
    ]
  },
  {
    "id": "adcfe4db48eaf73b65e209cf4ee355bf",
    "title": "梅州喜晤梁辑五光禄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "剪烛寒窗夜论文，愁来豪气尚干云。",
      "平生最爱颜光禄，刊落山王咏五君。"
    ]
  },
  {
    "id": "adcfe4db48eaf73b65e209cf53693124",
    "title": "梅州喜晤梁辑五光禄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "小隐城西旧草庐，忧时未合老闲居。",
      "一家渊雅能才语，黄叶空山自著书。"
    ]
  },
  {
    "id": "adcfe4db48eaf73b65e209cf6de77cea",
    "title": "梅州喜晤梁辑五光禄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一篇干宝托搜神，叫阖排云语最真。",
      "鹑首剪来天已醉，书生何策抗强秦？"
    ]
  },
  {
    "id": "adcfe4db48eaf73bb1e0c866f8e357f2",
    "title": "次韵陈汝臣见赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "落魄犹留文字缘，琴音海上断成连。",
      "眼前世事饶堪醉，待续陶潜饮酒篇。"
    ]
  },
  {
    "id": "adcfe4db48eaf73bb1e0c866b4a4a4b8",
    "title": "次韵陈汝臣见赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梅花数点见天心，寒入山村雪意深。",
      "想见闭门人觅句，暗香疏影伴沉吟。"
    ]
  },
  {
    "id": "adcfe4db48eaf73bb1e0c866b02fdd81",
    "title": "次韵陈汝臣见赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "新诗赠我灿瑶章，一读能教气一扬。",
      "自笑朗吟人已识，仙踪韬晦愧纯阳。"
    ]
  },
  {
    "id": "adcfe4db48eaf73bb1e0c8664f501244",
    "title": "次韵陈汝臣见赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "漠漠寒云雁叫群，哀吟楚些怨湘君。",
      "乾坤牢落诗人老，何日苍头起异军？"
    ]
  },
  {
    "id": "adcfe4db48eaf73b06b35d0ebf276891",
    "title": "题刘生廉让居图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一角青山世外天，家邻让水与廉泉。",
      "不妨向帝夸臣宅，身是南朝范柏年。"
    ]
  },
  {
    "id": "adcfe4db48eaf73b06b35d0e524af216",
    "title": "题刘生廉让居图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "自将廉让署吾庐，五百年来此卜居。",
      "满眼风波津渡懒，万荷花里读仙书。"
    ]
  },
  {
    "id": "adcfe4db48eaf73b0f26c7bcd66893a9",
    "title": "题之海画扇",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "南飞乌鹊苦无枝，极目沧波绕梦思。",
      "横槊赋诗豪气在，可堪重对月明时。"
    ]
  },
  {
    "id": "adcfe4db48eaf73bbdf55d700882e9e9",
    "title": "乞李晴帆",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "风尘潦倒五羊秋，曾作珠江泛月游。",
      "乞写天南无限感，英雄儿女一齐愁。"
    ]
  },
  {
    "id": "adcfe4db48eaf73b871bce45c36922fd",
    "title": "伯惠以其先人禹勤刺史柳阴洗马图索题，为赋四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东南立马阵云寒，杨柳春风解玉鞍。",
      "半壁山河行奠定，不妨闲向晚凉看。"
    ]
  },
  {
    "id": "adcfe4db48eaf73b871bce45efd962a1",
    "title": "伯惠以其先人禹勤刺史柳阴洗马图索题，为赋四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "刷马江洲意气豪，中原战罢脱征袍。",
      "柳花黄扑桃花紫，看蹴春流起怒涛。"
    ]
  },
  {
    "id": "adcfe4db48eaf73b871bce45a0040d7e",
    "title": "伯惠以其先人禹勤刺史柳阴洗马图索题，为赋四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "闲写丹青定自怜，一州斗大当凌烟。",
      "千金市骏空相惜，如此英雄负少年。"
    ]
  },
  {
    "id": "adcfe4db48eaf73b871bce4530d450e6",
    "title": "伯惠以其先人禹勤刺史柳阴洗马图索题，为赋四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "攀条还共感遗芬，难挽天河洗战云。",
      "汗马无功桑海变，题诗人是故将军。"
    ]
  },
  {
    "id": "adcfe4db48eaf73b64c3a0dc7a658ecf",
    "title": "衡仲以西瓜见饷，兼约可园赏月",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "蕴雪含冰泌齿凉，两团绿玉许分尝。",
      "浮瓜待作南皮会，去赴新亭看月光。"
    ]
  },
  {
    "id": "adcfe4db48eaf73b64c3a0dcb187004e",
    "title": "衡仲以西瓜见饷，兼约可园赏月",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "荐玉春盘海有氛，故侯门巷冷秋云。",
      "金刀欲下踌躇甚，多恐神州似此分。"
    ]
  },
  {
    "id": "adcfe4db48eaf73bd96d844ca2efcd6a",
    "title": "送黄翼臣",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "瀛海无波桂殿秋，送君去作广寒游。",
      "嫦娥正织登科记，看取题名最上头。"
    ]
  },
  {
    "id": "adcfe4db48eaf73bd96d844cfe2cb645",
    "title": "送黄翼臣",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "盛事流传记昔贤，橡花红遍岭东天。",
      "神州苍莽英雄出，不为科名合著鞭。"
    ]
  },
  {
    "id": "adcfe4db48eaf73bae405a302acb6cdb",
    "title": "答王贡南同年",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "浩浩天风入素琴，刺船人去有遗音。",
      "不须更恨神山远，留取相思海样深。"
    ]
  },
  {
    "id": "adcfe4db48eaf73bae405a30973df756",
    "title": "答王贡南同年",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "弱水三神仙有劫，灵山一会佛无缘。",
      "何当再结人天果，铜狄摩挲五百年？"
    ]
  },
  {
    "id": "adcfe4db48eaf73bae405a30ea29f9aa",
    "title": "答王贡南同年",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "杨柳鹃声荡古愁，陆沈无力挽神州。",
      "不如同学希夷蛰，梦醒梁唐晋汉周。"
    ]
  },
  {
    "id": "adcfe4db48eaf73bae405a30e2a5d8e3",
    "title": "答王贡南同年",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "十载空随侠客装，扶馀何处有真王？",
      "火龙天遁真吾法，万里西风曳剑光。"
    ]
  },
  {
    "id": "adcfe4db48eaf73b71cc9a3e43abdfa1",
    "title": "次韵贺师伊生子",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "环书喜字递鸾笺，喜占春光十日先。",
      "想见药王亲抱送，玉晨君正领诸天。"
    ]
  },
  {
    "id": "adcfe4db48eaf73b104283da82f8079a",
    "title": "刘彤轩以画梅及诗卷见赠，用卷中过梅岭韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "载酒名园取次过，江城无奈落花何！",
      "天涯幸有生春手，写出南枝雪意多。"
    ]
  },
  {
    "id": "adcfe4db48eaf73b104283dae0eedeb1",
    "title": "刘彤轩以画梅及诗卷见赠，用卷中过梅岭韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万里归槎客写梅，海云浓处墨花开。",
      "年来羹鼎因和误，孤负春风说占魁。"
    ]
  },
  {
    "id": "adcfe4db48eaf73b104283dacec701f4",
    "title": "刘彤轩以画梅及诗卷见赠，用卷中过梅岭韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "洒洒春痕满笔端，罗浮梦断客衣寒。",
      "卷中诗句都清绝，合与梅花一例看。"
    ]
  },
  {
    "id": "adcfe4db48eaf73b104283daf69a8339",
    "title": "刘彤轩以画梅及诗卷见赠，用卷中过梅岭韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "挥尽金壶墨几丸，调冰弄雪不知寒。",
      "广平铁石心肠在，更倩先生为写看。"
    ]
  },
  {
    "id": "adcfe4db48eaf73b91314078c2aa76b2",
    "title": "春日杂诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "漠漠晴烟绿拍堤，韶光老尽乱莺啼。",
      "垂杨绝解趋风气，摇曳春条总向西。"
    ]
  },
  {
    "id": "adcfe4db48eaf73b91314078cb14a0ec",
    "title": "春日杂诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "极目春城夕照中，落花飞絮木棉风。",
      "绝无衣被苍生用，空负遮天作异红。"
    ]
  },
  {
    "id": "adcfe4db48eaf73be00d42a92d760af0",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "旌阳家世本神仙，拜月琼闺奏绿笺。",
      "欲跨紫鸾寻母去，芙蓉花满洞中天。"
    ]
  },
  {
    "id": "adcfe4db48eaf73be00d42a9d09151b9",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "紫府沈沈太乙居，九天瑶简降新除。",
      "尘寰小谪期刚满，绛阙清衔亚侍书。"
    ]
  },
  {
    "id": "adcfe4db48eaf73be00d42a9148fa4a0",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "奏罢灵璈下玉清，瑶池仙侣忆飞琼。",
      "排云重定真灵位，实箓新签孝女名。"
    ]
  },
  {
    "id": "adcfe4db48eaf73be00d42a9bc1c592c",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "九霄绛节引朝真，弹指人天隔几尘。",
      "亲捧玉符书凤诰，大年还乞与灵椿。"
    ]
  },
  {
    "id": "adcfe4db48eaf73be00d42a96852754f",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "玉虚退直散仙班，宴罢红云洞府闲。",
      "阿母绮窗春昼永，观香妹妹话人间。"
    ]
  },
  {
    "id": "adcfe4db48eaf73be00d42a9ef67efd8",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "碧城缥缈驻飞鸾，弄玉吹笙翠袖单。",
      "夜半赤龙萧史去，满天明月凤台寒。"
    ]
  },
  {
    "id": "adcfe4db48eaf73be00d42a9fd43ba70",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "六铢轻惹玉炉香，俯瞰红尘下界忙。",
      "莫向麻姑问沧海，蓬莱清浅近栽桑。"
    ]
  },
  {
    "id": "adcfe4db48eaf73be00d42a9e8c95b05",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "蟠桃高会集灵媛，六甲飞符叩上元。",
      "凤篆螭章开秘笈，授书还念玉芝园。"
    ]
  },
  {
    "id": "adcfe4db48eaf73be00d42a9257ea8f3",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "静寄轩中祀玉容，绣床脂盝半尘封。",
      "彩云捧出天人影，勾曲家风道气浓。"
    ]
  },
  {
    "id": "adcfe4db48eaf73be00d42a96008c026",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "玉树风凋第六株，碧云宵冷一星孤。",
      "蜺旌南海春行部，苦向朱明念鲍姑。"
    ]
  },
  {
    "id": "adcfe4db48eaf73be00d42a97a4ae6b2",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "瑶天珠宿感年华，仙算难延怨帝车。",
      "休唱人间可哀曲，绛河吹泪湿昙花。"
    ]
  },
  {
    "id": "adcfe4db48eaf73be00d42a928a3d5ab",
    "title": "侍香集题词为孝女许曼仪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "云驭迢遥怆孝思，仙心难写入新诗。",
      "谁知天上骖鸾去，金管争题少女碑。"
    ]
  },
  {
    "id": "adcfe4db48eaf73b7cc5a7428751b9c6",
    "title": "晓沧不工画而为谢叠峰少将作小幅山水，自题诗其上，戏为书此",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "画意诗情两并浓，王郎丘壑自罗胸。",
      "小桥流水孤村路，著个看山谢叠峰。"
    ]
  },
  {
    "id": "adcfe4db48eaf73b97ae8c8c67ed02d7",
    "title": "题康步崖中翰",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "热河紫翠郁千峰，曾护风云驻六龙。",
      "下马斜阳拜行阙，白头宫监话文宗。"
    ]
  },
  {
    "id": "adcfe4db48eaf73b2a0eb98c6d50b0a0",
    "title": "谢芝叟惠菊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "又费先生解阮囊，买秋为我展重阳。",
      "拚他风雪残年迫，不碍黄花晚节香。"
    ]
  },
  {
    "id": "adcfe4db48eaf73b2a0eb98c49d09d4f",
    "title": "谢芝叟惠菊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "秋圃看花兴久阑，傲霜枝尚未凋残。",
      "斜阳鱼市无人赏，留共先生保岁寒。"
    ]
  },
  {
    "id": "adcfe4db48eaf73b9c01727ab47765ba",
    "title": "元旦试笔",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "文坛新岁策奇勋，管领书城十万军。",
      "自写瑶章奏天阙，九霄红现吉祥云。"
    ]
  },
  {
    "id": "adcfe4db48eaf73b25b0dae68fe8c34f",
    "title": "琼楼",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "琼楼缥缈玉人家，曾听灵璈醉碧霞。",
      "残月五更仙梦醒，空山翠羽咒梅花。"
    ]
  },
  {
    "id": "adcfe4db48eaf73b8185b83f7d6e743a",
    "title": "滋膺同年以吟草偶存及四楼吟集见示，题此归之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "奏罢升平雅颂声，书生四十出专城。",
      "讼庭花落钞吟卷，宦况诗心一样清。"
    ]
  },
  {
    "id": "adcfe4db48eaf73b8185b83f99dab6cb",
    "title": "滋膺同年以吟草偶存及四楼吟集见示，题此归之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "玉滘潮生画舫迟，河阳花好种连枝。",
      "春江打桨迎桃叶，韵绝风流大令诗。"
    ]
  },
  {
    "id": "adcfe4db48eaf73b8185b83fd452b485",
    "title": "滋膺同年以吟草偶存及四楼吟集见示，题此归之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "平生言语爱风华，烟月文章愧作家。",
      "自捧瑶篇诵佳句，满帘香雪落梅花。"
    ]
  },
  {
    "id": "adcfe4db48eaf73b8185b83fd81730c5",
    "title": "滋膺同年以吟草偶存及四楼吟集见示，题此归之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "击钵曾催诗百篇，春风送暖又新年。",
      "觞花待醉金城月，更比西楼雅集圆。"
    ]
  },
  {
    "id": "adcfe4db48eaf73b74a8de0356d7c77a",
    "title": "元夕无月感赋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "驾山谁策六鳌来，底事春云郁不开！",
      "天为至尊忧社稷，不教华月照瀛台。"
    ]
  },
  {
    "id": "adcfe4db48eaf73b74a8de03945aba36",
    "title": "元夕无月感赋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万里潜郎祝圣安，金吾此夜禁应宽。",
      "红门花火词臣记，多恐君王未得看。"
    ]
  },
  {
    "id": "adcfe4db48eaf73bcad9392967de0d40",
    "title": "赠柳参军",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "去年花里劳相访，今日花开始遇君。",
      "诗笔千秋官八品，果然俊逸属参军。"
    ]
  },
  {
    "id": "adcfe4db48eaf73b7d5a22c10cd1eaca",
    "title": "塔山雨归",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鸣鸠声里晚霏霏，乱逐飞花点袷衣。",
      "林气微寒云气湿，满兜春雨塔山归。"
    ]
  },
  {
    "id": "adcfe4db48eaf73b26c85ec8494dbcdc",
    "title": "西园作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "叠石为山山上台，池亭䆗窱画图开。",
      "江山漫说潮阳好，只为西园也合来。"
    ]
  },
  {
    "id": "adcfe4db48eaf73b26c85ec8b49f9c20",
    "title": "西园作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "神州极目海云昏，琴剑东山席且温。",
      "留与他年志流寓，百花生日到西园。"
    ]
  },
  {
    "id": "adcfe4db48eaf73bcc13674a9fa13c48",
    "title": "马荦飞孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "蚝墩墩畔话乡关，满眼沧桑客退闲。",
      "不是争墩王介甫，与君各自占东山。"
    ]
  },
  {
    "id": "adcfe4db48eaf73bdf779ff15e32166e",
    "title": "重答竹坪、柳汀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "绝妙丹青王太常，一枝健笔老风霜。",
      "座中正有江南客，黄叶村边认故乡。"
    ]
  },
  {
    "id": "adcfe4db48eaf73baa43d93e886a9605",
    "title": "答庄柳汀孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "眼前时局太非常，观海麻姑鬓有霜。",
      "但觅温柔风味好，不须重话白云乡。"
    ]
  },
  {
    "id": "adcfe4db48eaf73baa43d93e8fc3e1da",
    "title": "答庄柳汀孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五夜传烽迫九关，吟诗海上且偷闲。",
      "雄师百万春听令，梦绕医无闾外山。"
    ]
  },
  {
    "id": "adcfe4db48eaf73b22ea37c831d09105",
    "title": "江乡",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "江乡寒食杏花时，紫陌寻芳马去迟。",
      "双脸断红人一笑，春光阑出隔墙枝。"
    ]
  },
  {
    "id": "adcfe4db48eaf73ba150e8b79fb575ab",
    "title": "叠韵答荦飞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "绝代才华马季常，将军家本富青霜。",
      "白眉文学尤称最，更有奇思广武乡。"
    ]
  },
  {
    "id": "adcfe4db48eaf73ba150e8b7cc0456e1",
    "title": "叠韵答荦飞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "未许丸泥竟塞关，似君才调岂长闲！",
      "伏波眉目真如画，聚米能谈陇上山。"
    ]
  },
  {
    "id": "adcfe4db48eaf73bfed7861ed5797b57",
    "title": "揭阳林虞笙孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "百砚斋中十二方，买从京口压归航。",
      "汉碑周鼓留残篆，珍重流传古揭阳。"
    ]
  },
  {
    "id": "adcfe4db48eaf73b6bfc5d64dbcaa53f",
    "title": "戏叠前韵，柬同集诸君",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "坠溷由常事亦常，才人竟诩足如霜。",
      "却教人忆泥中婢，八字墙高似郑乡。"
    ]
  },
  {
    "id": "adcfe4db48eaf73b6bfc5d64d389669e",
    "title": "戏叠前韵，柬同集诸君",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "里门四鼓不曾关，此会良宵岂等闲！",
      "马异卢同俱绝妙，更闻诗派到牛山。"
    ]
  },
  {
    "id": "adcfe4db48eaf73b6e86193a27aa8f6a",
    "title": "题陈曼生砂壶铭拓木，为虞笙作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "绝代才人陈曼生，官闲检点到茶经。",
      "流传江上清风印，妙配砂壶手勒铭。"
    ]
  },
  {
    "id": "adcfe4db48eaf73bbd289e72219fedda",
    "title": "戏题杏花柳枝画扇，送虞笙之葵阳",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "故园莺燕杏花时，又向离筵折柳枝。",
      "愁绿怨红春满眼，锦帆南去倍相思。"
    ]
  },
  {
    "id": "adcfe4db48eaf73bcc10a3a14cc9c938",
    "title": "寄怀竹坪",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "三绝几同谢琯樵，毫巅馀力尚超超。",
      "画家亦有桑钦笔，注了南条注北条。"
    ]
  },
  {
    "id": "adcfe4db48eaf73bcc10a3a1048ccda2",
    "title": "寄怀竹坪",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山海罗胸尔许奇，苍然古色现须眉。",
      "平生误博丹青誉，牢落闽南老画师。"
    ]
  },
  {
    "id": "adcfe4db48eaf73bcc10a3a1f7fc6366",
    "title": "寄怀竹坪",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "海上相逢道不孤，封侯残梦尚模糊。",
      "要将十丈鹅溪绢，乞写天山破敌图。"
    ]
  },
  {
    "id": "adcfe4db48eaf73b2ffe80552420b300",
    "title": "题桃源图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "何处桃源许问津，移家愿作避秦人。",
      "洞门一片红云影，遮住中原逐鹿尘。"
    ]
  },
  {
    "id": "adcfe4db48eaf73b741441cb4edecc7f",
    "title": "虞笙以题蛱蝶图诗见示，为赋此",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "乐府新歌蛱蝶词，后庭玉树怆愁思。",
      "六朝金粉飘零尽，正是江南肠断时。"
    ]
  },
  {
    "id": "adcfe4db48eaf73b741441cb4cbbe96d",
    "title": "虞笙以题蛱蝶图诗见示，为赋此",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "二月春风花草香，绣帷飞梦到葵阳。",
      "凡心消尽仙心在，只合清斋学太常。"
    ]
  },
  {
    "id": "adcfe4db48eaf73b741441cb36f7dd70",
    "title": "虞笙以题蛱蝶图诗见示，为赋此",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "奼紫嫣红次第开，美人兰茝费吟才。",
      "东风吹入春明梦，又道探花上苑来。"
    ]
  },
  {
    "id": "adcfe4db48eaf73bb7a2eeb2077f8d82",
    "title": "荔枝鹦鹉图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "新词唱彻荔枝香，夜半鱼眠玉气凉。",
      "一骑红尘宫梦觉，隔帘传赐雪衣娘。"
    ]
  },
  {
    "id": "adcfe4db48eaf73b290789d9d85dab88",
    "title": "春感",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "莽莽平原郁旱尘，草痕绿浅不成茵。",
      "东风吹起懒龙梦，一夜雨声千里春。"
    ]
  },
  {
    "id": "adcfe4db48eaf73ba26642baf42f6173",
    "title": "梅石图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梦醒罗浮写玉颜，疏疏几笔点苔斑。",
      "如何一树寒香里，添片顽云作假山。"
    ]
  },
  {
    "id": "adcfe4db48eaf73b28b45c1bf37fc9a6",
    "title": "乞届仙作东山丝竹图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "逸品萧郎画剧工，寻秋曾为写秋容。",
      "更将宰相风流意，图向生徒女乐中。"
    ]
  },
  {
    "id": "adcfe4db48eaf73b54a0ae2d0e326d5f",
    "title": "扶风君有私印曰「黛玉性情、香菱遭际」，钤之牍尾，意有所感，书此为寄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "离恨天宫幻色身，散花又坠劫中尘。",
      "难消悼玉怜香意，证果红楼梦里人。"
    ]
  },
  {
    "id": "adcfe4db48eaf73b54a0ae2da07ab397",
    "title": "扶风君有私印曰「黛玉性情、香菱遭际」，钤之牍尾，意有所感，书此为寄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "独怜天付与情痴，妃子琴言弟子诗。",
      "此玉不磨香不灭，心头供养已多时。"
    ]
  },
  {
    "id": "adcfe4db48eaf73b54a0ae2dea056d45",
    "title": "扶风君有私印曰「黛玉性情、香菱遭际」，钤之牍尾，意有所感，书此为寄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "菱镜愁秋怨折磨，西风颦损黛双娥。",
      "琼花莫怪无人护，浊气熏天禄蠹多。"
    ]
  },
  {
    "id": "adcfe4db48eaf73b54a0ae2d58e5002c",
    "title": "扶风君有私印曰「黛玉性情、香菱遭际」，钤之牍尾，意有所感，书此为寄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "恨未能离处士家，香零玉堕触情芽。",
      "平生揾尽英雄泪，惯向人间吊落花。"
    ]
  },
  {
    "id": "adcfe4db48eaf73b54a0ae2da2237b0b",
    "title": "扶风君有私印曰「黛玉性情、香菱遭际」，钤之牍尾，意有所感，书此为寄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "菱花香瘦剧堪怜，更道蓝田玉化烟。",
      "咒玉作仙香作佛，多生同管有情天。"
    ]
  },
  {
    "id": "adcfe4db48eaf73b54a0ae2d7946a679",
    "title": "扶风君有私印曰「黛玉性情、香菱遭际」，钤之牍尾，意有所感，书此为寄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "悼红轩里笔花忙，院本重翻玉茗堂。",
      "王是觉华仙警幻，可怜袍笏未收场。"
    ]
  },
  {
    "id": "adcfe4db48eaf73b245f2cdf306219d0",
    "title": "谢林雪斋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "漳水东流去不回，登高慷慨赋诗才。",
      "更将绘画乾坤手，闲写山花野鸟来。"
    ]
  },
  {
    "id": "adcfe4db48eaf73b245f2cdf5126045d",
    "title": "谢林雪斋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "楚楚丰神尔许佳，写生聊当写吟怀。",
      "黄筌富贵徐熙逸，让出千秋置雪斋。"
    ]
  },
  {
    "id": "adcfe4db48eaf73b245f2cdf7c4a4d84",
    "title": "谢林雪斋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "八幅丹青速置邮，谁知半落馆人廋。",
      "从教今古同佳话，妙画通灵顾虎头。"
    ]
  },
  {
    "id": "adcfe4db48eaf73b245f2cdfac71c53b",
    "title": "谢林雪斋",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "寻诗海外气何雄，海外尤传画笔工。",
      "花是英皇鸟俄帝，不妨齐取入屏风。"
    ]
  },
  {
    "id": "adcfe4db48eaf73b2c7bbfed93180480",
    "title": "端阳日与季平饮东山酒楼",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "客中蒲酒醉人香，山半高楼饮海光。",
      "君是还乡我归国，一尊风雨共端阳。"
    ]
  },
  {
    "id": "adcfe4db48eaf73b2c7bbfed8fa80e70",
    "title": "端阳日与季平饮东山酒楼",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "江上千帆打鼓声，人间毕竟慕忠名。",
      "劝君且尽尊中酒，看斗龙舟吊屈平。"
    ]
  },
  {
    "id": "adcfe4db48eaf73b9cdfcf38dd03351b",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "不是怡红是悼红，笔头点鬼论原公。",
      "美人香草湘累感，都付愁珠怨玉中。"
    ]
  },
  {
    "id": "adcfe4db48eaf73b9cdfcf38f2784f94",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "假语村言事竟传，三生公案一情禅。",
      "石头路滑闲拈出，竖拂重开色界天。"
    ]
  },
  {
    "id": "adcfe4db48eaf73b9cdfcf38866ea32b",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "判白批红彩笔忙，玉溪楚雨笑荒唐。",
      "楼台弹指分明见，又费词人梦一场。"
    ]
  },
  {
    "id": "adcfe4db48eaf73b9cdfcf3869e74b01",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "补天无计奈情何，聊著闲评托艳歌。",
      "青埂峰头一方石，撩人儿女泪痕多。"
    ]
  },
  {
    "id": "adcfe4db48eaf73b9cdfcf385c17991d",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "离离芳草长愁根，残雪空林怆梦痕。",
      "唤起香魂听说法，满天花雨大观园。"
    ]
  },
  {
    "id": "adcfe4db48eaf73b9cdfcf38ac218b0a",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "传奇奇绝效颦难，绝世情文出稗官。",
      "付与才人同赞叹，人间休作谤书看。"
    ]
  },
  {
    "id": "adcfe4db48eaf73b9cdfcf38469316c7",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "次第香名费递排，春风消息透吟怀。",
      "虚无册子饶褒贬，重话金陵十二钗。"
    ]
  },
  {
    "id": "adcfe4db48eaf73b9cdfcf38f3b0a846",
    "title": "红楼梦绝句题词为菽园孝廉作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "莫向痴人说假真，梦中幻境又翻新。",
      "五云捧出游仙笔，从此曹唐有替人。"
    ]
  },
  {
    "id": "adcfe4db48eaf73b7a9905452f19c627",
    "title": "有寄四章，次兰史韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "三叠霓裳舞紫云，桃花红影恋斜曛。",
      "英雄好色寻常事，身是钟山蒋子文。"
    ]
  },
  {
    "id": "adcfe4db48eaf73b7a9905451cb614ef",
    "title": "有寄四章，次兰史韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "惆怅芳时杜紫薇，登山临水望将归。",
      "白门杨柳春风好，尽日依依属阿谁？"
    ]
  },
  {
    "id": "adcfe4db48eaf73b7a990545eec1b075",
    "title": "有寄四章，次兰史韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "衣香阁敞倚清尊，手检虬髯传细论。",
      "匕首千金珠十斛，青衫红粉话中原。"
    ]
  },
  {
    "id": "adcfe4db48eaf73b7a990545b07ac143",
    "title": "有寄四章，次兰史韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "花拂妆楼晓镜开，匆匆眉语走车雷。",
      "宓妃去后空留枕，愁损陈王八斗才。"
    ]
  },
  {
    "id": "adcfe4db48eaf73bc2627a2569b67443",
    "title": "次卷中自题诗韵，再纪四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "九龙遗迹展灯前，老笔纷披水墨鲜。",
      "还似江南旧风景，半江斜日钓鱼船。"
    ]
  },
  {
    "id": "adcfe4db48eaf73bc2627a25bda2fb72",
    "title": "次卷中自题诗韵，再纪四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "珍重璇题已百年，匆匆过眼几云烟。",
      "重教八部天龙护，不使人间劫火然。"
    ]
  },
  {
    "id": "adcfe4db48eaf73bc2627a25e7a3d61f",
    "title": "次卷中自题诗韵，再纪四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一卷流传缘亦奇，旧观休惜复来迟。",
      "潮鸡唤起潜郎梦，来读先皇御制诗。"
    ]
  },
  {
    "id": "adcfe4db48eaf73bc2627a25e8650c18",
    "title": "次卷中自题诗韵，再纪四绝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "新筑山庵瞰惠泉，双图留镇似当年。",
      "竹炉虽坏僧房在，落日听松漫惘然。"
    ]
  },
  {
    "id": "adcfe4db48eaf73b3b4e114e7ef8c457",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "茫茫积水与天浮，此去真成汗漫游。",
      "输与张骞能凿空，书生骨相薄封侯。"
    ]
  },
  {
    "id": "adcfe4db48eaf73b3b4e114ea0134947",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "赋海才华笔一枝，天教壮志遂男儿。",
      "兰因河畔维舟夕，坐拥群花客赋诗。"
    ]
  },
  {
    "id": "adcfe4db48eaf73b3b4e114e3048866f",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "足迹全经五大洋，环球不碍气飞扬。",
      "归来新著乘槎记，笑与迂儒说地方。"
    ]
  },
  {
    "id": "adcfe4db48eaf73b3b4e114e1da02273",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "大郎山下客槎停，斗极纵横辨纬经。",
      "读遍葫芦汉书本，披图亲验海中星。"
    ]
  },
  {
    "id": "adcfe4db48eaf73b3b4e114e2b73c49f",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "挂星槎古到今传，曾阅陶唐洚水天。",
      "莫向囚尧城畔过，恐教双鹤话寒年。"
    ]
  },
  {
    "id": "adcfe4db48eaf73b3b4e114e30452dc2",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "駴目新传鬼斧工，飞轮何事走艨艟！",
      "于今旧物尤珍重，看取枯槎入禁中。"
    ]
  },
  {
    "id": "adcfe4db48eaf73b3b4e114e52f26e3c",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "何处君平卜肆开，银行有客泛槎回。",
      "人间不识支机石，浪掷天孙织锦才。"
    ]
  },
  {
    "id": "adcfe4db48eaf73b3b4e114e84319058",
    "title": "题兰史泛槎图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "潦倒高阳旧酒徒，莫颁新政下皇都。",
      "衣披一品寻常事，待写星槎第二图。"
    ]
  },
  {
    "id": "adcfe4db48eaf73bf2b787c6adf16253",
    "title": "兰史为洪银屏校书作红豆图徵诗，为题四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "笛里偷声换字工，明珠入掌比玲珑。",
      "剧怜生小相思骨，如此情人合姓红。"
    ]
  },
  {
    "id": "adcfe4db48eaf73bf2b787c607a09fbb",
    "title": "兰史为洪银屏校书作红豆图徵诗，为题四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "漫夸情种海棠娇，记曲奁边更细描。",
      "黑是明眸红别泪，画屏银烛可怜宵。"
    ]
  },
  {
    "id": "adcfe4db48eaf73bf2b787c692e00f5a",
    "title": "兰史为洪银屏校书作红豆图徵诗，为题四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "不辞采撷莫抛残，宛转红珠带露圆。",
      "生与佳人共南国，羡君长得画中看。"
    ]
  },
  {
    "id": "adcfe4db48eaf73bf2b787c642e08c56",
    "title": "兰史为洪银屏校书作红豆图徵诗，为题四绝句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "隔江遥和海山词，绿叶将阴子在枝。",
      "我亦多情更多恨，惜无人与画相思。"
    ]
  },
  {
    "id": "adcfe4db48eaf73be23d3923def15785",
    "title": "泊秋溪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "黯黯秋容落照边，清溪一曲客停船。",
      "东云出月西云电，各自流光占半天。"
    ]
  },
  {
    "id": "adcfe4db48eaf73be23d39232ea32d0b",
    "title": "泊秋溪作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西岭云生月渐低，扁舟凉夜客愁思。",
      "秋声惊醒江湖梦，黄篾篷喧雨到时。"
    ]
  },
  {
    "id": "adcfe4db48eaf73b81917e7693c9d920",
    "title": "东山感秋词",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万树秋声撼睡童，读书情趣逊欧公。",
      "挑灯自写纫兰句，一卷离骚当国风。"
    ]
  },
  {
    "id": "adcfe4db48eaf73b7aa0c4f726174ca0",
    "title": "子游泥",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "下邑弦歌惠爱长，天教道学启南荒。",
      "千秋墓畔文章土，化作幽兰九畹香。"
    ]
  },
  {
    "id": "adcfe4db48eaf73bca105ad740b6449c",
    "title": "鸡笼金",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鸡笼山畔阵云阴，辛苦披沙一水深。",
      "宝藏尚存三易主，人间真有不祥金。"
    ]
  },
  {
    "id": "adcfe4db48eaf73b5999e1280fdf4c29",
    "title": "状元来",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "两府谣传故国哀，看花长恨状元来。",
      "风流一觉刘郎梦，满地苔封碧瓦堆。"
    ]
  },
  {
    "id": "adcfe4db48eaf73bdc61c9741db7243c",
    "title": "纪黄五娘事",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "夺取鱼轩射雉场，此身仍属旧檀郎。",
      "美人甘为多情死，不肯昌华事汉皇。"
    ]
  },
  {
    "id": "adcfe4db48eaf73bdc61c974bc0e84e0",
    "title": "纪黄五娘事",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "彩凤辞笼恨未忘，九天呼吁传降王。",
      "赵家若赏平南策，第一功臣是五娘。"
    ]
  },
  {
    "id": "adcfe4db48eaf73bdc61c97497dfe8f9",
    "title": "纪黄五娘事",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "艳词空谱荔枝香，磨镜遗闻事渺茫。",
      "谁改五花新院本，英雄儿女再登场？"
    ]
  },
  {
    "id": "adcfe4db48eaf73b9c01727ad4b9585a",
    "title": "元旦试笔",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "大九州当大一统，书生原有觉民权。",
      "待将宣圣麟书笔，遍布王春海外天。"
    ]
  },
  {
    "id": "adcfe4db48eaf73b9c01727ad8c9bdd7",
    "title": "元旦试笔",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "除旧居然又布新，溶溶四海一家春。",
      "皇威万里行儒教，八表同风拜圣人。"
    ]
  },
  {
    "id": "adcfe4db48eaf73be93103b97b642347",
    "title": "次韵答伯瑶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东风无奈别离何，万里行吟海有波。",
      "惭愧口头禅唱好，梵天无力缚修罗。"
    ]
  },
  {
    "id": "adcfe4db48eaf73bf43a35f67caec93a",
    "title": "戏东兰史",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "隔江曾和海山词，一棹今来访范蠡。",
      "为向银屏问消息，画中红豆最相思。"
    ]
  },
  {
    "id": "adcfe4db48eaf73b0d663253342e35f6",
    "title": "题赆红兰",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "不须纫佩怨三湘，一片丹心向紫皇。",
      "彩笔代颁花九锡，梦回香国拜真王。"
    ]
  },
  {
    "id": "adcfe4db48eaf73bc713890e12b6ee04",
    "title": "桃源女史朱伯姬，九江先生女公子也，能诗画，为兰史作小幅而自题绝句其上，兰史出观，因为书此",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "传经伏女画中人，自写桃源说避秦。",
      "傥许携家作渔父，种花来结洞仙邻。"
    ]
  },
  {
    "id": "adcfe4db48eaf73b0cc828e68a03b087",
    "title": "席上有赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "姗姗微步上瑶台，笑看惊鸿艳影来。",
      "亲制广寒新乐府，诸天齐唱紫云回。"
    ]
  },
  {
    "id": "adcfe4db48eaf73b20e4043e23e0f9ef",
    "title": "即席赠邓恭叔孝廉",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "同醉朱明洞外天，尊前锦瑟感华年。",
      "出门满地风波恶，未许公卿荐邓先。"
    ]
  },
  {
    "id": "adcfe4db48eaf73ba089601dd884d201",
    "title": "即席赠黄诏平明经",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "骏马雕鞍百宝装，看君结客少年场。",
      "中原多少英雄在，不为看花到洛阳。"
    ]
  },
  {
    "id": "adcfe4db48eaf73bdb79a281cd540e33",
    "title": "即席赠颜恒甫",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "海上相逢意气亲，与君同作异乡人。",
      "家山故事休回忆，终遣王潮领八闽。"
    ]
  },
  {
    "id": "adcfe4db48eaf73b92e5fff0bc889215",
    "title": "席上二商索赠，书此予之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "牙筹不碍手亲操，坐拥雄赀意气豪。",
      "毕竟商人能爱国，千秋义士有弦高。"
    ]
  },
  {
    "id": "adcfe4db48eaf73b6e6903166a26de3a",
    "title": "为兰史赠席上小妓",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "獭髓微痕玉有瘢，双眉淡淡扫春山。",
      "珠江风月无边好，都在佳人浅黛间。"
    ]
  },
  {
    "id": "adcfe4db48eaf73b79051d5f20288034",
    "title": "席上有女校书介剑秋乞诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "楚楚风神剧可怜，乞诗亲捧彩云笺。",
      "春风杨柳人将别，更唱黄河远上篇。"
    ]
  },
  {
    "id": "adcfe4db48eaf73be3354f3dc25ce41b",
    "title": "次晓沧韵，送王佐臣",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "王寿山头月一轮，照君风骨最嶙峋。",
      "不如归去山中好，刘四从今莫骂人。"
    ]
  },
  {
    "id": "adcfe4db48eaf73bba3853c368441c3f",
    "title": "病中赠王桂山四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "海山斜日郁苍苍，回首神州意黯伤。",
      "热血满腔凉不得，苦教枰药累真长。"
    ]
  },
  {
    "id": "adcfe4db48eaf73bba3853c3ae172645",
    "title": "病中赠王桂山四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "无力能消古劫尘，愧君卖药济斯民。",
      "千金妙有神方在，着手先成海上春。"
    ]
  },
  {
    "id": "adcfe4db48eaf73bba3853c3bd91e1f8",
    "title": "病中赠王桂山四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "所须药物是当归，有客天南叹式微。",
      "未报国仇心未了，枕戈重与赋无衣。"
    ]
  },
  {
    "id": "adcfe4db48eaf73bba3853c3f231dda7",
    "title": "病中赠王桂山四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "色舞眉飞夜论文，天涯意气最怜君。",
      "相期海上归来日，王寿山头话白云。"
    ]
  },
  {
    "id": "adcfe4db48eaf73b7d129ff5b3a35c28",
    "title": "钟文南太守自美洲回里，赋赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "寻洲志伟高伦布，开国功高卓耳基。",
      "皇帝玺书亲问讯，太平洋外树龙旗。"
    ]
  },
  {
    "id": "adcfe4db48eaf73b7d129ff5d2cf50d0",
    "title": "钟文南太守自美洲回里，赋赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西穷月竁传天语，东走星槎奉国书。",
      "三日逢头七逢尾，真看沧海掣鲸鱼。"
    ]
  },
  {
    "id": "adcfe4db48eaf73b6981a9159d6f6f34",
    "title": "次韵答藕华",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "何事天涯怨式微，六龙西幸不曾归。",
      "平生稷契空相许，茧足荒山素愿违。"
    ]
  },
  {
    "id": "adcfe4db48eaf73b6981a915002f4d56",
    "title": "次韵答藕华",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "缥缈碧云飞两凫，泥中久辱胡为乎？",
      "仙山楼阁不归去，万树桃花今在无？"
    ]
  },
  {
    "id": "adcfe4db48eaf73b6981a915a52c9f85",
    "title": "次韵答藕华",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天马何曾西极来，千金市骏枉燕台。",
      "不应河岳英灵尽，岁岁天门诏榜开。"
    ]
  },
  {
    "id": "adcfe4db48eaf73b6981a9158213fcc3",
    "title": "次韵答藕华",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "黄麾立仗待头颅，一掷成枭注太孤。",
      "多怨天公不能笑，怜他玉女误投壶。"
    ]
  },
  {
    "id": "adcfe4db48eaf73b6981a915167d10f2",
    "title": "次韵答藕华",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "眼前缘转更黄回，如此天心也费猜。",
      "惊起希夷五龙蛰，胡尘蒙过华山来。"
    ]
  },
  {
    "id": "adcfe4db48eaf73be57d83bcb1512879",
    "title": "题墨梅",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天寒岁暮漫神伤，天地心终复见阳。",
      "留得梅花风格在，空山洒墨作寒香。"
    ]
  },
  {
    "id": "adcfe4db48eaf73be57d83bc14f8faf6",
    "title": "题墨梅",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "扫尽凡花是北风，孤芳原不与凡同。",
      "任他众鸟欣相托，自放寒花向雪中。"
    ]
  },
  {
    "id": "adcfe4db48eaf73b3826b317e6e69537",
    "title": "有客自美洲归，作仗剑东归图，为题卷端其二",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梦绕落机天外峰，归舟一去万云重。",
      "西风磨剑海水绿，旷代人豪思阁龙。"
    ]
  },
  {
    "id": "adcfe4db48eaf73bd6e667fddbe61846",
    "title": "离台诗六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "虎韬豹略且收藏，休说承明执戟郎。",
      "至竟虬髯成底事，宫中一炬类咸阳？"
    ]
  },
  {
    "id": "adcfe4db48eaf73bd6e667fd8608c13d",
    "title": "离台诗六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "卷土重来未可知，江山亦要伟人持。",
      "成名竖子知多少，海上谁来建义旗？"
    ]
  },
  {
    "id": "adcfe4db48eaf73bd6e667fd0244438d",
    "title": "离台诗六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "从此中原恐陆沈，东周积弱又于今。",
      "入山冷眼观时局，荆棘铜驼感慨深。"
    ]
  },
  {
    "id": "adcfe4db48eaf73bd6e667fd692cfd52",
    "title": "离台诗六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "英雄退步即神仙，火气消除道德编。",
      "我不神仙聊剑侠，雠头斩尽再升天。"
    ]
  },
  {
    "id": "adcfe4db48eaf73bd6e667fdf9f5a714",
    "title": "离台诗六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "乱世团圆骨肉难，弟兄离别正心酸。",
      "奉亲且作渔樵隐，到处名山可挂单。"
    ]
  },
  {
    "id": "adcfe4db48eaf73b960f8a138fd86406",
    "title": "重九日游长潭六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "满城歇风雨，重九天犹阴。",
      "秋阴亦复佳，胜约行相寻。",
      "平畴极城西，凉意生秋襟。",
      "双桥艾坝窄，一径松坪深。",
      "凄凉铁耕楼，无复诗老吟。",
      "沿溪且北溯，残叶秋飘金。",
      "林香醉人魂，潭影清人心。"
    ]
  },
  {
    "id": "adcfe4db48eaf73b960f8a13b45ff8ed",
    "title": "重九日游长潭六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "驾言游长潭，长潭在何许？",
      "峡口入滩头，曲折抵十里。",
      "日望长潭云，今棹长潭水。",
      "樵风送歌声，云水蒙蒙里。",
      "潭云有卷时，潭水无时已。",
      "水深龙所宫，是主云行止。",
      "秋霖徒困人，游客爱晴美。",
      "空潭抱珠卧，勿遽呼龙起。"
    ]
  },
  {
    "id": "adcfe4db48eaf73b960f8a13b933e428",
    "title": "重九日游长潭六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "积水潭益深，积石山弥尊。",
      "山石瞰潭水，一一生秋痕。",
      "或翁晒鱼网，或媪负幼孙。",
      "或为仙人驱，桥址留三分。",
      "残梳碎万齿，古阙呀双门。",
      "是皆禀星精，且更为云根。",
      "流水无尽时，石亦亘古存。",
      "拊石怀古昔，高歌动乾坤。"
    ]
  },
  {
    "id": "adcfe4db48eaf73b960f8a13abf571fb",
    "title": "重九日游长潭六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "岩翠冷欲滴，泉飞破秋烟。",
      "中有碧血痕，终古长涓涓。",
      "九州已无池，一线犹有天。",
      "炼石思补之，天乎俄已颠。",
      "亦欲一叶舟，奉母终天年。",
      "吁嗟厄阳九，不死胡能贤？",
      "人生只一死，死况忠孝全！",
      "峨峨故衣冠，寒潭写苍颜。",
      "山灵鉴孤贞，宁须史官编。",
      "荒祠清溪曲，遗蜕空山巅。",
      "采菊再拜荐，酹之以寒泉。"
    ]
  },
  {
    "id": "adcfe4db48eaf73b960f8a138099fceb",
    "title": "重九日游长潭六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "高台不可上，中有道士庵。",
      "不知何因缘，奔走善女男。",
      "上悬百尺崖，下俯千尺潭。",
      "同行各倦游，我力差能堪。",
      "兴尽且姑止，胜境非不探。",
      "滩头有村店，恰坐人两三。",
      "绿茶香盈瓯，丹橘珠满篮。",
      "是时日加午，鸡声隔烟岚。",
      "小溪何清浅，溅溅来西南。",
      "溪上读书堂，一饭秋茹甘。"
    ]
  },
  {
    "id": "adcfe4db48eaf73b960f8a132e2491c7",
    "title": "重九日游长潭六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "流水渺然去，陆来乃舟归。此行非揽胜，清节怀采薇。",
      "颇闻潭中景，印月生清辉。何不乘夜游？酌酒临苔矶。",
      "山高秋月小，松露凉琴徽。此时发浩唱，独鹤秋空飞。",
      "秋空苦积阴，此境安可希！姑留不尽意，后会良非稀。",
      "长歌归去来，菊香秋满衣。孤棹出潭口，寒碧山四围。",
      "城笳吹暮云，东峰下斜晖。"
    ]
  },
  {
    "id": "adcfe4db48eaf73b6737e33124ea4e54",
    "title": "送谢四之桃源",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "谢子患难友，行义侔古贤。",
      "浮海同归来，买山苦无钱。",
      "云有桃源居，先世曾垦田。",
      "今晨暂辞我，借得渔人船。",
      "翘首眺八极，满目多风烟。",
      "但求避世地，宁希拔宅仙。",
      "君沿桃花水，或得古洞天。",
      "仙人多贤达，当与君周旋。",
      "径将今世人，置之太古前。",
      "莫便不归来，令我思渺然。"
    ]
  },
  {
    "id": "adcfe4db48eaf73b6737e331bb25cb77",
    "title": "送谢四之桃源",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昔者陶靖节，为文工寓言。",
      "凿空出渔人，飞花满仙村。",
      "遂使啖名者，处处名桃源。",
      "蓬莱古仙岛，清浅生沙痕。",
      "沧桑一转瞬，变迁安足论？",
      "变迁犹自可，况复成沉沦？",
      "龙伯钓鳌后，三山今无存。",
      "恐君到桃源，已异昔所闻。",
      "租税遍桑麻，丁役及子孙。",
      "桃花斫为薪，渔舟觅无门。",
      "君当废然返，就我同灌园。",
      "送君古渡头，黯然为销魂。",
      "颢气海上来，莽莽风尘昏。"
    ]
  },
  {
    "id": "adcfe4db48eaf73bd8bd77c0c3075456",
    "title": "采菊歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "清辰采菊东山阳，紫茎绿叶垂幽芳。世人贵薏贱真菊，弃置在野容堪伤。",
      "萧敷艾荣苦迫压，谁复过问荒丘旁？秋霜杀物百卉死，若抱晚节天为彰。",
      "空山无人蔚深秀，正色独得中央黄。流传伪种世竞采，柴色夺正工时妆。",
      "此花隐逸应鲜识，山中开并神芝光。我生于时得秋气，独寡时好成清狂。",
      "黄金照耀忽满谷，采撷宁使英华藏。度阡越陌野则获，烟萸露柏珍同囊。",
      "贵之为宝贱则草，齐东野语非吾诳。要之摧折世俗手，毋如老死荒山荒。",
      "吁嗟乎！故园有菊看不得，开傍战场空太息。采花酿酒强作欢，共保风尘好颜色。"
    ]
  },
  {
    "id": "adcfe4db48eaf73bb96a6afe9bc15949",
    "title": "菊枕诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "繄余昔龆龀，嬉戏慈母旁。",
      "开园种秋菊，寒花映书堂。",
      "殷勤慈母心，采菊缝枕囊。",
      "祝儿蠲宿疴，祝儿好容光。",
      "垂垂手中线，宛宛生清香。",
      "人生嬉戏时，此境安可常！",
      "堂北萱草花，萎谢惊秋霜。",
      "峨峨大宛山，阡表齐泷冈。",
      "前年菊花时，登高作重阳。",
      "墓门一瞻拜，宰木寒烟苍。",
      "去年菊花时，奔走为戎装。",
      "枕戈待旦心，力筹保鲲洋。",
      "今年菊花时，故园成战场。",
      "不及哭墓行，寸草心徒伤。",
      "空山此高卧，哀泪沾秋裳。"
    ]
  },
  {
    "id": "adcfe4db48eaf73bb96a6afee317a51c",
    "title": "菊枕诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昔游净翠园，同赋菊枕诗。",
      "维时灌阳公，初出为监司。",
      "两迁遂持节，风雅照海湄。",
      "从容军政暇，坛坫叠鼓旗。",
      "客并富才俊，主更雄文词。",
      "秋光剪入卷，裒集名诗畸。",
      "苦心极镌刻，谓可千秋垂。",
      "夷氛海上来，倚枕闻惊鼙。",
      "是时菊正花，黄金甲纷披。",
      "秋风一场战，应保危台危。",
      "朱崖地遽弃，百计不得施。",
      "馀生脱虎口，寤寐空相思。",
      "昔为称意花，今作断肠枝。",
      "兵火万卷尽，梨枣灾可知。",
      "蠹篇纵幸存，零落生蛛丝。",
      "安知秋斋中，清芬犹昔时。",
      "寒宵有远梦，相觅应天涯。"
    ]
  },
  {
    "id": "adcfe4db48eaf73b7ee24ef43d4dc503",
    "title": "秋雁歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西风吹雁秋南翔，天高野阔稀稻粱。",
      "一雁下从野凫去，群雁思之不能置。",
      "天涯目断寒云飞，误入罗网何时归？"
    ]
  },
  {
    "id": "adcfe4db48eaf73b720d389ddd34d70f",
    "title": "钟髯歌赠钟生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "英雄困厄竖子贵，丈夫灭尽须眉气。",
      "钟生乃独以髯豪，况复奋髯敢论事。",
      "少年浩歌苍梧怨，地老天荒写幽恨。",
      "掉头不住出国门，濩落故山髯尚健。",
      "髯参不为为髯仙，沧桑转眼年复年。",
      "金丹未成髯已戟，儿女牵挽难登天。",
      "掀髯大笑世人惑，流传髯论极豪墨。",
      "髯乎其善保此髯，勿与纤儿争白黑。",
      "世间不见虬髯公，扶馀坐失无英雄。",
      "超伦轶群有髯在，令我神往沧溟东。"
    ]
  },
  {
    "id": "adcfe4db48eaf73b0ecad2e615ac5b66",
    "title": "放生鹅歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "有鹅不送陈大夫，恐杀而食登诸厨。有鹅不送王将军，恐笼而去伤其群。",
      "胡子之鹅丧厥偶，俪以他雌傲不受。孤立无党众欲杀，护之使生意良厚。",
      "昨闻钟子放生说，今读胡子送鹅诗。众人赞叹杨子笑，谓钟也黠胡也痴。",
      "以说饵鹅得鹅想，以诗媵鹅误鹅往。欲夺鹅还餍众欲，毋令鹢鹢得独享。",
      "我闻钟子学道人，仙厨行当脯凤麟。宁以一鹅贻口实，杨子过论疑非真。",
      "自昔书生工凿空，幻中有幻出鹅笼。固知杨子取为我，众人未免色为动。",
      "众口铄金况一鹅！道高固应生群魔。痴者非黠黠非黠，大众勿喧听我歌。",
      "我闻兵解亦成仙，是鹅劫尽果乃全。伐毛洗髓用我法，立随鸡犬共升天。",
      "生之于天放乃大，说者笑者两无害。不然诗肠亦姑润，勿讶仙人徒狡狯。",
      "吁嗟乎！东南蜃气天苍黄，沙虫百万同日亡。一鹅之生复何有？",
      "不能成阵军声张。男儿生当万羊膳，手扶鳌极平龙战。",
      "嗷嗷四海安厥生，櫜弓笑赴头鹅宴。"
    ]
  },
  {
    "id": "adcfe4db48eaf73b91f75ba49dffe79f",
    "title": "山居诗五首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "白云海上来，飘摇无归期。微风起天末，吹寄兹山陲。",
      "悦山本云性，草木生妍姿。山中有轶士，独往人寡知。",
      "末世何皇皇？寸心勉自持。故国何迢迢？右手难将移。",
      "临风托远意，自与云相怡。无心出已非，万物有息时。",
      "眷念出者劳，何用行雨为？"
    ]
  },
  {
    "id": "adcfe4db48eaf73b91f75ba429498a4e",
    "title": "山居诗五首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我本山水人，深知山水意。",
      "卜居山水间，山水发灵秘。",
      "维山不厌清，毋为浊流累。",
      "维山不厌深，毋为俗士至。",
      "梦中古桃源，思之辄心醉。",
      "奇遭此佳境，一往快夙志。",
      "抚琴入泉韵，布席落岚翠。",
      "静言养生理，中岁慰悴憔。",
      "平生坠世网，每忆魂犹悸。",
      "固宜古贤人，栖迟乐衡泌。"
    ]
  },
  {
    "id": "adcfe4db48eaf73b91f75ba47e8e7767",
    "title": "山居诗五首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "哑哑返哺乌，得食不果腹。",
      "一枝有安巢，山飞复山宿。",
      "念兹心衋然，得养不在禄。",
      "山田瘠可耕，馀事及樵牧。",
      "东风秀百草，春山上黄犊。",
      "苍苍者寿松，青青者慈竹。",
      "山高蓄灵秀，自结云中屋。",
      "采得千年芝，持为高堂祝。"
    ]
  },
  {
    "id": "adcfe4db48eaf73b91f75ba4baf14f0c",
    "title": "山居诗五首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鸿灵春北归，归飞不失群。",
      "天生此羽翼，太息世强分。",
      "我家深山中，聊用谢世纷。",
      "吾弟各异才，出作同习勤。",
      "荷锄影相随，伐木声相闻。",
      "向晦入晏息，一灯夜论文。",
      "微言绎圣牒，奥语搜皇坟。",
      "琅琅金石声，遥出山中云。",
      "因之虽乱离，其乐仍欣欣。",
      "有兄独远出，踪迹隔虏氛。",
      "东风万里来，同念仓海君。"
    ]
  },
  {
    "id": "adcfe4db48eaf73b91f75ba4d904992f",
    "title": "山居诗五首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "德公司马徽，流寓同襄阳。峨峨鹿门山，近接水镜庄。",
      "幼安昔避地，亦复偕彦方。吾友有谢生，夙昔同行藏。",
      "黻佩不可期，负戴聊徜徉。携家此偕隐，远渡婆娑洋。",
      "岂不思东归，故里今犬羊。买山共卜筑，耕凿炉峰旁。",
      "垆峰一何高？上有松苍苍。上枝古藤虬，下根茯苓香。",
      "山深富灵药，同采佐糗粮。何须出雒市，名播如韩康？"
    ]
  },
  {
    "id": "adcfe4db48eaf73b35cab228fe442055",
    "title": "杂诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "羲和驭日轮，赫赫鉴八荒。",
      "游氛积为阴，上翳阳无光。",
      "太白窃神威，睒睒昼有芒。",
      "斗垣森严地，飞星敢干行。",
      "谁实操天权，得毋失厥纲。",
      "寂寂河鼓鸣，惨惨参旗扬。",
      "天弧不能弦，纵恣来贪狼。",
      "下界虮虱臣，惴惴心忧伤。",
      "欲将灾异书，上吁通天阊。",
      "紫霄昼沉沉，钧天乐方张。",
      "王母宴诸天，游戏容东方。",
      "天公色然醉，玉女倾霞觞。",
      "列侍诸仙官，冕旋各飞扬。",
      "方谋剪鹑首，持之赐秦王。"
    ]
  },
  {
    "id": "adcfe4db48eaf73b35cab228976d1217",
    "title": "杂诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "共工触天柱，西北遂倾坠。重烦五色石，复得天定位。",
      "神娲抑何心？补天不补地。东南大海中，遂令日生事。",
      "灵鳌实天遗，受钓误贪饵。岱舆与员峤，坐失神山二。",
      "蓬莱固无恙，左股复割弃。为天谋者谁？敢道无遗议？",
      "诸仙各神通，坐视果何意？闲愁落万古，茫茫渺难计。",
      "徒劳炎帝女，填海作精卫。"
    ]
  },
  {
    "id": "adcfe4db48eaf73b35cab228d538ee6c",
    "title": "杂诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天鸡不能雄，牝鸡代为鸣。",
      "膊膊复腷腷，岂云非恶声？",
      "壮士误起舞，慨然赴功名。",
      "失身一非时，其辱宁为荣。",
      "枕戈夜未旦，素月当天行。",
      "团团此皎魄，中有妖蟆生。",
      "得地遽僭妄，吞噬亏阴精。",
      "诸仙并束手，坐令天偏盲。",
      "凭日复有乌，翳日失其晶。",
      "安知豢养物，乃起为祸萌。",
      "蒙蔽苟不知，安用天聪明？",
      "知之不能去，容使终古横。"
    ]
  },
  {
    "id": "adcfe4db48eaf73b6cfd226cb1521762",
    "title": "苦雨行",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "雨师昼夜驱龙行，一雨三月无停声。",
      "乌沉兔没不敢出，仰视天日长冥冥。",
      "冬寒凛烈春未已，浸淫木气浑归水。",
      "稚阳欲茁老阴遏，乃张母权侵厥子。",
      "寒风吹天不肯高，阴云四压天周遭。",
      "娲皇补处今毕漏，石炼五色难坚牢。",
      "尽倾海水向天半，惊波怒涛满空散。",
      "竟无一片干净土，著足大地成泥烂。",
      "雄雷噤齘鸣雌雷，百虫朒缩户不开。",
      "花藏柳匿避雨气，虽有羯鼓安能催？",
      "物过为淫极必反，下士谈天叹天远。",
      "恐将降魃来止雨，倒行逆施两俱损。",
      "不然不日复不月，地晦天昏寒水发。",
      "几疑世将入混沌，待起盘古冢中骨。",
      "欲书绿章上青帝，请收政权屏阴翳。",
      "膏雨和风各听令，万方重纪岁华丽。"
    ]
  },
  {
    "id": "adcfe4db48eaf73b71ae97cc89fb09b7",
    "title": "雨中漫成长句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "高田下田麦欲枯，前山后山雨模糊。",
      "蒙蒙水气生春芜，平皋极目疑江湖。",
      "一春闭户少游趣，饥雀窥窗自来去。",
      "闲庭花落宾客稀，东风已绿邻家树。"
    ]
  },
  {
    "id": "adcfe4db48eaf73bb6716f7a81bd305a",
    "title": "庐山谣答刘生芷庭",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "匡庐名自匡君遗，福庐乃出叶少师。匡庐自大福庐小，名山要待人扶持。",
      "五岭东来郁雄秀，群山冠剑森威仪。纷趋到海尽南纪，与海争地雄鼓旗。",
      "天藏地閟留隐秀，有山亦以庐名垂。州因鋗姓乡旼姓，兹山未著庐者谁。",
      "我归自东未宁宇，越鸟固应巢南枝。不为神仙不宰相，入山将恐山灵嗤。",
      "前身太华老道士，游仙旧梦参希夷。误信神山在海上，失足𩊊佩人间嬉。",
      "九十九峰发霞燄，手持芙蓉哦新诗。要令海国变风雅，开山初祖天人师。",
      "青柯故侣苦相惜，小劫摧落云龙姿。东方狼星忽悬燄，天弧久弛无神威。",
      "扶桑岛窄奋乌足，香蕈洋浅张黥鬐。黑风摧海水四立，阴云惨澹台山危。",
      "沙虫百万势将化，末劫不救非慈悲。生作愚公死精卫，谓海可塞山能移。",
      "开屯径欲试神手，炮雷枪雨供驱驰。玉门第八金匮九，安知变故多参差。",
      "值天方醉剪鹑首，呵壁欲问宁非痴。岂有扶馀王剑侠？虬髯一传词尤支。",
      "不如归去亦一策，山中血泪啼子规。朱崖虽弃汉地大，公卿固应从捐之。",
      "独恨平生失微尚，请缨请剑忘官卑。南阳已矣不得卧，兼累羽扇无能挥。",
      "辽东幼安本侨寓，欲去犹恋将奚为？撒手台山惨将别，直等死别非生离。",
      "全家轻舟径西渡，旧游回首成天涯。闽山将尽粤山见，青山万里安舆随。",
      "五花战袍失光彩，剩有馀耀生莱衣。东迁四世过百载，故居乔木苍烟霏。",
      "恐如丁仙化鹤返，感慨城郭人民非。圆山之间印山下，厥邑隶镇乡文基。",
      "自从宋元此聚族，小宗别祀多分祠。朱门白屋万家聚，岁时伏腊陈牲牺。",
      "弟兄伯叔各欢序，唐山直惜吾归迟。摩挲故谱寻老屋，半废为圃芜不治。",
      "故钉遗瓦存者仅，不如别卜陈蓍龟。惟乡之西协吉卜，宗老告我庐山宜。",
      "一邱一壑本吾愿，名山况复如相期。忆昨泉山小留滞，清源紫帽神挚维。",
      "阴那老僧速归驾，许我佳地当非欺。梦中之境忽真得，此事或亦神能司。",
      "乃携寻山绿玉杖，古径手自荆榛披。一峰卓立出云表，苍然秀色轩人眉。",
      "如玉屏张宝帐合，如宝驮象球弄狮。群山众壑竞奔赴，势若拱卫来逶迤。",
      "乃登极顶旷四瞩，玉华金简生光辉。仙桥俯瞰飞渡迹，天马旁若凌风嘶。",
      "目卑三台小九子，君山肃立毋敢欹。鞭云策霞互吐纳，沐日浴月相蔽亏。",
      "四时花开长不谢，万年松老生清飔。洞天福地不在远，佳处要岂人境违。",
      "四山环合若庐舍，山中地忽成平夷。有圃宜蔬田宜稻，买山以隐宁靳赀？",
      "乃测周圭景以正，乃用傅版功斯施。惟堂有宦阁有簃，开门山影绿满池。",
      "乡人载酒欲吾贺，言待其落陈金卮。就中吾友有刘子，清言古谊吾所推。",
      "山村易名曰澹定，刘子妙解为之词。今晨缄书更报我，开函奇字蟠蛟螭。",
      "庐山之谣又继作，青莲逸轨遥相追。上为兹山发厥秀，下为吾庐言其私。",
      "中间慷慨论时事，若屈奇诡梁哀噫。山中展诵发浩叹，神妙欲告山灵知。",
      "惟山如诗贵真面，得其真者名乃归。惟楚有山称九嶷，惟蜀有山称峨嵋。",
      "粤山罗浮实称首，同向南戒争崟崎。兹山又别钟粤秀，如光初曜华方滋。",
      "吾爱吾庐更爱山，以山相属吾宁辞？山中之云出无时，青天舒卷人难羁。",
      "山中之泉清且漪，我归自濯缁尘缁。名庐以山庐乃结，因山得庐山尤奇。",
      "襟江带闽此胜境，鼎足匡福宁须疑。和君谣罢一长啸，松间双鹤高空飞。"
    ]
  },
  {
    "id": "adcfe4db48eaf73b94ecfc42978445d3",
    "title": "古别离行，送颂",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "乍愿君如天上之月出海复东来，不愿君如东流之水到海不复回。",
      "有情之月无情水，黯然消魂别而已。况复一家判胡越？",
      "百年去乡里，关门断雁河绝鲤。万金不买书一纸。",
      "噫嘻乎嗟哉！远游子，春风三月戒行李。留不住箫上声，拭不灭玉上名。",
      "千尘万劫，销不得屋梁落月之相思、河梁落日之离情。",
      "山中水，出山不复清；海中月，出海还复明。不惜君远别，惜君长决绝。",
      "知君来不来，看取重圆月。"
    ]
  },
  {
    "id": "adcfe4db48eaf73bf9a457eb2126c0fc",
    "title": "重送颂臣",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "恻恻重恻恻，行人适异域。",
      "华夷忽易地，何处为乡国？",
      "车马多离声，川原带行色。",
      "同来不同往，欲语涕沾臆。",
      "论交本世好，古谊吾所式。",
      "结发论文字，廿载忘形迹。",
      "海氛忽东来，义愤不可抑。",
      "出君箧中符，时艰共戮力。",
      "书生忽戎装，誓保台南北。",
      "当时好意气，灭虏期可刻。",
      "何期汉公卿，师古多让德。",
      "忽行割地议，志士气为塞。",
      "刺血三上书，呼天不得直。",
      "北垣遽中乱，满地淆兵贼。",
      "此间非死所，能不变计亟。",
      "亲在谋所安，况乃虏烽迫。",
      "乾坤已中变，万怪竞荒惑。",
      "人情易翻覆，交旧成鬼蜮。",
      "君亦挈家来，航海期不忒。",
      "得君意中慰，归粤途始即。",
      "卜居家再迁，山中事稼穑。",
      "与君此偕隐，山水况奇特。",
      "君言暂归视，尚有旧庐室。",
      "来如潮有期，信在期不失。",
      "闻君言未毕，哀泪弗能拭。",
      "翘首沧海东，苍波渺无极。",
      "昔时干净土，卵育长鲸匿。",
      "吾兄去秋往，三春阻消息。",
      "因君速归驾，异类安可慝？",
      "愿君信如雁，勿竟誓成浽。",
      "归途逼炎景，珍重慎眠食。",
      "到时常寄书，千里若门阈。",
      "书来君不来，累我长相忆。",
      "形影为君单，语言为君默。",
      "我欲从君往，天不假羽翼。",
      "时因西风夕，吹梦到君侧。",
      "送君诗盈幅，难展肠结轖。",
      "诗成复自写，不辨泪和墨。",
      "愿君置怀袖，长鉴此悃愊。"
    ]
  },
  {
    "id": "adcfe4db48eaf73b09abbb910e509dd0",
    "title": "大风雨歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "乌轮晦光兔魄死，海上群龙方戏水。力撼乾纽摇坤维，骇听东南大风起。",
      "大风吹云云飞扬，八荒一气云茫茫。绝无天地但有海，只恐人物沉汪洋。",
      "谁鞭电鞭鼓雷鼓？忽起蛟龙满空舞。池中方困人不知，世眼惊看得云雨。",
      "一风三日不得停，云昏雨黑宵冥冥。直疑天老易混沌，万古无复长空青。",
      "谁知淫烈有时定，妄用推测群相惊。风收云歇天地静，归龙卷雨微闻腥。",
      "大海无波平如镜，沐浴日月还晶明。山中道人蕴道妙，六根清净容长少。",
      "风声雨声寂不闻，独抚乾坤发长啸。"
    ]
  },
  {
    "id": "adcfe4db48eaf73be90aa8ff9f079893",
    "title": "珠江行乐词",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "马鞍山头紫云起，脂香粉腻珠江水。英雄儿女满襟泪，只合王郎为情死。",
      "江头日日呼画船，珠歌翠舞年复年。安知海上东风起，摧花折柳尘迷天。",
      "尊前莫话风波恶，豪竹哀丝方间作。自是风流魏晋人，醉死梦生恣行乐。",
      "生不愿作蛮夷大长汉老臣，亦不愿作朱明洞主秦仙人；",
      "但愿珠江排日泛花舫，花光照海海不尘。噫嘻乎！",
      "人生悲欢离合无不有，江上看花速呼酒。"
    ]
  },
  {
    "id": "adcfe4db48eaf73b3ecdb7494b2ad0fd",
    "title": "古诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "富贵果何物？遭者罔不诎。腼然衣冠徒，奔走愧行乞。",
      "平生干镆锋，安能顿使屈？乾坤值震荡，眼底鲜英物。",
      "不恨见越公，恨不遇红拂。知己得美人，散此万古郁。"
    ]
  },
  {
    "id": "adcfe4db48eaf73b3ecdb749880c97b3",
    "title": "古诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "黄羲忽然没，太古不可复。古有伤心人，所遇但痛哭。",
      "人各赋性情，天生是使独。天乎何不仁！挤与世相逐。",
      "鸟兽岂吾群？纷然况满目！誓将万古泪，上报彼苍酷。",
      "天有时而倾，地有时而缩。放声同一哀，海水化平陆。"
    ]
  },
  {
    "id": "adcfe4db48eaf73b3ecdb74905e604cb",
    "title": "古诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "神鱼砀失水，跛鳖相瑕疵。威凤无桐巢，笼雀揶揄之。",
      "按剑遭不平，慷然生古悲。苍茫自天意，窥者安能知？",
      "我怀古达士，所履皆其夷。岂无非意干？飘风当坠枝。",
      "偶然出游戏，播弄随纤儿。手抚铁如意，一笑方支颐。"
    ]
  },
  {
    "id": "adcfe4db48eaf73b3ecdb749868318f2",
    "title": "古诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "沧海方横流，志士无安居。",
      "皇皇太自苦，露处王尼车。",
      "车亦不得息，志亦不得舒。",
      "摧车抑其志，自火用世书。",
      "不合固其常，何不慎所如？",
      "躬耕可苟全，且觅南阳庐。"
    ]
  },
  {
    "id": "adcfe4db48eaf73b3ecdb7498584d81e",
    "title": "古诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "凉风剥高林，万树忽全裸。",
      "英华不可恃，荣者已先堕。",
      "人生怀百忧，所见毋乃左！",
      "乾坤忽流劫，万汇尽一火。",
      "死者为哀燐，存者仅硕果。",
      "出门念交旧，万里剩孤我。",
      "嗟哉何酷毒，此罪天应坐。",
      "留此七尺躯，马革不得裹。",
      "畀为愁城主，所值无一可。",
      "闻有古化人，天不能福祸。",
      "我欲往从之，道远多坎坷。",
      "采桂持作楫，纫兰持作柁。",
      "茫茫此愁海，远泛凌风舸。"
    ]
  },
  {
    "id": "adcfe4db48eaf73bbf85e6529b9cfb80",
    "title": "长句赠许仙屏中丞并乞书心太平草庐额，时将归潮州",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "江波不作河安流，春风岭海建节楼。筹边赖有重臣在，朝廷南顾今无忧。",
      "自从互市启海禁，一衣带水连五洲。驱雷策电驭水火，碎裂大地分全球。",
      "恃其吊诡肆要挟，但有盘敦无共球。纵横捭阖等战国，势将迫我为宗周。",
      "况乃东粤本始衅，门庭伏寇森戈矛。迩来飙车欲西动，更虞瞰我从上游。",
      "威之不畏德不感，中枢术已穷怀柔。海南万里得安堵，所恃元老能壮猷。",
      "方今议者利变法，我法不用宁非羞？况有治人无治法，若为国计宜人求。",
      "惟公抗古独持论，会当入告宣嘉谋。有客哀歌动天地，蹈海不死生犹偷。",
      "南来谒公辱庭见，五羊城郭方清秋。天涯沦落苦无著，荷公还我东扬州。",
      "卖文傥得买山价，草庐拟筑山之幽。前身太华老道士，黄庭一卷供清修。",
      "以心太平署庐榜，乞公大笔千秋留。闻公课吏言所志，补义取我琼山丘。",
      "治平要自儒者事，岂在西法趋从欧。太平无事傥有日，定许闲暇娱清游。",
      "此事难期此心在，乾坤浩荡消边愁。吁嗟乎！丈夫生当为八督州、取万户侯；",
      "不然，儒冠世方厌，径须学道寻罗浮。乞公之书为公讴，狂奴之态公勿笑，江湖此去行扁舟。",
      "公致太平傥我见，且看东南剑气凌斗牛。"
    ]
  },
  {
    "id": "adcfe4db48eaf73bdc4dd95f38cda62b",
    "title": "秋暑酷甚戏咏",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西风南来秋力微，颢气晓敛张炎晖。",
      "火德已衰更中起，酷吏将去犹能威。",
      "门前褦襶复辞客，树阴盘礡乃解衣。",
      "九龄羽扇未可弃，尚当为君效一挥。"
    ]
  },
  {
    "id": "adcfe4db48eaf73b211610855172d102",
    "title": "对月放歌答友人",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "振华楼头看今月，今月冰人销侠骨。令人却忆古月光，恨我生不逢羲皇。",
      "君胡怀今不怀古？锻月入诗寄阏父。阏父落拓今诗颠，将诗诉月愁南天。",
      "南天入秦始受吏，秦月曾照龙川尉。却怜今月无古光，独倚楼栏看剑气。"
    ]
  },
  {
    "id": "adcfe4db48eaf73bbd7d8aeb4622b9eb",
    "title": "得伯瑶和章叠前韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "华灯夜照柘枝舞，满地香云散花雨。",
      "豪竹哀丝送眉语，红氍毹捧宫妆古。",
      "安知座有伤心人，东风吹律声不春。",
      "满堂花作可怜色，浩劫欲化无边身。",
      "归倚客窗愁目遇，震魄惊魂吟大句。",
      "舍兵无法向人说，大九州方沉战气。"
    ]
  },
  {
    "id": "adcfe4db48eaf73bc8f6d153923595ba",
    "title": "风雨中与季平游东山，谒双忠、大忠祠，兼寻水帘亭、紫云岩诸胜，叠与伯瑶夜话韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万石捧云郁飞舞，神龙出布状元雨。",
      "寒鸦无语杜鹃语，心悯大忠来吊古。",
      "等是金鳌背上人，悲歌重写沁园春。",
      "河山一统初破碎，繄余更属浮萍身。",
      "零丁洋边与君遇，灵威庙前诵遗句。",
      "同揩远目青山间，一发中原夕阳气。"
    ]
  },
  {
    "id": "adcfe4db48eaf73b0c30fab416fe8ef9",
    "title": "叠韵答夏季平见赠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "群胡竞作天魔舞，㣼利天宫下兵雨。",
      "空山月黑翁仲语，欲灭皇风扫三古。",
      "满目女娲抟土人，蒙蒙梦入蟪蛄春。",
      "直甘大地作布施，何惜恒河沙等身？",
      "是何世界今顿遇，一切法消偈四句。",
      "相期出挽阳九厄，日轮天转黄人气。"
    ]
  },
  {
    "id": "adcfe4db48eaf73b3c504cf60f3e42fa",
    "title": "柳汀赠诗述及台事，叠韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东海饿蛟作人舞，万里炮云挟枪雨。",
      "相公款关奉盟语，玉斧一挥恨终古。",
      "天南流落忠义人，披发呼天天不春。",
      "臣军请缨云请剑，疏草劫烬馀吟身。",
      "伤心岂独士不遇，涕泪花前吟赠句。",
      "妇人醇酒足此生，老天不喜英雄气。"
    ]
  },
  {
    "id": "adcfe4db48eaf73ba5c5bc1bbeff03b5",
    "title": "游东岩叠韵答柳汀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "留衣废亭石云舞，卓锡古泉冷飞雨。",
      "持赠山僧有才语，畀与大颠共千古。",
      "渡海来为南粤人，五年伤别兼伤春。",
      "生似昌黎厄磨蝎，终日坎壈缠其身。",
      "名山幸与名贤遇，留镇山门藉诗句。",
      "千年重出起衰手，睒睒中天北斗气。"
    ]
  },
  {
    "id": "adcfe4db48eaf73b5d57888a2fe2eada",
    "title": "叠韵赠林生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "庭院无人燕交舞，手订别风证淮雨。",
      "渊渊如闻金石语，皋比兀坐形容古。",
      "君是羲皇以上人，胸中碑板蕴古春。",
      "侍儿亦作古妆束，翩翩玉立何长身？",
      "练浦秋风始君遇，一春屡诵惊人句。",
      "手书直迫瘗鹤铭，上皇山樵饶道气。"
    ]
  },
  {
    "id": "adcfe4db48eaf73b8db982fc9c67a5b0",
    "title": "祝文信国公生日日，得伯瑶风雨中见怀诗答寄，叠前韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "七忠祠前陈羽舞，闪闪云旗降风雨。",
      "荒山夜出英灵语，如闻此会足千古。",
      "谁其尸者狮山人，万里来话琼林春。",
      "会者齐吴楚闽粤，来祝带血啼鹃身。",
      "此会惜君未得遇，五日江风阻诗句。",
      "西台莫唱朱鸟吟，东山尚蟠冷龙气。"
    ]
  },
  {
    "id": "adcfe4db48eaf73b8db982fc37025883",
    "title": "祝文信国公生日日，得伯瑶风雨中见怀诗答寄，叠前韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "痴龙兀挟云阵舞，海天十日九风雨。",
      "脉脉隔江不得语，冒雨寻僧禅趣古。",
      "何期海上听潮人，心花怒发天地春。",
      "豪吟杜陵洗兵马，天涯慰我哀时身。",
      "开缄喜若与君遇，顿释愁怀诵佳句。",
      "云阴蔽天无斗牛，漫倚楼阑看剑气。"
    ]
  },
  {
    "id": "adcfe4db48eaf73b468c97e76fe39ba9",
    "title": "韩祠歌同夏季平作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "前溪后溪海气黄，东山西山山色苍。临昆邑徙新兴乡，谁欤主者韩侍郎？",
      "辟佛不得来南方，其年元和国号唐。八千里路嗟潮阳，岭云不热关雪凉。",
      "泰山北斗公文章，安知天使文蛮疆？畀易椎结为冠裳，止八阅月教泽长。",
      "风雷驱鳄宵奔亡，祷雨大湖岁乃穰。两至相度溪山旁，乃移新邑居中央。",
      "先立学校登秀良，馀事更为游山忙；去乃留衣老僧堂。",
      "公德在民民不忘，千年雄邑成金汤。祠公东山慰民望，青山碧海开堂皇。",
      "公衣冠坐清而刚，森森古木皆甘棠。官吏习礼交趋跄，春秋荐馨如烝尝；",
      "推公遗教道益彰。讲院前辟环书廊，后翼以楼奉文昌。",
      "祀朱子兼周程张，斋舍书声夜琅琅。我归黔突初不遑，前年韩山留瓣香，今年东山陈修羊。",
      "为赵天水何敢当，海南闲弄明月光。海水四立天苍茫，山精白日争披猖。",
      "安得巨刃摩天扬，手馘长鲸剸封狼。思公不见心彷徨，骑麟披发下大荒。",
      "狮山山人何昂藏，万里访我浮海航。宝剑夜解千金装，出示肝胆腾光芒。",
      "相与谒公神慨慷，誓继公志回澜狂。骨蕝仇国无能强，磨蝎厄宫无能殃。",
      "手持芙蓉方南翔，中天霞拥双凤凰。前山龙首扶云骧，南风吹雨声浪浪。"
    ]
  },
  {
    "id": "adcfe4db48eaf73bdb61b123c2071406",
    "title": "棉雪歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "南天珍木瑰奇绝，花作红霞絮白雪。",
      "文章万丈见光燄，谁意飘零更高洁。",
      "峤南火维见雪稀，忽飘扣砌沾罗衣。",
      "初晴林雨苞全坼，微遇山风絮竞飞。",
      "团为雪球散雪气，海国遍寻遗种地。",
      "炎荒得此太奇景，赤日行天雪花坠。",
      "芦花秋雪杨花春，入眼偏惊夏雪新。",
      "旁人莫妄疑轻薄，此花肝胆原轮囷。",
      "入时自作风流格，尚留清白人间说。",
      "偶教痼疾起烟霞，劫火不妨烧雪魄。",
      "奇花曾为吟春红，长夏仍教住雪中。",
      "英雄心性由来热，待竟苍生衣被功。"
    ]
  },
  {
    "id": "adcfe4db48eaf73be69f7823a45b77b3",
    "title": "东山松石歌和郑生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "大阴黑、耀灵匿，天上风云惨无色。飞虎伏、神龙蛰，龙化为松虎化石。",
      "君不见南海之滨、东山之阴，松苍苍兮石碧。松石间，谁所祠？",
      "睢阳张许双灵旗。前游者驱鳄韩昌黎，后则啼鹃带血之文文山来题词。",
      "诸公皆与此松此石深相知。当松髯兮怒张、石齿兮愤吐，恍惚见斥庭凑，骂禄山而拒蒙古。",
      "安知佛骨未焚、别出胡神欲代今天作之主。大海茫茫，环起胡虏，叛臣不必定在节使府。",
      "坐令绛灌无文、随陆不武，衣冠道丧道实苦。松耶、石耶？",
      "安得风云复奉尔为龙而为虎？吁嗟乎！长白山上有石虎立而参天，下为松花江，松涛万壑飞龙泉。",
      "天昔生真人于其间，真人去今几世而几年。漫漫者海，生尘生烟，遮山蜃气而蛟涎。",
      "何来精卫口衔木石欲填海。哀哉！海深不可填。我登东山，远睇长白，北向哀泪，匪泪伊血。",
      "古人不我待，谁文章而谁气节。但见石非石兮、松非松，乃古人肝胆之轮囷、冠绂之从容，愿拜石作丈、松作公。",
      "我昔在韩山，有石曰双旌。种松其间，畀成梁栋，支大厦之倾而惜其迟生。",
      "松灵石顽，谁使松化石？长此冥冥。匪石实顽，石能补西北之天倾。",
      "无奈娲皇日听笙簧谢不能，百神不敢言石言其事。",
      "松声谡谡嗟天醉，风云兮不来，空山兀抱龙虎气。"
    ]
  },
  {
    "id": "adcfe4db48eaf73bf5ecc863797b5368",
    "title": "萧台宴月和季平韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "向夕阳燄息，赤道收热风。",
      "高台旷登眺，疏星缀圆穹。",
      "团团海上月，涌出东山东。",
      "山海浩一色，凉波碧蒙蒙。",
      "光华变云气，缤纷间青红。",
      "坐对开心颜，不辞清尊空。",
      "谁家双玉笛，吹月高城中。",
      "同唱苏仙词，旷代情为钟。",
      "栖乌若相答，哑哑啼烟丛。",
      "把酒怀古人，今月仍古同。",
      "下界劫尘灰，不到广寒宫。",
      "欲归访嫦娥，安得桥如虹！",
      "醉看群宾散，斜月西岩钟。"
    ]
  },
  {
    "id": "adcfe4db48eaf73b7bb7100fcf6f9f28",
    "title": "答柳丞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "二松之间屋压头，老丞哦诗夜不休。新篇连牍晓寄我，爽气欲扑山中楼。",
      "楚山矗矗楚水流，楚材自昔推奇尤。但使能坚季布诺，人间何患无曹丘。",
      "吁嗟乎！匈奴嫚书姿嘲弄，季布之言竟何用。樊哙方行十万众。"
    ]
  },
  {
    "id": "adcfe4db48eaf73b10d7c86bf6d02c25",
    "title": "舟泊凤皇台寄怀季平",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "乐莫乐兮新相知，悲莫悲兮初别离。",
      "鮀江水黄海水绿，与君一夜东西驰。",
      "凤皇台边客帆卸，遥忆维舟九龙夜。",
      "欲知别后相思深，茫茫江海愁人心。"
    ]
  },
  {
    "id": "adcfe4db48eaf73bf008486a2d50dd1b",
    "title": "凤皇别寄季平",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "大鹏海上居，南徙乘天风。",
      "抟扶不得力，坠落荒山中。",
      "郁郁无可语，大鹏良自苦。",
      "群鸟怪大鹏，将毋客傲主。",
      "丹山有异鸟，其名曰凤皇。",
      "出为天下瑞，世但惊文章。",
      "凤皇翔八极，南与大鹏遇。",
      "无以栖凤皇，且借梧桐树。",
      "乌鸢尔勿吓，鸴鸠尔勿笑。",
      "毛羽虽尔同，嗟尔不同调。",
      "凤皇语大鹏，冲天终有时。",
      "勉哉培风力，慎勿负所期。",
      "六月息不得，大鹏心自热。",
      "茫茫九天云，独与凤皇别。"
    ]
  },
  {
    "id": "adcfe4db48eaf73bc269aabdd8c36492",
    "title": "芷谷居士画大幅水墨云山、瀑布二图，并题句见赠，长句赋谢",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "墨风一夜驱云起，龙气蒙蒙万山里。",
      "轩窗如闻瀑布声，天下奇观宁有此？",
      "纷纷众史画格卑，嗟君抗古森雄奇。",
      "下追西庐上北苑，中间直蹑黄大痴。",
      "填胸磊块化丘壑，臆造桃源付耕凿。",
      "胡尘不到画里天，如此江山殊不恶。",
      "平生画山不画人，四海无人堪写真。",
      "此图忽著人者两，草庐对语空山春。",
      "口读君诗目君画，众木槎枒群石怪。",
      "动摇古壁愁欲飞，骇视云中忽龙挂。",
      "岂惟城市生山林，风云惨澹开胸襟。",
      "可怜只向画图见，孤负苍生霖雨心。"
    ]
  },
  {
    "id": "adcfe4db48eaf73be5e68afd5f6ae63f",
    "title": "东山酒楼放歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "丈夫生当为祖豫州，渡江誓报祖国雠，中原不使群胡留。",
      "不然当作李邺侯，翩然衣白与帝游，天家骨肉畀无尤。",
      "胡为祗学谪仙醉，到处吟诗题酒楼。今日何日东山陬，云阴阴兮风飕飕，山中五月如清秋，补禊曲水觞可流。",
      "座中主客清且修，黄公后人今状头，裴中令裔新政优。",
      "兰陵诸萧才力遒，人师我愧东家丘。儒书无能解国忧，仡仡食古心不休。",
      "飞蓬自转落叶下，谁实作俑为车舟。坐令机械生西欧，古制破裂不可收，天地日月驱作球。",
      "小儒咋舌大儒叹，径欲问天穷所由，天公方醉了不酬。",
      "万事变灭如浮沤，山川虽缺仍金瓯。陇头飞鸟入妖梦，夜半鸣狐思火篝。",
      "何如沉醉与天共，乞君大白为我浮。浮之不尽群客醉，何妨呼酌车前驺。",
      "自有此山数游者，昌黎文山皆吾俦。彼皆身取千古去，乃畀我任今日愁。",
      "海门西望海色幽，眼中一醉无五洲。"
    ]
  },
  {
    "id": "adcfe4db48eaf73be0eb27efb4396d8e",
    "title": "己亥五月二日东山大忠祠祝文信国公生日",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "岩岩古潮阳，有山峙其东。",
      "下为信国祠，额榜曰大忠。",
      "丹青半剥落，冠笏犹清雄。",
      "我来主此山，私淑怀愚衷。",
      "载稽登科记，降神缅维嵩。",
      "是为夏五月，万树榴花红。",
      "令辰纪端二，致祝叩寝宫。",
      "忆公昔驻此，酹张许二公。",
      "祠碑俨在壁，马冢荒原中。",
      "炎精忽不祀，支天难为功。",
      "我今酹公酒，司令仍祝融。",
      "胡风西北来，边愁浩无穷。",
      "河山易破碎，回顾忧心忡。",
      "何以邀公灵，海气天蒙蒙。",
      "寒鸦几夕阳，懔懔思英风。"
    ]
  },
  {
    "id": "adcfe4db48eaf73be0eb27ef705f6775",
    "title": "己亥五月二日东山大忠祠祝文信国公生日",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "公生端平间，厥岁曰丙申。",
      "谁云火德衰，魁杓指朱鹑。",
      "郁郁富田乡，紫云气氲氤。",
      "日月既合朔，其夕生伟人。",
      "天鸡声一鸣，龙挟云而神。",
      "安知阳九厄，遂肇揽揆辰。",
      "朝纲正颓坠，正士多丧沦。",
      "真魏两大儒，不使秉国钧。",
      "震电惊明堂，天意为之嗔。",
      "空下罪己诏，满目嗟胡尘。",
      "咄咄蒙古师，迫人过女真。",
      "是岁楚蜀吴，将帅奔命频。",
      "所幸奇渥温，斥地北海滨。",
      "姑缓南牧师，匪曰虏气驯。",
      "小朝夸天堑，文学仍彬彬。",
      "公生二十年，宝祐纪丙辰。",
      "一举冠东南，对策登紫宸。",
      "忠肝发古谊，识者王应麟。",
      "蹉跎二十年，遂成不朽身。",
      "得年四十七，为寿千万春。"
    ]
  },
  {
    "id": "adcfe4db48eaf73be0eb27ef14b2d156",
    "title": "己亥五月二日东山大忠祠祝文信国公生日",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "公生阅己亥，逮今十有二。",
      "公甫四龄时，头角已顿异。",
      "屠维大渊献，于时岁方次。",
      "念天生公心，畀出为国瑞。",
      "安知国多难，飘萍感身世。",
      "艰难道路间，将相名空寄。",
      "当题词东山，已表殉忠志。",
      "天倾不可拄，孔孟付仁义。",
      "溯题词距今，六百廿一岁。",
      "三豕又渡河，来公驻师地。",
      "春水和平桥，读公碑上字。",
      "东山拜公祠，红棉昼飞絮。",
      "一朵莲花峰，海风吹欲坠。",
      "落日望帝啼，血洒英雄泪。",
      "宜振者人心，宜作者士气。",
      "所愿藉公灵，斯道或不匮。",
      "寿酒跻公堂，敬表希贤意。",
      "此意良无穷，种树为之记。",
      "桂蕴九天香，松郁千年翠。",
      "夜望魁斗光，正照南离位。"
    ]
  },
  {
    "id": "adcfe4db48eaf73be0eb27ef06319d28",
    "title": "己亥五月二日东山大忠祠祝文信国公生日",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "公诗纪生日，实始山中作。客聂、谢、朱、萧，唱酬夕飞爵。",
      "筑堂面大江，文笔峰崿崿。自号曰文山，姑写山中乐。",
      "于时军国事，平章付秋壑。茫茫天下计，铁铸六州错。",
      "浮沉一麾守，山居未能廓。白雁渡江来，皋亭北风恶。",
      "嗟公困奔走，百折志不弱。辛苦立二王，海滨足难托。",
      "流涕赴燕时，哀歌日光薄。指南与吟啸，两集未零落。",
      "屡吟初度诗，乾坤声寂寞。四年五章在，俯仰感今昨。",
      "即今为公寿，宁止陈杯杓。华表倘归来，请赋南飞鹤。"
    ]
  },
  {
    "id": "adcfe4db48eaf73be0eb27ef6a21f926",
    "title": "己亥五月二日东山大忠祠祝文信国公生日",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "庭蕉实方黄，荔子丹离离。",
      "撷之用荐馨，薄寄千秋思。",
      "有明萧黄门，实肇为斯祠。",
      "去今三百年，往烈谁攀追？",
      "兰陵二生者，为我陈牲牺。",
      "祝公自公义，繄我宁独尸。",
      "佳客万里来，新射策丹墀。",
      "与公天上名，俱书白玉碑。",
      "此来上公寿，香火缘可知。",
      "彬彬潮人士，登堂同观仪。",
      "肃雍俎豆间，如见天人姿。",
      "左张而右陆，磊落雄须眉。",
      "东山富奇石，为虎为龙螭。",
      "石气上为星，寒燄生尾箕。",
      "睢阳两忠臣，半夜来灵旗。",
      "比邻倘相呼，应诉君国悲。",
      "愿公勿复悲，来歆此寿卮。",
      "同堂祝公者，愿公为之师。",
      "同持忠义心，以为治平基。",
      "运会值大同，一统兼华夷。",
      "岁岁此祝公，清芬生鼎彝。",
      "勿诵炎午文，勿歌皋羽辞。",
      "渊渊金石声，风雨方催诗。"
    ]
  },
  {
    "id": "adcfe4db48eaf73b401d76cc955299c1",
    "title": "神龟祠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "峨峨飞凤岭，凤去巢不留。",
      "迢迢飞龙径，龙睡空山秋。",
      "道逢山中叟，古意何绸缪？",
      "贶我以神龟，云昔嘉林游。",
      "误落世网中，灵囿怀故俦。",
      "再拜谢佳贶，出山云幽幽。",
      "细观背上文，纵横成九畴。",
      "神灵具四目，乃与仓圣侔。",
      "幸未逢刳钻，导引故自优。",
      "区区忧养生，何事劳蜉蝣？",
      "老桑不尔祸，灵蓍行尔求。",
      "愿尔安食息，千岁一出头。",
      "无须左胁书，重光瑞王侯。",
      "吾生似放翁，筑堂思山陬。",
      "三复蒙庄言，曳尾行归休。"
    ]
  },
  {
    "id": "adcfe4db48eaf73b8f7489bae41c1035",
    "title": "三饶述怀",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "三饶设治初，颇用忧山贼。孤城依山立，陶筑资民力。",
      "至今古砖文，分堵姓名勒。倭寇海上来，东风战云黑。",
      "濒海虽蹂躏，严城晏游息。百里控山川，亦古诸侯国。",
      "王公设险心，实用辅其德。同治元二间，黄巾势危迫。",
      "距关民气勇，乃过丸泥塞。承平岁已久，生齿益繁殖。",
      "吏治浸不修，宽假恣奸慝。外教乘隙来，从者纷相惑。",
      "山川固云险，寇已入门阈。山田岁两熟，民生在稼穑。",
      "年荒百货贵，菜茹当肉食。道上逢老农，喘汗有饥色。",
      "谁为富教谋？用奏循良绩。为尔祝坻京，为尔云螟𧑞。",
      "驱车过山邑，怀古心焉恻。峨峨望海岭，秋风浩无极。"
    ]
  },
  {
    "id": "adcfe4db48eaf73b0e6795defc1fa764",
    "title": "闻童谣作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "柑花开，吴王来；柑结子，吴王死。吴王一死不复生，西风吹入童谣声。",
      "我有射虎之弓斩蛇剑，独立回顾贼星敛。柑花年年落复开，满林柑子金累累。",
      "尔身自文发自断，白马潮来吴命短。"
    ]
  },
  {
    "id": "adcfe4db48eaf73b3a0f1a956f55afff",
    "title": "题画梅石",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "石抱太古春，花作香雪海。",
      "不知天地心，倚杖空山待。"
    ]
  },
  {
    "id": "adcfe4db48eaf73b3a0f1a95bc19525f",
    "title": "题画梅石",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "瘦石护寒梅，盎盎回春意。",
      "借君铁笛声，吹起群山睡。"
    ]
  },
  {
    "id": "adcfe4db48eaf73bed755f27846bf587",
    "title": "题菽园看云图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "看云不作狄梁公，屈身几以牝朝终。",
      "看云不作杜陵翁，许身稷契仍诗穷。",
      "男儿生果抱雄志，眼光到处古人避。",
      "我所思兮大海南，岛上看云有奇士。",
      "丹青貌形不貌神，茫茫四海谁写真。",
      "直取乾坤万古眼，写入一气相氲氤。",
      "阳云出冬阴云夏，鲁马赵牛物交化。",
      "置身云外看云中，云之君兮纷来下。",
      "眼前所见云非云，中有看者精神存。",
      "古今万事云变灭，嗟哉郁郁何纷纷！",
      "不见卿云峦缦色，但见浮云蔽西北。",
      "坐令下士怀百忧，高天无青日不白。",
      "平生长剑空倚天，未能划断云连绵。",
      "亦知阴霾势非久，其奈勃郁当吾前。",
      "登高丘兮望远海，八表停云有人在。",
      "世间难得吉祥云，望气空怜成五采。",
      "九渊沉沉蛰者龙，云兮虽起当谁从？",
      "雷霆收声电收影，眼见闭塞将成冬。",
      "天地心留画图里，云生海山吸海水。",
      "淋漓元气大九州，霖雨苍生卧龙起。"
    ]
  },
  {
    "id": "adcfe4db48eaf73b56290933e350474f",
    "title": "重阳作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "秋风万里南归客，欲耕无田住无宅。",
      "重阳无酒无黄花，更嗟不及陶彭泽。",
      "五年客里逢重阳，江山信美嗟吾乡。",
      "黄花犹向战场发，次公虽醒何能狂？",
      "青山入城夸富贵，卜居已失山家味。",
      "每逢佳节欲登高，却嫌山有金银气。",
      "湘子桥颓石欲枯，文公祠古寒秋芜。",
      "潮州老守挂冠去，南来吾道行益孤。",
      "海气昏昏天欲坠，且食蛤蜊知许事。",
      "满城风雨铸新诗，幸无败兴催租吏。"
    ]
  },
  {
    "id": "adcfe4db48eaf73b402640e87166ac39",
    "title": "题禾梅农白云修禊图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鹤舒台边蹑紫烟，龙泉寺畔斟碧泉。",
      "千峰云气酿秋色，踏云访客安期仙。",
      "湖菊流黄涧蒲翠，花簇秋觞修禊事。",
      "斜阳一角明玉虹，满目白云下山去。"
    ]
  },
  {
    "id": "adcfe4db48eaf73b3410643ad6481654",
    "title": "题画竹",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "冉冉古琅玕，结根广莫野。取之作律筒，持用觉天下。",
      "当世无伦伶，谁是知音者？空教二帝女，攀枝泪如泻。",
      "竹枝有叶叶有阴，云封嶰谷无凤吟。九嶷山高湘水深，题君此图伤我心。"
    ]
  },
  {
    "id": "adcfe4db48eaf73bca46ca3abe040b0e",
    "title": "送李伯质太守归里",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "船头伐鼓升船旗，潮州老守今南归。",
      "天公予闲兼予健，人生七十古所稀。",
      "方今中朝重耆硕，衮衮公卿头毕白。",
      "但非策免皆固留，夜望三台自深惜。",
      "如公此行今所难，文书十上辞一官。",
      "即论知止亦高绝，况复远识时能观？",
      "大海茫茫正龙战，老眼饱看犹健饭。",
      "布帆无恙归去来，且喜春江鱼价贱。",
      "公家旧住蕲黄间，结庐更向霍太山。",
      "儿孙教识忠孝字，馀事广种山中田。",
      "公归自得山中乐，累我中年别怀恶。",
      "何时寄我山居图，相思远慰南飞鹤。"
    ]
  },
  {
    "id": "adcfe4db48eaf73be7276ed77dfa6d66",
    "title": "早春有怀兰史，用高常侍人日寄杜拾遗韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东风夜入说剑堂，引杯自醉梅花乡。",
      "韩江有客远相忆，江声正搅愁人肠。",
      "闻鸡欲舞谁相与，神州陆沈剧堪虑。",
      "只今海上无仙山，缥缈飞楼寄何处？",
      "蟠桃花发天为春，安知沧海方扬尘？",
      "与君行觅咏诗地，我亦苍茫独立人。"
    ]
  },
  {
    "id": "adcfe4db48eaf73bb7cc33ddc1ab6c41",
    "title": "蓝溪烈妇篇为上杭族人德祥妻廖氏作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "蓝溪水，清而蓄，中有双鸳鸯，旁有连理木。上多贤者居，吾丘世聚族。",
      "岁在蛇，贤人嗟，秋风吹折连理花。文鸳一夜死，鸯殉其雄死自矢。",
      "于时九月天雨霜，月魄将死未死尚有光如珥，流照人间烈妇里。",
      "妇年三八缺未完，千古完名付彤史。夫有烈妇夫不死，妇死先令夫有子，去夫之死三日耳！",
      "蓝溪水，清且长，滨溪行建烈妇坊；上书天语为褒扬，下书妇氏廖夫曰丘德祥。",
      "海可枯，石不烂，巍坊永永蓝溪岸。"
    ]
  },
  {
    "id": "adcfe4db48eaf73ba5491748a4c3b4ce",
    "title": "嵩里烈妇篇为门下士大埔何寿慈妻萧氏作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "吾门有何生，其才清且美。弱冠赫有声，不愧名家子。",
      "火色法宜贵，祗忧不寿尔。奈何衿未青，一鸣竟长已。",
      "有妇氏曰萧，从容殉之死。吁嗟乎！造物忌才尤忌名，何生惟有才，不幸与之撄。",
      "烈哉妇！乃以一死婉婉上与造物争。才虽可死名不死，岂非赖此闺中英？",
      "君不见嵩里之山高嶪嶪，嵩里之水扬益洁。中有峨峨双绰楔，天荒地老名不灭。"
    ]
  },
  {
    "id": "adcfe4db48eaf73b00242743e9e3ddd6",
    "title": "题兰史西樵揽胜图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山气化云云化水，玉龙飞挂空山里。",
      "七十二峰云水中，仙人夜半呼龙起。",
      "空山有客晨搜奇，蒙蒙龙气寒须眉。",
      "消遥台上吸云水，散作人间无数诗。",
      "我来寻山看龙挂，犹幸读诗如读画。",
      "朅来复见揽胜图，置身忽入清凉界。",
      "此山自合巢古仙，谁教凿险通人烟？",
      "世人奔走仙人笑，山中讲学声琅然。",
      "奇峰尽矗青莲朵，何意人间飞劫火。",
      "神仙楼变豪客居，古洞碑流党人祸。",
      "山中流水长潺潺，山云一出何时还。",
      "我披画图望云水，七十二峰相对闲。",
      "安得将山还大古，谢绝时人作山主。",
      "餐云饮水吟仙诗，呼龙耕烟垦瑶圃。"
    ]
  },
  {
    "id": "adcfe4db48eaf73b38a41df8d7abc010",
    "title": "答敬南见赠，次原韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一石天下才，敢云独八斗。",
      "郁郁信陵君，平生付醇酒。"
    ]
  },
  {
    "id": "adcfe4db48eaf73b38a41df8e05abd25",
    "title": "答敬南见赠，次原韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "名士刘景升，世家袁公路。",
      "把酒论英雄，彼哉何足数！"
    ]
  },
  {
    "id": "adcfe4db48eaf73b38a41df864c8325f",
    "title": "答敬南见赠，次原韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "世无仓海君，谁发诛秦意？",
      "一击天下惊，奋起龙虎气。"
    ]
  },
  {
    "id": "adcfe4db48eaf73b38a41df85fe936b9",
    "title": "答敬南见赠，次原韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "尉佗昔帝粤，独为陆生折。",
      "宝剑千金装，南来景前哲。"
    ]
  },
  {
    "id": "adcfe4db48eaf73b9908d47e35e18ad0",
    "title": "欧冶子歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "噫嘻乎嗟哉！魔风夜扇大海水，妖鸟西飞金两翅，飞啄群龙龙半死。",
      "神龙不死何时起，金仙铅泪流不止。此劫茫茫古无似，不数汉家燕啄矢。",
      "谁为铸剑歼厥妖？当代吾思欧冶子。于时日蚀团黄月华紫，乃采天精抉地髓。",
      "天帝下观万灵侍，雷公、电母、风伯、雨师听驱使。祥金跃出洪炉里，铸成双剑神无比。",
      "昆仑为砺沃礁砥，陆斩虎狮水剧兕。妖鸟哀号张大嘴，群魔乞命等羊豕。",
      "一挥再挥试神技，乃使五洋沉军舰、六洲平战垒。",
      "于是天地乃清宁，璧合二仪珠五纬。告太平者有太史，一统之朝古无此。",
      "神剑依然发刃始，老我不才称剑士，布衣长揖归田里。",
      "噫嘻乎嗟哉！当代吾思欧冶子。"
    ]
  },
  {
    "id": "adcfe4db48eaf73b7c88816b904ef553",
    "title": "七洲洋看月放歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一舟之外天连水，万里空明月轮起。七洲洋里看月行，数遍春宵古无此。",
      "舟行双轮月只轮，青天碧海无纤尘。茫茫海水镕作银，著我飞楼缥缈独立之吟身。",
      "少陵太白看月不到处，今宵都付渡海寻诗人。月轮天有居人在，中间亦有光明海。",
      "不知今宵可有南去乘舟人，遥望地球发光彩。地球绕日日一周，日光出地月所收。",
      "此时月光照不到，尚有大地西半球。此时月光随我来南游，大千界中有此舟。",
      "更着此月来当头，舟中吴讴答越讴。月光夜照花枝幽，中有蛮姬十队并作天魔舞。",
      "东音西音四起声咿嚘，嫦娥应自怨幽独，不及人间儿女同无愁。",
      "安知人海群龙方血战，蜗国蚊巢纷告变。月光遍照六大洲，万怪千奇机械见。",
      "剩此同舟胡越犹一家，各抱月华共欢宴。自从中朝海禁开，年年月月泛月有人来。",
      "忽然今月属吾有，此时此地此景真奇哉！吸月屡罄葡萄杯。",
      "独惜南溟岛国尽隶他人属，坐叹热带之下无雄才。",
      "人间万事纷变灭，方见月圆旋月缺。四万八千修月仙，玉斧长劳竟何说。",
      "固知盈亏之理原循环，大地山河终古不改色。即今圆相虽未全，一出已令天下悦。",
      "天上之月海底明，上下两月齐晶莹。两月中间一舟走，飞轮碾海脆作玻璃声。",
      "月兮西落而东生，北舟莽莽方南行。天经自纵地纬横，此时吐吞八极诗方成，天鸡喔喔呼潮鸣。",
      "自是诗中海权大，万里南天开海界。月华夜夜供豪吟，月神不怪海神怪。",
      "明朝待看海上无数之奇峰，明宵舟泊宾童龙。澜沧江头看月去，江花江柳春溶溶。"
    ]
  },
  {
    "id": "adcfe4db48eaf73b4cf1e2de7b0d7a35",
    "title": "天南第一楼放歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "亚洲一片云头恶，群花摧折雌风虐。",
      "护花幡立海东南，裼裘公子方行乐。",
      "千红万紫开春中，团圆月照何王宫。",
      "粗豪莫笑虬髯客，妩媚全胜羊鼻公。",
      "第一楼头人第一，天女散花香满室。",
      "中宵醉卧海云红，梦遣黄人捧朝日。"
    ]
  },
  {
    "id": "adcfe4db48eaf73bc37f856d8e12ba28",
    "title": "留别晓沧，次题行教图韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "南风吹大海，日轨走南陆。我行君尚留，慷慨念时局。",
      "神方置不用，谁起国病笃？同抱救世心，栖栖行海曲。",
      "空言要何补？长身祗食粟。此来已三月，共惜流光速。",
      "群山送我行，海气清而肃。眷念君平生，抱道过王蠋。",
      "临歧为我歌，高响振林木。林中双异鸟，飞鸣正相逐。",
      "勉哉保令名，何必愧异服。"
    ]
  },
  {
    "id": "adcfe4db48eaf73bb71dc8fc5cab695e",
    "title": "阴那山行",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五岭东来势忽止，阴那山自云中起。山在云中不可见，得云山乃留真面。",
      "我生爱山尤爱云，策马寻山看云变。阴那之奇无不有，擎空突兀拿云手。",
      "大云放作天下雨，小云留赠山中友。登山不学昌黎哭，游山岂作开云祝？",
      "高秋十日云沉沉，山灵知客嫌秋阴。狞云忽散秋宇净，古柏荣枯护禅定。",
      "倚天五叶开青莲，奇峰顿落琳宫前。上有飞仙来往之天桥，下有茶香万斛之流泉。",
      "山中寺古逾千年，开山何人潘了拳。金光明现身丈六，昔曾入梦来清源。",
      "吁嗟乎！占山须占天下奇，作佛须作云雨师。万里中原腾旱气，愿驱群云出山去。",
      "留云不遣遣云阴，山与祖师俱惭愧。"
    ]
  },
  {
    "id": "adcfe4db48eaf73b776769f8f5af8cdc",
    "title": "画兰曲",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "秋风吹冷松江水，谢览兰芳仍竟体。晴窗搦笔写秋英，芳心不向霜前死。",
      "眼中九畹无闲田，突兀拳石安花间。花幽石瘦各自媚，风茎露叶何娟娟？",
      "北平今日谁飞将？一枕幽香酣玉帐。借花陶写英雄心，岂特离骚当梵唱？",
      "梦破中原夕照红，幽兰开落荒山中。莫教无土孤根露，花里残经写大空。"
    ]
  },
  {
    "id": "adcfe4db48eaf73bd18a78805810822e",
    "title": "古大夫宅下马石歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "七百年来掩尘土，石与大夫俱氏古。大夫何许人？",
      "乃是紫虚仙人四世孙。宅在梅州州北门。眼前不见大夫宅，止见大夫下马石。",
      "石立宣和之四年。大夫手铸镇宅钱。古钱出土铜锈紫，留与后人知宅址。",
      "钱铸何年石能语，此石不刻党人碑，又不贡筑艮岳兼花移。",
      "大夫五马何逶迤？留题七星岩石方来归。大夫归来立石日，天子尚未蒙尘时。",
      "当国者谁蔡太师。吁嗟时事已可知。大夫下马心应悲，朝更代改宅何有？",
      "大夫名在马骨朽。惟有此石长不刓，大书深刻苔花寒。",
      "摩挲欲具袍笏拜，当作到氏奇礓看。"
    ]
  },
  {
    "id": "adcfe4db48eaf73b4c3e6eb5774a691e",
    "title": "南汉敬州修慧寺千佛铁塔歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五金之用铁为广，惜哉竟付降王长。上供铸柱下铸床，更铸贪痴佞佛想。",
      "有铁不遣铸五兵，又不铸器资民生。峨峨两塔奉敕造，民间观者如风倾。",
      "梅水东来避灾地，上有先朝修慧寺。眼中突兀窣堵波，不惜乌金铸文字。",
      "谁欤铭者工祝词，贤劫千佛森威仪。皇图欲仗佛力固，安知天降香孩儿。",
      "一铁围山一世界，劫火中烧万法坏。巍然此塔九百年，相轮夜转罡风快。",
      "岂惟牛角难长延，眼看宋蹶元明颠。敬州遗事共谁说，塔端铃语缺不圆。",
      "塔铸何时岁乙丑，有大力者负以走。十五乙丑塔乃倾，敢信佛缘能不朽。",
      "自从象教嗟中衰，中分净土参耶回。竞假天堂地狱说，乘虚与佛争东来。",
      "东来明星张国燄，炮雨枪云铁飞舰。天经唪罢万灵噤，海旗飐处千官谄。",
      "与之抗者谈真空，白莲万朵开魔风。谁云此獠有佛性，妖腾怪踔巾何红？",
      "此亦当今一张角，满地黄花乱曾作。国成谁秉邪召邪，聚铁群惊铸此错。",
      "黄金台边铁血殷，六龙西幸趋函关。麻鞋何日见天子？小臣足茧哀荒山。",
      "梅山苍苍梅水碧，雄心陶写付金石。眼駴残铁南汉年，古锈斑斓铁花积。",
      "当时铸者知何人，寺荒塔坏朝屡新。小南强花空供养，即今诸佛无完身。",
      "铁不得用铁之辱，海风夜啸蛟涎浊。神州莽莽将陆沉，诸天应下金仙哭。",
      "谓佛不灵佛傥灵，睡狮一吼狞而醒。破敌神兵退六甲，开山力士驱五丁。",
      "五岭雄奇积煤铁，矿政未修民曷殖！地不爱宝资中兴，会须富国兼强国。",
      "吾国平等存佛心，纷纷种教休交侵。行看手铸新世界，采山有诏需南金。",
      "人天同庆回末劫，王气宁容霸气杂。神力永镇阎浮提，何须四万八千塔？"
    ]
  },
  {
    "id": "adcfe4db48eaf73b122a854add6ef99c",
    "title": "燕子岩",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "佛寺藏山间，仙岩伏寺后。",
      "世少好事人，奇境閟荒陋。",
      "白昼秉烛游，青山携鹤友。",
      "入寺复出寺，呀然见洞口。",
      "守门无仙犬，容我踏云走。",
      "引人渐入胜，平步势不陡。",
      "殿宇当中开，千人坐能受。",
      "远怀混沌初，巧出造化手。",
      "万石造一洞，一洞含万有。",
      "备具人物形，胚胎脱怪丑。",
      "藏之九地底，遂致长不朽。",
      "涉冬石气温，留观遂能久。",
      "石燕殊骄人，钟乳富自守。",
      "举族作仙禽，得天抑何厚？",
      "谁实开杀机，采捕入药臼。",
      "为袪六气淫，致损千年寿。",
      "嗟尔洞天居，安乐焉可狃。",
      "大声自何来，隐作风雷吼。",
      "疑为地轴转，否或潜龙斗。",
      "我欲往探之，阴沉不可究。",
      "于时烛见跋，天光时隐漏。",
      "入洞复出洞，石云湿两袖。"
    ]
  },
  {
    "id": "adcfe4db48eaf73b60af31326405ef75",
    "title": "南岩均庆寺诗四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万山围一城，闽粤此钥锁。",
      "一岩瞰城立，一佛踞岩坐。",
      "旁立古女仙，遣容何婀娜？",
      "传闻昔争墩，此语恐未果。",
      "如何岩巅石，莲印遍磊砢。",
      "入岩岩转深，岩势侧而椭。",
      "岩居金色身，炉烟袅古火。",
      "岩腹蓄乳泉，时作天花堕。"
    ]
  },
  {
    "id": "adcfe4db48eaf73b60af3132b1a00f7b",
    "title": "南岩均庆寺诗四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昔值蒙古世，曾有化人师。",
      "说法动帝听，天龙护南归。",
      "乃从万石腹，手辟招提基。",
      "一狮作佛吼，万象咸佛皈。",
      "竞传古佛身，应化来南维。",
      "弹指五百年，时代纷传疑。",
      "问佛佛不言，问僧僧岂知。",
      "上有延祐钟，下有至治碑。"
    ]
  },
  {
    "id": "adcfe4db48eaf73b60af3132fc8d9509",
    "title": "南岩均庆寺诗四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "入冬万化闭，群山惨澹色。",
      "我来逢睡狮，对佛坐叹息。",
      "虎狼方满野，杀气黯西北。",
      "岂无干净土，恐化虎狼国。",
      "何时一吼威，竟使群凶踣。",
      "春雷万蛰动，阳和转东极。",
      "会须起睡狮，诸天奋神力。"
    ]
  },
  {
    "id": "adcfe4db48eaf73b60af3132e8d9d032",
    "title": "南岩均庆寺诗四首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "吾祖昔入粤，五世乃始昌。",
      "当时佛抱送，坠地腾佛光。",
      "以寺名厥名，至今留馀庆。",
      "我从海上来，五载离闽疆。",
      "此行访佛迹，再见闽山苍。",
      "闽山连粤山，遥控东南洋。",
      "长蛟率悍类，毒雾遮日光。",
      "安得佛金钟，覆使毋披猖。",
      "欲读金字经，贝叶无遗藏。",
      "谁传神山笔，父老思先皇。",
      "入寺考故名，剔藓残碑旁。",
      "手携石墨归，满路昙花香。"
    ]
  },
  {
    "id": "adcfe4db48eaf73be9337ad52df13553",
    "title": "东山谒韩祠毕，得子华长句，次韵寄答",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "新市楼头和诗毕，舟师告行仗风力。",
      "谁知大句捷于风，六百里程远追及。",
      "于时我正从韩公，捕逐八荒两翅疾。",
      "乾坤雷琅摆光燄，青莲乐府少陵律。",
      "时虞仙官敕六丁，白日青天起霹雳。",
      "岛瘦郊寒湜籍走，落落人才困驰骤。",
      "终须载笔缚元济，岂惟奋舌诛庭凑。",
      "偶语龙湫窥舑舚，群鬼闻之惊破胆。",
      "不知此特不平鸣，愚儿但妒词何赡。",
      "古人馀韵吁莫追，嗟我与君犹斗险。",
      "书生今日良可哀，有策难上黄金台。",
      "燕赵曾闻古多士，悲歌慷慨安在哉！",
      "空谈横磨十万剑，言者自愤旁人咍。",
      "汉家不出卫霍才，西极天马何时来！"
    ]
  },
  {
    "id": "adcfe4db48eaf73b8ff666b6bf68e2c7",
    "title": "眉仙为作独立图，三年尚未成，作此速之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "三年变态无不有，世界非新亦非旧。",
      "前颠后仆人几何，新不能维旧难守。",
      "此时独立苍茫人，诗且罢吟合呼酒。",
      "可怜磊块浇难消，谁能写向丹青手？",
      "荷君诺我颊添毫，如何阁笔三年久？",
      "幸不障面羞彦回，更不函头哀㑌冑。",
      "还我堂堂地做人，所贵完身成不朽。",
      "平生儒冠久自厌，长剑横腰衣短后。",
      "不妨图我作老兵，天下于今武方右。",
      "乞君速践息壤言，勿使神龙空见首。"
    ]
  },
  {
    "id": "adcfe4db48eaf73b8b2dcc665c9225b4",
    "title": "晨起书所见",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "晨阴盼庭树，有雀拳高枝。老鸦尔何来？欲攫充朝饥。",
      "雀惊飞且噪，乞救声何悲！一雀噪未已，百雀噪而随。",
      "雀亦有侠肠，不忍同类危。群雀御独鸦，力小心则齐。",
      "竟令远引避，不敢复来窥。惟独力无大，惟群力无小。",
      "嗟哉不能群，人而不如鸟。"
    ]
  },
  {
    "id": "adcfe4db48eaf73bba1b1509f938c063",
    "title": "杂诗四首答郑生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "洪水昔降灾，天下困沉溺。",
      "上巢下营窟，非不工避匿。",
      "大鸟呼大兽，出与人相迫。",
      "死者鱼鳖游，生者鸟兽食。",
      "天生群圣人，畀各尽天职。",
      "水平鸟兽去，用教民稼穑。",
      "茫茫大地中，乃始有中国。",
      "此岂托空言，要在奋神力。",
      "蚩蚩者彼民，实具愚下质。",
      "嬉游幸无事，事至徒叹息。",
      "由来天下事，任者在豪杰。"
    ]
  },
  {
    "id": "adcfe4db48eaf73bba1b15096afab5ba",
    "title": "杂诗四首答郑生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "饕鸱甘腐鼠，仰视吓鹓雏。",
      "鹓馈有竹实，彼鸱安得知？",
      "天生物惟万，物物性不齐。",
      "持海语井蛙，持天语醯鸡。",
      "徒烦告者劳，终受听者嗤。",
      "圣人物万物，不与物性违。",
      "使鸟宅深林，使鱼室深池。",
      "是之谓物化，毋失化者机。",
      "惟物有蠢灵，惟人有智愚。",
      "治君子以德，治小人以威。",
      "物物性不齐，何用多言为？"
    ]
  },
  {
    "id": "adcfe4db48eaf73bba1b1509e71a7678",
    "title": "杂诗四首答郑生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "百禽中有鹤，自是禽中仙。胡为俯求食？而受鸡鹜嗔。",
      "凤凰帝百禽，尔鹤尔臣邻。高飞就凤凰，孰能为鹤先！",
      "凤凰方渴睡，训狐摄厥权。燕蝠且笑之，尔鹤何容前？",
      "钦䲹乘凤敝，自耀文采鲜。岂无众恶禽，推奉相圣贤。",
      "慎哉勿妄投，庶得身名全。凤睡有醒时，何事皇皇然？",
      "荡荡者九皋，高高者九天。何行不翯翯？何飞不翩翩？",
      "神仙自轻举，宁受凡夫怜。"
    ]
  },
  {
    "id": "adcfe4db48eaf73bba1b15091b439b13",
    "title": "杂诗四首答郑生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "鶢鶋集鲁门，不乐钟鼓养。鹦鹉虽人言，常有陇山想。",
      "桑扈啄场粟，得食自俯仰。岂愿为燕雀，处君高堂上。",
      "笼禽厚予食，虽饱神不王。谢安卧东山，不慕为晋相。",
      "马援困浪泊，乃悔为汉将。将相岂不佳？达者非所望。",
      "中原昔龙战，三顾起葛亮。尽瘁五丈原，躬耕失高尚。",
      "圣人志行道，固不计得丧。蜚鸿已贻辱，衰凤复腾谤。",
      "归对山梁雉，时哉发叹怅。"
    ]
  },
  {
    "id": "adcfe4db48eaf73b6ddd908dd3533ed1",
    "title": "题潘兰史江湖载酒图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "老兰编集似朱十，旷代相感惟牧之。何曾护惜有街卒？但遣风流传画师。",
      "四海亦推敢论事？千秋岂信空称诗！才人薄幸不自讳，何不并写江南枝？"
    ]
  },
  {
    "id": "adcfe4db48eaf73ba20d4f2f442a2992",
    "title": "题丘园雅集图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东园西园醉未已，大雅小雅材几何！元白即看压俱倒，丹青相与存不磨。",
      "桃花流水客停棹，棋局空山樵烂柯。此乐图之岂易得！敢辞留恋佛所呵？"
    ]
  },
  {
    "id": "adcfe4db48eaf73b5b1ea49761cad444",
    "title": "汕头海关歌寄伯瑶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "风雷驱鳄出海地，通商口开远人至。黄沙幻作锦绣场，白日腾上金银气。",
      "峨峨新旧两海关，旧关尚属旗官治。先生在关非关吏，我欲从之问关事。",
      "新关主者伊何人？短衣戴笠胡羊鼻。新关税赢旧关绌，关吏持筹岁能记。",
      "新关税入馀百万，中朝取之偿国债。日日洋轮出入口，红头旧船十九废。",
      "土货税重洋货轻，此法已难相抵制。况持岁价两相较，出口货惟十之二。",
      "入口岁赢二千万，曷怪民财日穷匮。惟潮出口糖大宗，颇闻近亦鲜溢利。",
      "西人嗜糖嗜其白，贱卖赤砂改机制。年来仿制土货多，各口华商商务坠。",
      "如何我不制洋货，老生抵死雠机器。或言官实掣商肘，机厂欲开预防累。",
      "此语或真吾不信，祗怪华商少雄志。坐令洋货日报关，万巧千奇无不备。",
      "以其货来以人往，大舱迫窄不能位。岁十万人出此关，偻指来归十无四。",
      "十万人中人彘半，载往作工仰喂饲。可怜生死落人手，不信造物人为贵。",
      "中朝屡诏言保商，惜无人陈保工议。我工我商皆可怜，强弱岂非随国势？",
      "不然十丈黄龙旗，何尝我国无公使？彼来待以至优礼，我往竟成反比例。",
      "且看西人领事权，雷厉风行来照会。大官小吏咸朒缩，左华右洋日张示。",
      "华商半悬他国旗，报关但用横行字。其中大驵尤狡狯，播弄高权遽横恣。",
      "商夸洋籍民洋教，时事年来多怪异。先生在关虽见惯，思之应下哀时泪。",
      "闽粤中间此片土，商务蒸蒸岁逾岁。瓜分之图日见报，定有旁人思攘臂。",
      "关前关后十万家，利窟沉酣如梦寐。先王古训言先醒，可能呼起通国睡。",
      "出门莽莽多风尘，无奈天公亦沉醉。"
    ]
  },
  {
    "id": "adcfe4db48eaf73b9bca0896138e9ef3",
    "title": "天地",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天地道方否，人才散于野。",
      "遭时乃云合，岂有平生雅？",
      "英雄造世宙，其才自天假。",
      "书或仅上口，名或不能写。",
      "古来真英雄，屈指几儒者？",
      "文人习目论，动叹人才寡。",
      "我自不英雄，奈何责天下！"
    ]
  },
  {
    "id": "adcfe4db48eaf73ba2c623a8e5cff0ae",
    "title": "舟过韩江有寄",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "此水东来我西上，扁舟北过江上城。",
      "南风正利不得泊，良夜相思空月明。"
    ]
  },
  {
    "id": "adcfe4db48eaf73be93103b95d2985df",
    "title": "次韵答伯瑶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "门外大海生春涛，海山矗立如墙高。款门何人曳春袍！兰陵夫子今诗豪。",
      "海山自苍海水绿，对客挥毫洒珠玉。杜陵乐府老更成，休作开元天宝声！"
    ]
  },
  {
    "id": "adcfe4db48eaf73b24cdc87d8c2d22fb",
    "title": "送谢四东归",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "故人访我东海来，春风万里心颜开。故人别我东海去，临歧各短英雄气。",
      "七年不见今再见，沧海桑田事万变。中间不变故人心，袖手海天看龙战。",
      "君来一月无停车，访我更访山中庐。老亲喜君送君出，来此十日相同居。",
      "七年乃有此十日，但觉日行比常疾。此日不为君我留，南风日日催行舟。",
      "舟行既速况有轮，轮转四海扬胡尘。送君此去作胡语，乐府休唱胡无人。",
      "我年方强君未老，惜君投身隐海岛。亚洲大陆局日新，时势径待英雄造。",
      "海山之高一万三千尺，当年弃去良可惜。横来不王复不侯，为我归言岛中客。",
      "包胥存楚约可寻，廉颇用赵原初心。相期亚陆风云再相见，骑鲸东海来挽神州沉。"
    ]
  },
  {
    "id": "adcfe4db48eaf73b806e95a86c6f63ee",
    "title": "题兰史罗浮纪游图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我阅世界大地图，罗浮一点乃在南岭之南隅。神禹伯益导焚所未到，发见乃始汉家使者中大夫。",
      "二千馀年在世界，为山主者仙之儒。洞天福地收不尽，许容黄面瞿昙徒。",
      "霸者之宫贼巢穴，仙山时亦遭点污。游人迁客更多事，往往镌刻伤山肤。",
      "沉迷诗酒发幻想，或突神女搪仙姑。梅花无言翠羽笑，梦中彼美颜何姝？",
      "天公应悔蓬莱割左股，隳落欲界非仙都。迩来仙人所治地益窄，堑山跨海来群胡。",
      "各思圈地逞势力，此邦多宝尤觊觎。此时傥有豪杰出，岂能揖让无征诛！",
      "此时若作厌世想，纵成仙去胡为乎？潘生昔游半球万里路，海山看尽呼归桴。",
      "中间锡兰岛上逢佛睡，一任释种为人奴。佛犹如此仙可想，但有沉醉醪何酥。",
      "仙人醉生佛梦死，世间学者宁非愚。留名山石石且枯，岂有丹青能不逾？",
      "人生若作千秋万岁想，固应自立昂藏躯。黄河、扬子、珠江判流域，文明之运方南趋。",
      "天道由来后起胜，以中证外原非诬。但须世界有豪杰，太极虽倒人能扶。",
      "南界之山走百粤，如罗浮者雄非粗。奇峰四百瀑九百，慎勿但作诗人娱。",
      "上有神桂下有湖，洞中仙蝶不可呼。题君此图正风雨，想见罗浮离合云模糊。"
    ]
  },
  {
    "id": "adcfe4db48eaf73bf739d7f87790fc54",
    "title": "赠谢生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "人言谢生颠，吾未敢从众。与言世界事，谈言动微中。",
      "即令能颠亦复奇，终胜老生了无用。神州大陆殊可哀，纷纷老朽无人才。",
      "眼中突兀少年在，令我郁郁心颜开。即今时事须放手，安得人尽颠如雷。",
      "谢生言论自由耳，已令世人骇欲死。丈夫何止用口舌，治世界事从今始。",
      "时哉时哉不可失，东南风吹大海水。"
    ]
  },
  {
    "id": "adcfe4db48eaf73b32d49245fc44bae3",
    "title": "题马生美人宝剑图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万方仪态天风生，素女始教轩皇兵。",
      "长兵戈矛短兵剑，剑花夜发芙蓉燄。",
      "越王铸剑光满池，天遣素女为之师。",
      "亡吴霸越赖有此，世人但道有西子。",
      "南风烈烈扬胡尘，雌雄剑化延平津。",
      "可怜歌舞太平日，卧薪尝胆今无人。",
      "我来吊古越台下，眼中突兀扶风马。",
      "苦将古事作今图，宝剑非真美人假。",
      "下穷九地上九天，转劫将逢龙汉年。",
      "且寻南岳夫人去，唤起千秋女剑仙。"
    ]
  },
  {
    "id": "adcfe4db48eaf73bd0131db11ee6c456",
    "title": "龙门之桐行，赠刘铭伯",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "龙门之桐斫为琴，冰丝玉徽音古音。",
      "琴师携奏九天上，繁弦急管声为喑。",
      "百神觞帝宜有此，不信天乐翻崇今。",
      "五尺之囊裁古锦，韬以南下江湖深。",
      "明堂清庙非不用，且用邦国坊民淫。",
      "鸱鸮在泮鹙在林，凤皇不来愁人心。",
      "谁扶孤阳抑群阴，嗟哉琴德何愔愔！"
    ]
  },
  {
    "id": "adcfe4db48eaf73bd7052f0ad91591db",
    "title": "醉歌示徐生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天下汹汹党人死，神师一呼群盗起。",
      "此时理乱都不闻，心醉君家老孺子。",
      "欲为孺子吾不能，短衣匹马呼秋鹰。",
      "袖中一卷英雄传，落日来登汉帝陵。"
    ]
  },
  {
    "id": "adcfe4db48eaf73b8e852a327639ce9c",
    "title": "放歌与陈伯贞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "南飞乌鹊栖无枝，老骥伏枥悲鸣时。明明如月不可掇，江头横槊来赋诗。",
      "大江东去流战血，明月依然作古色。可怜暮年烈士心，夜半高歌唾壶缺。",
      "文王周公安在哉！古人已去今人来。三分未定天下局，一将正少当时才。",
      "我爱陈琳工草檄，居然解愈头风疾。世间力足生杀人，武士之刀文士笔。",
      "且须饮酒休谈兵，英雄儿女同多情。二乔已向吴宫老，铜雀年年空月明。"
    ]
  },
  {
    "id": "adcfe4db48eaf73b62c48f157adce8fd",
    "title": "题王寿山先生人心尽如此图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "人心不和平，天下乱未已。谁言治天下，不自人心始。",
      "图中之人盖知此，偶出鸣琴作宰官。作诗作画皆琴理，诗臻清品画逸品。",
      "琴韵泠泠满山水，山虚水深吏归矣。我居君山西，君居君山东；",
      "相去百里近，相隔百年中。百年未满万事变，人心非复君时同。",
      "此时张弦论天下，自非更改难为功。奈何古乐付俗手，一任繁急乖商宫。",
      "题君此图心忡忡，安得瑶琴一曲鸣熏风？"
    ]
  },
  {
    "id": "adcfe4db48eaf73bdfec7c4d3a7d7eb6",
    "title": "长句与晴皋索普洱茶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "滇南古佛国，草木有佛气。就中普洱茶，森冷可爱畏。",
      "迩来入世多尘心，瘦权病可空苦吟。乞君分惠茶数饼，活火煎之檐卜林。",
      "饮之纵未作诗佛，定应一洗世俗筝琶音。不然不立文字亦一乐，千秋自抚无弦琴。",
      "海山自高海水深，与君弹指一话去来今。"
    ]
  },
  {
    "id": "adcfe4db48eaf73b8b82a37447e6f023",
    "title": "将之岭东劝学，沈涛园廉访以长句见送，次韵奉答，兼柬岑云阶、张坚白",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "十年重作广州客，斜日朝台感今昔。",
      "上将高谈横海坛，经师别换名山席。",
      "要令五管盛文治，万派新潮海天碧。",
      "少年豪想鲲鹏化，群蛮犷俗豚鱼格。",
      "朝廷正用名臣后，畀养人才培国脉。",
      "使节联翩后先至，侯伯谷蒲耀圭璧。",
      "并念先公竹马儿，虽作荒伧犹护惜。",
      "平生空慕仓海君，无力能褫虎狼魄。",
      "新交子房偏我厚，卧我元龙楼百尺。",
      "门前更留京兆马，明月清尊永佳夕。",
      "青眼高歌送我东，惜我才薄无能役。",
      "神州百年感桓温，广武一叹同阮籍。"
    ]
  },
  {
    "id": "adcfe4db48eaf73ba9294046ce16c314",
    "title": "短歌赠陈伯澜",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "终南大华遥相望，从天东下黄河黄。",
      "千年王气久消歇，秋陵思哭秦汉唐。",
      "三原陈生胸有史，东随黄河观海水。",
      "茫茫海水扬胡尘，嗟哉何止秦无人！"
    ]
  },
  {
    "id": "adcfe4db48eaf73b460f4c8f06baee55",
    "title": "题实甫所藏庐山开先寺宋牧仲施唐人地狱变相图并写经残卷",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "金经已不完，泥犁亦残堕。茫茫一片匡庐云，出山遍证人天果。"
    ]
  },
  {
    "id": "adcfe4db48eaf73b89a07fd4f70bf34a",
    "title": "禽言和姚俊卿孝廉韵六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天吊水。元云黯黯天色死。蓬发如霜不自理，玉榻金床卧忘起。",
      "八柱摇摇半颓陀，佛哭仙啼怖天毁。天公挥泪作洪水，流下昆仑为祸始。",
      "天吊水。"
    ]
  },
  {
    "id": "adcfe4db48eaf73b89a07fd4101c9fcc",
    "title": "禽言和姚俊卿孝廉韵六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "树枝烧得著。十日并出，轨道交错，妖光怪芒，天焚地烁。",
      "手无后羿弓，安得九乌落？榑桑根焦海水涸。树枝烧得著？"
    ]
  },
  {
    "id": "adcfe4db48eaf73b89a07fd4423051e4",
    "title": "禽言和姚俊卿孝廉韵六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "兜兜。汝有田畴，予用有秋。汝车汝舟，予惟榷是求。",
      "胥人而雠，胥鬼与谋；山竭海枯，无孔不搜。不竭不枯，予沽予售。",
      "予惟鬼之酬，载冕载旒，亦莫敢予尤。兜兜。"
    ]
  },
  {
    "id": "adcfe4db48eaf73b89a07fd454e9458d",
    "title": "禽言和姚俊卿孝廉韵六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "先顾！先顾！蹇人上天天有路，天门沉沉生紫雾，愚者不悟智者悟。",
      "海上有秘方，黄金良可铸。尔徒赤手谋青云，群仙不欢天亦怒。",
      "河间车斑斑，何不谋之河间奼？先顾！先顾！"
    ]
  },
  {
    "id": "adcfe4db48eaf73b89a07fd43d63d017",
    "title": "禽言和姚俊卿孝廉韵六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "归飞！归飞！凤皇南飞，桐落竹稀。集枯忍饥，水无莼菰、山无蕨薇。",
      "芒芒四野，尔安适归？归飞！归飞！"
    ]
  },
  {
    "id": "adcfe4db48eaf73b89a07fd43b65f493",
    "title": "禽言和姚俊卿孝廉韵六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "都护！都护！汝屯汝戍，汝仓汝库。饱汝潼酪，雄衣猛裤。",
      "海不及煮，山不及铸；赤地万里，惟汝之故。山裂海飞，强者天仆；",
      "我戈我矛，我剑我屦。正我索疆，张我韶頀。我妇我孺，十日大酺。",
      "勿梦梦天，天今云寤。谁为天言，朱鸟有咮。都护！都护！"
    ]
  },
  {
    "id": "adcfe4db48eaf73b4afb753233f79072",
    "title": "题嵩甫弟遗像",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "三岁识四声，七岁能文章。十三冠童军，英声震文场。",
      "平生性沉郁，雅不乐襮彰。宅躬已高洁，治事尤精详。",
      "奋起佐义师，大节何慨慷。先忧后乐志未遂，眼看海化田栽桑。",
      "眇眇一秀才，诏令侨海阳。芦中之人信穷士，国仇家愤何能忘？",
      "吃箫不为吴市乞，卜邻石户同农忙。山中千树桐，泽中千足羊。",
      "无聊聊读货殖传，更用陶朱公策施之商。人生患难思骨肉，况乃兄弟非寻常。",
      "少为失母雏，出入相扶将。以父为之师，读书同一堂。",
      "双峰之山何峨峨！大甲之水何汤汤！瑞莲王子池、古柏大部庄，何须风雨夕，始复思联床。",
      "此情此境曾几日，君年且壮予且强。渡江忠义人，俗口诮曰伧。",
      "方同筹划宇宙分内事，将飞敛翼聊徜徉。三豕渡河岁云暮，送君韩江江上风帆张。",
      "谁知此别遂永诀？至今每过泪洒江亭旁。春风吹客忽出海，岂复再觅扶馀王？",
      "临行不得一握手，心有万绪谁度量。三书海外竟绝笔，语语真挚尤心伤。",
      "忧患焚和抑何亟？满腔热血冰难凉。丈夫死牖下，恨不为国殇。",
      "是时乾坤正翻覆，目不忍视能无盲？飘然撒手不姑待，南溟有客方归航。",
      "闻丧复闻乱，百感增茫茫。谁为赋大招？返魂终无香。",
      "魂来夜黑晓得耗，信知梦寐非荒唐。登坟一哭千古恸，空山转眼今几霜。",
      "渡台船针指辰巽，山中坟向如其方。化为黄鹄有羽翼，东南飞定还吾乡。",
      "黄鹄能言反乎复，天荒地老此恨终须偿。安能浪信人言已成佛，幻视世界无兴亡。",
      "佛言我相即非相，此图何乃神扬扬！每见此图在，不信其人亡。",
      "其才未展肆，其貌非老苍。丰其智慧啬其寿，生才何意吾直疑彼苍。",
      "神龟不可呼，安得叩九阊。吾家世忠孝，卜者言将昌。",
      "不于其身于其子，丹山已见双凤皇。益之一凤雏，三凤方翱翔。",
      "视此图中人，前辉而后光。题图者谁？为乃兄义师故帅虞曹郎。"
    ]
  },
  {
    "id": "adcfe4db48eaf73bc38e92bd0be2e176",
    "title": "放歌次实甫将别岭南韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "仙不在菖蒲涧，佛不在风幡堂。劳君打包出东林、骑鹤离武昌。",
      "与君携手南极旁，坐看东海恶潮撼乐浪、西峤战云连点苍。",
      "地下斗麒麟，天上笯凤凰。有矢不得射贪狼，有弓不得挂扶桑。",
      "三十六军尽女子，军中之气安得扬？乘轩三百人，济济何跄跄？",
      "江南李花河北杨，天下方歌妩媚娘。瓮头揭取六一泥，放出北斗斟天浆。",
      "上天谁御蛟龙车？渡海谁驾鼋鼍梁？地下主者媪不翁，天上主者刘而张。",
      "烈烈蚩尤魂，持头欲咋古帝轩辕黄。千秋万岁心徒伤，横来小者侯而大者王。",
      "乃今置之祝融汪，古月不凉今月凉。不生不死，百草何用神农尝？",
      "长剑玉珥鸣琳琅，北收黄河南收江，乾坤纳纳一钵藏。",
      "筮亦不能短，龟亦不能长。赤手捧出日月双，九头之纪重纪天地人三皇。",
      "北不尽幽燕，南不尽荆扬。呼取天孙为织裳、牵牛为服箱。",
      "胡为乃与下界虮虱彷徨重彷徨。古来颜回为素臣、仲尼为素王。",
      "华衮斧钺，笔削终日忙。有天仅倚杵，压头头不昂。",
      "丈夫动辄计万世，毕竟几人遗臭与流芳。麟乎麟乎逢鲁圉，凤兮凤兮趋楚狂。",
      "僬侥之民不自小，乃与龙伯大人之国相颉颃。天欲无三光，地欲无五常。",
      "世间狐貉瞰人尽，更遣虎豹来九阊。与君相逢今日竟何日，非苏非李落日吟河梁。",
      "三万六千椰酒觞，饱有荔枝饥槟榔。三生一穗沉水香，死不用青蝇吊仲翔，生不用金鸡下夜郎。",
      "罗浮仙蝴蝶，作茧供衣裳。香溪之水春可航，朱明洞天径未荒。",
      "送君此去吾亦隐，四百三十二君待我开草堂。麻姑、玉女、梅花、美人尽列侍，人间无此温柔乡。",
      "噫嘻乎嗟哉！白云乡是温柔乡。"
    ]
  },
  {
    "id": "adcfe4db48eaf73bcfaefafc77d1d79a",
    "title": "戊申广州五月五日作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "南风吹沙何烈烈，抟抟大地瓦解裂。如山火云势岿蠘，欲雨不雨天益热。",
      "照眼榴花作午节，江上水嬉武可阅，打鼓鸣钲角优劣。",
      "使船如马马化龙，飞龙回头笑跛鳖，百里横江渡才瞥。",
      "嗟尔健儿好身手，慎勿思起为枭桀。年来民穷盗益多，群盗如毛不可栉。",
      "小犹乡落事攻剽，大且据城谋篡窃。此方告平彼旋起，一岁之间四五发。",
      "东南已无干净土，半壁江山半腥血。民言官苛迫民变，官言革命党为孽。",
      "彼哉革命党曷言，下言政酷上种别。假大复仇作橥楬，横从海外灌海内，已似洪流不可绝。",
      "益之民穷变易煽，鱼帛狐篝竞潜结。事败党人辄跳免，东邻西邻相窟穴。",
      "可怜惟尔愚民愚，身罹兵诛家立灭。年来招兵兵益多，东征西防未容撤。",
      "饥困兵言月饷少，罗掘官言库储绌。嗟哉民变犹可说，祗忧兵变不可说，此事迩来已芽蘖。",
      "民犹可煽况煽兵，庞勋之徒何代蔑？尤难言者东西邻，公庇群凶嗾内啮，鹰瞵狼睒谋我缺。",
      "彼谋我者原多途，既山取金路敷铁。更乘内乱肆厥毒，坐恐吾民靡有孑。",
      "我今内治方无人，何力能俾外谋折？官惟露布夸贼平，功状张皇某某列。",
      "愁来且进菖蒲觞，有荔如丹藕如雪。龙舟归去夜微雨，仰视江天黯空阔。"
    ]
  },
  {
    "id": "adcfe4db48eaf73b73dccbc6e552d6c2",
    "title": "寄赠国学保存会诸子",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "文明古国五千载，中经秦火诗书在。",
      "汉兴诸儒功最多，不有守先后何待。",
      "西海潮流猛秦火，东风复助为妖祸。",
      "障川挽澜今无人，后生小子忘丘轲。",
      "昆仑山高东海深，百王千圣知此心。",
      "终看吾道益光大，日月行天无古今。"
    ]
  },
  {
    "id": "adcfe4db48eaf73b4d6c1891cca120c7",
    "title": "李湘文",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东村有荔枝，西村有荔枝，南村有荔枝，北村有荔枝，村人看客衔尾舟来时。",
      "双轮在前画舫随，入涌涌路歧复歧，汽笛鸣使村人知。",
      "村人有约远迎客，村童村妇纷来窥。几成看杀卫叔宝，荔枝树下人争围。",
      "岂知老饕苍髯已三尺，馀客亦复鬑鬑皆有须，但动食指思朵颐。",
      "是时荔枝半生熟，青红满眼光陆离。荷包太早桂味迟，五月黑叶方垂垂。",
      "采之满筐出供客，更令饱饫兼僮厮。我舟泊处上有丞相祠。",
      "但能耕稼魏公庄，岂必识字为佳儿。村居若有千树荔，更用千户侯何为？",
      "维闽与粤荔枝国，各有佳品因时宜。君谟作谱起聚讼，彼优此劣词何支。",
      "我生于闽长侨粤，有荔枝处皆尝之。平生嗜荔如嗜色，情人之眼皆西施。",
      "少年最爱十八娘，至今追忆神犹驰。自来岭南日啖三百颗，临风辄念天人姿。",
      "门书荔子甲天下，已生荔子生梅妃。梅妃生闽杨妃粤，杨妃宠盛梅妃衰。",
      "人间选色论品目，两皆尤物天所遗。亦如荔枝各具色香味，相看不厌、不见常相思。",
      "奈何玉环不自爱乡味，坐令蜀产称珍奇。蜀荔之佳万万逊闽粤，维髯蜀客亦谓言非欺。",
      "惜髯但啖粤荔未到闽海湄，惟应楚客粤归足傲道州老，此来非早仍非迟。",
      "亲解海山仙人绛罗襦，临江况复将别离？江天过午村鸡啼，满船载得荔枝去，蒙蒙烟雨遮船旗。"
    ]
  },
  {
    "id": "adcfe4db48eaf73b3800fdc70456771c",
    "title": "述灾",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "炎天久不雨，一雨遂泛滥。",
      "三江势俱涨，有地皆水占。",
      "平乡水过屋，高市水入店。",
      "桑田尽成海，馀者山未陷。",
      "无堤能自坚，有稻不得敛。",
      "灾民露天宿，屡徙常倚担。",
      "生者鹄面立，死者鱼腹殓。",
      "天心夙仁爱，忍使民昏垫。",
      "无家百万人，仰视宁无憾。",
      "虽有泛舟粟，救死亦云暂。",
      "来日良大难，安能久遍赡？",
      "平生愧禹稷，饥溺常在念。",
      "彷徨起中夕，侧目江云暗。"
    ]
  },
  {
    "id": "adcfe4db48eaf73b84f890c47a90bed9",
    "title": "赠阳湖陈生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "大江浩浩趋东海，汇为大湖涵远空。",
      "由来江左数人物，民风虽雌文则雄。",
      "阳湖陈生三十九，手治官书百粤走。",
      "乞我题诗写古愁，夜半携尊酌南斗。"
    ]
  },
  {
    "id": "adcfe4db48eaf73b1fd3485aab903106",
    "title": "虫豸诗八首其四蛆",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "一死成水仙，谁知孙登假？",
      "趑趄复趑趄，妄梦得天下。"
    ]
  },
  {
    "id": "adcfe4db48eaf73b1fd3485a2d7cdab9",
    "title": "虫豸诗八首其四蛆",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "与君同死生，义不殊贵贱。",
      "由来香国中，不立贰臣传。"
    ]
  },
  {
    "id": "adcfe4db48eaf73b1fd3485ad9105936",
    "title": "虫豸诗八首其四蛆",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "尔鸣亦云善，尔操亦可嘉。",
      "心肝尔全无，老作两头蛇。"
    ]
  },
  {
    "id": "adcfe4db48eaf73b2cce20b681c03d46",
    "title": "晴皋诗来，兼惠黄精，次韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "江山不复故，岂有故城郭？登高浩四瞩，风尘变京洛。",
      "我怀古仙人，五云有楼阁。安能徇利名，生命付鼎镬。",
      "服食求神仙，此意良不恶。平生南北走，羹蛇饮羊酪。",
      "支离养生事，入世久飘泊。非无合丹术，神药犹待索。",
      "黄金未能炼，四海一空橐。入目皆桑田，沧海已成昨。",
      "仰天自搔首，白发不可却。高空何泬寥！大野何广漠！",
      "投身坠世网，羽翼何时作？我本江海人，出世是归著。",
      "惟君知此意，赠我仙人药。灵兼芝草采，冷共梅花嚼。",
      "于时天地昏，日月嗟蚀薄。蟠湫蛟龙战，磔肉狼虎攫。",
      "长啸谢世氛，一任舟移壑。相期有霄汉，云霞得所托。"
    ]
  },
  {
    "id": "adcfe4db48eaf73bbfbf906c97ad7417",
    "title": "白马乡有怀明义土赖若夫先生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "万山之中小县耳，乃有须眉之男子。山是大明山，水是大明水，明亡六年犹守此。",
      "岂有若夫为不善，人自不识若夫豪杰士。若先生者，乃能真不死。",
      "忠孝节义名四旗，白马之乡良足纪，先生之风今未已。",
      "噫嚱乎嗟哉！当时乃已神龙见首不见尾。"
    ]
  },
  {
    "id": "adcfe4db48eaf73b19fffd0cc382abf8",
    "title": "赠莫生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "海上原多不死药，此语传自秦汉间。",
      "安知古语今始实，不死不在求神仙。",
      "病原不死药之死，竞咎中医失医理。",
      "由来官失学在夷，即今论药已如此。",
      "多君卖药高韩康，专从海上搜神方。",
      "瓶中海水尽甘露，不须更待神农尝。",
      "五羊城头春草发，五羊城外春潮阔。",
      "捣药仙禽啼海云，春风过处江山活。"
    ]
  },
  {
    "id": "adcfe4db48eaf73b02b8e80477dd3f7f",
    "title": "以摄影法成澹定村心太平草庐图，张六士为题长句，次其韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我生本在东海东，中有万三千尺出海之高峰。此峰上有万年不化之古雪，玉立天半尤奇雄。",
      "我生延平同甲子，坠地心妄怀愚忠。毗耶故国不能守，脱身兵火烧天红。",
      "坐令玉山竟落五百年后此一劫，有愧东渡沧海朱家龙。",
      "扁舟走闽复走粤，郁然五岭佳气何葱茏？神僧许我一片干净土，闯然入户精灵通。",
      "闽粤之交小卜筑，手斩荆棘披蒿蓬。南来腾空立天马，北眺水月明石虹。",
      "玉华金简并罗列，吾庐为主山为从。东望军山念吾祖，勤王当日亦复师无功。",
      "吾庐之西万松顶，大山小山森相宫。此山乃若特为吾庐设，山名不妨偶与匡君同。",
      "四山之中中有村，吾庐适在村当中。人间若别有天地，桃花流水尽日声淙淙。",
      "额吾庐以黄庭语，岂欲上蹑神仙踪？表吾庐者奉新许，笔势劲若铭彝钟。",
      "丙申之春吾庐寔经始，买山更在光绪乙未之初冬。",
      "十五年中一转瞬，辋川图画久慕前贤风。镜中谁作此狡狯，山林舍宇人物顿觉如亲逢。",
      "堂堂乎张，文采冠吾党，前辉后光昌而丰。人生意气潜契合，东山茯苓西山松。",
      "为吾题图意乃在图表，证今引古词何鸿！即以词论已超绝，直与明镜摄影齐神工。",
      "嗟哉文学在今日，遭值世宙方昏雺。已抑公羊作饼家，更诬孔子为儒童。",
      "三年不飞亦已矣，岂有一举天能冲？夐乎欲论太平世，人狙出口谁能容？",
      "君家仲坚昔吾慕，偶然游戏海上思作虬髯公。安知仍落此世界，儒冠复戴奄奄欲绝宁吾衷。",
      "已无一时豪杰可摧倒，聊欲万古开拓吾心胸。昆仑山脉走南戒，万水趋海朝祝融。",
      "此间山水清雄良足寄怀抱，且收倚天长剑韬神锋。",
      "太平之民或容作，教取子孙识字为耕农。南荒丹山本凤穴，凤虽不至吾仍种竹栽梧桐。",
      "梦中忽见海上故亲友，落月黑塞林青枫。偶图山居志吾幸已脱劫外，乃劳翩然大句相推崇。",
      "人生得闲无事亦仙福，黄庭此语吾所宗。有山不归果何乐，世网一坠嗟重重。",
      "庐山之君昨招我，云中手把青芙蓉。"
    ]
  },
  {
    "id": "adcfe4db48eaf73b7c43c39a418a27ed",
    "title": "叠韵再题心太平草庐图，并答温丹铭",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "洪水已注沧溟东，洼者为泽高者峰。茫茫大陆号中国，战争几辈夸英雄。",
      "成为帝王败寇盗，佐帝王者臣称忠。有史以来数千载，几朝战血山河红。",
      "天地杀机不一发，草泽各幸蛇成龙。一龙升天众蛇伏，龙居云气偏葱茏。",
      "是时天下号一统，兵戈四海初交通。青青战地见禾黍，遗民垦土锄蒿蓬。",
      "威加海内猛士尽，贯日无气成长虹。喔咻屡下宽大诏，与民休息民咸从。",
      "词臣例上太平颂，举朝将相争言功。迂儒掉头不肯信，手抚古瑟调商宫。",
      "独居深念此何世，此仍据乱非大同。亢然远慕太平世，高歌金石深山中。",
      "山中古瀑飞潺淙，白云满径无人踪。冥心自铸太平象，人间半夜闻清钟。",
      "儒书自昔用者寡，况今闭塞方严冬？匹夫慷慨念天下，我正坐有迂儒风。",
      "挭然与世无一可，太平梦想能躬逢。已不作太华陈希夷，又不作武当张三丰。",
      "胡为独诵黄庭内景语，谡谡山阁风生松。有山可隐尚不隐，秋南春北为宾鸿。",
      "自名曰士亦求食，其术更绌农桑工。不知挟持果何具，谓欲与世除昏雺。",
      "太平有待吾且老，岂有丹鼎能还童？眼中鸡鹜各争长，卧看一鹤苍霄冲。",
      "庙堂纷纷有人在，山林养志犹吾容。卧龙一出太多事，惜不终老从庞公。",
      "吾庐山村曰澹定，聊付图画旌吾衷。文昌题句叹奇绝，已若丹篆吞吾胸。",
      "穷郊忽出八叉手，一收寒态生春融。云龙上下吾党事，岂诧衣钵传机锋。",
      "九原若起柳州柳，定许古调歌黄农。春山花落桐君桐，春雨夜长枫人枫。",
      "手披旧史发浩叹，无数神圣纷追崇。乾坤一儒腐可笑，差喜吾党诗相宗。",
      "画中吾庐在何许？罗浮东望烟云重。四百三十二峰正初日，海天朵朵金芙蓉。"
    ]
  },
  {
    "id": "adcfe4db48eaf73bd6952869a517942d",
    "title": "以摄影心太平草庐图移写纸本",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "写影入明镜，移之尺纸间。明镜无遁形，难得山真颜。",
      "而况尺幅纸，欲写四面山。山中有吾庐，更有山中田。",
      "尝脔知大烹，见羽知吉光。但写一角山，吾庐山之阳。",
      "溪泉何汤汤！树石何苍苍！山尽补以云，中有无尽藏。"
    ]
  },
  {
    "id": "adcfe4db48eaf73bd695286995ec362e",
    "title": "以摄影心太平草庐图移写纸本",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天下万山祖，其名曰昆仑。昆仑有南支，万里趋越门。",
      "人生亦有祖，谁非黄炎孙？归鸟思故林，落叶恋本根。",
      "我从海上来，卜庐澹定村。东望徵君山，吾祖祠墓存。",
      "明夷兆谁筮？参军墓谁题？呀呀朱鸟咮，郁郁冬青枝。",
      "夜半雪压庐，重撰铜弦词。"
    ]
  },
  {
    "id": "adcfe4db48eaf73bd695286918331dd0",
    "title": "以摄影心太平草庐图移写纸本",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "绢寿八百年，纸本寿过之。",
      "人生百年耳，写此将何为？",
      "吾亦爱吾庐，此意陶潜知。",
      "黄者径菊花，碧者门柳丝。",
      "南山有佳气，松风吹酒卮。",
      "高咏归去来，宜得图传之。",
      "惜皆付后人，图者非当时。",
      "十日画一水，五日画一石。",
      "姚翁年七十，照海须眉白。",
      "为写吾庐图，森森见松柏。",
      "群山走腕下，万里若咫尺。"
    ]
  },
  {
    "id": "adcfe4db48eaf73bd695286906285ede",
    "title": "以摄影心太平草庐图移写纸本",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昔者陆放翁，庵额心太平。",
      "自云此三语，取自黄庭经。",
      "放翁振奇人，平生喜谈兵。",
      "上书论北伐，策马尝西征。",
      "未甘以文字，供奉小朝廷。",
      "至老志不衰，家祭诗可徵。",
      "吾生于放翁，所遭百不同。",
      "同者惟此心，天或哀吾穷。",
      "有海畀不波，有岁畀常丰。",
      "吾穷足自慰，老作太平翁。"
    ]
  },
  {
    "id": "adcfe4db48eaf73bd69528693fc141e4",
    "title": "以摄影心太平草庐图移写纸本",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "吾生寡嗜好，独嗜佳山水。",
      "吾庐深山中，颇具丘壑美。",
      "每咏紫芝歌，老亲色然喜。",
      "山中白云词，时取教诸子。",
      "虽不求神仙，亦究黄庭旨。",
      "谁谓神仙言，治道不在此。",
      "一心先自平，万事罔不理？",
      "天下不太平，必自人心始。",
      "仙者特山人，其人常葆真。",
      "吾亦葆吾真，一室天下春。"
    ]
  },
  {
    "id": "adcfe4db48eaf73bd69528695b75320c",
    "title": "以摄影心太平草庐图移写纸本",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山中有老桂，已阅五百年。",
      "不知众木中，何自全其天。",
      "得毋月宫树，落子生此间。",
      "亭亭十丈许，翠盖凌秋烟。",
      "花时十里香，黄雪霏霏然。",
      "此桂天下无，是当别作图。",
      "上图栖翠凤，下图覆玉蜍。",
      "再阅五千年，见桂知吾庐。"
    ]
  },
  {
    "id": "adcfe4db48eaf73b5afdc3d3176f34f4",
    "title": "宝汉茶寮歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "青山不幸近城郭，万坟鳞葬成痏疮。安知近郭无完坟，前者已掘后者藏。",
      "每遭兵燹尤不幸，攻城筑垒多夷伤。抛残万骨没秋草，圹砖墓石墙营房。",
      "君不见五羊城外山上坟，明碑已少况宋唐！千年忽出买地碣，玉骨久化黄尘扬。",
      "土花洗出南汉字，传之好事珍琳琅。当时邑里藉考证，其奈书劣文侜张！",
      "清明风吹花草香，出门拜山车马忙。茶寮杂坐半伧父，谁吊扶风廿四娘？"
    ]
  },
  {
    "id": "adcfe4db48eaf73b1c02a3d526b21fc5",
    "title": "题张生所编东莞英雄遗集",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "榴花村人义旗起，梅蔚山下行朝峙。桓桓仗钺熊将军，落日光回海云紫。",
      "时先从祖判韶石，心共将军表忠赤。嗟哉天水不复碧，热血射天天为白。",
      "由来胡运无百年，此乡复出东莞伯。东莞山水天下奇，英雄屡见生于斯。",
      "天生英雄付劫运，尤伤心者袁督师。敌方用间朝不知，长城自坏甘人欺。",
      "朱明亡局决于此，何待粤中争立时！北都破败南都弃，三闽四广成何事？",
      "君臣遗冢空残碑，流花桥畔啼鹃泪。尔伯尔侯苏与张，张家兄弟不可当。",
      "苍黄百战野塘死，一死何止流荧光。人言东莞古闻邑，有人吊古编遗集。",
      "六百年来战血凉，夜半灵旗鬼雄泣。鬼雄末造殊可哀，破碎河山莫收拾。",
      "圆头山人尔何幸？东南保障功名立。我爱英雄尤爱乡，英雄况并能文章！",
      "手持乡土英雄史，倚剑长歌南斗旁。"
    ]
  },
  {
    "id": "adcfe4db48eaf73b2fe6010a0bea7148",
    "title": "古铜兵器歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "朱黛斑斓古铜斧，挥日断戈同出土。",
      "就中古剑尤陆离，想见前皇奋神武。",
      "五兵之铸铜为先，用铜尤在用铁前。",
      "土花洗出古兵器，白日顿见三千年。",
      "此地开疆始秦汉，此器殊难年代断。",
      "玉鱼葬地忽有此，萧瑟河山战云散。",
      "方今兵器尚火攻，从横海上兵尤凶。",
      "伏尸百万闪电顷，古兵虽在皆闲铜。",
      "藏之地下无不可，古魂夜啸青燐火。",
      "出付人间考古人，九天日月消兵祸。"
    ]
  },
  {
    "id": "adcfe4db48eaf73b05b21944b1bf127b",
    "title": "少瀛以诗舲自寿诗索和，走笔书此",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "同年桂平黄少瀛，乞我诗寿张诗舲。示我牛腰诗一束，寿诗舲者多公卿。",
      "公卿满朝尽朱紫，持粱刺肥老且死。安知海外百万天朝民，一任刲屠作人豕。",
      "谁非黄炎之子孙，九天忍令呼无门！上书宰相毁苛约，此议已比昌黎尊。",
      "百年万事半颠倒，中外约章那可道？嗟哉勿谓秦无人，我惜诗舲今已老。",
      "侍儿能画兼能诗，专家诗画传女儿。诗舲虽老足自遣，且姑谋乐休忧时。",
      "少瀛一官老东粤，诗舲不官为粤客。相逢相见五羊城，我亦忧时头早白。",
      "海风十月寒吹人，出门欲觅梅花村。梅花仙人傥有不老术，仙山同醉罗浮春。"
    ]
  },
  {
    "id": "adcfe4db48eaf73b0adc58b54efa1933",
    "title": "题陈老莲画石芝萱草",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "忧来不可解，且写忘忧花。更写石上芝，笔端英英生紫霞。",
      "中原剩此埋忧土，纵不忘忧亦徒苦。采芝聊作高山翁，留取丹青照千古。"
    ]
  },
  {
    "id": "adcfe4db48eaf73b1fb1dc2d7beb28be",
    "title": "戏赠蒋亦璞试院",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "槐花黄时举子忙，使君忙过槐花黄。",
      "一楼闭置似新妇，三月清斋逾太常。",
      "使君曾上乌台坐，使君铁面比包老。",
      "打门有客来送诗，门吏莫疑关节到。"
    ]
  },
  {
    "id": "adcfe4db48eaf73bf13ef5d0ce899694",
    "title": "实父以木棉双鹤歌见寄，时约游端未果行，次韵寄答",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "牂牁一水走南海，势如扬子江黄河。人生万事聊以自娱耳，黄屋左纛将如何？",
      "百年行乐弹指顷，若为楚舞吾楚歌。使君楚人今屈宋，新诗万首珠娘诵。",
      "道大君犹老子龙，德衰我愧周侯凤。牂牁江上开红棉，旧游应忆朱明天。",
      "江山咫尺成万里，恨不双鹤同蹁跹。翡翠明珠失光采，昆仑归来众山矮。",
      "当代文章几钜公，何人有汝才如海？青霄直上凌丹霞，雄剑干将雌莫耶。",
      "刚金百炼柔绕指，登坛说法霏天花。知君独立苍茫处，驾鹤无宾留鹤住。",
      "三十六江春水生，冷看春潮自来去。"
    ]
  },
  {
    "id": "adcfe4db48eaf73bfda693a44224f43d",
    "title": "题东坡三洲岩题名石刻",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东坡渡海归，游此玉乳岩。曾题数行字，鬼神护镌镵。",
      "古人弃我去，留我题名处。何时我来，亦刻数行字。",
      "玉乳千年温，洞天散花雨。"
    ]
  },
  {
    "id": "adcfe4db48eaf73ba2df9c730ea11f91",
    "title": "装裱宜兰山人狮子图已成，题其端",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "宜兰山人昔访我，为我画此狮子图。",
      "沧桑转眼万事变，世间何物为公孤。",
      "十年弃置不复道，敝箧沉沉任狮卧。",
      "寒蟫饥鼠不敢近，题诗况有兰陵老？",
      "十年始付今装池，展卷如见真狻猊。",
      "褒公鄂公毛发动，人间少此英雄姿。",
      "睡狮不醒今已醒，坐抚奇儿气尤猛。",
      "大地山河一吼中，一出群雄归管领。"
    ]
  },
  {
    "id": "adcfe4db48eaf73bf8c9f58f87c3e569",
    "title": "二高行赠剑父、奇峰兄弟",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "岭南今日论画手，二高杰出高于时。渡海归来笔尤变，丹青着手生瑰奇。",
      "小高温温清而臞，大高短小雄有髭。我方主教罗以礼，翩然作我图画师。",
      "岭南二月三月时，杜鹃啼上红棉枝。小高写扇昨赠我，相看令我生古悲。",
      "杜鹃帝蜀昔亡蜀，从此化为亡国物。一啼津桥炎宋衰，再啼大都胡元没。",
      "何人复拜古帝魂，杜陵野老空自屈。凤凰麒麟今不来，羽虫毛虫胥可哀。",
      "昨闻大高忽画虎，群雄草泽争惊猜。画虎高于真虎价，千金一纸生风雷。",
      "我闻狮尤猛于虎，大高画狮勿画虎。中国睡狮今已醒，一吼当为五洲主。",
      "不然且画中国龙，龙方困卧无云从。东鳞西爪画何益，画龙须画其威容。",
      "中原岂是无麟凤，其奈潜龙方勿用。乞灵今日纷钻龟，七十二钻谋者众。",
      "安能遍写可怜虫，毛羽介鳞供戏弄。粉碎虚空一物无，上天下地存真吾。",
      "奇峰之峰剑父剑，乞为我写携剑昆仑看瀑图。"
    ]
  },
  {
    "id": "adcfe4db48eaf73be580706cefe9e1d9",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西风震庭树，明月将中秋。",
      "侧身城市间，惘惘怀百忧。",
      "眷言命俦侣，明发游罗浮。",
      "步出城东门，双轮带扁舟。",
      "扁舟下西江，夹岸多田畴。",
      "晚稻已青青，桔槔犹未休。",
      "东江自东来，西合西江流。",
      "我舟溯东江，白云何油油！",
      "远见云中山，轩然豁双眸。",
      "舍舟易以舆，将入云中游。"
    ]
  },
  {
    "id": "adcfe4db48eaf73be580706cb1ee509a",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我作罗浮游，如得名画读。",
      "初为水墨山，浑浑元气足。",
      "纯作披麻皴，远未辨单复。",
      "安知一皴间，饶有万包蓄。",
      "舆行山渐近，如画忽易幅。",
      "界划绚金碧，渲染间青绿。",
      "易为著色画，光彩炫吾目。",
      "灵奇本天质，神理何醲郁？",
      "伟哉造化工，绘此饷眼福。"
    ]
  },
  {
    "id": "adcfe4db48eaf73be580706ccac6d3bb",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "罗浮五百里，远视横成岭。",
      "奇峰近乃见，高者飞云顶。",
      "四百卅二峰，峰峰有灵境。",
      "拨云入上界，三峰抑何挺！",
      "天鸡夜一鸣，登峰见初景。",
      "赤波际天起，海上火轮骋。",
      "不知群阴匿，但觉万尘静。",
      "俯视下界人，沉沉梦未醒。"
    ]
  },
  {
    "id": "adcfe4db48eaf73be580706c28b68da4",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "太行与王屋，离之自夸娥。浮山海上来，谁为合之罗？",
      "想见初来时，驱海生洪波。连巢移凤鸾，闭穴潜蛟鼍。",
      "仙山落人间，一失成蹉跎。我亦海上来，今日相经过。",
      "登高极远望，去日常苦多。转眼沧与桑，麻姑鬓应皤。",
      "蓬莱渺何许！奈此仙山何？"
    ]
  },
  {
    "id": "adcfe4db48eaf73be580706c7daaa928",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天下十洞天，朱明次居七。",
      "福地七十二，泉源亦其一。",
      "洞天福地间，云古神仙室。",
      "如何古仙人，一去不复出。",
      "古来神仙传，传者疑非实。",
      "我不求飞升，但愿充隐逸。",
      "吐吞云与霞，沐浴月与日。",
      "四百卅二峰，峰峰有屐迹。",
      "一峰住十年，一笑吾事毕。"
    ]
  },
  {
    "id": "adcfe4db48eaf73be580706cf9471a38",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "罗浮名天下，始自秦汉间。",
      "相传治此山，其人皆神仙。",
      "自从两晋还，有客来谈禅。",
      "遂令仙与佛，分占此名山。",
      "何年霸主宫，宫此山之前。",
      "昔时金银阙，今日无故砖。",
      "黄龙下白雨，洗出山真颜。",
      "依旧仙佛徒，云际开松关。"
    ]
  },
  {
    "id": "adcfe4db48eaf73be580706c5eb72616",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "明儒盛讲学，天下皆讲席。几令名山间，有儒无道释。",
      "有人囊罗浮，梦里天海碧。四百卅二峰，一囊不为窄。",
      "天鸡忽破梦，瞬息时代易。篝火狐鸣徒，山中岸赤帻。",
      "洞天与福地，污蔑殊可惜。何时此名山，复奠缁黄宅。",
      "无复儒者宫，来游但诗客。何来碧眼胡？亦蜡游山屐。",
      "尔徒惯豪偷，勿此为山贼。"
    ]
  },
  {
    "id": "adcfe4db48eaf73be580706c77fccc3d",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东南麻姑峰，其下有酒田。",
      "西北酥醪观，其上有酒泉。",
      "乐哉罗浮君，君此酒国间。",
      "我自来山中，小饮常陶然。",
      "仰观日月行，恍若羲农前。",
      "不知人间世，何用百忧煎？",
      "乃知仙之徒，以酒全其天。",
      "住世为酒人，出世为酒仙。",
      "笑看桃花开，一醉三千年。"
    ]
  },
  {
    "id": "adcfe4db48eaf73be580706c1f3a6700",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "满山皆奇石，欲拜不胜勤。",
      "满山皆甘泉，欲品难为分。",
      "无泉不成瀑，无石不生云。",
      "飞瀑下云间，处处声相闻。",
      "九百九十瀑，云气常氤氲。",
      "置身云瀑间，独立谁为群？",
      "云出作霖雨，瀑下成溪源。",
      "非无济物功，同颂罗浮君。",
      "为问泉与石，宁复本性存？"
    ]
  },
  {
    "id": "adcfe4db48eaf73be580706c91850eee",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "老仙携神娥，一醉同元丘。",
      "凤台吹箫女，亦引长庚游。",
      "饮食男女间，大道任所求。",
      "舍此求飞升，枯死荒山陬。",
      "我羡葛稚川，鲍姑为好逑。",
      "夫妇皆神仙，福慧真双修。",
      "携手白玉京，五城十二楼。",
      "游戏下人间，分艾医龙疣。",
      "穷生得明珠，窈窕起九幽。",
      "仙心推所欲，人天愿同酬。",
      "我来朱明洞，仙艳迹尚留。",
      "作书告山妻，我欲居罗浮。"
    ]
  },
  {
    "id": "adcfe4db48eaf73be580706ccbcfae89",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山间逢馌妇，蓬鬓两乳乌。",
      "开口多是非，作诗诮髯苏。",
      "少年喜狡狯，意者其麻姑。",
      "我行会仙桥，有女来踟蹰。",
      "未敢轻吟诗，恐或逢仙姝。",
      "翩然一笑去，山鸟鸣相呼。",
      "回首麻姑峰，云霞时有无。"
    ]
  },
  {
    "id": "adcfe4db48eaf73be580706c797e374c",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "非石亦非木，非青亦非绿。",
      "山中铜龙鱼，云是稚川畜。",
      "东坡昔时见，鱼一而龙六。",
      "何时益八龙，灵怪惊俗目。",
      "嗟哉古铜仙，化身同一哭。",
      "南汉昔铸时，铜光九天烛。",
      "不知谁负去，得毋见可欲。",
      "惟有金佛身，至今守群秃。",
      "趺坐金莲花，冷阅人世速。",
      "明月飞上天，慎哉保尔独。"
    ]
  },
  {
    "id": "adcfe4db48eaf73be580706c17c8f6de",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山中何所有？黄麟朱凤皇。雀蝶各五色，烂熳同飞翔。",
      "遗薪有丹气，捣药声丁当。出洞五石猪，各佩天乐章。",
      "仙留竹篆符，蛇虎人不伤。山中凡禽虫，饮食皆天浆。",
      "山中凡草木，一一生天香。出为药市药，治疾走八荒。",
      "丹渣亦治疾，泥丸流丹光。惟有九节芝，云生自松肪。",
      "朱草生瑶池，合药成仙方。我欲往采之，云气晨茫茫。",
      "且斫万年藤，持之寿高堂。"
    ]
  },
  {
    "id": "adcfe4db48eaf73be580706c2072ecd3",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山下有林处，村墟各耕牧。",
      "山上有林处，中皆道释屋。",
      "维林衣被山，上下同一绿。",
      "其树十九松，亦有笼葱竹。",
      "枫林或间见，馀者灵草木。",
      "松大皆合围，百万聚龙族。",
      "命之曰树海，绿涛时起伏。",
      "云来变绿色，日入红骤缩。",
      "人行若鱼游，鸟兽成水畜。",
      "有时云布海，树海为所覆。",
      "上下同一云，浩浩无平陆。",
      "峰峦覆不尽，洲岛联或独。",
      "高松偶闲出，森若帆樯矗。",
      "云动天地浮，云静天地肃。",
      "云海有收时，树海观乃复。",
      "徜徉两海间，怪伟娱心目。"
    ]
  },
  {
    "id": "adcfe4db48eaf73be580706c02ac371c",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昆仑东南支，逶迤成五岭。",
      "南趋镇南海，气势尤雄猛。",
      "是为罗浮山，宜与南岳并。",
      "其势可代兴，天与非争鼎。",
      "如何落岭外，命之曰佐命。",
      "名山如英雄，自具大本领。",
      "可王亦可霸，独立乾坤靖。",
      "自放南海湄，箕踞非偃蹇。",
      "西风海不波，晴穹落秋影。",
      "昂头出天外，南斗夜耿耿。"
    ]
  },
  {
    "id": "adcfe4db48eaf73be580706c4479b1c5",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "岭南天早春，故是梅花国。罗浮千万树，况自仙人植？",
      "阳崖云气暖，阴岭雪光匿。先春各自花，枝南复枝北。",
      "千岩万壑间，冰玉同一色。香云飘上界，洗出太阴黑。",
      "疑是古女仙，幻影仙山侧。岂作凡美人，但现色身色。",
      "师雄尔何人？说梦痴已极。流传人间世，梦呓同大惑。"
    ]
  },
  {
    "id": "adcfe4db48eaf73be580706c99a24635",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "罗浮有游客，始自陆大夫。",
      "迩来二千年，游者繁有徒。",
      "纷纷啖名客，摩勒伤山肤。",
      "罗浮古仙人，多半仙之儒。",
      "流传但仙诗，不见留仙书。",
      "鲁公昔兵解，棋局山中娱。",
      "不闻古钗脚，重见神仙都。",
      "服食求神仙，往者有髯苏。",
      "曾书丹灶字，变易今非初。",
      "朝斗坛已荒，洗药池亦芜。",
      "我书本意造，下笔犹踟蹰。",
      "青城不敢唾，浪墨宁非污！",
      "尔徒思铭功，盍勒狼居胥。",
      "一笑且长吟，仙酒倾百壶。",
      "山灵惊知己，此客千古无。"
    ]
  },
  {
    "id": "adcfe4db48eaf73be580706ca4508219",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "罗浮看日出，奇胜甲天下。",
      "我来兼看月，恰值中秋夜。",
      "万山同一月，登高自舒写。",
      "看月兼看霞，霞光照尊斝。",
      "两山分霞处，草木为之赭。",
      "看霞兼看云，云飞不可把。",
      "青天如穹庐，团团覆九野。",
      "我兼看风雨，离合此山者。",
      "此山得天多，我得亦非寡。"
    ]
  },
  {
    "id": "adcfe4db48eaf73be580706c01f1ccba",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我访朱灵芝，亦访华子期。",
      "天扃与地钥，典守麾龙螭。",
      "稚川作四庵，芝房息我疲。",
      "诸仙各坛洞，一一贡我奇。",
      "历叩女仙居，白石开岩扉。",
      "仙已不我绁，佛岂能我羁。",
      "遂登华首台，花雨何霏霏？",
      "五百阿罗汉，云际咸低眉。",
      "草没阿育塔，苔荒阿耨池。",
      "遂饮卓锡泉，笑尔头陀师。",
      "乾坤正倾侧，释道皆中衰。",
      "我虽不讲学，亦拜四贤祠。",
      "救世仗吾儒，儒言亦卑卑。",
      "妖氛海上来，天戈无能麾。",
      "神州若不保，何况山一隅？",
      "此山可避世，斯言恐吾欺。",
      "且作十日留，赋我罗浮诗。"
    ]
  },
  {
    "id": "adcfe4db48eaf73be580706c7ae157ca",
    "title": "游罗浮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西麓为白云，东麓为白水。",
      "夥颐罗浮君，广惠皆所理。",
      "罗浮迎我来，白鹤山中起。",
      "罗浮送我去，白鹤城中止。",
      "在山与在城，鹤飞殊未已。",
      "寄家罗浮下，谁领东坡旨？",
      "东坡携朝云，西湖照罗绮。",
      "为诵罗浮诗，云水空蒙里。"
    ]
  },
  {
    "id": "adcfe4db48eaf73b336aef424baef8f8",
    "title": "洗药池",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "仙人洗药池，时闻药香发。洗药仙人去不还，空池冷浸梅花月。"
    ]
  },
  {
    "id": "adcfe4db48eaf73b4d969c41cc82b65c",
    "title": "自罗浮至惠州，游西湖泛月放歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "上不见罗浮是惠州，下不见罗浮是广州。仙山不喜近城市，群仙日日骖鸾虬。",
      "我从广州来，十日罗浮游。东坡游后有此客，两山风雨为之收。",
      "晴天佳月逢中秋，一醉十日群仙留。翩然径向惠州去，罗浮送我直上东江舟。",
      "舟行江上风飕飕，云中挥手辞罗浮。但见一江自西至，宛宛东合东江流。",
      "两城夹峙江之头，两城交通浮桥由。附城为市市有楼，百货山积民所求。",
      "东城属县西城府，屹然屏蔽广州东路之上游。东坡自言寄家罗浮下，安知白鹤新居寔在东城陬。",
      "我来自在西城住，梌山一院清且幽。又向西城城西唤湖舫，西湖泛月开金瓯。",
      "此湖东坡去后亦寂寞，对月不饮湖之羞。西城今夕为我迟更筹，罗浮之君傥念我，应寄山中仙酒名酥醪，令我痛饮忘却人间愁。",
      "呼月下饮听清讴，我醉欲眠月自去，湖天漠漠云悠悠。"
    ]
  },
  {
    "id": "adcfe4db48eaf73bb046363b0c79d363",
    "title": "白鹤峰访东坡故居",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "噫嚱乎嗟哉！礼部尚书兼端明殿翰林侍读两学士，已降宁远军节度之副使，更令惠州与安置。",
      "两徙合江楼，两迁嘉祐寺。白鹤新居始经始，上梁文已成，凿井事兼纪。",
      "堂名德有邻，邻者岂惟翟夫子？林行婆家酒何旨！",
      "钓鱼有矶瞰江水。斋名思无邪，诗案可勿起。亦有西湖可行乐，堤之桥之尤可喜。",
      "已拟携家老于此，一住四年春睡美，奈何复遣落儋耳！",
      "人言东坡仙果仙，人言东坡死不死。东坡海外竟归矣，只因曾饱惠州饭，白鹤千年震遗址。",
      "峨峨祠宇峰头峙，朝云有旁龛，过子亦从祀。更祀稚川与元亮，先生可谓有邻已。",
      "墨沼朱池尚宛然，我来访古秋城边。文章光燄磨蝎避，耿耿奎宿方行天。"
    ]
  },
  {
    "id": "adcfe4db48eaf73bc9f0f17d86d113cf",
    "title": "与客谈罗浮之乐，并言居山之利，因成长句",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山原漠漠宜牛羊，山田泱泱宜秫粳。御园柑子垂垂黄，烟沈雾结香木香。",
      "更种千章万章木，斫运有溪筏可张。满山飞瀑穿云飞，到处皆可张轮机。",
      "山人小试作云碓，用水之力微乎微。山中沙亦黄金色，天予不取防人贼。",
      "万户侯何足道哉，是皆致富可敌国。但作神仙不富贵，赤手上天亦何味？",
      "天上金银作宫阙，岂特如来金布地？我愿金成方上天，金光普照蓬台莲。",
      "何事颜回忍饥面，冷豚一豆人称贤。何年来结山中屋？",
      "山中采金兼采木，且工且农且畜牧。青天回首罗浮云，只恐山灵笑吾俗。"
    ]
  },
  {
    "id": "adcfe4db48eaf73bb445b4eac65f2ee4",
    "title": "刘郎歌赠伯端",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "刘郎年少何翩翩？诵诗喜我罗浮篇。我今苍苍已在鬓，但觉年少如神仙。",
      "龙蛇出地星坠天，欲持劫运惭我孱。罗浮烧丹寻稚川，仙丹九转童我颜。",
      "会当携手出劫外，重话开明龙汉年。"
    ]
  },
  {
    "id": "adcfe4db48eaf73bb9d77163730ac9f7",
    "title": "枚伯以长句题罗浮游草，次韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我有故人子王子，其居乃在天台山。天台四万八千丈，石梁横空不可攀。",
      "桃花流水空人间，仙山缥渺吾情牵，惜未来赋赤城篇。",
      "故人出山到南海，一官绛帐兼高悬。相逢但说道可道，坐令仙山冷落天池莲。",
      "神州尚未陆沉尽，山仍吾山川吾川。我生不辰处东海，中有玉山高拂天。",
      "几年坐啸玉山下，长蛇荐食来蜿蜒。斩之不得避而去，恨满东海何能填？",
      "人生万事一梦耳，当时枉作如雷颠。四海无家一身客，十年潦倒秋风前。",
      "罗浮之山镇南海，一筇径往开秋烟。海上蓬莱此左股，五色雀蝶何翩翩！",
      "神仙白日来云軿，云中鸾鹤同蹁跹。长爪麻姑定识我，共话沧海成桑田。",
      "人间尚有未了事，仙丹虽熟无能仙。沉沉天风引回船，满山灵草何芊芊！",
      "朱明洞天迟吾主，空看日出娱云泉。天下大洞天者十，金银宫阙名山巅。",
      "天台第六罗浮七，洞中阁道原交连。君虽未到罗浮去，天台饱享云霞妍。",
      "丈夫不作神仙亦当作豪杰，莫但留名万古将诗传。"
    ]
  },
  {
    "id": "adcfe4db48eaf73b30e052ca6aba1df8",
    "title": "短歌赠沈星桥叟",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "长星劝尔一杯酒，天下不如意事十八九，我亦厌闻何况叟？",
      "沈叟来自万壑千岩间，行年七十犹童颜。活万人封古闻此，封之大郡宜酒泉，还其浑浑未凿之真天。",
      "人间万伪一真少，一笑相逢海天小。有时醉墨写真意，沉沉海夜天初晓。",
      "南海秋风一事无，为我手作罗浮日出图。赶却残星赶却月，赤日行天万物苏。"
    ]
  },
  {
    "id": "adcfe4db48eaf73b3063b5e1d42926f7",
    "title": "游西樵山六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我从罗浮归，山水兴未已。",
      "遂作西樵游，江行百馀里。",
      "始由支江入，帆转稻花里。",
      "百曲赴大江，远见山云起。",
      "山云带夕阳，移舟泊山市。",
      "未入西樵山，先饮西樵水。"
    ]
  },
  {
    "id": "adcfe4db48eaf73b3063b5e108d078f2",
    "title": "游西樵山六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "樵山七二峰，樵湖廿八曲。",
      "斜阳棹歌起，湖光荡山绿。",
      "群峰万紫翠，毕入湖人目。",
      "湖转山益深，悬蹬出林麓。",
      "云际闻鸡鸣，知有山人屋。"
    ]
  },
  {
    "id": "adcfe4db48eaf73b3063b5e18b6c624f",
    "title": "游西樵山六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "白云出洞去，留洞待客来。洞中何所有？石破青天开。",
      "初日照幽林，金碧眩楼台。楼台道士居，飞瀑闻惊雷。",
      "坐石看飞瀑，醉引流霞杯。洞门了不关，白云何时回？"
    ]
  },
  {
    "id": "adcfe4db48eaf73b3063b5e14ff0874d",
    "title": "游西樵山六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "芙蓉亦花妖，转海毒我民。嗟尔道士居，告诫何谆谆！",
      "流毒且百年，禁令今始伸。至今论外祸，此特为之因。",
      "昏莽持外交，实出亲贵臣。入山见署额，咄哉彼何人？",
      "署盟亦此笔，遗祸今未泯。一言足丧邦，坐使利益均。",
      "留名亦山辱，幸尔犹全身。遥遥两仙馆，云泉与长春。",
      "风雨秋一叶，海外成青燐。尔徒媚道心，所志惟金银。",
      "奈何不斩虏？飞剑乞洞宾。"
    ]
  },
  {
    "id": "adcfe4db48eaf73b3063b5e1f9f2ab8c",
    "title": "游西樵山六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "暧暧山下村，黄云穫秋田。",
      "郁郁山上村，茶灶飞秋烟。",
      "山中多奇石，亦复多名泉。",
      "颇闻此山中，古亦有神仙。",
      "何人此读书，谈道傲圣贤。",
      "樵夫闻大笑，遂为外人传。",
      "天地有此山，几世而几年？",
      "凡愚斗智力，凿破古洞天。",
      "治穷盗贼起，耕牧难晏然。",
      "丹井尚未湮，书堂亦未倾。",
      "暮雨秋萧萧，欲往不敢前。",
      "岂有绿林豪，能识博士船。"
    ]
  },
  {
    "id": "adcfe4db48eaf73b3063b5e1cafff329",
    "title": "游西樵山六首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五岭夹江行，西江在其南。",
      "江南亦连岭，分派由滇黔。",
      "送江直至海，排空起瑶篸。",
      "是为西樵山，海气霏烟岚。",
      "谁掷青莲花，照耀天光蓝。",
      "我来写秋心，佳处未遍探。",
      "樵山作山樵，何年留茅庵？"
    ]
  },
  {
    "id": "adcfe4db48eaf73b36d072395f96f4b0",
    "title": "波罗谒南海神庙五十二韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "莽莽扶胥镇，庙祀南海神。冕旒古王者，龙服如天人。",
      "甲裳列将吏，珠翠罗妃嫔。维神镇炎荒，坐抚万介鳞。",
      "自粤隶版图，历代修明禋。岂惟司潮汐，涝旱关喜啧。",
      "有时特告祭，天子命大臣。红棉二月花，庙瓦朱璘璘。",
      "斑斑两铜鼓，神威藉而伸。雄鸣雌辄应，奔走百粤民。",
      "东风吹万艘，打桨波罗春。神寿知几何？云是神诞辰。",
      "香烟霭高空，广庭杂羞珍。鱼龙进百戏，曼衍何侁侁？",
      "是时庙市集，蜑语争蛮银。泥鸡绘丹彩，妙若能鸣晨。",
      "终岁妇孺工，罄售未浃旬。年年荷神麻，近庙民不贫。",
      "我来秋九月，寒日摇江濒。市闲庙亦静，神几生秋尘。",
      "落叶纷满阶，僧厨应添薪。扪鼓复读碑，两廊且匝循。",
      "顾瞻门庭间，赑屃何砰磷？宋明开国初，武功碑具陈。",
      "明祖起布衣，尤表雄无伦。惜皆在唐后，但觉年代新。",
      "最古惟韩碑，日月光贞珉。碑缺亭亦圯，重建需百缗。",
      "同游各倾囊，再至功应竣。我思此庙初，寔瞰南海滨。",
      "风涛旦夕生，欲往多逡巡。行舟较今拙，动辄忧沉沦。",
      "偶因遣祭归，疑神福其身。作碑旌厥功，匪特耀所亲。",
      "安知古沧海，今化田畇畇。庙门通江路，沙壅久且堙。",
      "古人系舟处，泥没双石麟。去门数百武，高丘碧麟峋。",
      "上为浴日亭，破晓奇景臻。苏诗俨在石，驳落未尽泯。",
      "海虽去渐远，浩荡犹无垠。半夜潮始生，云霞捧红轮。",
      "此亭得此景，古语仍可遵。我从罗浮归，饱看踆乌踆。",
      "维舟此庙下，秋风吹白蘋。虽非邀神福，崇古端冠巾。",
      "杖策登此亭，寒绿生松筠。浩吟一以眺，双江绕如绅。",
      "斜阳正满目，秋波碧粼粼。海山万紫翠，云驳难为匀。",
      "惜无古人见，此景为写真。神鸦送客归，去去秋江津。"
    ]
  },
  {
    "id": "adcfe4db48eaf73b9775e969274d12ed",
    "title": "前诗多见和者，所怀未尽，复次前韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天地创造初，先造者鬼神。其次造万物，灵者厥曰人。",
      "有雄则有雌，匹耦为妃嫔。概谥之曰虫，裸毛羽介鳞。",
      "鳞虫圣者龙，乃独崇明禋。人虽灵万物，惴惴伺喜嗔。",
      "惟龙能上天，为天之下臣。代天照天下，郁仪与结璘。",
      "云雨雷电风，龙气为屈伸。遂以鬼神力，用祸福吾民。",
      "当其偶入蛰，天地为不春。精气常在天，托象为星辰。",
      "方今万国旗，各画国所珍。凶禽与悍兽，戢戢何侁侁？",
      "国旗所到处，互市争金银。惟吾国旗龙，黄闪天方晨。",
      "龙以海为家，不知几由旬。为灵实昭昭，国岂长弱贫？",
      "大哉祝融汪，何年庙其濒？自有此庙来，更历几劫尘。",
      "庙木皆十围，樵者不敢薪。东江入西江，庙下道所循。",
      "相将俱入海，海山碧磷磷。天子治四海，吾国古义陈。",
      "其实西北方，地广漠无伦。有海惟东南，战局乃日新。",
      "何人跨海功，海外镌苍珉。赫然一楼船，费数百万缗。",
      "一炮数十万，经年工始竣。一往而不复，惘然问水滨。",
      "惟兹大海间，龙职在所巡。龙乎其有灵，敌舟当沉沦。",
      "况吾国旗上，之而皆龙身。兹庙镇南海，尤与军民亲。",
      "壁垒何森森？原田何畇畇？纷纷群夷舟，海门不可堙。",
      "我读韩公碑，披发思骑麟。大荒渺何许，海阔山嶙峋。",
      "群魔害正道，乱象日益臻。皇皇地下民，种族忧将泯。",
      "安得龙旗龙，一出定八垠。呼天下雷电，为我炮与轮。",
      "龙旗驱风云，毕令正朔遵。紫髯碧眼奴，抱头走踆踆。",
      "持酒酹神龙，雄风生青蘋。功成告天地，还我旧角巾。",
      "礼上明堂图，乐奏嶰谷筠。百神并受职，为加冠与绅。",
      "我偕南海龙，云卧寒秋粼。是时天所覆，帝泽罔不匀。",
      "作诗告陈侯，此语何当真？夜看双龙光，南出斗牛津。"
    ]
  },
  {
    "id": "adcfe4db48eaf73b3d75be9c81fd746f",
    "title": "思三友行",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梅江东行受众水，将以入海为韩江。群山挟之并东走，谁为杰出吾能详。",
      "中惟三杰寔吾友，阴那、铜鼓与凤凰。我溯韩江行，凤凰日日随舟翔，云烟万古长青苍。",
      "凤凰朝来不可见，阴那五峰忽当面。分治江南江北上下游，采地各连数州县。",
      "阴那近与铜鼓连，梅江宛宛山后复山前。行人但见凤凰纵拔、阴那横列并拂天，安知铜鼓之势尤高骞。",
      "梅江去海五百里，海上已见铜鼓山，凤凰之旁一突远出微云间。",
      "自海入江行十日，此山忽隐忽现常飘然，乃与凤凰、阴那交为缘。",
      "凤凰如猛将，当关森严立甲仗；阴那如才相，高掌远蹠抱雄想。",
      "独有铜鼓如剑仙，变化无方不可状。平生爱山如爱友，况此三友怪杰世希有？",
      "我行梅、韩二江间，相对欣然辄呼酒。嗟尔沉沦岭外真数奇，匪我为友将安归！",
      "我方潦倒不适时，安能使尔之名天下知？乃复年年与尔常相离，秋风千里怀人夜，江海冥冥绕梦思。"
    ]
  },
  {
    "id": "adcfe4db48eaf73b0912ba743979d052",
    "title": "登扫叶楼二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "我护百粤军，饮水古建业。雪耻告百王，扫胡如扫叶。",
      "落叶萧萧满石头，江山佳丽此登楼。坐领东南控西北，金陵仍作帝王州。"
    ]
  },
  {
    "id": "adcfe4db48eaf73b0912ba745b5419cf",
    "title": "登扫叶楼二首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "今日征诛一洒扫，群胡如叶风前堕。",
      "依然龙虎帝王都，我来偶藉蒲团坐。",
      "楼外长江江外山，今日江山方我还。",
      "眼前待说弥天法，未许老僧闲闭关。"
    ]
  },
  {
    "id": "adcfe4db48eaf73ba5e4578a6753fc46",
    "title": "阮生行",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "五丈原头大星坠，司马家儿遂成帝。黄沙烈烈生胡风，俯仰人天两同醉。",
      "阮生乃亦以醉传，更以途穷传其泪。世间善哭固有人，阮生之泪胡云异。",
      "一醉愁难千古消，聊借穷途写其意。纷纷竖子成名易，英雄用武乃无地。",
      "古今成败那足论，大业岂真人力致？阮生喜哭复喜叹，哭声叹声两不废。",
      "当时驱车临广武，迫促刘项无位置。魏晋之间无事无，更何人物容臧否？",
      "当哭叹馀惟醉宜，为青白眼尚多事。同时诸子谁能贤，斯人将毋吉狂类。",
      "吁嗟乎！阮生乃以狂得之，妙出语言与文字。礼法之外容置身，酒杯之中可避世。"
    ]
  },
  {
    "id": "adcfe4db48eaf73b76313380514222f6",
    "title": "燃灯歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "于时佛在华鬘天，虚空顿现灯万千。一灯东飞落震旦，惟善女身灯忽传。",
      "石窟之水清且涟，男当门户女种田。种田太苦种福乐，燃灯之会结福缘。",
      "缘不虚生则有首，惟斋婆者司厥权。东村蹀躞西蹁跹，南村喋聒北牵连。",
      "借灯说法喻大众，灯花飞粲舌底莲。燃灯古佛古最古，其古乃在如来前。",
      "灯光明王亦称佛，灯光光并日月悬。第一本命灯当燃，佛光照耀无灾愆。",
      "况乃佛光所到处，夫星子星相钩联。一燃百病为之蠲，再燃寿命为之延；",
      "三燃福慧双双全，惟灯宜燃更宜添。是灯即丁理则然，一燃再添添更添，燃灯之会须三年。",
      "金灯银灯大福力，小或斗粟或百钱。天灯照天水照水，此缘对佛真当捐。",
      "遂教诸乡各寺庙，以灯引灯灯例沿。婆心所到无不达，信受奉行其志坚。",
      "微尘等众诸善女，皆大欢喜参灯禅。恒河沙等身布施，一齐自撤簪钏钿。",
      "时良日吉为好会，惟斋婆者先周旋。大嫂呼姑姊呼妹，百百十十来联翩。",
      "头上宝髻乌云偏，足下丝履六寸圆。青裙翠袖何娟娟，阑干桂子争新鲜。",
      "后飞莺燕前乌鸢，媸者自媸妍自妍。佛门广大无不受，青天白日开灯筵。",
      "寺僧是日大陈设，送座香茗僧亲煎。引诸善女向灯拜，佐以梵嫂礼则虔。",
      "礼成酌酒酒如泉，水陆并设罗腥膻。为缘首者有加笾，玉山醉倒春风颠。",
      "惟缘有簿掌出纳，有书记僧职则专。张姑李妹签名氏，揭榜大字书朱笺。",
      "年年此会劳女伴，如鹿女应朝金仙。寺门伐鼓声渊渊，日斜会散如秋烟。",
      "前村归前后村后，香云拥护灯光旋。千家百家儿女语，灯前醉倦郎应怜。",
      "是时寺僧更笑乐，禅床富拥银铜铅。夜昏佛灯冷无焰，群僧醉饱方高眠。",
      "自从传灯失本义，佛应流泪遣言筌。如蛾赴灯为利诱，众生苦海真无边。",
      "无人出作狮子吼，将疑劫火遗竺乾。南无绮语菩萨者，善哉说此燃灯篇。"
    ]
  },
  {
    "id": "adcfe4db48eaf73bb3825f3142cff106",
    "title": "兴福寺",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西山俯清溪，中有招提地。",
      "今晨发游兴，行蹑樵迹至。",
      "寺古门半颓，剥落馀榜字。",
      "乡人利邀福，因乡遂名寺。",
      "残僧缺梵诵，一饱无佗志。",
      "依稀临济宗，欲说犹能记。",
      "自从达摩来，妙法指心示。",
      "渡江芦径折，面壁石留志。",
      "莲宗衍花叶，顿渐派遂异。",
      "初惟北宗显，蝉联帝师位。",
      "南宗晚出抗，衣钵鸣法器。",
      "南祖北则祧，顿兴渐乃避。",
      "遂教曹溪水，一滴十方醉。",
      "兹地本岭峤，固应濡染易。",
      "宗风昔方盛，英伟多法嗣。",
      "初祖各开山，并擅大神智。",
      "此间百里近，遂有神僧二。",
      "南岩坐圆应，阴那据惭愧。",
      "禅宗不可作，僧反为佛累。",
      "岂知古天竺，象教亦颓坠。",
      "祅神出持世，魔氛日以肆。",
      "瞿昙佛故种，受侮来异类。",
      "豆瓜强剖分，净土遽易置。",
      "五部皆孱王，龙象力难庇。",
      "慈悲睹末劫，慧眼应垂泪。",
      "昙华久不现，见叶纷相弃。",
      "惟扇芙蓉妖，流毒远相被。",
      "东来遍震旦，民财坐疲匮。",
      "即今寺中僧，与俗亦同嗜。",
      "犹借福田说，鼓众博檀施。",
      "木佛寂不言，村女竞相媚。",
      "因之变供养，得为口腹备。",
      "冷观发浩叹，懒复著言议。",
      "寺左有奇石，山静林意邃。",
      "徘徊抚石坐，欲说西来意。"
    ]
  },
  {
    "id": "adcfe4db48eaf73bb96a6afec840b32a",
    "title": "菊枕诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "蓉裳薜荔衣，骚人有奇服。",
      "饥来谋夕餐，落英采秋菊。",
      "我居东山阳，黄华绣秋麓。",
      "云昔仙人种，入药尤明目。",
      "幽芳俯可拾，日采动盈掬。",
      "平生抗古怀，食息两难俗。",
      "固应抱秋心，花食兼花宿。",
      "采之囊为枕，奚止香生粥！",
      "梅花裁作帐，芦花持作褥。",
      "幽人此高枕，魂梦流清馥。",
      "荣枯谢槐蚁，得失泯蕉鹿。",
      "将花共隐逸，安享睡乡福。"
    ]
  },
  {
    "id": "adcfe4db48eaf73bb96a6afe8ec25390",
    "title": "菊枕诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "至人安曲肱，浮云谢非望。",
      "我生罹百忧，魂梦鲜舒畅。",
      "何当高枕卧，心境两平旷。",
      "眷怀陶靖节，赏菊倾清酿。",
      "北窗寄傲时，自谓羲皇上。",
      "采采黄金英，清华谢天贶。",
      "盈盈古锦囊，高雅绝时尚。",
      "曲屏深幌间，夕静幽香扬。",
      "因之参睡禅，无尽秘密藏。",
      "万缘付消磨，一梦任疏放。",
      "相期保晚节，古谊吾何让？",
      "宁须作警枕，重拥将军帐。"
    ]
  },
  {
    "id": "adcfe4db48eaf73be27c97b66c74a43b",
    "title": "次韵仙官七言古诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "古皇手造今山川，云斤月斧劳诸仙。群魔忽撼天枢颠，鸾惊尘骇纷翩跹。",
      "乌藏兔匿难高悬，海水上没昆仑巅。黑风滚滚吹腥膻，神州逼迫艰回旋。",
      "微臣矢愿康逆邅，绿章排云奏九天。上鼓雷鼓鞭电鞭，广乐未散钧天筵。",
      "蒙蒙俯瞰齐州烟，末劫重转龙汉年。赐臣玉策策万全，辅似仙力呼乔佺。",
      "神勇凌厉方无前，赤县奠定黑海鲜。万万蚁命苏颠连，群魔藉作驱除先。",
      "虎熊狼豺供猎田，道高魔退完仙缘。烧天劫火火不然，手持世界还圣贤，天枢八大仍高坚。",
      "吁嗟乎！万灵感颂吾皇功德真无边。"
    ]
  },
  {
    "id": "adcfe4db48eaf73b7485d2f59e368059",
    "title": "烈妇墩行",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "琼箫声断珠桐枯，碧城月冷雌鸾孤。",
      "惊风斗挟换巢去，妖鸟朋扇凄宵呼。",
      "满地愁澜汨古井，阴云墨掩明星影。",
      "宝鉴尘霾珍剃散，彩舆碧溅蝤蛴领。",
      "琼花夜坠金剪光，贞魂步月珠尘香。",
      "皇笳天远起比翼，北山鬼泣罗难张。",
      "风雨灵旗回紫府，镵刻青珉表黄土。",
      "春鹃吊月坟林昏，贞蕤满墩郁终古。"
    ]
  },
  {
    "id": "adcfe4db48eaf73bad5190a30a75a4a7",
    "title": "海军衙门歌，同温慕柳同年作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "大东沟中炮声死，旅顺口外逃舟驶。刘公岛上降幡起，中人痛哭东人喜。",
      "旁有西人竞嗷訾，中国海军竟如此。衙门主者伊何人，万死何辞对天子！",
      "坐縻廿三行省万万之金钱，经营惨淡三十年。衙门循例保将领，翠翎鹤顶何翩翩！",
      "南军北军合操日，炮云蓊起遮苍天。群轮辗海迷青烟，谓此足当长城坚。",
      "一东人耳且不敌，何况西人高掌远蹠纷来前？我不能工召洋匠，我不能军募洋将。",
      "衙门沈沈不可望，若有人兮坐武帐。早知隶也实不力，何事挥金置兵仗？",
      "战守无能地能让，百万冤魂海中葬。购船购炮仍纷纷，再拚一掷振海军。",
      "故将逃降出新将，得相从者皆风云。风云黯淡海无色，大有他人鼾吾侧。",
      "楼船又属今将军，会须重铸六州铁。宝刀拜赐趋衙门，军中岂知天子尊？",
      "敛缩海界张军屯，海风画啸龙旗翻。天吴海若群飞奔，阴符秘授鬼莫测。",
      "何取书生纸上之空言？噫吁乎，书生结舌慎勿言，衙门主者方市权。"
    ]
  },
  {
    "id": "adcfe4db48eaf73b3f389186eb2c5977",
    "title": "烈妇篇为广东候补从九品冯景釐继室方孺人作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "孤鸾血苦胶不坚，哀丝夜断凄冰弦。",
      "飞花满眼葬红泪，东风嫁杏愁笺天。",
      "珠纬周天岁未满，银浦双星宝华散。",
      "誓骖赤虬朝玉清，手取千秋付彤琯。",
      "湘筠茁节移越山，灵妃血泪流春斑。",
      "婿乡近种连理树，萎花病叶枝官闲。",
      "食厉女媊呼不应，返生仙药愁难请。",
      "灵幡闪闪开道场，夜半瑶空幻鸾影。",
      "女家家富千缥缃，琼缨瑶帨蒸古香。",
      "蕤编铸出此奇女，勃郁书气生贞光。",
      "我弄南珠向瀛岛，遗芬亲听群真道。",
      "待扶娲石镌贞名，撑拄阴天天不老。"
    ]
  },
  {
    "id": "adcfe4db48eaf73b7521692c228d3943",
    "title": "题俞伯惠",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "空山自具太古瀑，处世尽为天下呆。",
      "尘根久净耳非耳，道旨中存材不材。",
      "庐阜恶诗昔早洗，苏州监本今重开。",
      "丹青莫道少真意，展卷万壑喧风雷。"
    ]
  },
  {
    "id": "adcfe4db48eaf73bc4a95ba529fe0114",
    "title": "题冰霜俪洁图",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梅仙独步凤城月，雪冷冰寒鍊花骨。",
      "瑶琯吹回天地春，黯黯峤云古香发。",
      "使星南耀珠璧光，镌贞玉榜俪冰霜。",
      "图花表意出鸾手，琼华铁干生幽芳。",
      "祝梅千春寿无极，群真遍洒金壶墨。",
      "仙雏声彻闻绛宵，伫见璇题贲香国。"
    ]
  },
  {
    "id": "adcfe4db48eaf73b2bc872bee290328d",
    "title": "纪梦诗",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "知是前身与后身，诸天变现起微尘。",
      "人间无此丹青本，幻出崟崎历落人。",
      "梦中因果画中身，弹指心惊隔两尘。",
      "天上碧桃花再放，下方还是未归人。"
    ]
  },
  {
    "id": "adcfe4db48eaf73bca02db1bb69dfda4",
    "title": "梅痴歌，即为题行看子",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梅痴写梅写其神，淋漓痴墨天为春。",
      "梅痴写梅自写真，痴魂变现梅花身。",
      "如何将痴乞人写，但恐梅真痴是假。",
      "逋仙死后知梅寡，世人谁复知痴者？",
      "人生岂必痴床坐，但为梅痴痴亦可。",
      "笔端自说梅花禅，欲共华光证痴果。",
      "梅痴于梅痴得之，千金痴散梅益奇。",
      "梅痴卖梅不卖痴，写梅倾动西南夷。",
      "即今添毫亦痴计，我识梅痴痴避世。",
      "君房三公痴便差，可怜笑倒梅仙婿。",
      "君赠我梅还我过，我赏君痴为君歌。",
      "安得一龛万梅里，披图供养大痴哥？"
    ]
  },
  {
    "id": "adcfe4db48eaf73be99c3c417ff9c40b",
    "title": "喜雨词",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "天子祈年大高殿，雪花六出春开寔。南州望雨与雪同，独惜晴云满春甸。",
      "开元古寺环香烟，官民齐拜迎雨仙。神仙从古念乡里，呼雷召雨惊南天。",
      "春波夜涨韩江水，绕郭秧歌雨中起。颇闻米市价少平，抖擞饥肠足心喜。",
      "琼崖去岁忧淫霖，春风未息哀鸿音。彼嬴此绌同一雨，人自忧喜天何心。",
      "天心即今正难测，惯布旱云作灾色。灵湫沈沈任龙卧，未许雷雨周九域。",
      "我家旧住粳稻乡，春田水足难为荒。自从弃置南走越，占晴卜雨同农忙。",
      "粤中人满土复瘠，稻舟转海蛮云碧。安得王师时雨若？复收暹交隶尺籍。",
      "年来无地能埋忧，战云黯黯东半球。暂教一雨百忧失，已似洗甲天河流。",
      "濒海春温颇丛疾，病农顿起扶犁出。东坡饱食惠州饭，得雨无须养生术。",
      "雨仙归去驱云车，满城开遍红棉花。春光虽去幸逢闰，赏春醵饮吹邻家。"
    ]
  },
  {
    "id": "adcfe4db48eaf73b979c94309d02cb7a",
    "title": "说潮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "翰院祀韩公，神之为土地。",
      "或讹有更替，文人惯游戏。",
      "乡贤殁祀社，斯乃犹古义。",
      "韩山土地祠，云最著灵异。",
      "祀者周先生，瑶名伯玉字。",
      "夫人郭贞顺，附祀为配位。",
      "我为书双主，揭壁言其事。",
      "贤哉郭夫人，桑梓怀大计。",
      "万命脱兵锋，一诗动戎帅。",
      "此邦论贤媛，兹事良足志。",
      "人生值乱离，万念苦难遂。",
      "乡闾未能保，愧此妇人智。"
    ]
  },
  {
    "id": "adcfe4db48eaf73b979c94309d983d88",
    "title": "说潮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昔闻安济王，乃祀恶水神。",
      "是在梅口镇，有庙当江滨。",
      "维潮亦祀王，实以季汉人。",
      "峨峨永昌守，屏汉为贞臣。",
      "碧鸡金马气，飞作瘴海春。",
      "水旱祷辄应，灵异惊潮民。",
      "时或值奇灾，神若与人亲。",
      "蜿蜒下神座，苍苍之而鳞。",
      "维神变不测，诚否验喜瞋。",
      "毋谓民多顽，见神顽者驯。",
      "毋谓民多贫，祀神富不贫。",
      "乃复祀三山，是曰明独巾。",
      "昌黎实祀之，山界潮梅循。",
      "山神或为蛇，于水龙其身。",
      "一龙而一蛇，是乃见道真。"
    ]
  },
  {
    "id": "adcfe4db48eaf73b979c9430e0def445",
    "title": "说潮",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "神泉生神童，实祀乡贤祠。",
      "乃复有仙童，化作云雨师。",
      "神童不得见，吾见神童诗。",
      "仙童不得见，石有仙迹遗。",
      "牛背明斜阳，想见横笛吹。",
      "至今圣者庵，背笠短发披。",
      "祷云云即生，祷雨雨即施。",
      "飞霖沛五羊，灵寝仙来嬉。",
      "夜半三元宫，朝天骑文螭。",
      "潮人说孙仙，感德非徵奇。",
      "人生无后名，老死将何为？",
      "生而不济物，高官惭牧儿。"
    ]
  },
  {
    "id": "adcfe4db48eaf73b46aa9f750e6d5f96",
    "title": "诒炜集题词为许仙屏中丞侧室梁夫人作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "吁嗟乎！此海邦义烈云𠙦女，渡江来嫔汝南许。毕生事主何恂恂，凄断偏弦失贤侣。",
      "许公当代人中豪，卅年井臼劳分操。吴绫不御长守俭，终遣莱公思茜桃。",
      "忆昔繁钦定情夕，鸾驭迎归閤皂宅。共谈花属玉堂仙，天水光生嫁衣碧。",
      "西风落日边尘黄，维公叱驭心慨慷。当时决策送公往，世间鲜此贤姬姜。",
      "玉芝园里春光好，堂上抱孙正娱老。手洁兰修随女君，春草茫茫思远道。",
      "远道归来曾几时，早朝又侍鸣金龟。谁知钗箧佐俸薄，都入他年元相思。",
      "转眼辞朝出持节，劝公勿作图全说。万里香车助字民，吴苑莺花梁苑雪。",
      "每慕鸥波闲写兰，雪中兰梦偏易残。梁园宾客共惆怅，岳色河声相对寒。",
      "蘅芳阁冷瑶华谢，静寄轩深玉棺下。追思曩语益心伤，季隗就木难为霸。",
      "哀感缠绵诗百篇，公匪伤逝乃思贤。重烦太乙与传语，真灵已作芙蓉仙。",
      "仙人家近朱明洞，即今驻节尤增恸。相逢岂有稠桑驿，相思空入梅花梦。",
      "海内群公咸制铭，遍刊哀诔写芳型。可堪夜上越台望，正照天边织女星。",
      "碧天冥冥暮云锁，婢仆怀恩泪犹堕。况乃公子笃至性，小夫人乳实乳我。",
      "推恩重乞颂恩纶，哀荣有命承天申。如公难怪念诤友，维帝犹为褒伟人。",
      "梁水固多奇女子，绿珠红玉宁有此？如夫人者古亦稀，传与千秋炜彤史。"
    ]
  },
  {
    "id": "adcfe4db48eaf73b40e44fd1ae0a8b09",
    "title": "题梁佩琼女史",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "琼妃南驭瑶台鹤，小驻霞旌飞素阁。",
      "天风吹坠步虚声，散布人间诧灵作。",
      "梅花海里吟香云，咳珠唾玉何缤纷？",
      "瑶天鹤去愁不返，五色蝶化留仙裙。",
      "海山仙人念灵侣，手抚瑶华镌剩语。",
      "碧桃花落青鸾空，展卷频呼奈何许。",
      "罗浮梦雨铢衣凉，宝音不断南云长。",
      "愿携香句洞天诵，四百四峰娥月光。"
    ]
  },
  {
    "id": "adcfe4db48eaf73b04d48896ea044569",
    "title": "游东津",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "开岁倏及旬，春风互寒暄。",
      "兹晨发游兴，微雨开朝暾。",
      "东行度浮桥，已见江水浑。",
      "长堤带小市，下有农家村。",
      "箫鼓春迎神，乡乐何喧喧！",
      "新麦早被陇，寒蔬犹满园。",
      "夙识田舍翁，自往款其门。",
      "登堂见遗象，衣冠古而尊。",
      "云是翁远祖，环村多诸孙。",
      "丹青虽黯敝，典型固犹存。",
      "主人喜客至，开轩陈清樽。",
      "春酒既已佳，乡礼亦不繁。",
      "扰扰薄俗中，尚觉古处敦。",
      "刊遗市朝事，同作农圃言。",
      "淹留遂永日，归去将黄昏。"
    ]
  },
  {
    "id": "adcfe4db48eaf73bf9d05ae9ce26fa17",
    "title": "晓沧惠香米，兼以诗贶，赋此为谢，并送之汀州",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "昨荷君过存，袖米为吾贻。",
      "袖中复何有，媵米更有诗。",
      "诵诗齿颊香，如得班马词。",
      "君云米亦香，远自平城来；",
      "粒粒如明珠，大小无参差；",
      "不忍独用享，分子持作糜。",
      "我闻色为喜，涤锜备午炊。",
      "呼童汲井华，文武火交资。",
      "甫熟未及餐，已觉香流匙。",
      "取君诗再诵，感叹翻无涯。",
      "君今方奉檄，筹赈淮徐馈。",
      "一命思济物，宁复论官卑。",
      "朝廷重恤灾，已截漕济之。",
      "灾重遍给难，复诏民捐赀。",
      "许汇捐者名，冠带给所司。",
      "粤民夙好义，急公如其私。",
      "每闻邻省灾，泛舟无迟迟。",
      "馈民百万众，引领瞻南维。",
      "岂知粤中状，民力近亦疲。",
      "民力虽已疲，好义风未衰。",
      "君来潮四月，捐者犹累累。",
      "汀州虽闽郡，近粤情无歧。",
      "闻君及春往，已作别后思。",
      "龙山听雨夜，凤水看云时。",
      "别思亦无他，思起民疮痍。",
      "愿得足谷翁，慷慨能好施。",
      "舳舻运万斛，陆续淮河湄。",
      "米虽腐亦香，馈者食易为。",
      "去岁已告灾，计今且及期。",
      "颇闻被灾处，草木无根皮。",
      "不知馈民况，能再支许时？",
      "念此不能餐，北望挥涕洟。",
      "作诗用报君，勉哉速驰驱。"
    ]
  },
  {
    "id": "adcfe4db48eaf73b990df1d6654e0e5b",
    "title": "和晓沧买犊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "陆地千角牛，不羡万户侯。",
      "何况量用谷，致富与国侔。",
      "颇惜多牛翁，题午常贻羞。",
      "老苍昨傲我，新买犊一头。",
      "沾沾诗自喜，老笔尤清遒。",
      "预计长子孙，治生可无忧。",
      "皋比径欲撤，不复事束脩。",
      "手挟货殖传，叱犊行春畴。"
    ]
  },
  {
    "id": "adcfe4db48eaf73b990df1d6da31b4df",
    "title": "和晓沧买犊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "梅州于分野，上应牵牛星。",
      "下有一丈夫，牵牛饮烟汀。",
      "临溪织女居，三五光荧荧。",
      "乘槎客过此，疑遇星精灵。",
      "谁知老词客，牧犊春山青。",
      "自唱宁戚歌，叩角呼儿听。",
      "风尘方澒洞，极目天冥冥。",
      "奇士天下无，且熟相牛经。"
    ]
  },
  {
    "id": "adcfe4db48eaf73b990df1d6c677ed2b",
    "title": "和晓沧买犊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "黄河决山左，饥民遍淮徐。",
      "耕牛已宰尽，皮角不复馀。",
      "使者尔北来，治河策何如？",
      "治河无上策，荒政无完书。",
      "颇闻泽中人，时劫行客车。",
      "潢池竟弄兵，扰扰烦剿除。",
      "安得龚渤海，解剑畀安居。",
      "诵君买犊诗，令我生欷歔。",
      "秉鞭尔何人，得毋牧道疏？",
      "缅怀古民牧，神往两汉初。"
    ]
  },
  {
    "id": "adcfe4db48eaf73b990df1d6641ea838",
    "title": "和晓沧买犊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "平生慕马援，边郡事田牧。",
      "此志苦不成，牛后随人逐。",
      "我家东海东，弃置委荒服。",
      "田间旧牛宫，群夷酣食宿。",
      "诛求遍鸡豚，何况牛大畜。",
      "田家苦此累，不令㹀养犊。",
      "惟昔大牢公，实致维州覆。",
      "彼哉伊何人，得毋乃其族！",
      "遗民痛贻祸，恨欲食其肉。",
      "至今乱未已，东望为痛哭。",
      "何时得伏波，重使交趾复？",
      "我归耕我田，汉书牛背读。"
    ]
  },
  {
    "id": "adcfe4db48eaf73b046a121e75264d7b",
    "title": "男儿富贵总由我图，画折枝牡丹萱草花，而总束以莪草，萱花红而牡丹乃白者，谓素富贵则无忧也，眉仙为琼珊作此，而乞予题之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "男儿富贵总由我，眉山人笔意兼到。",
      "太息眼前富贵人，忧煎十九心如火。",
      "富贵而能素位行，即道无忧无不可。",
      "红花绿叶相参差，旁人但赞工折枝。",
      "赖诗传出画中意，山人能画吾能诗。",
      "此图持赠求我者，切勿相忘富贵时。"
    ]
  },
  {
    "id": "adcfe4db48eaf73b22e0fcd36ad97c29",
    "title": "虞笙寄和予和平里诗，次韵答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "燕山客归航海舟，小朝廷动书生愁。",
      "虏马窥江访陈迹，振策更向临安留。",
      "断碑时见南宋字，太息英雄半赍志。",
      "白雁还送皋亭声，朱鸟谁挥钓台泪。",
      "钱唐形胜夸上皇，湖楼且饮明月光。",
      "明朝打鼓挂帆去，归舟往吊崖山阳。",
      "海天茫茫哭龙死，七百年来悲未已。",
      "相逢更话冬青陵，便欲呼君林义士。",
      "我时居傍文山祠，寒鸦枯木无春姿。",
      "穷愁何意荷灵贶，畀获残碣歌诸诗。",
      "逢人我方夸眼福，远辱哀歌和盈幅。",
      "山斋夜诵群灵听，幢幢一灯摇古绿。",
      "劫灰残火惊重烧，渡海无术鞭秦桥。",
      "相公长脚工割地，此祸竟种中兴朝。",
      "读史心伤入南宋，谁知躬作孤臣恸。",
      "当时突骑渡江人，零落讲经开鹿洞。",
      "君行北地还南天，沧桑残迹纷目前。",
      "天涯等是哀时客，春风百里愁传笺。",
      "箧中蠹蚀平戎策，兀抱古忧托金石。",
      "六庚题识稽宋年，三字长方审周尺。",
      "和平桥头龟作趺，大忠遗迹神物扶。",
      "因君更问千秋镇，凤叔残铭今在无？"
    ]
  },
  {
    "id": "adcfe4db48eaf73b90ea8817ecc59915",
    "title": "雨晴渡江舟中，叠前韵寄伯瑶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "商羊独足不成舞，万里愁天晴泪雨。",
      "查查檐牙雀交语，如闻乐府古音古。",
      "客楼催起早行人，渡江梅柳飘残春。",
      "满江香露坠可拾，木兰花是舟前身。",
      "三年未遇幸今遇，怀中刺与囊中句。",
      "倚柁微吟八表云，回首江天郁龙气。"
    ]
  },
  {
    "id": "adcfe4db48eaf73b7226dda9b1403a30",
    "title": "风雨中与季游平东山，谒双忠、大忠祠，兼寻水帘亭、紫云岩诸胜，叠与伯瑶夜话韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "红棉作絮湿不舞，龙母南风撒白雨。迎客山僧学佛语，海色绿染袈裟古。",
      "风流东晋伊何人？流觞重话永和春。姑行乐耳漫愁叹，茫茫百感丛其身。",
      "名山如人重遭遇，不惜重题水帘句。石亭同坐谈诗禅，满地散花紫云气。"
    ]
  },
  {
    "id": "adcfe4db48eaf73b6d90ff58473b972d",
    "title": "有忆，叠前韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "女床镜照双鸾舞，夜半阳台行梦雨。",
      "万方仪态喁喁语，素女轩皇术何古？",
      "宝帐流苏中有人，一枝雨泣梨花春。",
      "横陈玉体惜不得，温香暖抱初回身。",
      "怨玉愁珠吟感遇，枕畔脂香诵佳句。",
      "别后相思春水深，红云洞隔桃花气。"
    ]
  },
  {
    "id": "adcfe4db48eaf73bbf2079ad17891685",
    "title": "重有忆，叠前韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东风吹柳作醉舞，一枝夜泣梨花雨。",
      "隔帘鹦鹉偷传语，护花四立星幡古。",
      "柳亸花娇总可人，回眸一笑媚生春。",
      "柳太颠狂花太弱，惜花兼惜苗条身。",
      "水晶帘畔曾相遇，别后空传护花句。",
      "何时重拭看花眼，杨柳楼台好天气。"
    ]
  },
  {
    "id": "adcfe4db48eaf73b4cb16a4517631fc9",
    "title": "叠韵答李生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "韬云仙馆客夜舞，群灵环瞰挥汗雨。",
      "万鬼抱头避险语，凿破混沌古天古。",
      "长爪郎作骖虬人，仙李万叶今犹春。",
      "与花共命入色界，历劫不坏存诗身。",
      "延晖楼头喜相遇，宝玦王孙出奇句。",
      "老我崟崎历落人，郁郁五陵望佳气。"
    ]
  },
  {
    "id": "adcfe4db48eaf73bfb6ac37d891277d9",
    "title": "叠韵寄答荦飞，兼怀隽卿",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "凤鸟自歌鸾鸟舞，护世城中下膳雨。",
      "下界阿香作雷语，西南漫漫漏天古。",
      "芙蓉隔江思美人，前尘惆怅红楼春。",
      "手检金钗梦中册，黛玉情性香菱身。",
      "七星石前喜重遇，别后琼瑶惠香句。",
      "会遣夏开骖二龙，九天扫除离恨气。"
    ]
  },
  {
    "id": "adcfe4db48eaf73b8a8938c4f11c3870",
    "title": "西园小集，叠韵酬萧墀珊",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "韬云仙馆万花舞，曲池四面流香雨。",
      "小朱明洞闻猿语，水木清华山石古。",
      "六朝兰锜贤主人，经营手辟炎海春。",
      "画图妙出眉长老，更遣变现须弥身。",
      "我行海滨诧佳遇，重题八咏升庵句。",
      "半夜华灯开宝书，诸天不露金银气。"
    ]
  },
  {
    "id": "adcfe4db48eaf73be9f988b32d11f85b",
    "title": "赠姚生",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "揭阳姚生能古文，一席欲与桐城分。",
      "迩来才思益横肆，矫首八极思风云。",
      "气奇不为俗人下，纤儿讥呵老生骂。",
      "翳余独爱倜傥才，相见纵谈辄深夜。",
      "东山山气奇而雄，其阴有祠曰大忠。",
      "时危欲藉作士气，酾尊昨祝信国公。",
      "期生不来意惆怅，满天风雨江流涨。",
      "只今世运行大同，安得君家救时相！"
    ]
  },
  {
    "id": "adcfe4db48eaf73b8ce0791283f55bb2",
    "title": "月夜与季平饮萧氏台碧空云散月华清，梅雨潇潇已放晴。水国荷花新世界，前身金粟大光明。千觞鳄海登台寔，万里狮山作客情。我亦思乡更忧国，倚阑同看夜潮阳三生歌",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "有子朱子开闽学，潮人从者郑与郭。宗风歇绝七百年，觉时谁振南天铎。",
      "我从闽来见二生，潮中人材犹不弱。郑生步月昨过我，手持东山松石歌。",
      "侵晨剥啄者谁子，郭生入坐庄而和。有闽谁辟八使九，陈将军者实功首。",
      "贵人之山奇气尚郁盘，恨我迟来不见豪士陈龙友。",
      "其人悲歌慷慨能谈兵而使酒，何意乃有高足生，循循继其后，为师立传冀不朽。",
      "郑生昨告我以陈生之才，今闻郭生语亦同，令我日望足音跫然来。",
      "东山之高高出青云上，贞松奇石郁相望。何时三生同题石上名，酾尊补祝文丞相。"
    ]
  },
  {
    "id": "adcfe4db48eaf73baa6be0d2a1a09c25",
    "title": "饮香江酒楼，即席作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "惘惘尊前唤奈何，春风杨柳客闻歌。",
      "谁知丝竹中年感，更比新亭涕泪多。",
      "未许华灯照箭瘢，当筵酒令莽如山。",
      "不妨帐下犹歌舞，射虎将军已放闲。",
      "浮海将为万里游，情禅梦侠小勾留。",
      "好春十日九风雨，人醉杏花深处楼。",
      "劳送天河使客槎，华妆围坐灿云霞。",
      "英雄儿女平生愿，要看维多利亚花。"
    ]
  },
  {
    "id": "adcfe4db48eaf73b162ec5501444ef6b",
    "title": "谒饶平始迁祖枢密公祠墓作示族人",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "八百年前旧精舍，左挹凤皇右天马。",
      "南州迁客宋枢臣，当年结屋金山下。",
      "梅州刺史告养归，白云子舍留春晖。",
      "元镇元龟赠诗在，足令光彩生莱衣。",
      "琴峰苍苍郁元气，屹立丰碑枢密使。",
      "谁其铭者王梅溪，并勒无忧半收字。",
      "宋颠元蹶须臾耳，朱明五叶称天子。",
      "故宅先坟一旦迁，谁意村居变城市？",
      "辛苦荆州老广文，家书催促弃官奔。",
      "麻衣雪立恳不得，玉棺朝启先臣坟。",
      "坟迁城南宅城北，金山琴峰如故色。",
      "朱都御史杨邑侯，重为名门表通德。",
      "佥判有弟鄞江边，祖典遥数乃吾先。",
      "程江风雨韩江月，海云台岛径三迁。",
      "仗剑归来人事改，故居只有青山在。",
      "光绪朝距成化朝，转眼沧桑几己亥。",
      "宝莲寺畔神道碑，风雨剥蚀屃赑移。",
      "檐瓦苔青作古色，城北更拜金山祠。",
      "岂必山前胜山后，但贵宗𧘩能世守。",
      "孙枝万叶遍东南，自幸能归奠尊酒。",
      "山城遗俗朴不华，惟耕与读真生涯。",
      "勉哉兄弟各努力，勿愧先邑称名家。"
    ]
  },
  {
    "id": "adcfe4db48eaf73be24280f34ed73874",
    "title": "题裴伯谦大令睫闇诗钞",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "山馆秋气凉，西望海云起。",
      "把君睫闇诗，庭叶纷在几。",
      "君诗多雅音，从容叶宫徵。",
      "圆经修月斧，丽夺馀霞绮。",
      "过岭变雄奇，赤手搏青兕。",
      "百里古诸侯，为政自兹始。",
      "治诗如治民，刚柔合乃美。",
      "出入法律中，法律为我使。",
      "澄观万物情，粉碎虚空理。",
      "才大心益小，意活笔不死。",
      "伟哉造化炉，挈之出十指。",
      "嘉君循良治，并入风骚旨。",
      "新诗与美政，异撰乃同揆。",
      "卓荦旷代才，况未限所止。",
      "秋风送旅雁，边声晓惊耳。",
      "掩卷旷四瞩，大海回澜紫。"
    ]
  },
  {
    "id": "adcfe4db48eaf73b740de8696f63b9aa",
    "title": "寄甄山、晴溪",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "甄山访我山中庐，山云漠漠空回车；",
      "晴溪访我溪上居，溪月照读寒支书。",
      "人生一见亦缘法，欲取前因论梵夹。",
      "何时著我山溪间，一角南天开世业。"
    ]
  },
  {
    "id": "adcfe4db48eaf73b0fcb439d0554e93a",
    "title": "梅农赠诗，推奉过常，长句答之",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "十万义师齐放仗，天涯流落征南将。",
      "将坛已废诗坛存，四海才人远相访。",
      "萧山诗老七十翁，宦游岭南家浙东。",
      "平生慷慨多大节，千金屡散称朱公。",
      "广柳之车上方剑，君家义声世争艳。",
      "不教壮士走越胡，更遣安昌落奸焰。",
      "君今退作诗家豪，雄风飒爽生笺毫。",
      "五言长城忽在眼，偏师欲往惭钤韬。",
      "天南喜得忘年友，风雨满城过重九。",
      "欲邀君赏东篱花，惜少柴桑白衣酒。"
    ]
  },
  {
    "id": "adcfe4db48eaf73be5d9011aa95f79f1",
    "title": "寄题永井完久梦哉空也楼新竹",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "新竹乃吾旧游地，沧桑转眼馀哀泪。",
      "谁知更有能诗人，五指峰边吟古春。",
      "丈夫读书兼读律，致君尧舜乃有术。",
      "君今挟律游诸侯，高筑梦哉空也楼。",
      "十二万年一梦耳，皇王帝霸谁长留？",
      "信知大空本无物，得者勿喜失勿忧。",
      "海风吹客高楼头，战场寂寂黄花秋。",
      "人民城郭纵非故，终见仙鹤归来游。"
    ]
  },
  {
    "id": "adcfe4db48eaf73b7d25344bc3356600",
    "title": "絜斋世丈以西园述怀集苏六十韵诗见示，为赋五古四章",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "群山走沧海，南戒开越门。峨峨观察使，坐镇潮梅循。",
      "驻节古揭阳，一官清而尊。南辖极罗浮，坡仙屐齿存。",
      "谁携洞天石，磊砢开西园。园中何所有？花木环当轩。",
      "自官传舍视，榛莽日翳昏。文明变草昧，公复开其屯。",
      "异石扶使立，奇花植令蕃。春风与夏雨，草木初承恩。",
      "岂惟逮草木，民庶咸欣欣。阴阳气互伏，节候交寒温。",
      "晓视花上露，已作秋霜痕。登高望远海，蒙蒙遮朝暾。",
      "青山何苍茫，一发连中原。秋心正伊郁，安能寂无言？",
      "自持千古心，远与坡仙论。"
    ]
  },
  {
    "id": "adcfe4db48eaf73b7d25344beadfd9ed",
    "title": "絜斋世丈以西园述怀集苏六十韵诗见示，为赋五古四章",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "东坡谪岭外，诗境益奇绝。",
      "公虽度岭来，非谪乃持节。",
      "诗境与之同，意态雄且杰。",
      "有时用苏语，骤读无能别。",
      "云锦巧剪裁，针线痕俱灭。",
      "即今西园诗，直与东坡埒。",
      "九原如可作，相视应心折。",
      "洋洋六百言，中有满腔血。",
      "平生巧文章，独有仕宦拙。",
      "五十不卿相，九州遍环辙。",
      "一官落岭外，冷视炎云热。",
      "小小欲设施，动辄肘遭掣。",
      "有神祷或灵，有鬼亦容说。",
      "奈何眼中人，藐藐敝吾舌。",
      "絷骥使勿驰，笑者有跛鳖。",
      "西风万里来，难散此郁结。",
      "将诗写郁抱，南天夜飞雪。"
    ]
  },
  {
    "id": "adcfe4db48eaf73b7d25344b0b4e6b02",
    "title": "絜斋世丈以西园述怀集苏六十韵诗见示，为赋五古四章",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "明月出南斗，西园秋气清。官闲自课儿，渊渊夜读声。",
      "维公有佳儿，卓荦人中英。兼习蟹行书，洞见四国情。",
      "读书贵用世，宁止求诗名？过也实能诗，昔侍东坡行。",
      "东坡有谐语，不愿儿聪明。天下愚鲁儿，何必皆公卿？",
      "公卿今何为？所能惟行成。蹙国日百里，甘作城下盟。",
      "法弊不解变，残局空支撑。何必用周礼，乃能误苍生。",
      "高位无令才，令人贱簪缨。令才不高位，空与世网撄。",
      "念此夕不寐，挂户星何横？褒忠爵在朝，食德书在楹。",
      "中外四十年，里第无能营。东坡不归眉，阳羡田可耕。",
      "何时竟呼儿，负锄而带经。秋风吹远梦，飞度阖闾城。",
      "苏台吊吴王，或有麋鹿迎。"
    ]
  },
  {
    "id": "adcfe4db48eaf73b7d25344b734f723a",
    "title": "絜斋世丈以西园述怀集苏六十韵诗见示，为赋五古四章",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西北有浮云，白白澹将坠。安知东南望，有海乃无地。",
      "海气秋昏昏，天星为易次。仰天发浩叹，空陨诗人涕。",
      "见几者何人？相率思去位。萧晨读公诗，浩然见归思。",
      "归去岂不佳，中外正多事。念天生才心，济世乃为贵。",
      "百折苟不回，终必申吾志。远人况相格，何用恤浮议。",
      "行收已失权，更截旁溢利。顾此凋𠚽民，徐为苏元气。",
      "三州士与女，歌颂方无既。时危仗豪隽，重任在疆寄。",
      "岂曰位不高，持节已为使。秋风思鲈脍，彼特王门吏。",
      "乱萌虽已兆，何忍吾君弃！苏轼终爱君，斯意谨当志。",
      "河山况如故，力在收破碎。九州不可知，犹冀一方治。",
      "内乱吾不与，外患吾不避；用敢告司阶，斯语合经义。",
      "勿信鹧鸪言，声声唱归去。老圃有秋容，且对黄花醉。"
    ]
  },
  {
    "id": "adcfe4db48eaf73bfeaf6de18ed45557",
    "title": "十七叠韵答伯瑶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "真龙不舞假龙舞，缸中蛇医哀叫雨。",
      "黄尘眯天不得语，城门昼闭法何古？",
      "阳愆阴伏愁煞人，梨花九月方偷春。",
      "不须苦说五行志，且共料理千秋身。",
      "江上方期与君遇，何意遇君祗诗句。",
      "得诗喜与得雨同，笔端兀挟风云气。"
    ]
  },
  {
    "id": "adcfe4db48eaf73bfc3e25654788b69f",
    "title": "九月二十九日十八叠韵寄伯瑶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "江天漠漠纸鸢舞，秋入三阳霁无雨。",
      "寒斋独客温乡语，海上桑田农谚古。",
      "客中谁念悲秋人，天涯芳草歌伤春。",
      "平生绮习刬除尽，冷落过岭东坡身。",
      "岭外有人吟感遇，丹橘满林写佳句。",
      "秋心不冷冬心暖，待起群阳斡元气。"
    ]
  },
  {
    "id": "adcfe4db48eaf73b4d155007208c2922",
    "title": "新池石阙篇",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "女贞之木木有节，种向新池双石阙。千秋石上名不灭，问年三七下弦月。",
      "女者朱，妇者胡，夫者谁，癯而儒。榴花红，缝嫁襦；菊花黄，药满盂。",
      "灵药返魂魂不起，菊花一夜抱香死。下弦月，照流黄，舌端血化青莲光。",
      "都人士女啧啧赞叹，佥曰宜褒扬。小吏陈书、大吏上章，言之天子旌其乡。",
      "吁嗟乎！广长舌，开法界，惟妇之舌长是戒。谁知巾帼有常山，三寸舌前万灵拜。",
      "天倾地陷石不坏，君不见女贞之木木有枝，峨峨双阙标新池。"
    ]
  },
  {
    "id": "adcfe4db48eaf73b3ddf15483326bd78",
    "title": "立冬后连日得雨，十九叠韵东伯瑶，兼寄兰史、晓沧、菽园",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "北风吹海海云舞，龙睡难酣起行雨。",
      "南人无语北人语，争诧邯郸铁牌古。",
      "谁知龙德通天人，芃芃原麦生小春。",
      "市头饼价行锐减，定许一饱诗穷身。",
      "霖雨苍生在遭遇，何用苦吟珠玉句。",
      "即看天上来风云，中原未退真王气。"
    ]
  },
  {
    "id": "adcfe4db48eaf73b52e3a906e37674b5",
    "title": "海中观日出歌，由汕头抵香港作",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "双轮碾海飞苍烟，天鸡唤客夜不眠。三更独起看日出，霞光万丈红当天。",
      "海风吹天力何劲！黄人捧日中天正。直持原始造化垆，铸出全球大金镜。",
      "罗浮看日夸绝奇，裹粮夜半一遇之。自从海道轮四达，属见沐浴光咸池。",
      "迂儒见不出海表，苦信地大日轮小。安知力摄万星球，更着中间地球绕。",
      "河山两戒南越门，群峰到海如云屯。地邻赤道热力大，日所照处知亲尊。",
      "卓午停轮裙带路，金碧楼台老蛟守。世逢运会将大同，天教此起文明度。",
      "我是渡海寻诗人，行吟欲遍南天春。完全主权不曾失，诗世界里先维新。",
      "五色日华笔端起，墨沈淋漓四海水。太平山上歌太平，遥祝万年圣天子。"
    ]
  },
  {
    "id": "adcfe4db48eaf73bdad9a9eb3b3d82d1",
    "title": "即席赋长句赠陈剑秋、罗持有",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "平生我爱陈太学，封章上数汪黄恶。",
      "平生更爱罗江东，请讨朱三意气雄。",
      "中原今日正多事，书生要共持清议。",
      "不薄今人爱古人，当代岂无天下士。",
      "茫茫八极愁风尘，开尊且醉春江春。",
      "相期少壮各努力，莫遣莺花空笑人。"
    ]
  },
  {
    "id": "adcfe4db48eaf73b8586a5713d06603b",
    "title": "诏平以三十自寿诗见示，长句补祝",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "男儿三十不将相，看花长醉珠江舫。",
      "红牙小拍鹤南飞，选词亲付珠娘唱。",
      "但作鸳鸯便是仙，满江花气养韶年。",
      "玉台仙眷工新咏，寿郎诗写红瑶编。",
      "吹彻琼箫弹锦瑟，来共荷花祝生日。",
      "荷花世界水云凉，长生定许花神匹。",
      "百年三万六千觞，此是人间行乐场。",
      "群仙酣宴天公醉，休向通明奏绿章。"
    ]
  },
  {
    "id": "adcfe4db48eaf73b3f148d5a546f3f75",
    "title": "述哀答伯瑶",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "四千年中中国史，咄咄怪事宁有此？与君不见一年耳，去年此时事方始。",
      "谓之曰战仍互市，曰和而既攻其使。同一国民民教异，昨日义民今日匪。",
      "同一国臣南北异，或而矫旨或抗旨。惟俄、德、法、英、日、美，其军更联意、奥、比。",
      "以其枪炮御弓矢，民间尚自传胜仗，岂料神兵竟难恃！",
      "守城何人无张、许，收京何人无郭、李。此时中国论人才，但得秦桧亦可喜。",
      "拒割地议反赖商，定保皇罪乃杀士。纷纷构党互生死，言新言旧徒为尔。",
      "西来日月犹双悬，北去山河枉万里。仪鸾殿卓诸国旗，博物院陈历朝玺。",
      "留都扈跸方争功，迁都返跸相謷訾。伺人怒喜为怒喜，不知国雠况国耻。",
      "素衣豆粥哀痛诏，可惜人心呼不起。嗟哉臣民四万万，谁竟一心奉天子。",
      "晏坐东南望西北，九庙尚在烟尘里。韩江东走大海水，江头一老哀未已。",
      "昨寄我诗泪满纸，止一年耳事且然，眼中况复流年驶？",
      "安得同作上界仙，下视群雄如蝼蚁。任他争战数千年，洞中一局棋未已。"
    ]
  },
  {
    "id": "adcfe4db48eaf73beaa17b5537b6cf4f",
    "title": "有客自美洲归，作仗剑东归图，为题卷端",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "西半球归东半球，偃然有国卧亚洲。",
      "逢人莫说华盛顿，厉禁方悬民自由。"
    ]
  },
  {
    "id": "adcfe4db48eaf73beaa17b5582b96d1b",
    "title": "有客自美洲归，作仗剑东归图，为题卷端",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "古来剑侠王海外，虬髯之客何英雄！",
      "此世界真新世界，剧怜归计太匆匆。"
    ]
  },
  {
    "id": "adcfe4db48eaf73b66d07f2639d4d09b",
    "title": "答丁三叔雅",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "黄狐白狐嗥古城，月落未落太白明。",
      "谁言天下无健者，长啸出门刀自横。"
    ]
  },
  {
    "id": "adcfe4db48eaf73b66d07f2664cf2abe",
    "title": "答丁三叔雅",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "谁是鸿毛谁泰山？古人去矣不得攀。眼前狐貉啖人尽，长乐一老依然顽。"
    ]
  },
  {
    "id": "adcfe4db48eaf73b66d07f260cdb5ab3",
    "title": "答丁三叔雅",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "九天冥冥不可游，粉碎五城十二楼。",
      "会须手造一世界，重纪人皇称九头。"
    ]
  },
  {
    "id": "adcfe4db48eaf73b66d07f2604d9a87a",
    "title": "答丁三叔雅",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "上有君山下有湖，洞庭有乐今何如？",
      "穴中亡吴有遗谶，龙威丈人开素书。"
    ]
  },
  {
    "id": "adcfe4db48eaf73b80083932fbca4436",
    "title": "宿碧云寺叠韵",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "闻说新岩境更奇，笋舆未及敛昏时。",
      "鸦驮落日栖林早，龙带归云入洞迟。",
      "一路烟霞春引梦，万山风雨夜催诗。",
      "天花散尽禅心静，丈室维摩是我师。",
      "麟尾凤头次第游，最嵚崎处最清幽。",
      "满庭花影天香坠，半夜钟声佛水收。",
      "古涧吐云藏宝刹，空山吟月忆琼楼。",
      "题诗尘壁存鸿爪，也当东坡玉带留。"
    ]
  },
  {
    "id": "adcfe4db48eaf73b7d1d7d6a3cb52035",
    "title": "元夕无月五首",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "【其一】",
      "满城灯市荡春烟，宝月沉沉隔海天。",
      "看到六鳌仙有泪，神山沦没已三年。",
      "【其二】",
      "三年此夕月无光，明月多应在故乡。",
      "欲向海天寻月去，五更飞梦渡鲲洋。",
      "【其三】",
      "鲲洋梦断夜潮寒，佳节偏怜见月难。",
      "十二楼台春寂寂，满身花露倚栏杆。",
      "【其四】",
      "倚栏痴待月华来，万斛春愁酒一杯。",
      "恨煞蛮云遮隔住，东风无力为吹开。",
      "【其五】",
      "蛮云黯黯海天昏，冷对春灯忆梦痕。",
      "今月纵明输古月，更无人说夺昆仑。"
    ]
  },
  {
    "id": "adcfe4db48eaf73b6b9c61c651ec8106",
    "title": "新乐府四章其一留海发",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "薙发令行二百年，乃有断发新少年。奈何当断不断、后垂长尾而留短鬣当其前。",
      "嗟汝半边头，笑杀蓬头仙。蓬头仙人刘海蟾，匪仙而妖、不女不男，匪蟾而兔一笑堪。",
      "雄兔扑朔、雌兔迷离，妾发覆额为天下雌；郎发亦覆额，问郎将何为？"
    ]
  },
  {
    "id": "adcfe4db48eaf73b42a86e2fabc43d88",
    "title": "新乐府四章其三万牲园",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "中国所有毕罗致，中国所无求海外。力为禽兽造世界，神禹所驱今复聚。",
      "毛虫羽虫大和会，除却凤麟无不至。嗟哉夥颐万其类，无良、无猛、无蠢、无灵胥目曰牲，园吏按册皆可呼其名。",
      "食粟者粟，食肉者肉；尔虽不能言，无不得所欲。文禽武兽前后补，京朝之官半寒苦。",
      "人言员外郎，不及园中虎。尔穷民、满天下，安能上与槛猿笼鹤伍？",
      "古来灵囿何足言？天荒地老有此园。长安夜半西风起，啼呼如在山林间。"
    ]
  },
  {
    "id": "adcfe4db48eaf73be0dab71b3b757c3b",
    "title": "新乐府四章其二花赈会",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "闻灾而喜，以赈为利。海上善士，万贯解缠。以赈为名，其贵可卿。",
      "不为利名，为民疾苦。灼灼群花，式歌且舞。西北苦旱，为云为雨，汝为神女。",
      "东南苦涝，芦灰止水，汝为女娲。琐骨观音，舍身救世。",
      "摩登迦室，为此善会。何以报之，祝花万岁。"
    ]
  },
  {
    "id": "adcfe4db48eaf73be0dab71b530f20ac",
    "title": "新乐府四章其二花赈会",
    "authorName": "丘逢甲",
    "authorId": "adcfe4db48eaf73bd072677dff7d0f52",
    "dynasty": "清",
    "content": [
      "济良所，济几何？长安落花日日多。不忍落花付流水，欲落不落扶之起。",
      "今日园中桃，昨日道旁李，还汝自由自今始。噫戏乎嗟哉！",
      "羲轩子孙奴隶矣；更复漂流海外作人豕，可哀岂独儿女子。",
      "济良所，奈何许！"
    ]
  },
  {
    "id": "adcfe4db48f4356732d2f963c88918aa",
    "title": "山烧",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "初讶流星乱，俄看制电明。",
      "层峦从此瘦，春草几时生。",
      "久畏边烽警，何堪野烧惊。",
      "昆冈无玉石，揩眼一伤情。"
    ]
  },
  {
    "id": "adcfe4db48f43567c5dbbbb317f258c7",
    "title": "赠剑峰",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "兹别昔尝有，此才今所无。",
      "寸心千古远，半世一楼孤。",
      "江大愁难沃，风春病不苏。",
      "谁为张谓者，觞尔汉阳湖。"
    ]
  },
  {
    "id": "adcfe4db48f4356765fb775b4eaf9b2a",
    "title": "伊孝廉墨卿与余话旧感向者东郡之游而见于诗黯然奉答",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "昔游如梦思茫茫，语向君前倍感伤。",
      "楼上酒人明月夜，雪中诗话聚星堂。",
      "雏鸦畏晚寻巢急，孤树惊秋落叶凉。",
      "莫问少陵旧诗卷，不堪东郡吊城荒。"
    ]
  },
  {
    "id": "adcfe4db48f43567c19955996b64983c",
    "title": "稚存蒙特赦归寄示塞外诗册奉答",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "圣主求言量独宏，谤书宣示举朝惊。",
      "竟将忠爱怜苏轼，不许公卿害贾生。",
      "绝塞乌头三月白，归装驼背一编轻。",
      "旁观犹感君恩厚，何况亲为雪窖行。"
    ]
  },
  {
    "id": "adcfe4db48f435670971cf42dceedece",
    "title": "答兰雪",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "西山自昔两诗人，苦学神仙施与陈。",
      "龟息尚留丹灶地，鹤飞何处白云身。",
      "君吟松月能耽隐，我重柑橙愿结邻。",
      "谈到交游多鬼录，南皮争不念前尘。"
    ]
  },
  {
    "id": "adcfe4db48f435671034fd2eff27230e",
    "title": "为巢松序诗竟附寄一律",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "二十年前小凤凰，曾从席上叹冬郎。",
      "海南犹照艺天焰，河内今瞻治水航。",
      "知有门生来载酒，惜无老辈共登场。",
      "闻君两鬓新沾雪，莫呕心肝向锦囊。"
    ]
  },
  {
    "id": "adcfe4db48f435677bf915d2d244c85b",
    "title": "答莲裳芙初夜坐之作",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "瑟瑟凉风为底生，荒荒明月太无情。",
      "江楼夜色清如此，一片吟蛩落叶声。"
    ]
  },
  {
    "id": "adcfe4db48f43567b3188c22e99b460d",
    "title": "罗汉松",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "莲社虚无人，留此一尊宿。",
      "岿然同五老，相望须眉绿。",
      "想当侍远师，长未三尺足。",
      "身是菩提树，已非凡草木。",
      "仲堪临北涧，僧彻啸南麓。",
      "师也摩其顶，千年缮性熟。",
      "无心弄神通，变化骇流俗。",
      "老态益婆娑，支离复拳曲。",
      "气作香炉云，声如石梁瀑。",
      "六朝栋梁材，摧朽何太速！"
    ]
  },
  {
    "id": "adcfe4db48f43567ee7c52b176452f0d",
    "title": "真州准提庵老梅行",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "白沙江村有老梅，百年劫灰余枯荄。",
      "春风一夜忽鼓动，玉笋旁迸千枝开。",
      "天地有心试冰雪，龙蛇偶蛰惊霆雷。",
      "今人争绕月观树，往日谁踏僧廊苔。",
      "廿四桥边万花海，我无暇去翻远来。",
      "名姿往往寄幽独，相赏故不从尘埃。",
      "疑是仙人萼绿降，返魂自得真香催。",
      "惜无酒酹花前杯，参横月落人空回。"
    ]
  },
  {
    "id": "adcfe4db48f435671a63ecff2c17e2b7",
    "title": "铁箫吟消寒席上赋",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "我得南星铁如意，狂歌水仙愁击碎。世间何物堪倚声，竹管匏笙不能吹。",
      "铁崖尝豢双铁龙，雌龙入海招其雄。千年干镆两俱化，至今怒吼吴江风。",
      "玉鸾也复无消息，曾照广陵秋月白。广陵锻工摹影来，白鸾毛羽今变黑。",
      "芜城雪后风正饕，寒冰一条吾手操。弹指连珠五星见，当头明月三天高。",
      "便欲招呼箫史辈，翩然彩凤同游翱。元云之曲应天籁，世俗丝管空啁嘈。",
      "如意从今得朋庆，以之按拍声相应。池上蕤宾方响飞，江东高唱铜琶竞。",
      "此际官梅有芳信，吹彻箫声花欲迸。君不见道人铁脚诵《南华》，宰相铁心能赋花。"
    ]
  },
  {
    "id": "adcfe4db48f435679ecf402c20b465bf",
    "title": "赠章实斋国博",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "章公得天秉，赢绌迥殊众。",
      "岂乏美好人，此中或空洞。",
      "君貌颇不扬，往往遭俗弄。",
      "王氏鼻独齇，许丞听何重。",
      "话仿仲车画，书如洛下讽。",
      "又常患头风，无檄堪愈痛。",
      "况乃面有瘢，谁将玉璏砻。",
      "五官半虚设，中宰独妙用。",
      "试以手为口，讲学求折衷。",
      "有如遇然明，一语辄奇中。",
      "古来记载家，庋置可充栋。",
      "歧路互出入，乱丝鲜穿综。",
      "散然体例纷，聚以是非讼。",
      "孰持明月光，一为扫积霿。",
      "赖君雅博辨，书出世争诵。",
      "笔有雷霆声，匉訇止市哄。",
      "续鉴追温公，选文驳萧统。",
      "乃知貌取人，山鸡误为凤。",
      "武城非子羽，谁与子游共。",
      "感君惠然来，公暇当过从。"
    ]
  },
  {
    "id": "adcfe4db48f435672eb68e05c4bea6db",
    "title": "酬法梧门祭酒西涯见寄",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "庐陵久不作，茶陵今复见。",
      "诵君西涯诗，忆我蜀冈宴。",
      "我忝官兹邦，非无流风善。",
      "政愧贤守前，文居众宾殿。",
      "徒申梓里恭，聊慰桐乡恋。",
      "君家傍西涯，才亦西涯擅。",
      "有如宋公墅，写入右丞卷。",
      "翻念尘土人，瑶华寄江县。"
    ]
  },
  {
    "id": "adcfe4db48f43567d930615bf1227578",
    "title": "简唐陶山乞虎丘寺枯桐斫琴",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "闻声有相思，进前有不御。",
      "矧伊沦落久，孤植在风露。",
      "虎丘一枯桐，不识谁手树。",
      "幸免爨下焦，终稀匠石顾。",
      "瘁貌肯求悦，苦心良自喻。",
      "唐侯今宓子，鸣琴张治具。",
      "常叹知音难，忍令此材蠹。",
      "我有幽兰曲，厥声靡所附。",
      "烦君挥郢斤，为君发渊素。"
    ]
  },
  {
    "id": "adcfe4db48f43567df407b84274778f2",
    "title": "清明插柳词",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "新烟晓扬江城暖，楼阁朦胧觉春满。",
      "隋堤柳枝昨初剪，插向门阑露犹泫。",
      "生憎柳态娇于人，门里门前眉对展。",
      "黄鹂上下紫燕翻，往往误触苍琅根。",
      "打球开宴笑语温，黄金端合为君门。",
      "纤腰舞倦春亦去，走马风中已飞絮。"
    ]
  },
  {
    "id": "adcfe4db48f43567507232747f131bcd",
    "title": "观音寺僧道源献蜡梅一枝酬以数句",
    "authorName": "曾燠",
    "authorId": "adcfe4db48f43567ba1b3eba069654d5",
    "dynasty": "清",
    "content": [
      "芳杜洲前新月黄，月中一院旃檀香。",
      "道人嚼花同嚼蜡，满咽冰雪清肝肠。",
      "却拗一枝持赠我，知我未减青莲狂。",
      "鹅儿腊酿正新熟，清气浥浥添杯觞。",
      "昨访曹溪过梅岭，南宗寥落南枝荒。",
      "道人能参黄面老，当为五祖开道场。"
    ]
  },
  {
    "id": "adcfe4db48f9f25537b749e1f8fbcd61",
    "title": "旌赠道衔四川崇庆知州理斋常君殉节诗",
    "authorName": "彭绍观",
    "authorId": "adcfe4db48f9f255d1457b72d1457b72",
    "dynasty": "清",
    "content": [
      "维昔岁丁丑，与君同甲科。",
      "文章脱手成，列宿心胸罗。",
      "长身擅骑射，论史如悬河。",
      "爱君性豪迈，得藉他山磨。",
      "一别逾十年，远宦到蜀巴。",
      "侧闻循吏声，善政真无苛。",
      "麦献两岐瑞，衢遍五裤歌。",
      "百里既悦服，上考应褒嘉。",
      "其时两金川，妄跳井底蛙。",
      "王师劳挞伐，列幕屯坡陀。",
      "檄君专转粮，三岁军无哗。",
      "绩最擢州牧，留以守饷车。",
      "逆酋肆狡诈，恃险奋鼠牙。",
      "夜伺昔岭营，徒党纷如麻。",
      "君知势不支，大呼挺镆铘。",
      "连斫数贼首，贼众惊且呀。",
      "嗟哉寡敌众，嚼齿不自亚。",
      "□期马革裹，誓作厉鬼诃。",
      "立节酬国恩，馀勇干云霞。",
      "文臣乃如此，稽古何以加。",
      "睢阳气浩浩，常山郁峨峨。",
      "义烈堪鼎足，史册千秋夸。",
      "将军天上来，无敢遁六骡。",
      "大功既告蒇，磔彼群幺䯢。",
      "旌忠为建祠，给帑恤君家。",
      "赠官特荫子，继起皆菁莪。",
      "令名垂不朽，慰报亦已多。",
      "瓣香招毅魂，归来天之涯。"
    ]
  },
  {
    "id": "adcfe4db4904694e8d8ae95e98646142",
    "title": "招戴遂堂偕隐沧洲",
    "authorName": "明善",
    "authorId": "adcfe4db4904694ed1457b72d1457b72",
    "dynasty": "清",
    "content": [
      "匏瓜何久系长安，晓起兴怀出处难。",
      "画角吟风传雁唳，霜林啸月动雅盘。",
      "燕台芳草谁逢骏，沧海清波可濯冠。",
      "心侣鱼樵云水兴，高轩肯过一追攀。"
    ]
  },
  {
    "id": "adcfe4db490696bf7a1e49bfb23ff32b",
    "title": "抵台阳",
    "authorName": "汪继燝",
    "authorId": "adcfe4db490696bf2cb6b1037137debd",
    "dynasty": "清",
    "content": [
      "奉命梯航赋远征，无多傔从旅囊轻；",
      "乘风有愿追宗悫，击楫无劳羡祖生。",
      "万里恬波通贡道，九天使节重专城。",
      "水程亦有邮签报，历遍重瀛十一更。"
    ]
  },
  {
    "id": "adcfe4db490d8e66ce85ab131a17ee15",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "片片波光簇似银，安平西去净无尘。",
      "帆飞斜照云千叠，月涌寒潮镜一轮。",
      "戍士操舟忙大井，渔人晒网出昆身。",
      "同游海外雍熙世，冰檗休忘帝力辛。"
    ]
  },
  {
    "id": "adcfe4db490d8e66ce85ab13a5e681ef",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "台阳胜概数沙汀，极目烟波夜未冥。",
      "岸岸渔舟依浅碧，层层灯火映遥青。",
      "光分鹿耳重门燧，影倒沧洲满地星。",
      "幕府无劳巡羽骑，贡球久已奉王庭。"
    ]
  },
  {
    "id": "adcfe4db490d8e66ce85ab13b7805866",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "鹿门春暖水汤汤，天为东宁锁一方。",
      "震耳雷轰潮过午，排山浪涌雪明洋。",
      "烟堤摇曳舟千个，沙港参差鹭几行。",
      "闻道钱镠能射却，惭无半策展台疆。"
    ]
  },
  {
    "id": "adcfe4db490d8e66ce85ab1317e52bdd",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "六出花飞花自妍，鸡笼烂熳越嫣然。",
      "千寻岩壑铺银练，半幅琉璃簇玉笺。",
      "宜与王猷供晚棹，漫劳苏武啮荒烟。",
      "风光闻说西山霁，此地风光别一天。"
    ]
  },
  {
    "id": "adcfe4db490d8e66ce85ab13789e7899",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "唱罢天鸡夜尚漫，东溟先显一轮丹。",
      "恍如火齐烧沧海，可似明珠捧玉盘。",
      "魑魅渐消星散散，芙蓉初照影团团。",
      "从容升向中天去，万国山河仰大观。"
    ]
  },
  {
    "id": "adcfe4db490d8e66ce85ab1334019786",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "孤悬一岛锁汀沙，向晚晴霞景更奢。",
      "彩映寒波分紫气，光摇碧汉闪青蛇。",
      "神工炼石裁为锦，天女凌虚散作花。",
      "记得依稀何处是，赤城山畔月同华。"
    ]
  },
  {
    "id": "adcfe4db490d8e66ce85ab13f783b495",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "一亭春色已难并，况有涛飞四壁声。",
      "辘辘音从空外渡，涓涓酒向座中倾。",
      "倾谈尽是烟波叟，折屐何妨草木兵。",
      "洗耳听来能破睡，恍疑天籁不时鸣。"
    ]
  },
  {
    "id": "adcfe4db490d8e66ce85ab138f378460",
    "title": "台湾八咏",
    "authorName": "张琮",
    "authorId": "adcfe4db490d8e66d1457b72ec117fa2",
    "dynasty": "清",
    "content": [
      "海上层台俯四隅，纵观观止百川输。",
      "波光耀日连天有，蜃气成楼到地无。",
      "泼眼昔曾吞梦泽，荡胸今更挹冰壶。",
      "微躯薄宦重洋隔，欲叩君恩仗吸呼。"
    ]
  },
  {
    "id": "adcfe4db492194ec3c29d0bbc81197b1",
    "title": "华屋叹",
    "authorName": "李国梁",
    "authorId": "adcfe4db492194ecd1457b72e22dd5da",
    "dynasty": "清",
    "content": [
      "卧龙山下谁家宅，楼阁连云高百尺。阴阴乔木掩双扉，翠竹斜欹粉墙白。",
      "墙边老人向我语，此宅曾经三易主。当年结构费千金，文杏为梁楠作柱。",
      "其中池馆最幽闲，割取真山当假山。风牵弱柳侵窗碧，鸟蹴飞花缀砌斑。",
      "朝朝暮暮欢不已，谁知衰盛旋相倚。产籍家亡可奈何，一朝更作尚书里。",
      "珠帘翠幕复辉煌，慢舞凝歌乐未央。玉箫吹彻层台月，金鼎烧残绣闼香。",
      "据门豪仆猛于虎，手把雕笼教鹦鹉。公子公孙尽慷慨，黄金挥掷如泥土。",
      "尚书死后二十年，沧海渐渐成桑田。冠裳凋落繁华歇，朱履宾朋散似烟。",
      "从此萧条日复日，子孙无力重修葺。鸳瓦飘零画栋颓，鸺鹠夜作人声泣。",
      "花落花开空好春，苔痕满壁总伤神。参差乱石堆荒沼，十二阑干毁作薪。",
      "不堪冻饿双眉皱，有人更把千金购。回首从前总惘然，风光今日还依旧。",
      "我闻此言长太息，世事纷纭安可测。君不见蓬莱宫阙对南山，数传亦为他人得。"
    ]
  },
  {
    "id": "adcfe4db492194ec505cd6985dbc4b75",
    "title": "山行",
    "authorName": "李国梁",
    "authorId": "adcfe4db492194ecd1457b72e22dd5da",
    "dynasty": "清",
    "content": [
      "片云如断山，半掩林下宅。",
      "前路荷锄归，时逢采芝客。"
    ]
  },
  {
    "id": "adcfe4db49286e99e87dda2d2b9f10ee",
    "title": "移居日偶得小诗",
    "authorName": "周之琦",
    "authorId": "adcfe4db49286e99d1457b724e87337f",
    "dynasty": "清",
    "content": [
      "旧宅移来柳一枝，连番膏雨助生机。",
      "可能身作桓宣武，看得腰支到十围。"
    ]
  },
  {
    "id": "adcfe4db49286e99e87dda2d778013ef",
    "title": "移居日偶得小诗",
    "authorName": "周之琦",
    "authorId": "adcfe4db49286e99d1457b724e87337f",
    "dynasty": "清",
    "content": [
      "一珠柽柳两分身，移植南墙便隔邻。",
      "根到重泉会相见，未应忘是一家春。"
    ]
  },
  {
    "id": "adcfe4db49286e99e87dda2d58be2664",
    "title": "移居日偶得小诗",
    "authorName": "周之琦",
    "authorId": "adcfe4db49286e99d1457b724e87337f",
    "dynasty": "清",
    "content": [
      "棠梨今后为谁开，也许移根别院栽。",
      "盼得明年花信早，春风来似故人来。"
    ]
  },
  {
    "id": "adcfe4db49286e99e87dda2d90d6765c",
    "title": "移居日偶得小诗",
    "authorName": "周之琦",
    "authorId": "adcfe4db49286e99d1457b724e87337f",
    "dynasty": "清",
    "content": [
      "狭巷萧条隔市尘，泥涂往往欲摧轮。",
      "平津莫讶回车早，此地曾无牧豕人。"
    ]
  },
  {
    "id": "adcfe4db49286e99e87dda2dc5243b26",
    "title": "移居日偶得小诗",
    "authorName": "周之琦",
    "authorId": "adcfe4db49286e99d1457b724e87337f",
    "dynasty": "清",
    "content": [
      "膏环粔籹贺堂成，几日新邻便有情。",
      "谁说海鸥心迹异，两无虞诈不须盟。"
    ]
  },
  {
    "id": "adcfe4db493366c668f28945fc49133a",
    "title": "呈大将军嘉勇公",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "裤褶蛮韡结束轻，容参幕府学谈兵。",
      "摩云远过阎浮界，计日应收的博城。",
      "麾下偏裨皆壮士，军中礼数到书生。",
      "骕骦感赠银蹄迅，免得长途款段行。"
    ]
  },
  {
    "id": "adcfe4db493366c6eaa10f15d28bbfd0",
    "title": "峡石驿",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "啼鸠唤雨鹊唤晴，湿云正傍晴云生。",
      "居人自爱新雨足，一牛朝耕破山绿。",
      "山神高敞芙蓉屏，头鬓乍沐光盈盈。",
      "霞绡雾縠远莫辨，窥客但讶长眉青。",
      "我行更出层厓上，足底流云水声响。",
      "苔痕黏屐一寸深，石笋棱棱雨中长。",
      "回飙萧瑟吹衣裳，欲断不断愁烟峦。",
      "连峰去华三百里，已有清气飘中原。",
      "平生不识秦川路，一片愁心落何处。",
      "道旁垩壁余古灰，独自题名石间去。"
    ]
  },
  {
    "id": "adcfe4db493366c669202802df9d5557",
    "title": "潼关门",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "函关西上潼关来，旭日正射关门开。门开四扇城百雉，迢递层城屹山峙。",
      "汉唐设险凭此关，连营甲骑屯如山。时平无处问残垒，但见长河万斛波回环。",
      "万里当风陵，双峡险初脱。青山转处有余力，山束千重河一折。",
      "中流无风喷怒涛，重舸径上长樯摇。昨宵我住严关下，愁听惊流梦中泻。",
      "河流东注我向西，晓上关头看太华。"
    ]
  },
  {
    "id": "adcfe4db493366c6e60035c22fbbae46",
    "title": "青海道中",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "朝从青海行，暮傍青海宿。",
      "平野浩茫茫，隆冬气何肃。",
      "悬车通间道，万骑夸拙速。",
      "严霜拂大旗，边声动哀角。",
      "飞沙怒盘旋，迎面骤如雹。",
      "时当泽腹坚，海水冱而涸。",
      "层冰摇光晶，黯惨一片绿。",
      "或闻大声发，冻折千丈玉。",
      "中流起危峰，势可俯乔岳。",
      "将倾未倾云，欲飞不飞瀑。",
      "云是太古雪，厌叠如皲瘃。",
      "出没罔象形，吐纳蛟蜃毒。",
      "西荒此巨浸，洪流所潴蓄。",
      "卑禾百战地，秦汉尚遗镞。",
      "萧萧古垒平，兀兀边墙矗。",
      "青磷风焰小，白骨苔花驳。",
      "夜深驻戎帐，冻土遍硗埆。",
      "冷月悬一钩，荒荒堕厓谷。",
      "嗟哉征戍士，辛苦离乡曲。",
      "试听青海头，烦冤鬼犹哭。"
    ]
  },
  {
    "id": "adcfe4db493366c6a7ee5cb6d4dd4bf7",
    "title": "熊耳山",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "名山古熊耳，禹迹详记载。",
      "嶙峋势如蹲，嵩华屹相对。",
      "众峰互回抱，百里分向背。",
      "中见双崖披，半壁色纯黛。",
      "车轮愁欲脱，马力行苦惫。",
      "摩空磴道盘，危步屐齿碍。",
      "疏花坼林红，惊羽堕岩翠。",
      "下视浮蒙流，出涧仅如带。",
      "随山三百折，始与洛水汇。",
      "中原苦平衍，到此意殊快。",
      "全秦收不得，奇沓落关外。",
      "长空卷层阴，绝壑忽昼晦。",
      "飞云过太行，流影逼衣袂。",
      "因知二陵近，风雨如有待。",
      "循途陟高冈，勇进非敢退。",
      "投足得山坳，漫告仆夫瘁。"
    ]
  },
  {
    "id": "adcfe4db493366c689f99f5c79c3935d",
    "title": "鲁工喇",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "棱棱耸石角，设险抵剑门。",
      "雪霰零其巅，草木亦不蕃。",
      "径仄复斜注，仅有屐迹存。",
      "冰柱森槎丫，袖手莫敢扪。",
      "愿借九火辀，界以一炬燔。",
      "庶使穷谷底，飞灰转春温。",
      "此志宁一遂，徒与愚公论。",
      "拄杖三叹息，谁为收惊魂。"
    ]
  },
  {
    "id": "adcfe4db493366c6c7675a8415c39f00",
    "title": "飞越岭",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "沈黎古边郡，颇觉山水恶。",
      "凌晨过清溪，迎面耸厓崿。",
      "元和置县废，遗址失城郭。",
      "岿然峻岭存，拔地上寥廓。",
      "艰危攀石磴，百折势盘礴。",
      "阴霾惨冥冥，蜚廉肆威虐。",
      "囚涧伏蛟蜃，腾空断雕鹗。",
      "苕亭见邛崃，修坂天际落。",
      "蝮蛇何蓁蓁，吐瘴昏旦错。",
      "毒厉能中人，奚敢试徒搏。",
      "其巅尤崚嶒，虹栋构飞阁。",
      "莽莽控番夷，天然设扃钥。",
      "西陲倚屏障，造化非苟作。",
      "险可一夫守，隘岂五丁凿。",
      "经春霜威严，不夜磷火爝。",
      "丛灌走魑魅，穹岫啸猿玃。",
      "平生跳荡心，顾盼成骇愕。",
      "著足借蟠藤，扪手怯朽索。",
      "我欲图真形，放笔写岩壑。",
      "缥缈无端倪，方壶定惭怍。"
    ]
  },
  {
    "id": "adcfe4db493366c67fd437f36a7f9094",
    "title": "星宿海歌",
    "authorName": "杨揆",
    "authorId": "adcfe4db493366c6e22dd5da90e13578",
    "dynasty": "清",
    "content": [
      "平沙浩浩丕无垠，黄雾四塞长风翻。凭高极视目眩眴，漭泱巨浸坼混元。",
      "谁欤远佩櫜与鞬，直跨地首摩天根。十步九折愁攀援，瘴烟黯淡斿旗幡。",
      "我闻导河出昆仑，贯纳忽兰兼赤宾。宁知一脉遐荒存，灏气磅礴相吐吞。",
      "皇舆地载穷垓埏，祀典崇列肸蛮尊。陈以卣鬯投牺豚，远超岳渎陵厚坤。",
      "百浤所进万马奔，泡泡汩汩还浑浑。沮洳洄洑失晓昏，高泻直欲浮中原。",
      "巨灵伸掌不敢扪，蓄束幸藉山为门。阳乌咮缩鳌足蹲，下穴龙蜃蛟鼍鼋。",
      "雄呿雌吟卵育繁，欲出不可层波掀。霜飙中夜迷征轓，众星倒影何焞焞。",
      "车舍旝积句陈垣，大若悬瓮小覆樽，分野莫辨牛斗痕。",
      "有时天际生朝暾，白毫万丈惨不温。玉龙露脊遥蜿蜿，乃是太古坚冰嶟。",
      "汉家使者辞帝阍，远过大夏经乌孙。枯槎安得通星源，沐日浴月摇心魂。",
      "凿空或者乘鹏鹍，或行陟险随戎轩。弓刀列帐千军屯，穷冬草落山顶髡，斧冰凿雪劳炮燔。",
      "马蹄半脱骊与騵，车轴全折䡝与軘。清角夜奏同哀猿，壮士僵立愁还辕。",
      "何如排风驱九鲲，手握斗柄凌云骞。下瞰大泽如盎盆，傥遇博望毋卮言。"
    ]
  },
  {
    "id": "adcfe4db4938c6e5c4b329ea20f1d4cf",
    "title": "喜雨",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "积雨空山后，飞流树梢悬。",
      "绿欹初透竹，红没半开莲。",
      "五月寒侵葛，三农水护田。",
      "莫忧边饷急，帝已赐康年。"
    ]
  },
  {
    "id": "adcfe4db4938c6e56173d14ddd9128f0",
    "title": "燕居",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "寂寥杨子宅，元白绿窗虚。",
      "久病仍甘酒，多闲更嗜书。",
      "破巾宜短发，衰骨称深居。",
      "抱膝谁相傍，幽篁足草庐。"
    ]
  },
  {
    "id": "adcfe4db4938c6e54553a245c272facf",
    "title": "中夏晚晴",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "雨歇日初坠，落霞明树颠。",
      "脱巾披白袷，倚柱看青天。",
      "归鸟急飞唤，孤云闲往还。",
      "游人入寥廓，回听惊鸣泉。"
    ]
  },
  {
    "id": "adcfe4db4938c6e5459afb852f83a544",
    "title": "积雨初霁与客夜谈，用王文学韵",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "为厌经旬雨，偏宜一晚晴。",
      "草依华露湿，月入淡烟明。",
      "珠玉风前话，关山笛里声。",
      "清宵与良晤，一往足深情。"
    ]
  },
  {
    "id": "adcfe4db4938c6e5bb93b434f95a8bc2",
    "title": "忆旧作",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "雄心尽逐水东流，寸臆常容百斛愁。",
      "投璧有年终按剑，擒王无命不封侯。",
      "诗书玩日空黄卷，岁月驱人已白头。",
      "休把儒衣缠病骨，实将蓑笠下渔舟。"
    ]
  },
  {
    "id": "adcfe4db4938c6e5f8a16356e0ac7e0e",
    "title": "春闺",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "萋萋三春草，极目生烟雾。",
      "既感妾衷肠，莫断王孙路。"
    ]
  },
  {
    "id": "adcfe4db4938c6e5b3091c236c6b2f6b",
    "title": "征妇",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "三年守空闺，年年裁尺素。",
      "作得辽阳书，遥阳八千路。"
    ]
  },
  {
    "id": "adcfe4db4938c6e5dfe4b01800d7df93",
    "title": "题定僧壁",
    "authorName": "郭士达",
    "authorId": "adcfe4db4938c6e5d1457b72d1457b72",
    "dynasty": "清",
    "content": [
      "嘉木芾繁荫，清响流高蝉。",
      "招提倚层障，方丈成孤悬。",
      "中有远公座，面壁馀枯禅。",
      "但见鸟去来，不闻人往还。",
      "石床净如玉，花雨徒相湔。",
      "身本与空并，空中复何缘。",
      "说法即非法，是法故忘诠。"
    ]
  },
  {
    "id": "adcfe4db4945471d906ebc9d35e68a7b",
    "title": "入藤县",
    "authorName": "史一经",
    "authorId": "adcfe4db4945471dd1457b72d1457b72",
    "dynasty": "清",
    "content": [
      "山豁平原出，沙含浅水明。",
      "远烟生野店，寒日下孤城。",
      "村果收红柿，园蔬斸蔓菁。",
      "因知遗俗厚，向晚有人耕。"
    ]
  },
  {
    "id": "adcfe4db4945471d2e3e4076f4e4244a",
    "title": "窑湾阻雨",
    "authorName": "史一经",
    "authorId": "adcfe4db4945471dd1457b72d1457b72",
    "dynasty": "清",
    "content": [
      "飒飒风声杂雨声，旅人枕上最分明。",
      "寒釭欲灺钟初动，一片乡心梦不成。"
    ]
  },
  {
    "id": "adcfe4db49560848b99de4cf5b10452c",
    "title": "过陶子愚故居",
    "authorName": "曹宗瀚",
    "authorId": "adcfe4db49560848d1457b72d1457b72",
    "dynasty": "清",
    "content": [
      "应刘伤逝后，重过此园林。",
      "曲径午烟寂，间庭秋草深。",
      "花含今雨泪，松剩岁寒心。",
      "何必山阳笛，思君几度吟。"
    ]
  },
  {
    "id": "adcfe4db495608481aa6df27c561ca61",
    "title": "渔洋山人墓",
    "authorName": "曹宗瀚",
    "authorId": "adcfe4db49560848d1457b72d1457b72",
    "dynasty": "清",
    "content": [
      "济南名士冢，下马拜斜阳。",
      "人物东西晋，诗情中晚唐。",
      "一抔凄草色，斗酒酹花香。",
      "雅道久沦丧，斯人未可忘。"
    ]
  },
  {
    "id": "adcfe4db49575ecf726252f2905ab92c",
    "title": "夏日寓齐杂诗",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "伏暑沈荧急，浮尘隙景忙。",
      "龙胡飞雨断，蝉语别枝长。",
      "凉月怀人引，红云苦热行。",
      "忽催乡思起，一枕落沧浪。"
    ]
  },
  {
    "id": "adcfe4db49575ecf726252f2ce586c9b",
    "title": "夏日寓齐杂诗",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "嵇㦨迂成癖，销间强读书。",
      "过门今雨熟，操缦旧琴疏。",
      "翰墨缘都合，浮沉习未除。",
      "承明惭寂寞，谁问子云居。"
    ]
  },
  {
    "id": "adcfe4db49575ecf726252f26909be73",
    "title": "夏日寓齐杂诗",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "众物欣有托，高斋空复情。",
      "孤花澹凉意，万绿助诗声。",
      "篆缕和云冷，帘阴到地平。",
      "安心应有诀，溽暑愧时名。"
    ]
  },
  {
    "id": "adcfe4db49575ecf726252f24be213a5",
    "title": "夏日寓齐杂诗",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "气节尊吾道，俦伦念索居。",
      "云知亲舍近，月似客怀疏。",
      "兄弟多时别，江湖一纸书。",
      "惟将健餐饭，辛苦付双鱼。"
    ]
  },
  {
    "id": "adcfe4db49575ecf726252f2921ad1ea",
    "title": "夏日寓齐杂诗",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "暇日容怀古，千秋俯仰同。",
      "声名羞斗蚁，篆刻薄雕虫。",
      "马骨终知己，蛾眉失画工。",
      "欲论今古意，天问答应穷。"
    ]
  },
  {
    "id": "adcfe4db49575ecf726252f242df6e59",
    "title": "夏日寓齐杂诗",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "处俗撄尘虑，斋心玩物华。",
      "错刀人意重，长剑壮怀加。",
      "旧欲吹凉叶，新泥种小花。",
      "我心自虚白，何处契琳霞。"
    ]
  },
  {
    "id": "adcfe4db49575ecf8c6f5397113b886a",
    "title": "安仁溪口",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "罨画人家绕小溪，满林风露压篷低。",
      "秋江记得停舟处，斜日梢头橄榄梯。"
    ]
  },
  {
    "id": "adcfe4db49575ecfbe0ab1bac50bf952",
    "title": "寓斋阴寒殊有雪意催之以诗叠用东坡清虚堂韵",
    "authorName": "李彦章",
    "authorId": "adcfe4db49575ecfd1457b72d1457b72",
    "dynasty": "清",
    "content": [
      "月离于箕风扬沙，今朝休沐归早衙。",
      "枯天欲雪雁声急，禁寒勒住新梅花。",
      "围垆促坐自瑟缩，似有画本夸燕家。",
      "浓阴如墨倒斜翠，冻云密冱扶桑鸦。",
      "不知天公有意无，幻出璀璨照水葩。",
      "苦吟垒块自倾吐，意所到处皆搜爬。",
      "拟倾折脚煮寒玉，无憀狂熊今颠茶。",
      "销寒忽忽过四九，太平街鼓无停挝。",
      "一冬近已见三白，占年田父休咨嗟。",
      "玉龙闻此当起舞，有酒且醉蓉城霞。"
    ]
  },
  {
    "id": "adcfe4db49592ab784f75ae2f360a832",
    "title": "题自画山水",
    "authorName": "德敏",
    "authorId": "adcfe4db49592ab7d1457b72d1457b72",
    "dynasty": "清",
    "content": [
      "好山久不见，如与故人违。",
      "追写清宵梦，深扃破板扉。",
      "意随流水远，神逐白云飞。",
      "此地宜居我，沙头添钓矶。"
    ]
  },
  {
    "id": "adcfe4db4964e06d931cec89674fb230",
    "title": "病中书怀",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "秋色淹高枕，萧疏镇日闲。",
      "官贫人不问，性冷病相关。",
      "深雨成空谷，虚亭对远山。",
      "岩峦时入梦，适兴一跻攀。"
    ]
  },
  {
    "id": "adcfe4db4964e06d8695c6022dd7ef3e",
    "title": "沙定峰喜予归里叠韵见赠奉答",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "君归枌树里，我出帝王州。",
      "各有千秋事，谁争万户侯。",
      "相看惊鬓发，此会足春秋。",
      "莫洒忧时泪，中年不任愁。"
    ]
  },
  {
    "id": "adcfe4db4964e06daab63b75d51f4a1b",
    "title": "送周翼微入燕",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "良朋多北去，江左欲群空。",
      "破褐迎宾雁，虬髯卷朔风。",
      "山川余钜鹿，人物半新丰。",
      "莫便将琴碎，金台有俊雄。"
    ]
  },
  {
    "id": "adcfe4db4964e06daab63b752e27fa12",
    "title": "送周翼微入燕",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "忽忽一杯酒，茫茫万里情。",
      "草间从放浪，异地惜身名。",
      "词赋能华国，江湖已罢兵。",
      "凭君寄诸子，努力致公卿。"
    ]
  },
  {
    "id": "adcfe4db4964e06d91a338bbbfa3af93",
    "title": "癸丑除夜",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "寒气尽随春气发，狂飙送腊岁将新。",
      "薄攒炉火难温酒，遍借朝衣不称身。",
      "吹角羽林闲枕甲，建牙朱邸待推轮。",
      "萧条深巷严更永，爆竹无声犬吠频。"
    ]
  },
  {
    "id": "adcfe4db4964e06df5bde1dc62637ffa",
    "title": "送魏相国假还",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "争羡功名发未皤，乞身强健恋烟萝。",
      "神仙宰相能兼少，钟鼎山林较孰多。",
      "采药正逢黄独长，休粮重许赤松过。",
      "如何解得苍生望，霖雨朝朝仰润河。"
    ]
  },
  {
    "id": "adcfe4db4964e06d00d2d5cc46794b44",
    "title": "送友人还金陵",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "屑瑟秋风送客装，萧条木落更神伤。",
      "满天欲雪尊无酒，昨夜初寒雁叫霜。",
      "马足远冲黄叶路，吟声徐入白鸥乡。",
      "江南景物关情甚，烟雨秦淮梦里长。"
    ]
  },
  {
    "id": "adcfe4db4964e06def2625834820f807",
    "title": "送梵林上人东游兼柬钱黍谷先生陈其年同学",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "自笑诗多蔬笋气，近来常伴梵公吟。",
      "秋潮红蓼江边棹，夜雨青镫世外心。",
      "忽系麻鞋追去雁，尚挥松柄落空砧。",
      "东行傥遇陈惊座，为说相思苦滞淫。"
    ]
  },
  {
    "id": "adcfe4db4964e06dc91a93b34a275c87",
    "title": "答无锡吴伯成",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "春风频嚏客心惊，知赋停云季子成。",
      "水郭大都凄乳燕，溪山谁与听啼莺。",
      "援琴有操时招隐，细雨无尘想劝耕。",
      "为报别来相忆苦，风流文采不胜情。"
    ]
  },
  {
    "id": "adcfe4db4964e06ddf5c07ac8a0039e6",
    "title": "毗陵观竞渡",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "曾上蓬莱最上头，箫韶云际见龙舟。",
      "暂留乡国逢华宴，不愧江湖作浪游。",
      "彩鹢竞时歌吹乱，锦标夺罢水云浮。",
      "翠钿戏袖饶行乐，谁问灵均万古愁。"
    ]
  },
  {
    "id": "adcfe4db4964e06dc5482be5ff71e1fc",
    "title": "再寄郑山公",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "隔岁书来带雪花，悠悠云树思无涯。",
      "梦回海国如闻雨，春近茅檐更忆家。",
      "刀鲚风腥鹅鼻涨，银鱼潮落马驮斜。",
      "江梅次第开官阁，倚槛诗成放早衙。"
    ]
  },
  {
    "id": "adcfe4db4964e06d05c427434d02929a",
    "title": "九日集君山",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "春申旧壤足相于，秋色佳哉老眼舒。",
      "片影随阳衔稻雁，乱篷收港落潮鱼。",
      "清歌欲补莺簧好，游榼纷看水绘如。",
      "天半无风齐脱帽，生嗔华发白无馀。"
    ]
  },
  {
    "id": "adcfe4db4964e06d46f5d8b8ad788971",
    "title": "庸山诗为张庸庵赋",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "安石揪枰陆羽茶，辋川山色镜湖花。",
      "尊前风月应无价，日草新诗付酒家。"
    ]
  },
  {
    "id": "adcfe4db4964e06d7422705a6f642094",
    "title": "渡江东河伯",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "斡时无计叹飘蓬，家在蒹葭南浦东。",
      "归思不同流水缓，烦君赠我一帆风。"
    ]
  },
  {
    "id": "adcfe4db4964e06d8bd2c8e8df0bbf39",
    "title": "怀古",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "朝上太行山，暮过金台宿。",
      "行路莫辞难，人情多反覆。",
      "往时金石交，相期共式谷。",
      "云泥倏焉分，颜色变亦速。",
      "我本蓬蒿人，自有升斗禄。",
      "长揖谢王侯，岂受仆隶畜。",
      "鹓鸾自翱翔，燕雀自栖伏。",
      "长安多风波，君子慎自牧。"
    ]
  },
  {
    "id": "adcfe4db4964e06d21b627580a06df87",
    "title": "拟唐人宫怨",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "十五入深宫，盈盈百花中。",
      "芳年恒自惜，旖旎当春风。",
      "深宫日如电，荏苒繁华变。",
      "二九已当头，君王难识面。",
      "粉黛易相亲，谁为国色人。",
      "昭阳欢宴月，兼照翠眉颦。",
      "长门人已老，难比羊车草。",
      "薄命不须嗟，客颜我偏好。"
    ]
  },
  {
    "id": "adcfe4db4964e06d96242debac91ee74",
    "title": "读书漫园文成示友",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "少小爱书史，不拟文人名。",
      "开卷得大旨，颇识治乱情。",
      "为学既已疏，作吏非所营。",
      "需次就闲旷，考究搜精英。",
      "朴蔌背时肖，淡泊与古迎。",
      "忽然涨胸腹，山岳时煎烹。",
      "纸墨泻不尽，触处闻砰硁。",
      "君来有何慕，值我诗文成。",
      "晶光倏开阖，瞠也两目横。",
      "纵使太牢美，不敌天葩清。",
      "酌酒共赏之，身世浮萍轻。"
    ]
  },
  {
    "id": "adcfe4db4964e06dadee3a2896142b9a",
    "title": "秋夜述怀",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "空林叶摵摵，野犬声狺狺。",
      "彷徨忽四顾，中夜感古人。",
      "鸿蒙讵不乐，乌用施经纶。",
      "才贤既当权，造化辞苦辛。",
      "雷雨亦待治，云物非空陈。",
      "自有济世功，千古劳其身。",
      "牵犊者谁子，高蹈遗斯民。"
    ]
  },
  {
    "id": "adcfe4db4964e06dfba2f85eeaf50705",
    "title": "君马黄",
    "authorName": "曹禾",
    "authorId": "adcfe4db4964e06dd1457b72d1457b72",
    "dynasty": "清",
    "content": [
      "君马黄，我马白，二马同逐我马劣。",
      "君行直上层霄去，我马垂头太行陌。",
      "饥来日晚历峻坂，欲上不上筋骨折。",
      "解却金羁纵大荒，更与瑶池饱刍秣。",
      "奔云掣电须有时，嘶向天门会相及。"
    ]
  },
  {
    "id": "adcfe4db496745831c2cbed1a3a17654",
    "title": "咏古玉镜",
    "authorName": "王遵坦",
    "authorId": "adcfe4db49674583d1457b72d1457b72",
    "dynasty": "清",
    "content": [
      "人间铜臭久尘埋，圆璧千年出洛街。",
      "晓步想随双凤佩，晚妆应照九鸾钗。",
      "微茫斑驳云生面，错落光明月入怀。",
      "最好琼楼伴仙子，素娥斜捧上瑶阶。"
    ]
  },
  {
    "id": "adcfe4db497017a024322a51889f4da1",
    "title": "邗关夜步",
    "authorName": "吴亮中",
    "authorId": "adcfe4db497017a0d1457b72d1457b72",
    "dynasty": "清",
    "content": [
      "千家镫火映红妆，九市笙歌沸月黄。",
      "散尽斗金人未醉，拨残银蜡夜偏长。",
      "帘深岂信朝迎旭，烟暖由来晓不霜。",
      "从古骚人潦倒地，独惭顾况更清狂。"
    ]
  },
  {
    "id": "adcfe4db497017a0df6aa6d3c3d572f9",
    "title": "发渭门宿茶喜滩",
    "authorName": "吴亮中",
    "authorId": "adcfe4db497017a0d1457b72d1457b72",
    "dynasty": "清",
    "content": [
      "连山草木繁，横纵始锄葺。",
      "乱离二十年，亲故不复集。",
      "榛莽袭衣裾，谁能辨井邑。",
      "结茅汉之崖，绠短亦可汲。",
      "云深日蠓曈，作息随出入。",
      "种菽在冈原，种麦在阪隰。",
      "麦生山彘多，况复官租急。"
    ]
  },
  {
    "id": "adcfe4db4978de0804a05361bfe734ae",
    "title": "望海",
    "authorName": "慧琳",
    "authorId": "adcfe4db4978de08d1457b72d1457b72",
    "dynasty": "清",
    "content": [
      "澎湃汇群川，苍茫一片烟。",
      "浮槎怀此日，鞭石自何年。",
      "有岛多藏国，无涯恐堕天。",
      "曾经三浅后，待尔作桑田。"
    ]
  },
  {
    "id": "adcfe4db4978de08aab520857b2ab645",
    "title": "过出海庵访元济上人不值",
    "authorName": "慧琳",
    "authorId": "adcfe4db4978de08d1457b72d1457b72",
    "dynasty": "清",
    "content": [
      "地僻径纡回，深林有禅室。",
      "乘兴独来兹，云与僧俱出。",
      "炉冷篆烟消，庭空落叶集。",
      "坐久默无言，空山下斜日。"
    ]
  },
  {
    "id": "adcfe4db497cafaa46255f4e7020b97e",
    "title": "夜闻弦索",
    "authorName": "彭孙倩",
    "authorId": "adcfe4db497cafaad1457b72d1457b72",
    "dynasty": "清",
    "content": [
      "寒釭挑尽已三更，何处歌声恼客情。",
      "残月纸窗眠不稳，照人离恨太分明。"
    ]
  },
  {
    "id": "adcfe4db498254190a4729074116ce79",
    "title": "偕谭次山访张丈谦庵不值",
    "authorName": "言友恂",
    "authorId": "adcfe4db49825419d1457b72d1457b72",
    "dynasty": "清",
    "content": [
      "江鲍当时体，流传遂至今。",
      "廿年仍旅食，三叹有遗音。",
      "花鸟春城丽，鱼盐小市深。",
      "间云无处所，寂寞对双林。"
    ]
  },
  {
    "id": "adcfe4db498254190a4729077d6bdeab",
    "title": "偕谭次山访张丈谦庵不值",
    "authorName": "言友恂",
    "authorId": "adcfe4db49825419d1457b72d1457b72",
    "dynasty": "清",
    "content": [
      "二妙吾何有，空怀江上樽。",
      "春云低渡水，草色细侵门。",
      "坐觉溪山晚，间闻鸟雀喧。",
      "寥寥千古意，浩荡欲谁论。"
    ]
  },
  {
    "id": "adcfe4db4982541984b9762de6b0e19b",
    "title": "次韵黄山人送春",
    "authorName": "言友恂",
    "authorId": "adcfe4db49825419d1457b72d1457b72",
    "dynasty": "清",
    "content": [
      "落拓青袍岁十周，韶华如此镇生愁。",
      "天连芳草迷春望，红到斜阳但酒楼。",
      "别恨难邀花共语，间情不逐水东流。",
      "自怜去住无长策，可识丰城宝气浮。"
    ]
  },
  {
    "id": "adcfe4db4982541910e57cb325667e59",
    "title": "夜登空灵岸",
    "authorName": "言友恂",
    "authorId": "adcfe4db49825419d1457b72d1457b72",
    "dynasty": "清",
    "content": [
      "大江夜流深，悬岩当我前。",
      "何人擘怪石，置兹千尺巅。",
      "老龙喘开口，走避秦皇鞭。",
      "到此不得阖，吞吐生云烟。",
      "帝恐渴欲死，昂头吸百川。",
      "神工凿舌底，喷薄华池泉。",
      "白日古不到，沈沈通九玄。",
      "是时悲风动，波涛暗无边。",
      "惝恍百灵集，暝坐惊老禅。",
      "陟降已千险，冥搜不敢先。",
      "归舟静人语，恐有痴龙眠。",
      "怅然此灵境，结想蹑飞仙。"
    ]
  },
  {
    "id": "adcfe4db49825419a7e9cbba18b1d77d",
    "title": "题魏布衣致陈恪勤书次沈栗仲大令韵",
    "authorName": "言友恂",
    "authorId": "adcfe4db49825419d1457b72d1457b72",
    "dynasty": "清",
    "content": [
      "抢洲先生真丈夫，睥睨权贵如庸奴。圣明昭鉴臣不孤，九死一生脱囚拘。",
      "长安风雪岁逼除，车声槛槛来蓬庐。使者出札径尺余，论议不数鸿都儒。",
      "将以白粲明区区，愿公一节保厥初。斯人为谁市井徒，授粲非阿谀。",
      "索之渺尔随鸥凫，心系魏阙身江湖。座间何人援长须，轶事往往流枌榆。",
      "辅翼盛德当非诬，此帖古意犹黄虞。山中儒生儋石无，夸食糠覈肥不癯。",
      "贷粟监河计良迂，索米仁祖徒烦拿。但愿遗天下食如赐酺，坐见春阳一气回槁枯。",
      "兹志未遂长嗟吁，得钱且就村醪沽。青天白云自卷舒，底用咄咄空中书。"
    ]
  },
  {
    "id": "adcfe4db4996ce33c3d07f7ac9887ebe",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "舌耕初放暇，已是卖联时。",
      "履袜新正计，工谋润笔资。"
    ]
  },
  {
    "id": "adcfe4db4996ce33c3d07f7a7ca2577e",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "债主催今夕，逋家约过年。",
      "扣门忙丙夜，已是过年天。"
    ]
  },
  {
    "id": "adcfe4db4996ce33c3d07f7a26d39130",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "糖黍亲朋馈，无题谢惠偿。",
      "诗心纷岁务，非为学刘郎。"
    ]
  },
  {
    "id": "adcfe4db4996ce33c3d07f7a457c4d53",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "彩胜丝笼贮，花娘唤玉人。",
      "喜他连理样，今岁是双春。"
    ]
  },
  {
    "id": "adcfe4db4996ce33c3d07f7aedda31a9",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "当空焚片楮，天马比骧腾。",
      "不假韩韦画，神通有法乘。"
    ]
  },
  {
    "id": "adcfe4db4996ce33c3d07f7a365dc8d6",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "昔日凌烟阁，今朝士庶门。",
      "李唐无寸土，秦尉像长存。"
    ]
  },
  {
    "id": "adcfe4db4996ce33c3d07f7adcdf6a34",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "寓象藏佳境，当门倚数株。",
      "来春生意满，此蔗竟先枯。"
    ]
  },
  {
    "id": "adcfe4db4996ce33c3d07f7a3d99524b",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "床母与床公，今宵同守岁。",
      "帷灯彻晓明，茶酒香风细。"
    ]
  },
  {
    "id": "adcfe4db4996ce33c3d07f7a052d4014",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "儿小未谙用，分钱寄母奁。",
      "欲知年渐长，扑满旧痕添。"
    ]
  },
  {
    "id": "adcfe4db4996ce33c3d07f7ab2309566",
    "title": "台阳腊除杂咏",
    "authorName": "施琼芳",
    "authorId": "adcfe4db4996ce33f0bbac6fc164bbc9",
    "dynasty": "清",
    "content": [
      "人心计算长，一食留馀地。",
      "社饭想明年，谁知高后意。"
    ]
  },
  {
    "id": "adcfe4db499c86414ad52b3f7e899c3c",
    "title": "田家杂诗",
    "authorName": "曹鉴仁",
    "authorId": "adcfe4db499c8641d1457b72d1457b72",
    "dynasty": "清",
    "content": [
      "谚云四月天，阴晴最难作。",
      "蚕桑及豆麦，其性有好恶。",
      "濒海无桑麻，豆麦乃本务。",
      "收之须及时，莫为阴晴误。",
      "晨出硕中田，抱归日已暮。",
      "广场恣堆积，不妨越宿露。",
      "掼床与连耞，筛把诸农具。",
      "家人分执事，留精粗使去。",
      "所防风扬沙，更畏雨成澍。",
      "金气未坚甲，生芽一似怒。",
      "水壮陵土母，为食致泄吐。",
      "勤惰争一刻，此苦欲何诉。"
    ]
  },
  {
    "id": "adcfe4db499c86414ad52b3f8bd7ce2d",
    "title": "田家杂诗",
    "authorName": "曹鉴仁",
    "authorId": "adcfe4db499c8641d1457b72d1457b72",
    "dynasty": "清",
    "content": [
      "八月露华白，早禾渐可登。",
      "晚稻亦欲秀，寒暖贵相应。",
      "气热浆易涸，过冷浆难凝。",
      "不凝实乃细，涸则秕相仍。",
      "两者禾之病，其耗匪斗升。",
      "更虑暴风雨，阻势恣凭陵。",
      "花开不得缩，谷脱如骞崩。",
      "安得日和煦，颖栗垂青塍。",
      "风雨符五十，万宝效其能。",
      "坐候腰镰出，负任如勿胜。",
      "比屋黄庐满，劳苦安足矜。",
      "农富恒有余，农贫恒不足。",
      "七八月之间，青黄不相续。",
      "屈指望秋分，新禾未尽熟。",
      "捋摔向清晨，妇子趁日暴。",
      "气湿安即坚，微火逼其族。",
      "舂之及簸之，为饭仅得粥。",
      "所以忍食者，聊以救枵腹。",
      "吁嗟光宗好，粒粒满车簏。",
      "非时急取之，十不存五六。",
      "穷黎无奈何，食之恨不速。",
      "自怜一年劳，且免儿女哭。",
      "人言田家乐，我言田家苦。",
      "苦乐本无定，材力有良窳。",
      "赢者得其三，绌者失其五。",
      "此外正平等，仅足持门户。",
      "嗟彼贫穷者，日日食如伛。",
      "操券领工本，一釜归一庾。",
      "经年犬马劳，不足偿田主。",
      "肉去创益痛，此苦不胜数。",
      "借债种荒田，老死安能补。"
    ]
  },
  {
    "id": "adcfe4db499cc8ffed943866bd2dd672",
    "title": "深秋",
    "authorName": "杨维栋",
    "authorId": "adcfe4db499cc8ffd1457b72d1457b72",
    "dynasty": "清",
    "content": [
      "深秋白露垂，凉风砭余肌。",
      "布袍缝旋绽，游子待授衣。",
      "侧闻茅檐下，夜窗理残机。",
      "痴梦归乡郡，单身投柴扉。",
      "饥寒呼父母，涕洟如婴儿。",
      "悲声惊梦觉，依稀有乌啼。"
    ]
  },
  {
    "id": "adcfe4db49afff9eb8a74ba9f09eefec",
    "title": "答杏飙简稿",
    "authorName": "王璐卿",
    "authorId": "adcfe4db49afff9ed1457b72d1457b72",
    "dynasty": "清",
    "content": [
      "满囊文赋焕青雯，半欲珍藏半欲焚。",
      "宿有才名惊谢眺，岂非时数忌刘蕡。",
      "美人日暮怀香草，帝子中流倚碧云。",
      "翘首才知天自阔，沧浪歌罢酒初醺。"
    ]
  },
  {
    "id": "adcfe4db49b262d993bbbbd895e22f99",
    "title": "罗山访友人值雨后留饮",
    "authorName": "陈廷藩",
    "authorId": "adcfe4db49b262d9d1457b72d1457b72",
    "dynasty": "清",
    "content": [
      "茅舍认君家，清溪漾浅沙。",
      "路谙前度马，两溅晚来花。",
      "煮茗催明月，瞻云断彩霞。",
      "主人无限兴，壶矢任交加。"
    ]
  },
  {
    "id": "adcfe4db49b262d9a05b7c08d96e20db",
    "title": "游竹溪寺",
    "authorName": "陈廷藩",
    "authorId": "adcfe4db49b262d9d1457b72d1457b72",
    "dynasty": "清",
    "content": [
      "古寺白云里，寒蝉满树吟。",
      "溪回初渡月，花落忽惊禽。",
      "棋局延清夜，琴张寄素心。",
      "欲归山雨重，樽酒且勤斟。"
    ]
  },
  {
    "id": "adcfe4db49b986a1fd299cf34e622dab",
    "title": "秋日病起斋中偶作",
    "authorName": "梁无技",
    "authorId": "adcfe4db49b986a1d1457b72d1457b72",
    "dynasty": "清",
    "content": [
      "病因饮酒得，病愈酒难忘。",
      "故人知我癖，贻我书八行。",
      "劝我申酒戒，毋为狂药伤。",
      "当此秋清夜，明月白露光。",
      "白露沾我衣，明月照我床。",
      "焚香不能寐，怀人天一方。",
      "虫声正聒耳，修夜殊未央。",
      "此际若不饮，余生何用长。"
    ]
  },
  {
    "id": "adcfe4db49b986a1de5ecf720f0da42b",
    "title": "斗鹌鹑歌",
    "authorName": "梁无技",
    "authorId": "adcfe4db49b986a1d1457b72d1457b72",
    "dynasty": "清",
    "content": [
      "秋风一夜山桑落，雨雀晴鸠飞绰绰。鹌鹑飞不越藩篱，弋人山半张罗幕。",
      "得鹑贵雄不贵雌，铁喙金眸知善攫。携笼下山索价高，少年争市出东郭。",
      "少年买鹑不惜钱，要与王孙赛金橐。手把金笼夜不眠，啖以粒粟频跳跃。",
      "鹌鹑养就处囊中，放之即出争剥啄。氍毹铺向华堂间，无端贵贱纷相搏。",
      "鹌鹑斗死人心平，不惜千金酬一诺。鹌鹑负，少年呼，鹌鹑胜，少年乐。",
      "鹌鹑兴阑，少年寂寞。少年不治家人产，平生生计鹌鹑托。",
      "吁嗟风俗争效尤，孔孟诗书如败箨。子衿佻达满城隅，鹭羽飘零散西泽。",
      "君不见斗鸡走狗五陵儿，姓名岂上凌烟阁。"
    ]
  },
  {
    "id": "adcfe4db49b998a14432ac5001ed8ed0",
    "title": "赴台南",
    "authorName": "游廷元",
    "authorId": "adcfe4db49b998a1d1457b72d1457b72",
    "dynasty": "清",
    "content": [
      "平明野旷树低天，日影经南薄晓烟。",
      "淡水波澜新港渡，尖山傀儡小阳年。",
      "当寒不雪犹春到，岁暮还耕恍夏前。",
      "隶籍版图归圣化，村舂相杵户相连。"
    ]
  },
  {
    "id": "adcfe4db49b998a1d16e72260e634ad0",
    "title": "赴旧社口",
    "authorName": "游廷元",
    "authorId": "adcfe4db49b998a1d1457b72d1457b72",
    "dynasty": "清",
    "content": [
      "虚亭掩映竹篱斜，静处云深载酒家。",
      "凿径看人游草地，当门有犬吠桃花。",
      "手书未读鸡鸣卷，舌本留甘鹤避茶。",
      "试看燕南还社日，时从杏雨幕檐牙。"
    ]
  },
  {
    "id": "adcfe4db49b998a13a1b80d9c56893ed",
    "title": "赴罗汉门",
    "authorName": "游廷元",
    "authorId": "adcfe4db49b998a1d1457b72d1457b72",
    "dynasty": "清",
    "content": [
      "谁将有性会存存，出入能知内外门。",
      "成佛观音称大士，化身罗汉本归魂。",
      "埔头家尽溪边竹，山脚人归雨暮村。",
      "漫道游行空色相，个中何地不乾坤。"
    ]
  },
  {
    "id": "adcfe4db49c0288a83beef2db5d9e3f0",
    "title": "人日遣闷",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "掠面清风酒在亡，春云晓梦两茫茫。",
      "天涯岂料逢人日，海外谁传获鬼章。",
      "地僻鱼蔬登肆晚，岁新笳鼓赛神忙。",
      "空林独立翻成笑，北雁何曾识故乡。"
    ]
  },
  {
    "id": "adcfe4db49c0288abe99f68f216e678d",
    "title": "冬夜读吴门沈润生二白词",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "空山谁按九歌声，一种斜阳万古情。",
      "绿发搔残红袖冷，江南肠断沈初明。"
    ]
  },
  {
    "id": "adcfe4db49c0288abe99f68f8089b60e",
    "title": "冬夜读吴门沈润生二白词",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "清镫画舫醉蛾眉，落魄江南笛一枝。",
      "绝似当年柳三变，晓风残月酒醒时。"
    ]
  },
  {
    "id": "adcfe4db49c0288a346374903411d8cd",
    "title": "怀易五实甫赋寄都门",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "惊飙荡颓云，行人何时休。",
      "别君未经旬，嘉会成千秋。",
      "当时两年少，意气轻王侯。",
      "小蹶不知惜，宁畏风尘游。",
      "及兹三载逢，射策终未收。",
      "君羁长安踪，我返琅邪辀。",
      "临歧一握手，泪忽缘缨流。",
      "勋业不一建，岁月去我遒。",
      "岂伊恋别离，奈此霜盈头。",
      "白日何昭昭，河水何悠悠。",
      "飞鸟各适林，嗟我谁为俦。",
      "高名鬼先恶，清狂世所尤。",
      "珍重千金躯，慎勿耽冥搜。",
      "已矣不复道，各勉独善谋。"
    ]
  },
  {
    "id": "adcfe4db49c0288a03bb7e31e543bc24",
    "title": "登岱绝顶放歌",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "乱山北走如游龙，岱宗屹立东溟东。胚胎元气孕万有，独踞震位鞭群雄。",
      "我来二月雨新霁，喜见突兀凌苍穹。云声涛影接咫尺，呼吸似与神灵通。",
      "天梯万仞不可以径度，朱阑一线悬长虹。峨峨南天门，双阙缥缈中。",
      "秦观日观左右峙，俯视下界青冥蒙。摄衣直走太清宫，两袖浩浩来天风。",
      "齐烟飞青吴练白，混茫八极畴能穷。海水一变河一勺，何论凫绎兼龟蒙。",
      "惜哉西山去我远，举首不见扶桑红。手折秦松下山去，半岭星月摇青空。",
      "我闻蓬元仙药寿无极，青天跨鹤何匆匆。笑谢山灵约息壤，誓晞绿发寻崆峒。"
    ]
  },
  {
    "id": "adcfe4db49c0288a8a323d5984a3d658",
    "title": "游佛峪龙洞偕石励斋张采南孝廉",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "天风吹石梁，金碧炫岩腹。",
      "万花两空际，宝相一何肃。",
      "山僧出迎客，野饷杂溪蔌。",
      "散发对屏帐，开襟到童仆。",
      "一蝉户外鸣，导我访灵瀑。",
      "香乳漱云石，阴籁荡琴筑。",
      "佳哉草木气，照水同一馥。",
      "闲持酒巾浣，静观游倏逐。",
      "何处烟寺钟，凉蟾挂疏木。"
    ]
  },
  {
    "id": "adcfe4db49c0288a8a323d59ea699daf",
    "title": "游佛峪龙洞偕石励斋张采南孝廉",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "夜梦不知所，晨起搴云梯。",
      "乱峰偃蛟鼍，初日升虹霓。",
      "浩浩长风号，足底双塔低。",
      "登高一舒啸，白气迷青齐。",
      "济北万烟户，黄流一沙堤。",
      "系我襟带间，安能辨东西。",
      "南有仙人坪，亭圮馀芳荑。",
      "我欲掇其实，上追阮与嵇。",
      "日鹤不可招，袱被谁与携。",
      "回看下山路，松毛落寒溪。"
    ]
  },
  {
    "id": "adcfe4db49c0288aba0d550b33962f96",
    "title": "游皋兰山",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "东岩悬流若铿玉，西岩喷瀑如鸣筑。",
      "两岩路断青扉开，古柏阴森扑眉绿。",
      "摄衣拾级趋琳宫，飞阁连云满岩腹。",
      "能仁高卧何处寻，空山落叶无古今。",
      "香烟欲烬栖鸟散，长河如带悬疏林。",
      "惊飙荡空白日晚，坐觉尘嚣去人远。",
      "兴来瀹茗掬清泉，更逐归云度层巘。",
      "清晖阁里金尊开，秋色极天边马哀。",
      "接倒著径归去，忆尔征西骠骑才。"
    ]
  },
  {
    "id": "adcfe4db49c0288afa2469728c3cae3d",
    "title": "六盘山",
    "authorName": "王以敏",
    "authorId": "adcfe4db49c0288ad1457b72d1457b72",
    "dynasty": "清",
    "content": [
      "积雪瞻太华，油云揽东岱。",
      "今过六盘山，益信天狡狯。",
      "高高陇坂云，横分雍梁界。",
      "一支走北地，群山互鳌戴。",
      "梯空安可穷，毋乃厚坤隘。",
      "七月阴崖寒，风雨白日晦。",
      "千盘作螺旋，百转出鸟背。",
      "登高望西极，川原尽破碎。",
      "一身裹云气，焉能辨泾汭。",
      "元昊昔盗兵，藏鸽逞机械。",
      "宋师实不竞，赤手搏蜂虿。",
      "惜哉一韩名，何救好水败。",
      "元老圣朝出，军威震无外。",
      "一清关陇尘，再荡祁连秽。",
      "兹山屡驻节，烟岚壮旌旆。",
      "事往哲人萎，攀柳尚遗爱。",
      "凄其陇头水，邈矣风云会。",
      "驱马拜萧寺，松风漱寒籁。",
      "元宫亦成尘，惟有名山在。"
    ]
  },
  {
    "id": "adcfe4db49c141832f7c379f7aa9e0ae",
    "title": "即事感怀",
    "authorName": "高希贤",
    "authorId": "adcfe4db49c14183d1457b72d1457b72",
    "dynasty": "清",
    "content": [
      "西望仍烽火，还山苦未能。",
      "贫驱儿学吏，病鍊我成僧。",
      "风月清双袖，须眉白一镫。",
      "吟秋诗草拙，翻累故人誊。"
    ]
  },
  {
    "id": "adcfe4db49c7d4d536f046eb9e59e2a2",
    "title": "以书就楹联呈政梦梧斗眉两师台。乞米自惭，诗以志谢二首",
    "authorName": "朱宝廉",
    "authorId": "adcfe4db49c7d4d5d1457b72d1457b72",
    "dynasty": "清",
    "content": [
      "雨过趋槐市，和风一座中。",
      "云山悬四壁，花草辟三弓。",
      "秋士吟怀寄，将军礼数崇。",
      "情深容说项，爱墨愧微虫。"
    ]
  },
  {
    "id": "adcfe4db49c7d4d536f046eb3280b05b",
    "title": "以书就楹联呈政梦梧斗眉两师台。乞米自惭，诗以志谢二首",
    "authorName": "朱宝廉",
    "authorId": "adcfe4db49c7d4d5d1457b72d1457b72",
    "dynasty": "清",
    "content": [
      "久未寻三径，缁帷想邃冲。",
      "竹风驱酷暑，荷露迟晴烘。",
      "漂泊怜嗷雁，凄凉入爨桐。",
      "流光悲冉冉，望月倚帘栊。"
    ]
  },
  {
    "id": "adcfe4db49c7d4d557ae663c2d49efd7",
    "title": "梓栽将赴馆昭阳，拙生亦不日有真州之行。镫下集礼庸寓斋话别",
    "authorName": "朱宝廉",
    "authorId": "adcfe4db49c7d4d5d1457b72d1457b72",
    "dynasty": "清",
    "content": [
      "谷口频相访，挑镫夜漏长。",
      "雄心留剑佩，高谊阅沧桑。",
      "借箸资长策，携囊赋短章。",
      "余怀徒怅悒，云树远中望。"
    ]
  },
  {
    "id": "adcfe4db49c7d4d592aabe8622adaf25",
    "title": "往季家市路经孤山口占一绝",
    "authorName": "朱宝廉",
    "authorId": "adcfe4db49c7d4d5d1457b72d1457b72",
    "dynasty": "清",
    "content": [
      "布谷声声向耳啼，远墟近埭碧焑迷。",
      "山灵笑我饥驱甚，来往何曾蹑磴梯。"
    ]
  },
  {
    "id": "adcfe4db49c7d4d5c40e61833b19628e",
    "title": "城东",
    "authorName": "朱宝廉",
    "authorId": "adcfe4db49c7d4d5d1457b72d1457b72",
    "dynasty": "清",
    "content": [
      "我馆城东盛孝章，每于风雨话连床。",
      "淡交如水偏能久，四壁秋声月一方。"
    ]
  },
  {
    "id": "adcfe4db49c80b29f4b32d9e58a76f4e",
    "title": "蜂房",
    "authorName": "韦国琛",
    "authorId": "adcfe4db49c80b29d1457b72d1457b72",
    "dynasty": "清",
    "content": [
      "指点蜂窠里，房悬一角斜。",
      "春深香作国，日暖蜡为家。",
      "世界真如蜜，楼台半是花。",
      "忽逢金翼使，为报午时衙。"
    ]
  },
  {
    "id": "adcfe4db49c80b295f0bd30fb93618a2",
    "title": "螳斧",
    "authorName": "韦国琛",
    "authorId": "adcfe4db49c80b29d1457b72d1457b72",
    "dynasty": "清",
    "content": [
      "趯趯螳螂斧，临风带怒行。",
      "一身腾去健，双臂劈来轻。",
      "拒辙看呈勇，听琴讶变声。",
      "黄昏三径里，修月证前生。"
    ]
  },
  {
    "id": "adcfe4db49c80b29d8be36f391a9afcd",
    "title": "梦灯",
    "authorName": "韦国琛",
    "authorId": "adcfe4db49c80b29d1457b72d1457b72",
    "dynasty": "清",
    "content": [
      "的皪画帘前，萤飞不夜天。",
      "孤灯终弗灭，真火本无烟。",
      "影为临风闪，光还冒雨燃。",
      "碧梧秋苑夕，流映绮罗筵。"
    ]
  },
  {
    "id": "adcfe4db49c80b29d83adf1fc14ab206",
    "title": "蛙鼓",
    "authorName": "韦国琛",
    "authorId": "adcfe4db49c80b29d1457b72d1457b72",
    "dynasty": "清",
    "content": [
      "渊渊响澈白蘋洲，梵响分明闹未休。",
      "两部喧来高士听，五更挝起戍人愁。",
      "池塘细雨催花日，田水清风报社秋。",
      "到处乱敲如记里，淡烟疏月一声收。"
    ]
  },
  {
    "id": "adcfe4db49c80b2951f0f115daef5865",
    "title": "蚓笛",
    "authorName": "韦国琛",
    "authorId": "adcfe4db49c80b29d1457b72d1457b72",
    "dynasty": "清",
    "content": [
      "不须丝竹奏分明，直把虫声当笛声。",
      "夜冷水龙翻别调，宵深歌女怨残更。",
      "吟馀柳色墙阴古，咽落梅花砌上清。",
      "为问倚楼人在否，满阶苔藓碧无情。"
    ]
  },
  {
    "id": "adcfe4db49c80b29a1394a57c140494b",
    "title": "海市",
    "authorName": "韦国琛",
    "authorId": "adcfe4db49c80b29d1457b72d1457b72",
    "dynasty": "清",
    "content": [
      "海立云垂澜拥紫，星房雾牖亘天起。",
      "列肆骈阗一鬨兴，隐隐十洲见城市。",
      "罗刹冯夷杂沓来，鲛宫贝阙相当开。",
      "潮声人语若互答，顷刻变幻千万回。",
      "别有蜃楼高百尺，波臣贳酒宴河伯。",
      "十千沽酒莫辞贫，醉视茫茫海涛白。"
    ]
  },
  {
    "id": "adcfe4db49ce646077c140a0dc53fd49",
    "title": "观音门舟夜",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "落日金陵渡，轻帆此暂停。",
      "水流三楚碧，烟锁六朝青。",
      "渔火殊明灭，沧波入杳冥。",
      "夜长人未寐，篷底漏疏星。"
    ]
  },
  {
    "id": "adcfe4db49ce646018f48358e73c3de2",
    "title": "初夏",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "虚堂瑟瑟度南薰，炷尽沈烟散午芬。",
      "沸鼎茶声疑作雨，隔帘花气欲生云。",
      "呕心句少吟逾苦，信手棋多败亦欣。",
      "小倦不须寻素簟，碧阑干外坐斜曛。"
    ]
  },
  {
    "id": "adcfe4db49ce6460520c2a3563948ab8",
    "title": "夹竹桃",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "秾华烂漫不胜描，却爱迎风翠影摇。",
      "地拟渭川生锦浪，人来湘浦泣红潮。",
      "尽教绰约贞常抱，为报平安恨始销。",
      "知有凌霄清节在，不须错认董娇娆。"
    ]
  },
  {
    "id": "adcfe4db49ce64604a8127e186130425",
    "title": "春园偶赋",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "卖饧声里日初长，春满闲庭花事忙。",
      "楼外软风莺梦暖，篱边疏雨蝶衣凉。",
      "碧桃重似垂头睡，红药残如半面妆。",
      "看尽韶光应不倦，题诗长倚小回廊。"
    ]
  },
  {
    "id": "adcfe4db49ce646032d5a9f35e38828b",
    "title": "黄陵庙",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "苍凉古寺俯明湖，芷屋椒堂事有无。",
      "未辨芳魂来澧浦，空传清泪洒苍梧。",
      "花深绀殿飞蝴蝶，月冷青山叫鹧鸪。",
      "莫向汀洲寻翠佩，湘南到处长蘼芜。"
    ]
  },
  {
    "id": "adcfe4db49ce64609bfb7d5a7917166a",
    "title": "长干曲",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "侬住长千里，离愁动隔年。",
      "生憎门外柳，不系九江船。"
    ]
  },
  {
    "id": "adcfe4db49ce646036964f07191e74e4",
    "title": "春日信笔",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "软红无数欲成泥，庭草催春绿渐齐。",
      "窗外忽传鹦鹉语，风筝吹落画檐西。"
    ]
  },
  {
    "id": "adcfe4db49ce646032615ea0575852f8",
    "title": "秋江晚行",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "落日下江浔，暝色在高树。",
      "渔镫生远岸，历乱不知处。",
      "微闻柔橹声，又绕芦洲去。"
    ]
  },
  {
    "id": "adcfe4db49ce6460e01cb77bb1fbb0b2",
    "title": "花朝曲",
    "authorName": "陈长生",
    "authorId": "adcfe4db49ce6460d1457b72d1457b72",
    "dynasty": "清",
    "content": [
      "去岁花朝花已落，十丈残红飘绣幕。",
      "今岁花朝花未开，春风不到蛾原来。",
      "蛾原已作经年住，欲觅春花无觅处。",
      "空馀芳草绿萋萋，愁说王孙从此去。",
      "王孙欲归归得无，孤镫深夜听啼乌。",
      "此时却忆故园柳，绿到门前第几株。",
      "遥知柳绿无人折，都为年年不知别。",
      "今朝洒酒酬花神，定祝春花堆似雪。",
      "春花似雪不归家，却看他乡雪作花。",
      "莫怪花神无赖甚，不移春色到天涯。"
    ]
  },
  {
    "id": "adcfe4db49d266f9b936426d6264094f",
    "title": "方勉甫属题邵位西先生手书诗册",
    "authorName": "马新贻",
    "authorId": "adcfe4db49d266f9596dedf4d305281f",
    "dynasty": "清",
    "content": [
      "景慕芳徽已历年，下车正拟访高贤。",
      "遽闻亮节全千古，特疏忠贞达九天。",
      "每向同侪搜剩墨，喜逢佳士读遗编。",
      "词因人重弥珍惜，冰地风裁锦绣篇。"
    ]
  },
  {
    "id": "adcfe4db49d36d627fcc963ed73a2136",
    "title": "登石佛山",
    "authorName": "梁浚",
    "authorId": "adcfe4db49d36d62d1457b72d1457b72",
    "dynasty": "清",
    "content": [
      "偶来初地倚危楼，风景萧条望里收。",
      "寒雁下时秋草没，晚钟开处岭云稠。",
      "千章古柏依山矗，一带汾河尽日流。",
      "到此已能空色相，不须更上最高头。"
    ]
  },
  {
    "id": "adcfe4db49d36d62befe2036e6deb907",
    "title": "游绵山途中作",
    "authorName": "梁浚",
    "authorId": "adcfe4db49d36d62d1457b72d1457b72",
    "dynasty": "清",
    "content": [
      "策蹇寻名山，翘首望空翠。",
      "峰峦势嵯峨，迢迢远难致。",
      "迤逦缘溪行，逼仄常恐坠。",
      "众鸟多幽声，群木饶古意。",
      "午鸡鸣荒村，远磬闻山寺。",
      "旷野景既殊，境幽人亦异。",
      "未及事登临，吾心亦已遂。"
    ]
  },
  {
    "id": "adcfe4db49dcd41f1ce1574f36c10c95",
    "title": "晚春卧病",
    "authorName": "谢调元",
    "authorId": "adcfe4db49dcd41fd1457b72d1457b72",
    "dynasty": "清",
    "content": [
      "相怜祗贫病，此语信非诬。",
      "风卷林花入，春归庭草芜。",
      "小蜂才护蜜，新燕又将雏。",
      "二竖何时退，呼儿看药炉。"
    ]
  },
  {
    "id": "adcfe4db49dcd41f875815f441da969e",
    "title": "小园",
    "authorName": "谢调元",
    "authorId": "adcfe4db49dcd41fd1457b72d1457b72",
    "dynasty": "清",
    "content": [
      "微雨过荒园，葱翠如膏沐。",
      "春池长鱼苗，生意一何速。",
      "乱石上青苔，层阴下乔木。",
      "朝暾乾鹊鸣，夕烟倦羽宿。",
      "开门足静观，聊以娱心目。"
    ]
  },
  {
    "id": "adcfe4db49e8959a4431885e8dfe945a",
    "title": "中秋看月有感",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "今年京口月，犹得杖藜看。",
      "暂息干戈易，重经少壮难。",
      "江声连戍鼓，人影出渔竿。",
      "晚悟盈亏理，愁君白玉盘。"
    ]
  },
  {
    "id": "adcfe4db49e8959a9bc7fd17564fff25",
    "title": "过吴江有感",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "落日松陵道，堤长欲抱城。",
      "塔盘湖势动，桥引月痕生。",
      "市静人逃赋，江宽客避兵。",
      "廿年交旧散，把酒叹浮名。"
    ]
  },
  {
    "id": "adcfe4db49e8959a3a8fd7e6200caea0",
    "title": "读史杂感",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "北寺谗成狱，西园贿拜官。",
      "上书休讨贼，进爵在迎銮。",
      "相国争开第，将军罢筑坛。",
      "空余苏武节，流涕向长安。"
    ]
  },
  {
    "id": "adcfe4db49e8959a3a8fd7e63440148c",
    "title": "读史杂感",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "莫定三分计，先求五等封。",
      "国中惟指马，阃外尽从龙。",
      "朝事归诸将，军需仰大农。",
      "淮南数州地，幕府但歌钟。"
    ]
  },
  {
    "id": "adcfe4db49e8959a6247bf5b7a7ec383",
    "title": "过姜给事如农",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "侍从知名早，萧条淮海东。",
      "思亲当道梗，哭弟在途穷。",
      "骨肉悲歌里，君臣信史中。",
      "翩翩同榜客，相对作衰翁。"
    ]
  },
  {
    "id": "adcfe4db49e8959a25779c070f020224",
    "title": "喜愿云师从庐山归",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "胜绝观心处，天风万壑声。",
      "石门干镜入，云海一身轻。",
      "出世悲时事，忘情念友生。",
      "乱离兄弟恨，辜负十年盟。"
    ]
  },
  {
    "id": "adcfe4db49e8959a8d288a8a031dfb9b",
    "title": "三峰晚秋",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "晓色近诸天，霜重万象悬。",
      "鸡鸣松顶日，僧语石房烟。",
      "清磬秀群水，幽花香一泉。",
      "欲参黄蘖义，使向此中传。"
    ]
  },
  {
    "id": "adcfe4db49e8959a6906338608be526b",
    "title": "过淮阴有感",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "登高怅望八公山，琪树丹崖未可攀。",
      "莫想阴符遇黄石，好将鸿宝驻朱颜。",
      "浮生所欠只一死，尘世无由拾九还。",
      "我本淮王旧鸡犬，不随仙去落人间。"
    ]
  },
  {
    "id": "adcfe4db49e8959a976b28fcaae4cbbe",
    "title": "怀古兼吊侯朝宗",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "河洛风尘万里昏，百年心事向夷门。",
      "气倾市侠收奇用，策动宫娥报旧恩。",
      "多见摄衣称上客，几人刎颈送王孙。",
      "死生终负侯赢诺，欲滴椒浆泪满樽。"
    ]
  },
  {
    "id": "adcfe4db49e8959a0792e7b8362b6d18",
    "title": "追悼",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "秋风萧索响空帏，酒醒更残泪满衣。",
      "辛苦共尝偏早去，乱离知否得同归。",
      "君亲有愧吾还在，生死无端事总非。",
      "最是伤心看稚女，一窗灯火照鸣机。"
    ]
  },
  {
    "id": "adcfe4db49e8959a1705141cd04aaab0",
    "title": "梅村",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "枳篱茅舍掩苍苔，乞竹分花手自栽。",
      "不好诣人贪客过，惯迟作答爱书来。",
      "闲窗听雨摊诗卷，独树看云上啸台。",
      "桑落酒香卢桔美，钓肥斜系草堂开。"
    ]
  },
  {
    "id": "adcfe4db49e8959a48d678e14e34bdf3",
    "title": "怀杨机部军前",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "同时迁吏独从征，人道戎旃谴责轻。",
      "诸将自承中尉令，孤臣谁给羽林兵。",
      "忧深平勃军南北，疏讼甘陈谊死生。",
      "犹有内谗君不顾，亦知无语学公卿。"
    ]
  },
  {
    "id": "adcfe4db49e8959a034dc37e29dac5fe",
    "title": "送杨凫岫",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "萧瑟江湖逐客船，乱离兄弟夕阳边。",
      "芜城是处逢寒食，苦叶如人渡汶川。",
      "回首风尘生杞棘，伤心矰𥐊在鹰鹯。",
      "曾经召见多封事，一病犹缘明主怜。"
    ]
  },
  {
    "id": "adcfe4db49e8959a77e87cbf2dac59f8",
    "title": "江楼别幼弟孚令",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "野色沧江思不穷，登临杰阁倚虚空。",
      "云山两岸伤心里，雨雪孤城泪眼中。",
      "病后生涯同落木，乱来身计逐飘蓬。",
      "天涯兄弟分携苦，明日扁舟听晓风。"
    ]
  },
  {
    "id": "adcfe4db49e8959a62d3121cb1966ff7",
    "title": "扬州",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "尽领通侯位上卿，三分淮蔡各专征。",
      "东来处仲无他志，北去深源有盛名。",
      "江左衣冠先解体，京西豪杰竟投兵。",
      "只今八月观涛处，浪打新塘战鼓声。"
    ]
  },
  {
    "id": "adcfe4db49e8959a6c8f6260f3247aa3",
    "title": "恭纪驾幸南海子遇雪大猎",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "君王羽猎近长安，龙雀刀环七宝鞍。",
      "立马山川千骑拥，赐钱父老万人看。",
      "霜林白鹿开金弹，春酒黄羊进玉盘。",
      "不向回中逢大雪，无因知道外边寒。"
    ]
  },
  {
    "id": "adcfe4db49e8959a086f9277a9ba7238",
    "title": "朝日坛",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "晓日曈昽万象铺，六龙衔烛下平芜。",
      "石坛爟火燔玄牡，露掌华浆饮渴乌。",
      "不夜城传宣夜漏，玉宫朝奉竹宫符。",
      "即今东汜西昆处，尽入铜壶倒景殊。"
    ]
  },
  {
    "id": "adcfe4db49e8959a23fe4c7f6bf5cc79",
    "title": "将至京师寄当事诸老",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "柴门秋色草萧萧，幕府惊传折简招。",
      "敢向烟霞坚笑傲，却贪耕凿久逍遥。",
      "杨彪病后称遗老，周党归来话圣朝。",
      "自是玺书修盛举，此身只合伴渔樵。"
    ]
  },
  {
    "id": "adcfe4db49e8959a23fe4c7f2361a221",
    "title": "将至京师寄当事诸老",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "莫嗟野老倦沉沦，领略青山未是贫。",
      "一自弓旌来退谷，苦将行李累衰亲。",
      "田因买马频书券，屋为牵船少结邻。",
      "今日巢由车下拜，凄凉诗卷乞闲身。"
    ]
  },
  {
    "id": "adcfe4db49e8959a23fe4c7fe5327953",
    "title": "将至京师寄当事诸老",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "匹马天街对落晖，萧条白发怅谁依。",
      "北门待诏宾朋盛，东观趋朝故旧稀。",
      "雪满关河书未到，月斜宫阙雁还飞。",
      "赤松本是留侯志，早放商山四老归。"
    ]
  },
  {
    "id": "adcfe4db49e8959a23fe4c7f07728baa",
    "title": "将至京师寄当事诸老",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "平生踪迹尽繇天，世事浮名总弃捐。",
      "不召岂能逃圣代，无官敢即傲高眠。",
      "匹夫志在何难夺，君相思深自见怜。",
      "记送铁崖诗句好，白衣宣至白衣还。"
    ]
  },
  {
    "id": "adcfe4db49e8959a03d0fb19ad384d3d",
    "title": "怀王奉常烟客",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "把君诗卷问南鸿，憔悴看成六十翁。",
      "老去只应添鬓雪，愁来那得愈头风。",
      "田园芜没支筇懒，书画萧条隐几空。",
      "犹喜梅花开绕屋，腊醅初熟草堂中。"
    ]
  },
  {
    "id": "adcfe4db49e8959a8d0c55b762cd2692",
    "title": "哭苍雪",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "忆昔穿云到上方，飞泉夹路笋舆忙。",
      "孤松半榻霜颠白，清磬一声山叶黄。",
      "得道好穷诗正变，观心难遣世兴亡。",
      "汰公塔在今同传，无著天亲共影堂。"
    ]
  },
  {
    "id": "adcfe4db49e8959a8d0c55b71783b8e9",
    "title": "哭苍雪",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "说法中峰语句真，沧桑阅尽剩闲身。",
      "宗风实处都成教，慧业通来不碍尘。",
      "白社老应空世想，青山我自哭诗人。",
      "总教落得江南梦，万树梅花孰比邻。"
    ]
  },
  {
    "id": "adcfe4db49e8959a327981f8fb98644d",
    "title": "采石矶",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "石壁千寻险，江流一矢争。",
      "曾闻飞将上，落日吊开平。"
    ]
  },
  {
    "id": "adcfe4db49e8959afe635306f497e26f",
    "title": "古意",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "欢似机中丝，织作相思树。",
      "侬似衣上花，春风吹不去。"
    ]
  },
  {
    "id": "adcfe4db49e8959a02836fb1b16ba022",
    "title": "下相极东庵读同年北使时诗卷",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "兰若停骖洒墨成，过河持节事分明。",
      "上林飞雁无还表，头白山僧话子卿。"
    ]
  },
  {
    "id": "adcfe4db49e8959ae4e3ac654ab74f5d",
    "title": "伍员",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "投金濑畔敢安居，覆楚亡吴数上书。",
      "手把蜀镂思往事，九原归去愧包胥。"
    ]
  },
  {
    "id": "adcfe4db49e8959a015da37ddb9b94b5",
    "title": "戏题仕女图",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "霸越亡吴计已行，论功何物赏倾城？",
      "西施亦有弓藏惧，不独鸱夷变姓名。"
    ]
  },
  {
    "id": "adcfe4db49e8959a87aba3dda2e6a419",
    "title": "出塞·玉关秋尽雁",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "玉关秋尽雁连天，碛里明驼路几千！",
      "夜半李陵台上月，可能还似汉宫圆？"
    ]
  },
  {
    "id": "adcfe4db49e8959a17e15327e85c8314",
    "title": "阻雪",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "关山虽胜路难堪，才上征鞍又解骖。",
      "十丈黄尘千尺雪，可知俱不似江南。"
    ]
  },
  {
    "id": "adcfe4db49e8959a3ebbc3ed6beeff07",
    "title": "临清大雪",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "白头风雪上长安，短褐疲驴帽带宽。",
      "辜负故园梅树好，南枝开放北枝寒。"
    ]
  },
  {
    "id": "adcfe4db49e8959a6b087afdd938d5c4",
    "title": "题冒辟疆名姬董白小像",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "珍珠无价玉无瑕，小字贪看问妾家。",
      "寻到白堤呼出见，月明残雪映梅花。"
    ]
  },
  {
    "id": "adcfe4db49e8959a1d4cccea67e246c5",
    "title": "题归元恭僧服小像",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "金粟山人道者装，玉山秋尽草堂荒。",
      "劫灰重作江南梦，一曲开元泪万行。"
    ]
  },
  {
    "id": "adcfe4db49e8959a1d4cccea55f0b59b",
    "title": "题归元恭僧服小像",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "共道淇园长异材，风欺雪压倩谁栽。",
      "道人扫向维摩壁，千尺苍龙护讲台。"
    ]
  },
  {
    "id": "adcfe4db49e8959a4b3bb56e6c491ed5",
    "title": "送王元照",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "青山补屋爱流泉，画里移家就辋川。",
      "添得一舟乘兴上，烟波随处小游仙。"
    ]
  },
  {
    "id": "adcfe4db49e8959a4b3bb56e6d3f75bf",
    "title": "送王元照",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "始兴公子旧诸侯，丹荔红蕉岭外游。",
      "席帽京尘浑忘却，被人强唤作廉州。"
    ]
  },
  {
    "id": "adcfe4db49e8959a4b3bb56e9756eb04",
    "title": "送王元照",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "朔风归思满萧关，笔墨荒寒点染间。",
      "何似大痴三丈卷，万松残雪富春山。"
    ]
  },
  {
    "id": "adcfe4db49e8959a33a6a4a13b52f2f6",
    "title": "题王石谷虞山枫林图",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "初冬景物未萧条，红叶青山色尚娇。",
      "一幅天然图画里，维摩僧寺破山桥。"
    ]
  },
  {
    "id": "adcfe4db49e8959aaa318cf1dac5e01c",
    "title": "思陵长公主挽诗",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "贵主徽音美，前朝典命光。",
      "鸿名垂远近，哀诔著兴亡。",
      "托体皇枝贵，承休圣善祥。",
      "母仪惟谨肃，家法在矜庄。",
      "上苑秾桃李，瑶池小凤凰。",
      "鸾音青绣屉，鱼笏皂罗囊。",
      "沉燎熏炉细，流苏宝盖香。",
      "禊期陪祓水，茧馆助条桑。",
      "绿綟芃兰佩，红螭薤叶璋。",
      "锡封需大国，唤仗及回廊。",
      "受册威仪定，传烽羽檄忙。",
      "司舆停卤簿，掌瑞彻珩璜。",
      "婺宿明河澹，薇垣太白芒。",
      "至尊忧咄咤，仁寿涕彷徨。",
      "郦邑年方幼，琼华齿正芳。",
      "艰难愁付托，颠沛惧参商。",
      "文葆怜还戏，胜衣泣未遑。",
      "从容咨傅母，倥急询貂珰。",
      "传箭闻严鼓，投签见拊床。",
      "内人缝使甲，中旨票支粮。",
      "使者填平朔，将军带护羌。",
      "宁无一矢救，足慰两宫望。",
      "盗贼狐篝火，关山蚁溃防。",
      "逍遥师逗挠，奔突寇披猖。",
      "牙纛看吹折，梯冲舞莫当。",
      "妖氛缠象阙，杀气满陈仓。",
      "天道真蒙昧，君心顾慨慷。",
      "割慈全国体，处变重宗潢。",
      "胄子除华绂，家丞具急装。",
      "敕须离禁闼，手为换衣裳。",
      "社稷仇宜报，君亲语勿忘。",
      "遇人耑退让，慎己旧行藏。",
      "国母摩笄刺，宫娥掩袂伤。",
      "他年标信史，同日见高皇。",
      "元主甘从殉，君王入未央。",
      "抽刀凌左阖，申脰就干将。",
      "啑血彤闱地，横尸紫御汪。",
      "绝吭苏又咽，瞑睫倦微扬。",
      "裹褥移私第，沾胸进勺浆。",
      "誓肌封断骨，茹戚吮残创。",
      "死早随诸妹，生犹望二王。",
      "股肱羞魏相，肺腑恨周昌。",
      "贼遁仍函谷，兵来岂建康。",
      "六军剺面恸，四海遏音丧。",
      "故国新原庙，群臣旧奉常。",
      "赗圭陈厌翟，题凑载辒辌。",
      "隧逼贤妃冢，山疑望子冈。",
      "衔哀存父老，主祭失元良。",
      "诀绝均抔土，飘零各异方。",
      "衣冠嬴博葬，风雨鹡鸰行。",
      "浩劫归空壤，浮生寄渺茫。",
      "玉真图下发，申伯劝承筐。",
      "沅浦余尧女，营丘止孟姜。",
      "君臣今世代，甥舅即蒸尝。",
      "汤沐乡亭秩，家门殿省郎。",
      "凄凉脂粉硙，零落绮罗箱。",
      "宅枕平津巷，街通少府墙。",
      "画闲偕妯娌，晓坐向姑嫜。",
      "偶语追铜雀，无聊问柏梁。",
      "豫游推插柳，胜迹是梳妆。",
      "菡萏鸳鸯扇，茱萸鹦鹉觞。",
      "大庖南膳厂，奇卉北花房。",
      "暖阁葫芦锦，温泉豆蔻汤。",
      "雕薪狮首炭，甜食虎睛糖。",
      "壮丽成焦土，榛芜拱白杨。",
      "麋游鳷鹊观，苔没斗鸡坊。",
      "荀灌心惆怅，秦休志激昂。",
      "崩城身竟殒，填海愿难偿。",
      "命也知奚憾，天乎数不臧。",
      "累歔床箦语，即窆寝园傍。",
      "半体先从父，遗骸始见娘。",
      "黄泉母子痛，白骨弟兄殇。",
      "夙昔铜驼泣，诸陵石马荒。",
      "三年修荇藻，一饭奠嵩邙。",
      "寒食重来路，新阡宿草长。",
      "溪田延黍稼，陇笛卧牛羊。",
      "朽壤穿蝼蚁，惊沙起鸹鸧。",
      "病樗眠废社，衰苇折寒塘。",
      "列刹皇姑寺，驮经内道场。",
      "侍鬟称练行，小像刻沉香。",
      "玉座悬朱帐，金支渡法航。",
      "少儿添画烛，保媪伴帷堂。",
      "露湿丹枫冷，星稀青鸟翔。",
      "幡旄晨隐隐，铃镊夜将将。",
      "控鹤攀龙驭，骖麟谒帝阊。",
      "灵妃歌缥缈，神女笑徜徉。",
      "苦雾迷槐市，雌霓绕建章。",
      "归酅思五庙，涉汉泪三湘。",
      "柔福何惭宋，平阳可佐唐。",
      "虞洲瞻返日，蒿里叫飞霜。",
      "自古遭兵扰，偏嗟拥树妨。",
      "鲁元驰孔亟，芊季负仓黄。",
      "漂泊悲临海，包含耻溧阳。",
      "本朝端阃阈，设制胜岩疆。",
      "虞顺惇恭俭，时危植纪纲。",
      "英声起北地，雅操迈东乡。",
      "新野坟松直，招祇祠柏苍。",
      "薤歌虽惨憺，汗简自辉煌。",
      "谥号千秋定，铭旌百祀彰。",
      "秦箫吹断续，楚挽哭沧浪。"
    ]
  },
  {
    "id": "adcfe4db49e8959a76857627ac225d81",
    "title": "野望",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "京江流自急，客思竟何依。",
      "白骨新开垒，青山几何围。",
      "危楼帆雨过，孤塔阵云归。",
      "日暮悲笳起，寒鸦漠漠飞。"
    ]
  },
  {
    "id": "adcfe4db49e8959aee86f4f2d3210b0c",
    "title": "打冰词",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "北河风高水生骨，玉垒银桥堆几尺。",
      "新戍云中千骑马，横津直渡无行迹。",
      "下流湍悍川途开，吹笳官舫从南来。",
      "帆樯山齐排浪进，牵船百丈声如雷。",
      "雪深没髁衣露肘，背挽头低风塞口。",
      "相逢羡杀顺流船，急问来时河冻否。",
      "溜过湖宽放闸平，长年稳望一帆轻。",
      "夜深侧听流澌响，琐碎玲珑渐结成。",
      "篙滑难施橹枝折，舟人霜满髭须白。",
      "发鼓催船唤打冰，冲寒十指西风裂。",
      "吁嗟河伯何硁硁，白棓如雨终无声。",
      "鱼龙潜逃科斗匿，殊耐鞭杖非穷民。",
      "官舱裘酒自高卧，只话篙师叉手坐。",
      "早办人夫候治装，明日推车冰上过。"
    ]
  },
  {
    "id": "adcfe4db49e8959adf53cb11a34f7744",
    "title": "直溪吏",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "直溪虽乡村，故是尚书里。",
      "短棹经其门，叫声忽盈耳。",
      "一翁被束缚，苦辞橐如洗。",
      "吏指所居堂，即贫谁信尔。",
      "呼人好作计，缓且受鞭垂。",
      "穿漏四五间，中已无窗几。",
      "屋梁记日月，仰视殊自耻。",
      "昔也三年成，今也一朝毁。",
      "贻我风雨愁，饱汝歌呼喜。",
      "官逋依旧在，府帖重追起。",
      "旁人共唏嘘，感叹良有以。",
      "东家瓦渐稀，西舍墙半圯。",
      "生涯分应尽，迟速总一理。",
      "居者今何栖，去者将安徙。",
      "明岁留空村，极目唯流水。"
    ]
  },
  {
    "id": "adcfe4db49e8959a53b5367ba8aee36e",
    "title": "临顿儿",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "临顿谁家儿？生小矜白皙。阿爷负官钱，弃置何仓卒！",
      "贻我适谁家，朱门临广陌。嘱侬且好住，跳弄无知识。",
      "独怪临去时，摩首如怜惜。三年教歌舞，万里离亲戚。",
      "绝技逢侯王，宠异施恩泽。高堂红氍毹，华灯布瑶席。",
      "授以紫檀槽，吹以白玉笛。文锦缝我衣，珍珠装我额。",
      "瑟瑟珊瑚枝，曲罢恣狼藉。我本贫家子，邂逅道抛掷。",
      "一身被驱使，两口无消息。纵赏千万金，莫救饿死骨。",
      "欢乐居他乡，骨肉诚何益！"
    ]
  },
  {
    "id": "adcfe4db49e8959a1863daa741864430",
    "title": "捉船行",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "官差捉船为载兵，大船买脱中船行。中船芦港且潜避，小船无知唱歌去。",
      "郡符昨下吏如虎，快桨追风摇急橹。村人露肘捉头来，背似土牛耐鞭苦。",
      "苦辞船小要何用？争执汹汹路人拥。前头船见不敢行，晓事篙题敛钱送。",
      "船户家家坏十千，官司查点侯如年。发回仍索常行费，另派门摊云雇船。",
      "君不见官舫嵬峨无用处，打彭插旗马头住。"
    ]
  },
  {
    "id": "adcfe4db49e8959a898c4e70c6398784",
    "title": "鸳湖曲",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "驾鸯湖畔草粘天，二月春深好放船。柳叶乱飘千尺雨，桃花斜带一路烟。",
      "烟雨迷离不知处，旧堤却认门前树。树上流莺三两声，十年此地扁舟住。",
      "主人爱客锦筵开，水闻风吹笑语来。画鼓队催桃叶伎，玉箫声出柘枝台。",
      "轻靴窄袖娇妆束，脆管繁弦竞追逐。云鬟子弟按霓裳，雪面参军舞鸲鹆。",
      "酒尽移船曲榭西，满湖灯火醉人归。朝来别奏新翻曲，更出红妆向柳堤。",
      "欢乐朝朝兼暮暮，七贵三公何足数！十幅蒲帆几尺风，吹君直上长安路。",
      "长安富贵玉骢骄，侍女薰香护早朝。分付南湖旧花柳，好留烟月伴归桡。",
      "那知转眼浮生梦，萧萧日影悲风动。中散弹琴竞未终，山公启事成何用！",
      "东市朝衣一旦休，北邙抔土亦难留。白杨尚作他人树，红粉知非旧日楼。",
      "烽火名园窜狐兔，画图偷窥老兵怒。宁使当时没县官，不堪朝市都非故！",
      "我来倚棹向湖边，烟雨台空倍惘然。芳草乍疑歌扇绿，落英错认舞衣鲜。",
      "人生苦乐皆陈迹，年去年来堪痛惜。闻笛休嗟石季伦，衔坏且效陶彭泽。",
      "君不见白浪掀天一叶危，收竿还伯转船迟。世人无限风波苦，输与江湖钓叟知。"
    ]
  },
  {
    "id": "adcfe4db49e8959a8da8f110327630c7",
    "title": "悲歌赠吴季子",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "人生千里与万里，黯然销魂别而已。",
      "君独何为至于此，山非山兮水非水，生非生兮死非死。",
      "十三学经并学史，生在江南长纨绮。",
      "词赋翩翩众莫比，白璧青蝇见排诋。",
      "一朝束缚去，上书难自理。",
      "绝塞千里断行李，送吏泪不止，流人复何倚。",
      "彼尚愁不归，我行定已矣。",
      "八月龙沙雪花起，橐驼垂腰马没耳。",
      "白骨皑皑经战垒，黑河无船渡者几。",
      "前忧猛虎后苍兕，土穴偷生若蝼蚁。",
      "大鱼如山不见尾，张鬐为风沫为雨。",
      "日月倒行入海底，白昼相逢半人鬼。",
      "噫嘻乎，悲哉！",
      "生男聪明慎莫喜，仓颉夜哭良有以。",
      "受患只从读书始，君不见，吴季子！"
    ]
  },
  {
    "id": "adcfe4db49e8959af61f38ebbd7d00a0",
    "title": "遇南厢园叟感赋八十韵",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "寒潮冲废垒，火云烧赤冈。",
      "四月到金陵，十日行大航。",
      "平生游宦地，踪迹都遗忘。",
      "道遇一园叟，问我来何方。",
      "犹然认旧役，即事堪心伤。",
      "开门延我坐，破壁低围墙。",
      "却指灌莽中，此即为南厢。",
      "衙舍成丘墟，佃种输租粮。",
      "谋生改衣食，感旧存园庄。",
      "艰难守兹土，不敢之他乡。",
      "我因访故基，步步添思量。",
      "面水背苍崖，中为所居堂。",
      "四海罗生徒，六馆登文章。",
      "松桧皆十围，钟筦声锵锵。",
      "百顷摇澄潭，夹岸栽垂杨。",
      "池上临华轩，菡萏吹芬芳。",
      "谈笑尽贵游，花月倾壶觞。",
      "其南有一亭，梧竹生微凉。",
      "回头望鸡笼，庙貌诸侯王。",
      "左李右邓沐，中坐徐与常。",
      "霜髯见锋骨，老将东瓯汤。",
      "配食十六侯，剑佩森成行。",
      "得之为将相，宁复忧封疆。",
      "北风江上急，万马朝腾骧。",
      "重来访遗迹，落日唯牛羊。",
      "吁嗟中山孙，志气胡勿昂！",
      "生世苟如此，不如死道旁。",
      "惜哉裸体辱，仍在功臣坊。",
      "萧条同泰寺，南枕山之阳。",
      "当时宝志公，妙塔天花香。",
      "改葬施金棺，手诏追褒扬。",
      "袈裟寄灵谷，制度由萧粱。",
      "千尺观象台，太史书桢祥。",
      "北望占旄头，夜夜愁光铓。",
      "高帝遗衣冠，月出修蒸尝。",
      "图书盈玉几，弓剑堆金床。",
      "承乏忝兼官，再拜陈衣裳。",
      "南内因洒扫，铜龙启未央。",
      "幽花生御榻，苔涩青仓琅。",
      "离宫须望幸，执戟卫中郎。",
      "万事今尽非，东逝如长江。",
      "钟陵十万松，大者参天长。",
      "根节犹青铜，屈曲苍皮僵。",
      "不知何代物，同日遭斧创。",
      "前此千百年，岂独无兴亡！",
      "况自百姓伐，孰者非耕桑！",
      "群生与草木，长养皆吾皇。",
      "人理已澌灭，讲舍宜其荒。",
      "独念四库书，卷轴夸缥缃。",
      "孔庙铜牺尊，斑剥填青黄。",
      "弃掷草莽间，零落谁收藏！",
      "老翁见话久，妇子私相商。",
      "人倦马亦疲，剪韭炊黄粱。",
      "慎莫笑家贫，一一罗酒浆。",
      "从头诉兵火，眼见尤悲怆。",
      "大军从北来，百姓闻惊惶。",
      "下令将入城，传箭需民房。",
      "里正持府帖，佥在御赐廊。",
      "插旗大道边，驱遣谁能当！",
      "但求骨肉完，其敢携筐箱？",
      "扶持杂幼稚，失散呼耶娘。",
      "江南昔未乱，闾左称阜康。",
      "马阮作相公，行事偏猖狂。",
      "高镇争扬州，左兵来武昌。",
      "积渐成乱离，记忆应难详。",
      "下路初定来，官吏逾贪狼。",
      "按籍缚富人，坐索干金装。",
      "以此为才智，岂曰惟私囊。",
      "今日解马草，明日修官塘。",
      "诛求却到骨，皮肉俱生疮。",
      "野老读诏书，新政求循良。",
      "瓜畦亦有畔，沟水亦有防。",
      "始信立国家，不可无纪纲。",
      "春来雨水足，四野欣农忙。",
      "父子力耕耘，得粟输官仓。",
      "遭遇重太平，穷老其何妨！",
      "薄暮难再留，瞑色犹青苍。",
      "策马自此去，凄侧摧中肠。",
      "顾羡此老翁，负耒歌沧浪。",
      "牢落悲风尘，天地徒茫茫。"
    ]
  },
  {
    "id": "adcfe4db49e8959a7e817e7f87e42bcd",
    "title": "清凉山赞佛诗四首",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "西北有高山，云是文殊台。台上明月池，干叶金莲开。",
      "花花相映发，叶叶同根栽。王母携双成，绿盖云中来。",
      "汉王坐法宫，一见光徘徊。结以同心合，授以九子钗。",
      "翠装雕玉辇，丹髹沉香斋。护置琉璃屏，立在文石阶。",
      "长恐乘风去，舍我归蓬莱。从猎往上林，小队城南隈。",
      "雪鹰异凡羽，果马殊群材。言过乐游苑，进及长杨街。",
      "张宴奏丝桐，新月穿宫槐。携手忽太息，乐极生微哀。",
      "千秋终寂寞，此日谁追陪。陛下寿万年，妾命如尘埃。",
      "愿共南山椁，长奉西宫杯。披香淖博士，侧听私惊猜：今日乐方乐，斯语胡为哉？",
      "待诏东方生，执戟前诙谐。熏炉拂黼帐，白露零苍苔。",
      "吾王慎玉体，对酒毋伤怀。"
    ]
  },
  {
    "id": "adcfe4db49e8959a7e817e7f0f28b02d",
    "title": "清凉山赞佛诗四首",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "伤怀惊凉风，深宫鸣蟋蟀。",
      "严霜被琼树，芙蓉凋素质。",
      "可怜千里草，萎落无颜色。",
      "孔雀蒲桃锦，亲自红女织。",
      "殊方初云献，知破万家室。",
      "瑟瑟大秦珠，珊瑚高八尺。",
      "割之施精蓝，干佛庄严饰。",
      "持来付一炬，泉路谁能识！",
      "红颜尚焦土，百万无容惜。",
      "小臣助长号，赐衣或一袭。",
      "只愁许史辈，急泪难时得。",
      "从官进哀诔，黄纸抄名入。",
      "流涕卢郎才，咨嗟谢生笔。",
      "尚方列珍膳，天厨供玉粒。",
      "官家未解菜，对案不能食。",
      "黑衣召志公，白马驮罗什。",
      "焚香内道场，广坐楞伽译。",
      "资彼象教恩，轻我人王力。",
      "微闻金鸡诏，亦由玉妃出。",
      "高原营寝庙，近野开陵邑。",
      "甫望仓舒坟，掩面添凄侧。",
      "戒言秣我马，遨游凌八极。"
    ]
  },
  {
    "id": "adcfe4db49e8959a7e817e7f14024b93",
    "title": "清凉山赞佛诗四首",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "八极何茫茫，曰往清凉山。此山蓄灵异，浩气共屈盘。",
      "能蓄太古雪，一洗天地颜。日驭有不到，缥缈风云寒。",
      "世尊昔示现，说法同阿难。讲树耸千尺，摇落青琅玕。",
      "诸天过峰头，绛节乘银鸾。一笑偶下谪，脱却芙蓉冠。",
      "游戏登琼楼，窈窕垂云鬟。三世空阶惊夜眠俄去来，任作优昙看。",
      "名山初望幸，衔命释道安。预从最高顶，洒扫七佛坛。",
      "灵境乃杳绝，扪葛劳跻攀。路尽逢一峰，杰阁围朱阑。",
      "中坐一天人，吐气如栴檀。寄语汉皇帝，何苦留人间。",
      "烟岚倏灭没，流水空潺湲。回首长安城，缁素惨不欢。",
      "房星竟未动，天降白玉棺。惜哉善财洞，未得夸迎銮。",
      "惟有大道心，与石永不刊。以此护金轮，法海无波澜。"
    ]
  },
  {
    "id": "adcfe4db49e8959a7e817e7fcb7566a5",
    "title": "清凉山赞佛诗四首",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "尝闻穆天子，六飞骋万里。",
      "仙人觞瑶池，白云出杯底。",
      "远驾求长生，逐日过蒙汜。",
      "盛姬病不救，挥鞭哭弱水。",
      "汉皇好神仙，妻于思脱屣。",
      "东巡并西幸，离宫宿罗绮。",
      "宠夺长门陈，恩盛倾城李。",
      "秾华即修夜，痛入哀蝉诔。",
      "苦无不死方，得令昭阳起。",
      "晚抱甘泉病，遽下轮台悔。",
      "萧萧茂陵树，残碑泣风雨。",
      "天地有此山，苍崖阅兴毁。",
      "我佛施津梁，层台簇莲蕊。",
      "龙象居虚空，下界闻斗蚁。",
      "乘时方救物，生民难其已。",
      "淡泊心无为，怡神在玉几。",
      "长以兢业心，了彼清净理。",
      "羊车稀复幸，牛山窃所鄙。",
      "纵洒苍梧泪，莫卖西陵履。",
      "持此礼觉王，贤圣总一轨。",
      "道参无生妙，功谢有为耻。",
      "色空两不住，收拾宗风里。"
    ]
  },
  {
    "id": "adcfe4db49e8959aa1930cc56e984e93",
    "title": "圆圆曲",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "鼎湖当日弃人间，破敌收京下玉关。",
      "恸哭六军俱缟素，冲冠一怒为红颜。",
      "红颜流落非吾恋，逆贼天亡自荒宴。",
      "电扫黄巾定黑山，哭罢君亲再相见。",
      "相见初经田窦家，侯门歌舞出如花。",
      "许将戚里箜篌伎，等取将军油壁车。",
      "家本姑苏浣花里，圆圆小字娇罗绮。",
      "梦向夫差苑里游，宫娥拥入君王起。",
      "前身合是采莲人，门前一片横塘水。",
      "横塘双桨去如飞，何处豪家强载归。",
      "此际岂知非薄命，此时只有泪沾衣。",
      "薰天意气连宫掖，明眸皓齿无人惜。",
      "夺归永巷闭良家，教就新声倾坐客。",
      "坐客飞觞红日暮，一曲哀弦向谁诉。",
      "白皙通侯最少年，拣取花枝屡回顾。",
      "早携娇鸟出樊笼，待得银河几时渡。",
      "恨杀军书底死催，苦留后约将人误。",
      "相约恩深相见难，一朝蚁贼满长安。",
      "可怜思妇楼头柳，认作天边粉絮看。",
      "遍索绿珠围内第，强呼绛树出雕栏。",
      "若非壮士全师胜，争得蛾眉匹马还。",
      "蛾眉马上传呼进，云鬟不整惊魂定。",
      "蜡炬迎来在战场，啼妆满面残红印。",
      "专征箫鼓向秦川，金牛道上车千乘。",
      "斜谷云深起画楼，散关月落开妆镜。",
      "传来消息满江乡，乌桕红经十度霜。",
      "教曲伎师怜尚在，浣纱女伴忆同行。",
      "旧巢共是衔泥燕，飞上枝头变凤凰。",
      "长向尊前悲老大，有人夫婿擅侯王。",
      "当时只受声名累，贵戚名豪竞延致。",
      "一斛明珠万斛愁，关山漂泊腰肢细。",
      "错怨狂风扬落花，无边春色来天地。",
      "尝闻倾国与倾城，翻使周郎受重名。",
      "妻子岂应关大计，英雄无奈是多情。",
      "全家白骨成灰土，一代红妆照汗青。",
      "君不见馆娃初起鸳鸯宿，越女如花看不足。",
      "香径尘生乌自啼，屟廊人去苔空绿。",
      "换羽移宫万里愁，珠歌翠舞古梁州。",
      "为君别唱吴宫曲，汉水东南日夜流。"
    ]
  },
  {
    "id": "adcfe4db49e8959a7672b618e1c2ef9e",
    "title": "毛子晋斋中读吴匏庵手钞宋谢翱西台恸哭记",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "扁舟访奇书，夜月南湖宿。主人开东轩，磊落三万轴。",
      "别庋加收藏，前贤矜手录。北堂学士钞，南宋遗民牍。",
      "言过富春渚，登望文山哭。子陵留高台，西面沧江绿。",
      "妇翁为神仙，天子共游学。携家就赤城，高举凌黄鹄。",
      "尚笑君房痴，宁甘子云辱。七里溪光清，千仞松风谡。",
      "庐陵赴急难，幕府从羁仆。运去须武侯，君存即文叔。",
      "臣心誓勿谖，汉祚忧难复。昆阳大雨风，虎豹如猬缩。",
      "诡谲滹沱冰，仓卒芜亭粥。所以恢黄图，无乃资赤伏。",
      "即今钱塘潮，莫救崖山麓。空坑战士尽，柴市孤臣戮。",
      "一死之靡它，百身其奚赎。龚生夭天年，翟公湛家族。",
      "会稽处士星，求死得亦足。安能期故人，共卧容加腹。",
      "巢许而萧曹，遭遇全高躅。文山竟以殉，赵社终为屋。",
      "海上悲田横，国中痛王蠋。门人《蒿里》歌，故吏《平陵》曲。",
      "彼存君臣义，此制朋友服。相国诚知人，举事何颠蹙。",
      "丈夫失时命，无以辞碌碌。看君书一编，俾我愁千斛。",
      "禹绩荒烟霞，越台走麋鹿。不图叠山传，再向严滩续。",
      "配食从方干，丰碑继梅福。主人更命酒，哀吟同击筑。",
      "四坐皆涕零，霜风激群木。嗟乎诚义士，已矣不忍读。"
    ]
  },
  {
    "id": "adcfe4db49e8959a9babe1097586ed25",
    "title": "阆州行",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "四坐且勿喧，听我歌阆州。",
      "阆州天下胜，十二锦屏楼。",
      "歌舞巴渝盛，江山士女游。",
      "我有同年翁，阆州旧乡县。",
      "送客苍溪船，读书玉台观。",
      "忽乘相如车，谓受文翁荐。",
      "游宦非不归，十载成都乱。",
      "只君为爱子，相思不相见。",
      "相见隔长安，干戈徒步难。",
      "金牛盘七坂，铁马断千山。",
      "敢辞道路艰，早向妻儿诀。",
      "一身上鸟道，全家傍虎穴。",
      "君自为尊章，岂得顾妻子。",
      "分携各努力，妾当为君死。",
      "凄凄复切切，苦语不能答。",
      "好寄武昌书，莫买秦淮妾。",
      "巴水急若箭，巴船去如叶。",
      "两岸苍崖高，孤帆望中没。",
      "二月到汉口，三月下扬州。",
      "扬州花月地，烽火似边头。",
      "驿路逢老亲，迁官向闽越。",
      "谓逼公车期，蚤看长安月。",
      "再拜不忍去，趣使严装发。",
      "河山一朝异，复作他乡别。",
      "别后竟何如，飘零少定居。",
      "愁中乡信断，不敢望来书。",
      "尽道是葭萌，杀人满川陆。",
      "积尸峨嵋平，千村惟鬼哭。",
      "客有自秦关，传言且悲喜。",
      "来时闻君妇，贞心视江水。",
      "江水流不极，猿声哀岂闻。",
      "将书封断指，血泪染罗裙。",
      "五内为崩摧，买舟急迎取。",
      "相逢惟一恸，不料吾见汝。",
      "拭眼问舅姑，云山复何处。",
      "泪尽日南天，死生不相遇。",
      "汝有亲弟兄，提携思共济。",
      "姊妹四五人，扶持结衣袂。",
      "怀里孤雏痴，啼呼不知避。",
      "失散苍皇间，骨肉都抛弃。",
      "悠悠彼苍天，于人抑何酷。",
      "城中十万户，白骨满崖谷。",
      "官军收成都，千里见榛莽。",
      "设官尹猿猱，半以饲豺虎。",
      "尚道是阆州，此地差安堵。",
      "民少官则多，莫恤蜀人苦。",
      "凄凉汉祖庙，寂寞滕王台。",
      "子规叫夜月，城郭生蒿莱。",
      "只有嘉陵江，江声自浩浩。",
      "我欲竟此曲，流涕不复道。"
    ]
  },
  {
    "id": "adcfe4db49e8959af18b7a8170b090cd",
    "title": "矾清湖",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "吾宗老孙子，住在矾清湖。湖水清且涟，其地皆膏腴。",
      "堤栽百株柳，池种千石鱼。教僮数鹅鸭，绕屋开芙蕖。",
      "有书足以读，有酒易以沽。终老寡送迎，头发可不梳。",
      "相传范少伯，三徙由中吴。一舸从此去，在理或不诬。",
      "嗟予遇兵火，百口如飞凫。避地何所投，扁舟指菰蒲。",
      "北风晚正急，烟港生模糊。船小吹雨来，衣薄无朝哺。",
      "前村似将近，路转忽又无。仓皇值渔火，欲问心已孤。",
      "俄见葭菼边，主人出门呼。开栅引我船，扫室容我徒。",
      "我家两衰亲，上奉高堂姑。艰难总头白，动止需人扶。",
      "妻妾病伶仃，呕吐当中途。长女仅九龄，余泣犹呱呱。",
      "入君所居室，镫火映窗疏。宽闲分数寝，嬉笑喧诸雏。",
      "缚帚东西厢，行李安从奴。前窗张挂网，后壁挂耒锄。",
      "苦辞村地僻，客舍无精粗。剪韭烹伏雌，斫鲙炊雕胡。",
      "床头出浊醪，人倦消几壶。睡起日已高，晓色开烟芜。",
      "渔湾一两家，点染江村图。沙嘴何人舟，消息传姑苏。",
      "或云江州下，不比扬州屠。早晚安集掾，鞍马来南都。",
      "或云移民房，插箭下严符。囊橐归他人，妇女弃军俘。",
      "里老独晏然，催办今年租。馌耕看赛社，醵饮听呼卢。",
      "军马总不来，里巷相为娱。而我游其间，坦腹行徐徐。",
      "见人尽恭敬，不识谁贤愚。鱼虾盈小市，凫雁充中厨。",
      "月出浮溪光，万象疑沾濡。放楫凌沧浪，笑弄骊龙珠。",
      "夷犹发浩唱，礼法胡能拘。东南虽板荡，此地其黄虞。",
      "世事有反覆，变乱兴须臾。草草十数人，盟歃起里闾。",
      "兔园一老生，自诡读穰苴。渔翁争坐席，有力为专诸。",
      "舴艋饰于皇，蓑笠装犀渠。大笑掷钓竿，赤手搏於菟。",
      "欲夺夫差宫，坐拥专城居。予又出子门，十步九崎岖。",
      "脱身白刃间，性命轻锱铢。我去子亦行，后各还其庐。",
      "官军虽屡到，尚未成丘墟。生涯免沟壑，身计谋樵渔。",
      "买得百亩田，从子游长沮。天意不我从，世网将入驱。",
      "亲朋尽追送，涕泣登征车。吾生罹干戈，犹与骨肉俱。",
      "一官受逼迫，万事堪欷歔。倦策既归来，入室翻次且。",
      "念我平生人，惨憺留罗襦。秋雨君叩门，一见惊清癯。",
      "我苦不必言，但坐观髭须。岁月曾几何，筋力远不如。",
      "遭乱若此衰，岂得胜奔趋。十年顾妻子，心力都成虚。",
      "分离有定分，久暂理不殊，翻笑危急时，奔走徒区区。",
      "君时听我语，颜色惨不舒。乱世畏盛名，薄俗容小儒。",
      "生来远朝市，谓足逃沮洳。长官诛求急，姓氏属里胥。",
      "夜半闻叩门，瓶盎少所储。岂不惜堂构，其奈愁征输。",
      "庭树好追凉，剪伐存枯株。池荷久不闻，岁久填泥淤。",
      "废宅锄为田，荠麦生阶除。当时栖息地，零落今无余。",
      "生还爱节物，高会逢茱萸。好采篱下菊，且读囊中书。",
      "中怀苟自得，外物非吾须。君观鸱夷子，眷恋倾城姝。",
      "千金亦偶然，奚足称陶朱。不如弃家去，渔钓山之隅。",
      "江湖至广大，何惜安微躯。挥手谢时辈，慎勿空踌蹰。"
    ]
  },
  {
    "id": "adcfe4db49e8959a0c290f15986118e3",
    "title": "偕穆苑先孙浣心叶子闻允文游石公山盘龙石梁寂光归云诸胜",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "大道无端倪，真宰有融结。兹山在天壤，灵异蓄不泄。",
      "万窍凌虚无，一柱支毫末。疑岂愚公移，愁为巨灵拔。",
      "刘根作堂奥，柳毅司扃鐍。谁启仙人闾，系我渔父枻。",
      "刻镂洪蒙云，雕搜大荒雪。或人而疴瘘，或马而蹄啮。",
      "或负藏壑舟，或截专车节。或象神鼎铸，或类昆吾切。",
      "地肺庖丁解，月窟工倕伐。石囷封糇粮，天厨甃涓洁。",
      "重隒累瓿甑，短柱增栌棁。瓜瓤觚棱剖，木皮槎丫裂。",
      "皑皑黄河水，炎炎昆冈爇。㟏岈舞辟邪，𦧡舑张饕餮。",
      "斗起耸云关，一道通箭筈。碧藕玲珑根，文螺宛委穴。",
      "丹梯蹑而上，郁郁虚皇阙。突兀撑青旻，插地屏障列。",
      "一身生羽翰，百尺跨虹蜺。断涧吟枫楠，飒爽侵毛发。",
      "侧窥漏日影，了了澄潭澈。鸡声出烟井，乃与人境接。",
      "回思顷所历，过眼才一瞥。秦皇及汉武，好大同蠓蠛。",
      "《齐谐》不能志，炙輠不能说。郦桑二小儒，注书事抄撮。",
      "陋袭李斯碑，阙补周王碣。关仝亦妙手，惜未适吴越。",
      "嵩华虽云高，无以斗巧拙。时俗趁姿媚，烟峦漫涂抹。",
      "妄使伧父辈，笑我骄蚁垤。京江吸金焦，汉水注大别。",
      "流峙合而汇，奇气乃一发。睥睨五岳间，谁与分优劣。",
      "扶杖一村翁，眼看话年月。昔逢犹儿童，今见已耄耋。",
      "昨闻县帖下，搜索到鱼鳖。讶彼白鼍逃，无乃青草竭。",
      "却留幽境在，似为肥遁设。当年绮里季，卜居采薇蕨。",
      "皓首走汉廷，恨未与世绝。若随灵威去，此处揽藤葛。",
      "子房知难致，欲荐且扪舌。浮生每连蜷，尘界尽空阔。",
      "谋免妻孥愁，计取山水悦。入春桃李过，韶景听啼鴂。",
      "篮舆累亲旧，同载有二叶。穆生老而健，孙郎才且杰。",
      "彼忘筋力劳，我爱宾朋挈。过湖曳轻帆，入寺憩深樾。",
      "老僧谐语笑，妙理攻曲蘖。晓起陈盘餐，饱食非粗粝。",
      "桑畦路宛宛，笋屩行兀兀。快意在此游，失记遗七八。",
      "平湖铺若茵，盘石几人歇。蹲踞当其旁，拒户相支遏。",
      "黝黑声訇棱，欲进遭嗔喝。侧肩仅容趾，腹背供磨轧。",
      "下踹藓磴牢，上觑崩崖豁。攀跻差毫厘，失足忧一蹶。",
      "前奇慕先过，后险欣乍脱。歌呼杂龆稚，嘻笑视履袜。",
      "君看长安道，高步多蹉跌。散诞来江湖，蒲伏羞干谒。",
      "头因石文低，腰向山灵折。四月将已近，天时早炎热。",
      "挥汗何沾濡，惊飙俄凛冽。归来北窗枕，响入山溜澈。",
      "不寐话夜凉，连床拥裘褐。晚岁艰出门，端居意骚屑。",
      "闲踪习羁旅，逸兴贪放达。跌荡冯夷宫，游戏天吴窟。",
      "将毋神鬼怒，亟遣风雨夺。胜事满现前，得失归勇怯。",
      "衰老偕故人，幸喜兹游决。他年子胥涛，百里闻咤咄，鳣鲔随风雷，颈锁金牛掣。",
      "鲛人拭床几，神女洗环玦。硠磕打空滩，澎湃溅飞沫。",
      "噌吰无射钟，嘹喨蕤宾铁。孤客为旁皇，嫠妇为凄咽。",
      "那知捩柁下，我辈行车辙。再拜告石公，相逢慰饥渴。",
      "既从人间世，忍再洪波没。志怪作大言，嗜奇私神物。",
      "肯学扬马镌，愿受壶公诀。缩之入怀袖，弄之置盆钵。",
      "栽松龙气上，蓄水云根活。长留文士玩，勿被山君窃。",
      "尝闻岣嵝峰，科斗尊往牒。剥蚀存盘螭，扪索嗟完缺。",
      "此山通巴陵，下有神禹札。后代文字衰，致起龙蛇孽。",
      "我有琅玕管，上洒湘娥血。濯足临沧浪，浩思吟不辍。",
      "未堪追阳冰，犹足夸李渤。隐从烟霞闭，出供时世阅。",
      "刻之藏书岩，千载应不灭。"
    ]
  },
  {
    "id": "adcfe4db49e8959a2b411e9daec40597",
    "title": "雒阳行",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "诏书早洗雒阳尘，叔父如王有几人。先帝玉符分爱子，西京铜狄泣王孙。",
      "白头宫监锄荆棘，曾在华清内承直。遭乱城头乌夜啼，四十年来事堪忆。",
      "神皇倚瑟楚歌时，百子池边袅柳丝。早见鸿飞四海翼，可怜花发万年枝。",
      "铜扉未启牵衣谏，银箭初残泪如霰。几年不省公车章，从来数罢昭阳宴。",
      "骨肉终全异母恩，功名徒付上书人。贵彊无取诸侯相，调护何关老大臣。",
      "万岁千秋相诀绝，青雀投怀玉鱼别。昭丘烟草自苍茫，汤殿香泉暗呜咽。",
      "析圭分土上东门，宝毂雕轮九陌尘。骊山西去辞温室，渭水东流别任城。",
      "少室峰头写桐漆，灵光殿就张琴瑟。愿王保此黄发期，谁料遭逢黑山贼。",
      "嗟乎龙种诚足怜，母爱子抱非徒然。江夏漫裁修柏赋，东阿徒咏《豆萁》篇。",
      "我朝家法逾前制，两宫父子无遗议。廷论繇来责佞夫，国恩自是优如意。",
      "万家汤沐启周京，千骑旌旗给羽林。总为先朝怜白象，岂知今日误黄巾。",
      "邹枚客馆伤狐兔，燕赵歌楼散烟雾。茂陵西筑望思台，月落青枫不知路。",
      "今皇兴念穗帷哀，流涕黄封手自裁。殿内遂停三部伎，宫中为设八关斋。",
      "束薪流水王人戍，太牢加璧通侯祭。帝子魂归南浦云，玉妃泪洒东平树。",
      "北风吹雨故宫寒，重见新王受诏还。惟有千寻旧松栝，照人落落嵩高山。"
    ]
  },
  {
    "id": "adcfe4db49e8959a880aa07e695027e0",
    "title": "三松老人歌",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "三松老人七十一，箬帽棕鞋神奕奕。",
      "座上支颐避世翁，少年走马长安客。",
      "长安此日车如风，十人五人衣衫同。",
      "卖术黄银殷七七，搊筝翠袖张红红。",
      "西苑楼台飞百尺，洛阳贾人进花石。",
      "宣政门开候赐钱，杜陵日暮分曹弈。",
      "大艑十丈封黄罗，彄环一寸如清矑。",
      "织罽先呈尚衣局，饰珰共宴卖珠胡。",
      "二月高梁走燕九，小儿缘橦女射柳。",
      "马客虬须笑系鞭，蛾姬辅靥呼尝酒。",
      "贺老琵琶李谟笛，兴庆楼前初下直。",
      "曲曲新声我辈闻，五侯宣索知何及。",
      "玉河归骑景阳钟，曳缟乘胜胜日中。",
      "醉值金吾争道过，将军司隶与钱通。",
      "二十年来重到此，不见当年游侠子。",
      "南陌朝催间架钱，西山夜拾回中矢。",
      "老夫濩落复何求，寒笛江潭独倚楼。",
      "一身结客半天下，万里归来空白头。"
    ]
  },
  {
    "id": "adcfe4db49e8959ab6a4635773d91a82",
    "title": "听女道士卞玉京弹琴歌",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "鴐鹅逢天风，北向惊飞鸣。飞鸣入夜急，侧听弹琴声。",
      "借问弹者谁，云是当年卞玉京。玉京与我南中遇，家近大功坊底路。",
      "小院青楼大道边，对门却是中山住。中山有女娇无双，清眸皓齿垂明珰。",
      "曾因内宴直歌舞，坐中瞥见涂鸦黄。问年十六尚未嫁，知音识曲弹清商。",
      "归来女伴洗红妆，枉将绝技矜平康。如此才足当侯王。",
      "万事仓皇在南渡，大家几日能枝梧。诏书忽下选蛾眉，细马轻车不知数。",
      "中山好女光徘徊，一时粉黛无人顾。艳色如为天下传，高门愁被旁人妒。",
      "尽道当前黄屋尊，谁知转盼红颜误。南内方看起桂宫，北兵早报临瓜步。",
      "闻道君王走玉骢，犊车不用聘昭容。幸迟身入陈宫里，却早名填代籍中。",
      "依稀记得祁与阮，同时亦中三宫选。可怜俱未识君王，军府抄名被驱遣。",
      "漫咏临春琼树篇，玉颜零落委花钿。当时错怨韩擒虎，张孔承恩已十年。",
      "但教一日见天子，玉儿甘为东昏死。羊车望幸阿谁知，青冢凄凉竟如此。",
      "我向花间拂素琴，一弹三叹为伤心。暗将别鹄离鸾引，写入悲风怨雨吟。",
      "昨夜城头吹筚篥，教坊也被传呼急。碧玉班中怕点留，乐营门外卢家泣。",
      "私更装束出江边，恰遇丹阳下渚船。剪就黄絁贪入道，携来绿绮诉婵娟。",
      "此地繇来盛歌舞，子弟三班十番鼓。月明弦索更无声，山塘寂寞遭兵苦。",
      "十年同伴两三人，沙董朱颜尽黄土。贵戚深闺陌上尘，吾辈漂零何足数。",
      "坐客闻言起叹嗟，江山萧瑟隐悲笳。莫将蔡女边头曲，落尽吴王苑里花。"
    ]
  },
  {
    "id": "adcfe4db49e8959a0a8ee68f011b1100",
    "title": "后东皋草堂歌",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "君家东皋枕山麓，百顷流泉浸花竹。",
      "石田书画数百卷，酷嗜平生手藏录。",
      "隐囊麈尾寄萧斋，鸿鹄高飞鹰隼猜。",
      "白社青山旧居在，黄门北寺捕车来。",
      "有诏怜君放君去，重到故乡栖隐处。",
      "短策仍看屋后山，扁舟却系门前树。",
      "此时钩党虽纵横，终是君王折槛臣。",
      "放逐纵缘当事意，江湖还赖主人恩。",
      "一朝龙去辞乡国，万里烽烟归未得。",
      "可怜双戟中丞家，门帖凄凉题卖宅。",
      "有子单居持户难，呼门吏怒索家钱。",
      "穷搜发箧应无计，弃掷城南五尺山。",
      "任移花药邻家植，未剪松杉僧舍得。",
      "渔舟网集习家池，官道人牵到公石。",
      "石础虽留不记亭，槿篱还在半无门。",
      "欹桥已断眠僵柳，醉壁谁扶倚瘦藤。",
      "尚有荒祠丛废棘，丰碑草没犹堪识。",
      "阶前田父早歌呼，陌上行人增叹息。",
      "我初扶杖过君家，开尊九月逢黄花。",
      "秋日溪山好图画，石田真迹深咨嗟。",
      "传闻此图再易主，同时宾客知存几。",
      "又见溪山改旧观，雕栏碧槛今已矣。",
      "摇落深知宋玉愁，衡阳雁断楚天秋。",
      "斜晖有恨家何在，极浦无言水自流。",
      "我来草堂何处宿，挑镫夜把长歌续。",
      "十年旧事总成悲，再赋闲愁不堪读。",
      "魏寝梁园事已空，杜鹃寂寞怨西风。",
      "平泉独乐荒榛里，寒雨孤村听暝钟。"
    ]
  },
  {
    "id": "adcfe4db49e8959a8a137ad5331771a6",
    "title": "昙阳观访文学博介石兼读苍雪师旧迹有感",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "先生头白发垂耳，博士无官家万里。讲席漂零笠泽云，乡心断绝昆明水。",
      "南来道者为苍公，说经如虎诗如龙。大渡河头洗白足，一枝椰栗栖中峰。",
      "与君相见砉然笑，石床对语羁愁空。故园西境接身毒，雪山照耀流沙通。",
      "神僧大儒却并出，雕题久矣渐华风。呜呼铜鼓鸣，庄蹻起。",
      "青草湖边筑营垒，金马碧鸡怅已矣。人言尧幽囚，或言舜野死，目断苍梧泪不止。",
      "吾州城南祠仙子，窈窕丹青映图史。玉棺上天人不见，遗骨千年蜕于此。",
      "先生结茅居其傍，归不归兮思故乡。尽道长沙军，已得滇池王。",
      "伏波南下开夜郎，乌爨孤城犹屈强。青蛉绝塞终微茫。",
      "忽得山中书，苍公早化去。支遁经台树陨花，文翁书屋风飘絮。",
      "噫嘻乎悲哉！香象归何处，杜宇啼偏哀。月明梦落桄榔台。",
      "丈夫行年已七十，天涯戎马知何日。点苍青，洱海白，道路虽开亦无及。"
    ]
  },
  {
    "id": "adcfe4db49e8959a9519dd701f65323d",
    "title": "吾谷行",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "吾谷千章万章木，插石缘溪秀林麓。中有双株向背生，并干交柯互蟠曲。",
      "一株天矫面东风，上拂青云宿黄鹄。黄鹄引吭鸣一声，响入瑶花飞簌簌。",
      "一株偃蹇踞阴崖，半死半生遭屈辱。雷劈烧痕翠鬣焦，雨垂漏滴苍皮缩。",
      "泥崩石断迸枯根，鼠窜虫穿隐空腹。行人过此尽彷徨，日暮驱车不能速。",
      "前山路转相公坟，宰木参差乱入云。枝上子规啼碧血，道傍少妇泣罗裙。",
      "罗裙碧血招魂哭，寡鹄羁雌不忍闻。同伴几家逢下泪，羡他夫婿尚从军。",
      "可怜吾谷天边树，犹有相逢断肠处。得免仓皇剪伐愁，敢辞漂泊风霜惧。",
      "木叶山头雪正飞，行人十月辽阳戍。兄在长安弟玉关，摘叶攀条不能去。",
      "昨宵有客大都来，传道君王幸渐台。便殿含毫题诏湿，閤门走马报花开。",
      "宫槐听取从官咏，御柳催成应制才。定有春风到吾谷，故园不用忧樵牧。",
      "虽遇雕枯坠叶黄，恰逢滋茂攒条绿。繇来荣落总何常，莫向千门羡栋梁。",
      "君不见庾信伤心《枯树赋》，纵吟风月是他乡。"
    ]
  },
  {
    "id": "adcfe4db49e8959a296a174e76f95056",
    "title": "过锦树林玉京道人墓并序",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "龙山山下茱萸节，泉响琤淙流不竭。",
      "但洗铅华不洗愁，形影空谭照离别。",
      "离别沉吟几回顾，游丝梦断花枝悟。",
      "翻笑行人怨落花，从前总被春风误。",
      "金粟堆边乌鹊桥，玉娘湖上蘼芜路。",
      "油壁香车此地游，谁知即是西陵墓。",
      "乌桕霜来映夕曛，锦城如锦葬文君。",
      "红楼历乱燕支雨，绣岭迷离石镜云。",
      "绛树草埋铜雀砚，绿翘泥涴郁金裙。",
      "居然设色迂倪画，点出生香苏小坟。",
      "相逢尽说东风柳，燕子楼高人在否？",
      "枉抛心力付蛾眉，身去相随复何有？",
      "独有潇湘九畹兰，幽香妙结同心友。",
      "十色笺翻贝叶文，五条弦拂银钩手。",
      "生死旃檀祗树林，青莲舌在知难朽。",
      "良常高馆隔云山，记得斑骓嫁阿环。",
      "薄命只应同入道，伤心少妇出萧关。",
      "紫台一去魂何在，青鸟孤飞信不还。",
      "莫唱当时渡江曲，桃根桃叶向谁攀？"
    ]
  },
  {
    "id": "adcfe4db49e8959abf54216a445fba34",
    "title": "琴河感旧四首",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "【其一】",
      "白门杨柳好藏鸦，谁道扁舟荡桨斜。",
      "金屋云深吾谷树，玉杯春暖尚湖花。",
      "见来学避低团扇，近处疑嗔响钿车。",
      "却悔石城吹笛夜，青骢容易别卢家。",
      "【其二】",
      "油壁迎来是旧游，尊前不出背花愁。",
      "缘知薄幸逢应恨，恰便多情唤却羞。",
      "故向闲人偷玉箸，浪传好语到银钩。",
      "五陵年少催归去，隔断红墙十二楼。",
      "【其三】",
      "休将消息恨层城，犹有罗敷未嫁情。",
      "车过卷帘徒怅望，梦来褍袖费逢迎。",
      "青山憔悴卿怜我，红粉飘零我忆卿。",
      "记得横塘秋夜好，玉钗恩重是前生。",
      "【其四】",
      "长向东风问画兰，玉人微叹倚栏杆。",
      "乍抛锦瑟描难就，小叠琼笺墨未干。",
      "弱叶懒舒添午倦，嫩芽娇染怯春寒。",
      "书成粉箑凭谁寄，多恐萧郎不忍看。"
    ]
  },
  {
    "id": "adcfe4db49e8959aae7b94754efc9fb2",
    "title": "无题四首",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "【其一】",
      "系艇垂阳暎绿浔，玉人湘管画帘深。",
      "千丝碧藕玲珑腕，一卷芭蕉宛转心。",
      "题罢红窗歌缓缓，听来青鸟信沉沉。",
      "天边恰有黄姑恨，吹入萧郎此夜吟。",
      "【其二】　",
      "到处莺花画舫轻，相逢只作看山行。",
      "镜因砚近螺频换，书为香多蠹不成。",
      "愧我白头无冶习，让君红粉有诗名。",
      "飞琼漫道人间识，一夜天风返碧城。",
      "【其三】",
      "错认微之共牧之，误他举举与师师。",
      "疏狂诗酒随同伴，细腻风光异旧时。",
      "画里绿杨堪赠别，曲中红豆是相思。",
      "年华老大心情减，辜负瞿娘数首诗。",
      "【其四】",
      "钿雀金蝉笼臂纱，闹妆初不斗铅华。",
      "藏钩酒向刘郎赌，刻烛诗从谢女夸。",
      "天上异香须有种，春来飞絮恨无家。",
      "东风燕子知多少，珍重雕栏白玉花。"
    ]
  },
  {
    "id": "adcfe4db49e8959af40a87a992107856",
    "title": "遇旧友",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "已过才追问，相看是故人。",
      "乱离何处见，消息苦难真。",
      "拭眼惊魂定，衔杯笑语频。",
      "移家就吾住，白首两遗民。"
    ]
  },
  {
    "id": "adcfe4db49e8959a7bfa496ac0ddee16",
    "title": "永和宫词廿七首 ",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "【其一】",
      "扬州明月杜陵花，夹道香尘迎丽华。",
      "旧宅江都飞燕井，新侯关内武安家。",
      "【其二】",
      "雅步纤腰初召入，钿合金钗定情日。",
      "丰容盛鬋固无双，蹴踘弹棋复第一。",
      "【其三】",
      "上林花鸟写生绡，禁本钟王点素毫。",
      "杨柳风微春试马，梧桐露冷夜吹萧。",
      "【其四】",
      "君王宵旰无欢思，宫门夜半传封事。",
      "玉几金床少晏眠，陈娥卫艳谁频侍。",
      "【其五】",
      "贵妃明慧独承恩，宜笑宜愁慰至尊。",
      "皓齿不呈微素问，蛾眉欲蹙又温存。",
      "【其六】",
      "本朝家法修清宴，房帷久绝珍奇荐。",
      "敕使惟追阳羡茶，内人数减昭阳膳。",
      "【其七】",
      "维扬服制擅江南，小阁炉烟沈水含。",
      "私买琼花新样锦，自修水递进黄柑。",
      "【其八】",
      "中宫谓得君王意，银镮不妒温成贵。",
      "早日艰难护大家，比来欢笑同良娣。",
      "【其九】",
      "奉使龙楼贾佩兰，往还偶失两宫欢。",
      "虽云樊嬺能辞令，欲得昭仪喜怒难。",
      "【其十】",
      "绿绨小字书成印，琼函自署充华进。",
      "请罪长教圣主怜，含辞欲得君王愠。",
      "【其十一】",
      "君主内顾恤倾城，故剑还存敌体恩。",
      "手诏玉人蒙诘问，自来阶下拭啼痕。",
      "【其十二】",
      "外家官拜金吾尉，平生游侠多轻利。",
      "缚客因催博进钱，当筵便杀弹筝伎。",
      "【其十三】",
      "班姬才调左姬贤，霍氏骄奢窦氏专。",
      "涕泣微闻椒殿诏，笑谭豪夺灞陵田。",
      "【其十四】",
      "有司奏削将军俸，贵人冷落宫车梦。",
      "永巷传闻去玩花，景和门里谁陪从！",
      "【其十五】",
      "天颜不怿侍人愁，后促黄门召共游。",
      "初劝官家佯不应，玉车早到殿西头。",
      "【其十六】",
      "两王最小牵衣戏，长者读书少者弟。",
      "闻道群臣誉定陶，独将多病怜如意。",
      "【其十七】",
      "岂有神君语帐中，漫云王母降离宫。",
      "巫阳莫救仓舒恨，金锁雕残玉箸红。",
      "【其十八】",
      "从此君王惨不乐，丛台置酒风萧索。",
      "已报河南失数州，况经少子伤零落。",
      "【其十九】",
      "贵妃瘦损坐匡床，慵髻啼眉掩洞房。",
      "豆寇汤温冰簟冷，荔支浆热玉鱼凉。",
      "【其二十】",
      "病不轻秋泪沾臆，徘徊自绝君王膝。",
      "苔没长门有梦归，花飞寒食应相忆。",
      "【其二十一】",
      "玉匣珠襦启便房，薤歌无异葬同昌。",
      "君王欲制《哀蝉赋》，诔笔词臣有谢庄。",
      "【其二十二】",
      "头白宫娥暗颦蹙，庸知朝露非为福。",
      "宫草明年战血腥，当时莫向西陵哭。",
      "【其二十三】",
      "穷泉相见痛苍黄，还向官家问永王。",
      "幸免玉环逢丧乱，不须铜雀怨兴亡。",
      "【其二十四】",
      "自古豪华如转毂，武安若在忧家族。",
      "爱子虽添北渚愁，外家已葬骊山足。",
      "【其二十五】",
      "夜雨椒房阴火青，杜鹃啼血濯龙门。",
      "汉家伏后知同恨，止少当年一贵人。",
      "【其二十六】",
      "碧殿凄凉新木拱，行人尚识昭仪冢。",
      "麦饭冬青问茂陵，斜阳蔓草理残垅。",
      "【其二十七】",
      "昭丘松槚北风哀，南内春深拥夜来。",
      "莫奏《霓裳》天宝曲，景阳宫井落秋槐。"
    ]
  },
  {
    "id": "adcfe4db49e8959afe63530619efd972",
    "title": "古意",
    "authorName": "吴伟业",
    "authorId": "adcfe4db49e8959aa2cc63e024510415",
    "dynasty": "清",
    "content": [
      "【其一】",
      "争传婺女嫁天孙，才过银河拭泪痕。",
      "但得大家千万岁，此生那得恨长门。",
      "【其二】",
      "豆䓻梢头二月红，十三初入万年宫。",
      "可怜同望西陵哭，不在分香卖履中。",
      "【其三】",
      "从猎陈仓怯马蹄，玉鞍扶上却东西。",
      "一经辇道生秋草，说着长杨路总迷。",
      "【其四】",
      "玉颜憔悴几经秋，薄命无言祗泪流。",
      "手把定情金合子，九原相见尚低头。",
      "【其五】",
      "银海居然妒女津，南山仍锢慎夫人。",
      "君王自有他生约，此去惟应礼玉真。",
      "【其六】",
      "珍珠十斛买琵琶，金谷堂深护绛纱。",
      "掌上珊瑚怜不得，却教移作上阳花。"
    ]
  },
  {
    "id": "adcfe4db49f6bf8f29b17d4073252a80",
    "title": "春来",
    "authorName": "高篃",
    "authorId": "adcfe4db49f6bf8fd1457b72d1457b72",
    "dynasty": "清",
    "content": [
      "春来何处最关情，一半垂杨一半莺。",
      "不定晓烟空锁恨，易阑残梦惯闻声。",
      "草飞蝴蝶愁千里，风冷棠梨月二更。",
      "欲把相思寄流水，小楼深夜坐调笙。"
    ]
  },
  {
    "id": "adcfe4db49f6bf8f4faf51091914ec05",
    "title": "春日吟",
    "authorName": "高篃",
    "authorId": "adcfe4db49f6bf8fd1457b72d1457b72",
    "dynasty": "清",
    "content": [
      "去年春风花满墀，抱病孤负花前卮。一年惆怅掉头过，今年又值花开时。",
      "庭花对我有怜意，烂缦似发含春姿。春来兮何处，春去兮何之？",
      "去何速兮来何迟，飞花一夜扬春梦，杜鹃嗟尔啼空枝。"
    ]
  },
  {
    "id": "adcfe4db4a029a5f1e8cf4a5af7e96cf",
    "title": "万丹渔村",
    "authorName": "史廷贲",
    "authorId": "adcfe4db4a029a5fd1457b72d1457b72",
    "dynasty": "清",
    "content": [
      "自与鱼虾侣，敢辞烟雨迷。",
      "携群谋作室，聚落半依堤。",
      "短棹横天上，长竿挂月低。",
      "丝纶随手结，莫笑此卑栖。"
    ]
  },
  {
    "id": "adcfe4db4a15a924090493628800c32a",
    "title": "和友人山居",
    "authorName": "费扬古",
    "authorId": "adcfe4db4a15a924d1457b7215231a7c",
    "dynasty": "清",
    "content": [
      "晨夕对青山，徘徊水石间。",
      "风翻花影乱，谷静鸟声闲。",
      "芳草迷人远，孤云带鹤还。",
      "何年移住此，欹枕听潺湲。"
    ]
  },
  {
    "id": "adcfe4db4a15a9243df20a290ce3ba95",
    "title": "夏日",
    "authorName": "费扬古",
    "authorId": "adcfe4db4a15a924d1457b7215231a7c",
    "dynasty": "清",
    "content": [
      "荷浦风环十里香，轻罗团扇约微凉。",
      "画桥别墅云山外，短笛孤舟返照旁。",
      "老树参天阴漠漠，新泉出地响浪浪。",
      "幽人自解羲皇趣，林下何妨午梦长。"
    ]
  },
  {
    "id": "adcfe4db4a15a92462dd7692353f484f",
    "title": "新秋",
    "authorName": "费扬古",
    "authorId": "adcfe4db4a15a924d1457b7215231a7c",
    "dynasty": "清",
    "content": [
      "西风瑟瑟又惊秋，绿暗园林雨乍收。",
      "金井自寒连晚照，玉箫中断起离愁。",
      "江清水落芙蓉岸，夜永香沈翡翠楼。",
      "勋业未成空揽镜，生憎白发已盈头。"
    ]
  },
  {
    "id": "adcfe4db4a15a92435cab228fcb5fb80",
    "title": "杂诗",
    "authorName": "费扬古",
    "authorId": "adcfe4db4a15a924d1457b7215231a7c",
    "dynasty": "清",
    "content": [
      "晋室尚风流，称最惟嵇阮。",
      "性僻德无邻，行孤心乃远。",
      "犊车自往还，竹林任偃蹇。",
      "仰首望飞鸿，举足登绝巘。",
      "放浪天地间，久假而不返。",
      "无古亦无今，谁复惊岁晚。"
    ]
  },
  {
    "id": "adcfe4db4a15a92435cab228bd699917",
    "title": "杂诗",
    "authorName": "费扬古",
    "authorId": "adcfe4db4a15a924d1457b7215231a7c",
    "dynasty": "清",
    "content": [
      "秋日出都门，言寻西山道。",
      "试登最高峰，放眼观浩浩。",
      "天风飘塞鸿，荒原衰白草。",
      "日暮起层阴，落叶随风扫。",
      "烟云荡长空，野水枯行潦。",
      "蓟丘古战场，杀气飞霜早。",
      "草昧窃英雄，妄意窥大宝。",
      "千秋几斗争，士卒涂肝脑。",
      "白骨幽黄沙，扑面伤怀抱。",
      "倚杖独徘徊，漫忆渭滨老。",
      "百世树奇功，长往终难保。",
      "何似赤松游，飘然归绝峤。"
    ]
  },
  {
    "id": "adcfe4db4a15a92435cab2280e5e104d",
    "title": "杂诗",
    "authorName": "费扬古",
    "authorId": "adcfe4db4a15a924d1457b7215231a7c",
    "dynasty": "清",
    "content": [
      "陌上草青青，陇头烟霭霭。",
      "行歌田野间，春风拂衣带。",
      "野雀集蓬蒿，蛙声满沟浍。",
      "小蝶无随人，平楚郁松桧。",
      "日午闻鸡鸣，村妇向田外。",
      "桑麻四望稠，衣食真足赖。"
    ]
  },
  {
    "id": "adcfe4db4a15a92435cab22899bf7023",
    "title": "杂诗",
    "authorName": "费扬古",
    "authorId": "adcfe4db4a15a924d1457b7215231a7c",
    "dynasty": "清",
    "content": [
      "揽衣登高台，悠然舒远眺。",
      "林皋木叶飞，荒阪净野烧。",
      "塞雁下沙湾，落霞明晚照。",
      "天末起悲风，何处哀猿叫。",
      "脉脉感幽心，我亦发长啸。",
      "云山足徘徊，怀古足凭吊。",
      "今昔几何年，临风想同调。"
    ]
  },
  {
    "id": "adcfe4db4a19bd347145eae4fd59c473",
    "title": "陶然亭送方雨亭康步崖",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "绿暗红稀春事阑，江亭携伴强寻欢。",
      "壮心未似溪光冷，病骨难禁麦气寒。",
      "风景自佳愁里度，山河无恙醉中看。",
      "休将小集看容易，别后应思此会难。"
    ]
  },
  {
    "id": "adcfe4db4a19bd341a4bda21005b1d68",
    "title": "广化寺红叶歌",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "青山作表树作里，霜叶满沟不见底。",
      "天公有意逞豪华，锦帐横铺四十里。",
      "阴者嫩碧阳丹朱，杈枒翡翠交珊瑚。",
      "斜阳万点罨霜果，迷离一幅秋光图。",
      "春花虽好祇红白，未若秋光备五色。",
      "少年文字纵峥嵘，绚烂终需老境得。",
      "庸人慕雅兼畏劳，平林游赏矜皮毛。",
      "不入深山历艰险，好景岂复能相遭。",
      "从来佳景隐荒僻，尤物天公亦爱惜。",
      "非关奇险阻游人，不使凡夫浪著屐。",
      "城中看山空崔巍，入山愈深山愈佳。",
      "始悟人生快意事，都自艰苦之中来。"
    ]
  },
  {
    "id": "adcfe4db4a19bd34dd0c2c4a3ff3e550",
    "title": "醉司命",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "寒空深碧星如沙，轰天爆竹飞银花。黄钱卷风纸马碎，松柏烧烟扬空翠。",
      "香醪奠地前致词，请神痛醉神休辞。臣之醉神有深意，恐神奏对多顾忌。",
      "灵霄秉笏论人闲，好藉香醪壮胆气。秣刍豆，饲神马。",
      "糖堆盘，水盈斝。神之去兮白云随，天风飒飒飘灵旗。",
      "沈沈更漏寒宵永，儿童镫下争糖饼。"
    ]
  },
  {
    "id": "adcfe4db4a19bd34e32b7f524d88164c",
    "title": "送赞臣之山东",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "暮年伤离别，为无相见期。",
      "我非暮年人，胡为心伤悲。",
      "所悲方壮年，血气先已衰。",
      "形神日憔悴，酬酢多支离。",
      "四十已无分，安敢望期颐。",
      "纵使幸不死，时局方艰危。",
      "前路虽茫茫，结局已可知。",
      "生离是死别，难为分手时。"
    ]
  },
  {
    "id": "adcfe4db4a19bd34e32b7f52d1eef68a",
    "title": "送赞臣之山东",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "相见恨太晚，相交意却深。",
      "匪惟臭味同，独能知我心。",
      "我性本乖谬，是古而非今。",
      "雌黄腾口说，当之辄难禁。",
      "以此忤时贤，罪恶重邱岑。",
      "毁谤日纷腾，惟公鉴其忱。",
      "引为忘年交，重之若球琳。",
      "岂似形无言，公意同坚金。",
      "此友岂易得，奈何怅分襟。",
      "誓将报知己，皓日实照临。",
      "勉励岁寒节，坐待霜雪侵。"
    ]
  },
  {
    "id": "adcfe4db4a19bd34e32b7f5237a9aa74",
    "title": "送赞臣之山东",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "大风卷沧海，蛟螭撼神州。",
      "我非百岁人，独怀千古忧。",
      "妖氛山岳高，世道江河流。",
      "人类闪风烛，王室实缀旒。",
      "昂首望青天，掩涕思前修。",
      "缔造仗轩昊，经营劳孔周。",
      "此道亘古今，万物所共由。",
      "一旦自我绝，岂非壮士羞。",
      "君今适东鲁，驱车迈山丘。",
      "路若经孔林，为我少淹留。",
      "哭问墓中人，可知今世不。",
      "苍穹若有知，此患何时瘳。",
      "苍穹若无知，斯民何罪尤。",
      "愿徼在天福，速生圣贤俦。",
      "起佐我圣皇，布政宣鸿猷。",
      "但恐鬼无灵，酣眠不肯休。",
      "哀哉人道灭，吾侪其壑沟。"
    ]
  },
  {
    "id": "adcfe4db4a19bd34e32b7f529b8779b2",
    "title": "送赞臣之山东",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "善劝过相规，是谓古交道。",
      "临别而赠言，实以期永好。",
      "惟公性忠厚，今世如公少。",
      "所恨少刚断，见欺于群小。",
      "春生而秋杀，天道实皎皎。",
      "喜赏怒有刑，王者师大造。",
      "愿公懔斯义，佩弦常自矫。",
      "凡事贵决断，勿为仁柔挠。",
      "君子自当好，好之如珍宝。",
      "小人自当恶，恶之如杀草。",
      "罚行始知恩，此语非荒渺。",
      "雨多伤禾稼，包荒长凶狡。",
      "爱莠不忍锄，良田亦难保。",
      "时艰贵振作，经营须及早。",
      "仁者行严厉，夫何伤急绞。",
      "请思故人言，华嵩益分秒。"
    ]
  },
  {
    "id": "adcfe4db4a19bd34e32b7f52e7459365",
    "title": "送赞臣之山东",
    "authorName": "寿富",
    "authorId": "adcfe4db4a19bd3469d1fc789fdb62f9",
    "dynasty": "清",
    "content": [
      "笛声尽情咽，三叠曲已终。",
      "杨花如白雪，飘飘随熏风。",
      "分手各无语，热血翻五中。",
      "屈指平生交，大半少始终。",
      "岂其人凉薄，罪实在我躬。",
      "掩涕送公去，伫立心忡忡。",
      "疏狂不自悛，此后谁相容。",
      "独处人世间，哀哉吾道穷。",
      "斜阳忽焉没，流水逝以东。",
      "痛哭返蓬户，泪渍襟袖红。"
    ]
  },
  {
    "id": "adcfe4db4a1ae405d8bea7aabc018b4a",
    "title": "何日山中住",
    "authorName": "江春",
    "authorId": "adcfe4db4a1ae405d1457b72d1457b72",
    "dynasty": "清",
    "content": [
      "何日山中住，山中我旧知。",
      "茅堂深竹里，螺径夕阳时。",
      "黄蝶穿篱疾，闲云出岫迟。",
      "今朝对明镜，愁见发成丝。"
    ]
  },
  {
    "id": "adcfe4db4a1ae4057eea98f7f2ddc908",
    "title": "登泰山",
    "authorName": "江春",
    "authorId": "adcfe4db4a1ae405d1457b72d1457b72",
    "dynasty": "清",
    "content": [
      "白云出其下，终古泰山青。",
      "到地盘珠馆，扪天叠翠屏。",
      "明禋尊岳渎，封禅配云亭。",
      "齐鲁峰无数，苍苍入杳冥。"
    ]
  },
  {
    "id": "adcfe4db4a1ae4057eea98f7b3f234dd",
    "title": "登泰山",
    "authorName": "江春",
    "authorId": "adcfe4db4a1ae405d1457b72d1457b72",
    "dynasty": "清",
    "content": [
      "直上高无极，横空十八盘。",
      "树传秦帝爵，云护汉皇坛。",
      "俯瞰东山小，平临北斗寒。",
      "遥知沧海上，一气走双丸。"
    ]
  },
  {
    "id": "adcfe4db4a1ae405bcc7e3b2b84dfd95",
    "title": "竹屋",
    "authorName": "江春",
    "authorId": "adcfe4db4a1ae405d1457b72d1457b72",
    "dynasty": "清",
    "content": [
      "曲廊暗接隐斜阑，数卷闲书一画竿。",
      "不是种花先种竹，爱他时作雨声寒。"
    ]
  },
  {
    "id": "adcfe4db4a1ece3d1f1b6f95df06b0a2",
    "title": "暮雪",
    "authorName": "大须",
    "authorId": "adcfe4db4a1ece3dd1457b72d1457b72",
    "dynasty": "清",
    "content": [
      "日夕北风紧，寒林噤暮鸦。",
      "是谁谈佛法，真个坠天花。",
      "呵笔难临帖，敲床且煮茶。",
      "禅关堪早闭，应少客停车。"
    ]
  },
  {
    "id": "adcfe4db4a1ece3d227144e25e2e5897",
    "title": "寄怀蒋宾梅先生",
    "authorName": "大须",
    "authorId": "adcfe4db4a1ece3dd1457b72d1457b72",
    "dynasty": "清",
    "content": [
      "明月照空廊，思君夜正长。",
      "遥知百里外，同此九回肠。",
      "淮浦何时去，天涯有客望。",
      "好诗须寄我，旧约莫相忘。"
    ]
  },
  {
    "id": "adcfe4db4a1ece3d68d4e7074b1eaafc",
    "title": "退院口占",
    "authorName": "大须",
    "authorId": "adcfe4db4a1ece3dd1457b72d1457b72",
    "dynasty": "清",
    "content": [
      "十四年来了宿因，扪心尚不失天真。",
      "徜徉山水成初愿，守护烟霞得替人。",
      "百八摩尼无量佛，三千世界自由身。",
      "寄言江上乘风客，莫待昏黄始问津。"
    ]
  },
  {
    "id": "adcfe4db4a1f55bea4610869f6ff7c9e",
    "title": "题东阿旅舍",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "石乱不成路，东行常有声。",
      "荒山无鸟语，瘠土半驴耕。",
      "乘月投茅店，浇愁唤曲生。",
      "夜来乡梦破，楼鼓报严更。"
    ]
  },
  {
    "id": "adcfe4db4a1f55be2e0e71b3aef1fe40",
    "title": "包刺史棣园",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "斗大江城内，何年凿洞天。",
      "湖心横小艓，山胁出飞泉。",
      "树作罗纹细，花争玉导妍。",
      "风流佳刺史，应是十洲仙。"
    ]
  },
  {
    "id": "adcfe4db4a1f55bed62da140148f65e1",
    "title": "寄唐伯华",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "洺水连鸡泽，还从钜鹿行。",
      "回波无止处，如我望君情。",
      "又见门丞换，何尝吠犬惊。",
      "新年当把襼，五马向春明。"
    ]
  },
  {
    "id": "adcfe4db4a1f55bef041ca4e61c9e0be",
    "title": "九日同来峰慕杜登黑窑厂",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "一上荒坛思渺然，苇丛云落菊丛鲜。",
      "蓬莱宫阙秋如画，杜曲桑麻碧似烟。",
      "斜日收回骑月雨，方塘勒住出山泉。",
      "嗟予梦绕花村路，叶墓登高溯往年。"
    ]
  },
  {
    "id": "adcfe4db4a1f55be675cdba628796a26",
    "title": "将赴京师闻山左寇警然仆意不可止作此示诸友",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "寿良城外贼连营，济水非如往日清。",
      "州郡莫拘三互法，诏书已命五阳兵。",
      "饥肠自古多奇策，款段何妨作远行。",
      "胜似青油戎幕下，眉摧腰折向宣明。"
    ]
  },
  {
    "id": "adcfe4db4a1f55be609f1afcb1dda633",
    "title": "与羲初慧福寺看牡丹",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "慧福牡丹开正浓，新妆笑靥媚春风。",
      "楸花亦好无人爱，两树亭亭夕照中。"
    ]
  },
  {
    "id": "adcfe4db4a1f55be33e5e91778706fce",
    "title": "金贞祐省差铜印歌",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "筼筜作花白于鹭，两两狐狸上宫树。",
      "青山误尽少年人，汴水无情又南渡。",
      "五十万瓦迁一官，正衙还画金龙蟠。",
      "可怜总付幽兰火，此印区区幸独完。",
      "印难完，恨长在，附子乌头速其败。",
      "神僧心印早了然，呼儿散枣向街前。"
    ]
  },
  {
    "id": "adcfe4db4a1f55bee6b2867545562167",
    "title": "贼退",
    "authorName": "蒋超伯",
    "authorId": "adcfe4db4a1f55bed1457b72d1457b72",
    "dynasty": "清",
    "content": [
      "贼退孤城尚岿然，凄凄霜淞白迷天。",
      "岂无荆棘遗寒朗，更恐萑蒲戴阙宣。",
      "转戍已经三岁久，乱离难得一家全。",
      "虎班突骑屯江上，乘胜应须荡八埏。"
    ]
  },
  {
    "id": "adcfe4db4a2674b8084c943763514791",
    "title": "小隐",
    "authorName": "杨光仪",
    "authorId": "adcfe4db4a2674b8d1457b72d1457b72",
    "dynasty": "清",
    "content": [
      "清溪回抱乱峰斜，白板双扉处士家。",
      "别馆轻阴迷柳絮，小楼明月梦梨花。",
      "村尨不吠看云客，林鸟还惊问字车。",
      "偶为探奇忘近远，石梁尽处饭胡麻。"
    ]
  },
  {
    "id": "adcfe4db4a2674b83a8fd7e6b09cf86a",
    "title": "读史杂感",
    "authorName": "杨光仪",
    "authorId": "adcfe4db4a2674b8d1457b72d1457b72",
    "dynasty": "清",
    "content": [
      "生才大造果何因，变相登场总绝伦。",
      "谁道分香非韵事，须知钻李亦传人。",
      "山河不幸虚名世，钟鼎无灵污劫尘。",
      "担粪著棋都弗解，还从物外寄间身。"
    ]
  },
  {
    "id": "adcfe4db4a2674b83a8fd7e6acf5a0be",
    "title": "读史杂感",
    "authorName": "杨光仪",
    "authorId": "adcfe4db4a2674b8d1457b72d1457b72",
    "dynasty": "清",
    "content": [
      "勒石浯溪际中兴，深宵不复感鸡鸣。",
      "分符典郡皆能吏，束带谈兵负盛名。",
      "绝学宁无秦博士，空交谁致鲁诸生。",
      "有人更作生还望，老去班超尚远征。"
    ]
  },
  {
    "id": "adcfe4db4a2674b8503c6f892b404439",
    "title": "题画",
    "authorName": "杨光仪",
    "authorId": "adcfe4db4a2674b8d1457b72d1457b72",
    "dynasty": "清",
    "content": [
      "一篱秋色印寒沙，风味柴桑处士家。",
      "不耐骑驴城里去，屋南山下踏槐花。"
    ]
  },
  {
    "id": "adcfe4db4a2674b8e3c64cad0c32cefe",
    "title": "黄金台歌",
    "authorName": "杨光仪",
    "authorId": "adcfe4db4a2674b8d1457b72d1457b72",
    "dynasty": "清",
    "content": [
      "士为知己用，岂为黄金来。隗也自荐吾不取，嗣王况复多疑猜。",
      "黄金台，高崔嵬，毕竟豁达非庸才。隗也一言动人主，七十二城烟尘开。",
      "吁嗟昭王安在哉，驽马骄鸣骏马哀。渥洼之产不复至，天闲仗马称良材。",
      "细刍凿粟供饱食，金羁玉勒生光辉。伏枥老骥瘦且死，骨朽不识黄金台。",
      "黄金台，高崔嵬，夕阳凭吊迷蒿莱。"
    ]
  },
  {
    "id": "adcfe4db4a322f0ef5e4e1e69cd8c628",
    "title": "江村",
    "authorName": "关槐",
    "authorId": "adcfe4db4a322f0ed1457b72d1457b72",
    "dynasty": "清",
    "content": [
      "寂寞江村晚，苍茫野径迷。",
      "渡闲秋水阔，云冷暮山低。",
      "落日明孤塔，轻烟幂远溪。",
      "归来沿岸曲，人影画桥西。"
    ]
  },
  {
    "id": "adcfe4db4a322f0ef657d11ac7c552bb",
    "title": "秋晚",
    "authorName": "关槐",
    "authorId": "adcfe4db4a322f0ed1457b72d1457b72",
    "dynasty": "清",
    "content": [
      "天高秋宇阔，暮霭扫空庭。",
      "野寺传清梵，山窗聚晚萤。",
      "萝遮三径月，烟锁一潭星。",
      "醉卧幽轩下，游仙梦未醒。"
    ]
  },
  {
    "id": "adcfe4db4a322f0edaa8c17300218ed5",
    "title": "寻白云寺",
    "authorName": "关槐",
    "authorId": "adcfe4db4a322f0ed1457b72d1457b72",
    "dynasty": "清",
    "content": [
      "盘空山涧断，缥缈白云封。",
      "四顾杳无路，一声何处钟。",
      "鹿行春藓滑，鹤立午烟浓。",
      "知有高僧在，来寻最上峰。"
    ]
  },
  {
    "id": "adcfe4db4a322f0ebd2dbf772bf3c34b",
    "title": "晚行山中",
    "authorName": "关槐",
    "authorId": "adcfe4db4a322f0ed1457b72d1457b72",
    "dynasty": "清",
    "content": [
      "溪壑恣晚眺，古木团幽森。",
      "落日下平楚，闲云生夕阴。",
      "悠悠陟山陂，怅望抑何深。",
      "归来正苍莽，微月吐西岑。"
    ]
  },
  {
    "id": "adcfe4db4a322f0ecb9e4650fdc8a87e",
    "title": "孙香岩先生以自乘良马惠赠走笔赋谢",
    "authorName": "关槐",
    "authorId": "adcfe4db4a322f0ed1457b72d1457b72",
    "dynasty": "清",
    "content": [
      "天生神骏宛马雄，一扫凡马千群空。",
      "𥬞云蹑电惊飞虹，骞腾倏忽追无踪。",
      "吾师纵控组舞工，朝秣夕饮东华东。",
      "咫尺上与天阊通，年年侍从披云鬃。",
      "虎胸彗尾骨格丰，志决千里将毋同。",
      "解骖脱赠谊独隆，得得满马皆春风。",
      "紫薇郎官退自公，鞭丝帽影花蒙蒙。"
    ]
  },
  {
    "id": "adcfe4db4a3c5acdf92228c8177f9d33",
    "title": "寄费二参军此度嘉州",
    "authorName": "邱履程",
    "authorId": "adcfe4db4a3c5acdd1457b72d1457b72",
    "dynasty": "清",
    "content": [
      "刀鋋初出骨空存，又曳轻裾上将门。",
      "才略自能追越石，旌旗谁复似桓温。",
      "芙蓉丽发新文藻，薜荔衣香旧梦魂。",
      "志士何妨聊袖手，空山归卧听啼猿。"
    ]
  },
  {
    "id": "adcfe4db4a3e6e15ba2211d8510e07d7",
    "title": "寄高澹游",
    "authorName": "元祚",
    "authorId": "adcfe4db4a3e6e15d1457b72d1457b72",
    "dynasty": "清",
    "content": [
      "卖尽青山说买山，高年正好学偷闲。",
      "洞庭尽有梅花屋，何不携家住此间。"
    ]
  },
  {
    "id": "adcfe4db4a47c94dad49c8d4cea4b11e",
    "title": "夜至西湖对月独坐",
    "authorName": "纪元",
    "authorId": "adcfe4db4a47c94dd1457b72d1457b72",
    "dynasty": "清",
    "content": [
      "新秋才见月，湖水散清辉。",
      "林外花初落，池边鸟自飞。",
      "两峰回竹屿，一艇到山扉。",
      "庭际当摇落，怀人应未归。"
    ]
  },
  {
    "id": "adcfe4db4a49cf808d838c95de79a1b5",
    "title": "题墨荷",
    "authorName": "常安",
    "authorId": "adcfe4db4a49cf80d1457b723e15cc11",
    "dynasty": "清",
    "content": [
      "莲叶萧梢剩绿房，荷花零落损红芳。",
      "悬来水槛凉风起，知是荷香慢墨香。"
    ]
  },
  {
    "id": "adcfe4db4a49cf80d83ffc5c7d35ad2c",
    "title": "读汉书其一",
    "authorName": "常安",
    "authorId": "adcfe4db4a49cf80d1457b723e15cc11",
    "dynasty": "清",
    "content": [
      "耳余刎颈交，其固如胶膝。",
      "一旦利害临，易辙成仇嫉。",
      "吾观古君子，澹然谈接膝。",
      "持心如镜平，何尝指白日。",
      "广交兴绝交，两论俱可黜。"
    ]
  },
  {
    "id": "adcfe4db4a49cf80356dfe55a27f5463",
    "title": "永平府南台远眺",
    "authorName": "常安",
    "authorId": "adcfe4db4a49cf80d1457b723e15cc11",
    "dynasty": "清",
    "content": [
      "策马上南台，嵷隆高百丈。",
      "云气湿征裘，烈风驱尘坱。",
      "烂然金碧浮，琳宫足幽赏。",
      "午钟度松林，空际有余响。",
      "左右列名山，冬寒似秋爽。",
      "怀古一凝眸，遗风犹可想。"
    ]
  },
  {
    "id": "adcfe4db4a49cf80b48ba3a30e5c4c6f",
    "title": "读汉书其二",
    "authorName": "常安",
    "authorId": "adcfe4db4a49cf80d1457b723e15cc11",
    "dynasty": "清",
    "content": [
      "朱郭有心人，急难得相救。",
      "行虽非中庸，气自横宇宙。",
      "楼护与原涉，所著一何陋。",
      "本以诈得名，群豪乃辐辏。",
      "始知游侠中，亦有稂与莠。"
    ]
  },
  {
    "id": "adcfe4db4a58a742fb841a5857acb2cc",
    "title": "过崆峒",
    "authorName": "张勇",
    "authorId": "adcfe4db4a58a742d1457b72d1457b72",
    "dynasty": "清",
    "content": [
      "蚩尤战后久销兵，此处犹存访道名。",
      "万里山河尘不起，松风常带凤鸾声。"
    ]
  },
  {
    "id": "adcfe4db4a612111f5e4e1e6b69f2545",
    "title": "江村",
    "authorName": "张济",
    "authorId": "adcfe4db4a612111d1457b72d1457b72",
    "dynasty": "清",
    "content": [
      "放下蒲团心自安，木樨影里月生寒。",
      "金风一夜芦花白，秋在渔翁棹外看。"
    ]
  },
  {
    "id": "adcfe4db4a64baaa8b139acfd3c7256e",
    "title": "谒工部林乙垣夫子墓",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "心香默祝荐杯羹，为答师恩尽弟情。",
      "一第还山无限好，五年掌教有馀声。",
      "斯文将丧收残局，净土难寻上玉京。",
      "桃李三千惟我在，精灵来鉴老门生。"
    ]
  },
  {
    "id": "adcfe4db4a64baaafc8ac15469a36ca1",
    "title": "颐园秋日雅集",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "名园雅称集群才，更喜山城宿雨开。",
      "鸥鹭行中牵野藻，讴吟声里覆琼杯。",
      "池环九曲穿芳径，屏耸双峰点翠苔。",
      "何幸劳劳尘外客，清秋胜地许追陪。"
    ]
  },
  {
    "id": "adcfe4db4a64baaabd79fe03a0dac689",
    "title": "罗山书院故址",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "离离原草绿成茵，甄别人材事总尘。",
      "代谢已虚山长席，筵空谁省宰官亲。",
      "春风秋月凭来往，衰柳寒禽自主宾。",
      "我向诸罗数遗迹，蚍蜉身世剧翻新。"
    ]
  },
  {
    "id": "adcfe4db4a64baaa2ceaca163e55fc8f",
    "title": "过王宫保故第",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "门巷萧条野草花，驱车重访故侯家。",
      "斯人勋业传青史，旧国河山隔暮霞。",
      "蝴蝶花开罗绮恨，杜鹃声断夕阳斜。",
      "棂星谷璧今何处，输与东陵学种瓜。"
    ]
  },
  {
    "id": "adcfe4db4a64baaa43490007fbbb0a03",
    "title": "送尚逊贤友之大埤开医业",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "青年医术负清名，屡证芸窗夙慧惊。",
      "报道壶悬临僻壤，无难肱折播仁声。",
      "群居弦诵惭程雪，握手分离怅渭城。",
      "此去刀圭条理外，刚柔经史莫观轻。"
    ]
  },
  {
    "id": "adcfe4db4a64baaa4f1ed566cac9782c",
    "title": "过新竹呈竹社诸君子",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "去年两造郑公庐，为续前游一驻车。",
      "自笑形骸无检束，狂奴故态未曾除。",
      "老至方知应世难，毁誉任意太无端。",
      "吾生自有嶙峋骨，未肯随波逐急湍。",
      "安道偏悭一面缘，王郎仙去亦经年。",
      "纵云聚散关天定，往事追思便怆然。",
      "樽前叙旧慰离怀，得暂盘桓亦是佳。",
      "老景夕阳须护惜，重来有约忍相乖。"
    ]
  },
  {
    "id": "adcfe4db4a64baaafbea159197403308",
    "title": "敬次子清社兄留别原韵",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "灵璈箫管御天空，金石琅琅拜下风。",
      "十色五光华实茂，齐髡汉朔滑稽工。",
      "斯文有价忘劳鹿，芸草生香杀蠹虫。",
      "藉此观摩资获益，官情民隐两疏通。",
      "自是君身力补天，扬风扢雅独超然。",
      "简章已见开言路，梼杌从知化野烟。",
      "笔并董狐钢不折，名驰司马辔相联。",
      "此中奥妙胸成竹，懔懔春秋十载前。"
    ]
  },
  {
    "id": "adcfe4db4a64baaa5efee44670f87a22",
    "title": "题赖惠川世兄玉照",
    "authorName": "林培张",
    "authorId": "adcfe4db4a64baaad072677d7af6266c",
    "dynasty": "清",
    "content": [
      "文明人物春潮起，君独翩翩高顾视。",
      "庾梅嵇鹤羡丰姿，飒爽须眉呈茧纸。",
      "书生结习尽删除，雅咏弦歌傲朱紫。",
      "达兼天下穷一身，勉学壶公缩地理。",
      "人生竹帛不垂名，寄身端合画图里。",
      "万卷消磨阅世深，亚雨欧风收眼底。",
      "不藉丹青写陶情，襟怀自有佳山水。",
      "为问伊谁尺镜中，避世避言奇男子。"
    ]
  },
  {
    "id": "adcfe4db4a6e44d0cbff3bee6de83f38",
    "title": "读曾文正公集",
    "authorName": "孙垓",
    "authorId": "adcfe4db4a6e44d0d1457b72d1457b72",
    "dynasty": "清",
    "content": [
      "挑镫对编简，仰止德愔愔。",
      "学术祛成见，勋名出小心。",
      "论文官烛灺，筹笔阵云深。",
      "允矣读书法，千秋佩士林。"
    ]
  },
  {
    "id": "adcfe4db4a6e44d04d2c187bc14c4f5e",
    "title": "晚过鸡鸣寺",
    "authorName": "孙垓",
    "authorId": "adcfe4db4a6e44d0d1457b72d1457b72",
    "dynasty": "清",
    "content": [
      "落日疲驴踏藓行，鸡笼山接古台城。",
      "门前远翠千层币，屋后湖光一片明。",
      "寸寸地荒皆古迹，迢迢风起作寒声。",
      "游人过此多凄感，况际萧寥客思生。"
    ]
  },
  {
    "id": "adcfe4db4a6e44d0d4e796ceb4f0cc58",
    "title": "登亥元旦",
    "authorName": "孙垓",
    "authorId": "adcfe4db4a6e44d0d1457b72d1457b72",
    "dynasty": "清",
    "content": [
      "白发苍颜五十三，韶华回首更何堪。",
      "中年逢乱垂垂老，琐事都亲渐渐谙。",
      "暖日鼠姑舒叶嫩，春江鱼婢佐餐甘。",
      "岁朝礼佛无多祝，愿遂山居一觉酣。"
    ]
  },
  {
    "id": "adcfe4db4a6e44d0511c17176b2c18e7",
    "title": "寄内",
    "authorName": "孙垓",
    "authorId": "adcfe4db4a6e44d0d1457b72d1457b72",
    "dynasty": "清",
    "content": [
      "析桂炊珠颇不赀，衰年累尔苦支持。",
      "我家乞米寻常事，十万饥军待饷时。"
    ]
  },
  {
    "id": "adcfe4db4a83c1f2dcae61b8957ac62f",
    "title": "得魏子存舅氏蜀中书",
    "authorName": "曹鉴徵",
    "authorId": "adcfe4db4a83c1f2d1457b72d1457b72",
    "dynasty": "清",
    "content": [
      "西蜀东吴万里余，那堪薄宦久离居。",
      "舅甥忽忆三年别，乡国初逢一纸书。",
      "明月啼猿巫峡迥，秋风落木锦江虚。",
      "何缘得贳郫筒酒，将问云安丙穴鱼。"
    ]
  },
  {
    "id": "adcfe4db4a8ad130e6c942855f17b0d1",
    "title": "平山堂",
    "authorName": "潘尚仁",
    "authorId": "adcfe4db4a8ad130d1457b72d1457b72",
    "dynasty": "清",
    "content": [
      "栋梁虚敞丽高台，纵目秋光四望开。",
      "平楚冷烟依槛过，远山晴影入窗来。",
      "风流阅世成千古，景物兴怀更一回。",
      "佳句自应推往昔，含毫不觉愧非才。"
    ]
  },
  {
    "id": "adcfe4db4a8ad1307cdd6d395a6f53c3",
    "title": "怡云别业杂咏",
    "authorName": "潘尚仁",
    "authorId": "adcfe4db4a8ad130d1457b72d1457b72",
    "dynasty": "清",
    "content": [
      "榆柳团团接翠微，野人心事莫相违。",
      "白云从此间舒卷，不许澶漫出岫飞。"
    ]
  },
  {
    "id": "adcfe4db4a8ad1307cdd6d39bf2b677d",
    "title": "怡云别业杂咏",
    "authorName": "潘尚仁",
    "authorId": "adcfe4db4a8ad130d1457b72d1457b72",
    "dynasty": "清",
    "content": [
      "茅屋萧疏八九间，双扉终日向溪间。",
      "何须更上清晖阁，自有高楼看好山。"
    ]
  },
  {
    "id": "adcfe4db4a8ad1307cdd6d399363e7bc",
    "title": "怡云别业杂咏",
    "authorName": "潘尚仁",
    "authorId": "adcfe4db4a8ad130d1457b72d1457b72",
    "dynasty": "清",
    "content": [
      "低筑垣墙小界邻，野蜂间蝶往来频。",
      "最怜山月当头起，比校城中早近人。"
    ]
  },
  {
    "id": "adcfe4db4a8ad1307cdd6d3974e73efa",
    "title": "怡云别业杂咏",
    "authorName": "潘尚仁",
    "authorId": "adcfe4db4a8ad130d1457b72d1457b72",
    "dynasty": "清",
    "content": [
      "密竹参差欲涨天，秋来洗得最堪怜。",
      "自家取足渔竿用，更与溪翁备织筌。"
    ]
  },
  {
    "id": "adcfe4db4a8ad1307cdd6d39a8aa296b",
    "title": "怡云别业杂咏",
    "authorName": "潘尚仁",
    "authorId": "adcfe4db4a8ad130d1457b72d1457b72",
    "dynasty": "清",
    "content": [
      "一派潺湲梦寐余，百门泉水护幽居。",
      "耳中俗物应流尽，管取襟怀并太虚。"
    ]
  },
  {
    "id": "adcfe4db4a974374e78a1d48d88e2a29",
    "title": "倚楼",
    "authorName": "金其恕",
    "authorId": "adcfe4db4a974374d1457b72d1457b72",
    "dynasty": "清",
    "content": [
      "木叶萧萧下，西风人倚楼。",
      "亲朋隔生死，身世感沈浮。",
      "日落千家暮，天高一雁秋。",
      "烽烟犹不息，凭吊古今愁。"
    ]
  },
  {
    "id": "adcfe4db4a9d02657482bed6918d466b",
    "title": "九月四日同年卢雅雨都转喜余来赴登高之约即放艇真州邀同年戴通乾来会是日同饮雅雨官舍期以九日游平山堂通乾得诗二首即次其韵",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "独立迟秋月，清光恰二分。",
      "故人来旧雨，逸兴发高文。",
      "目极还山鸟，心空出岫云。",
      "登临好携手，何处着尘氛。"
    ]
  },
  {
    "id": "adcfe4db4a9d02657482bed63b62ac6e",
    "title": "九月四日同年卢雅雨都转喜余来赴登高之约即放艇真州邀同年戴通乾来会是日同饮雅雨官舍期以九日游平山堂通乾得诗二首即次其韵",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "力疾游仍远，重寻三过堂。",
      "清淮添酒绿，秋露湿橙黄。",
      "但得千场会，宁辞两鬓苍。",
      "蜀冈松外路，山色辨微茫。"
    ]
  },
  {
    "id": "adcfe4db4a9d0265222812904a115afe",
    "title": "余将返棹长水通乾有诗言别次韵为答",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "海内存年辈，同伤岁月迟。",
      "那堪相见日，又是暮秋时。",
      "瓜步半轮月，真州一卷诗。",
      "双鱼凭问讯，强饭慰相思。"
    ]
  },
  {
    "id": "adcfe4db4a9d0265e6463aa80b7969b1",
    "title": "暮春访汪玉山太守求是斋出欧阳圭斋送王都转长律横卷适朱上舍携春桥草堂图册索题即用圭斋韵应之",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "杖藜来试踏春泥，夹岸垂杨压帽低。",
      "水曲便通朱邑里，桥平俨似白公堤。",
      "疏篱麂眼翠初泼，细草群腰绿已齐。",
      "竹坞渔庄最深处，一层石路一层梯。"
    ]
  },
  {
    "id": "adcfe4db4a9d026541ec2a48e5a275f9",
    "title": "集嘉树轩分赋得花字",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "春波桥外碧流斜，扶杖来寻道韫家。",
      "石罅细通海眼水，墙阴初放米囊花。",
      "解围时听屏间语，题句留封壁上纱。",
      "傥得余生成小隐，太平风日约桑麻。"
    ]
  },
  {
    "id": "adcfe4db4a9d0265860a45422bc6faab",
    "title": "钱秋",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "秋士翻嫌秋去迟，感予白发一题诗。",
      "声依孤雁斜阳外，泪洒哀蝉落叶时。",
      "把酒放怀惟尽致，登楼远望复何疑。",
      "尚留难老秋容在，独向霜前吐异姿。"
    ]
  },
  {
    "id": "adcfe4db4a9d0265e0db5168bd53f8b6",
    "title": "南村",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "几家茅屋曲通村，即事还同野老论。",
      "风过林端喧鸟雀，日高原上散鸡豚。",
      "波光潋滟初平岸，黛色参差却对门。",
      "最是闾阎淳朴处，羲皇景物自常存。"
    ]
  },
  {
    "id": "adcfe4db4a9d02658d1a1543184bd51b",
    "title": "峻庵大中丞以会谳来禾公余过访喜赠",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "东巡扈从忆当年，马上相逢揖大贤。",
      "喜共谈谐随豹尾，早占位望识鸢肩。",
      "论交郑重金声比，载道勋名竹帛传。",
      "岁晏公余来话旧，真如雪夜子猷船。"
    ]
  },
  {
    "id": "adcfe4db4a9d02658d1a15435397ca38",
    "title": "峻庵大中丞以会谳来禾公余过访喜赠",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "江南开府发如漆，砚北尚书鬓似霜。",
      "昔赠双鱼劳远使，今移专节近吾乡。",
      "与论治道扶根本，更挹名言见老苍。",
      "他日采梅乘兴去，好携赐杖访沧浪。"
    ]
  },
  {
    "id": "adcfe4db4a9d0265488aa888abb2aac3",
    "title": "抱疾出都潞河登舟用谢惠连秋怀韵",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "初觉烦虑清，便忘疢疾患。",
      "抚序秋正深，惊时岁将晏。",
      "俄看雷霆过，仰瞻云霞烂。",
      "无心警晨鸡，有意侣寒雁。",
      "凉飙轻袭裾，新月忽窥幔。",
      "启涂信云首，言旋直如半。",
      "未问季主卜，岂邀隶首算。",
      "平生感瞿瞿，虽休毋敢慢。",
      "恐辜眷旧恩，忍怠垂成宦。",
      "观往起遐思，知来自深玩。",
      "忧至时读书，兴发一遣翰。",
      "近窗罾网施，傍楫葭菼乱。",
      "戋戋念未申，耿耿坐待旦。",
      "抱迹义取韬，执德理终焕。",
      "谁无依恋情，岂兴迟暮叹。",
      "生还傥可期，厄酒召亲串。"
    ]
  },
  {
    "id": "adcfe4db4a9d0265230c7dc2d8d65f11",
    "title": "庄愈庐舍人斋中双盆梅歌次陆根堂编修韵",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "尊前玉色东风面，嫩晴天气华堂晏。主人爱梅有梅癖，邓尉山塘踏来遍。",
      "人间国色无双姿，无双有双得两枝。我生不识邢与尹，神光旖旎今见之。",
      "须臾裙屐联翩至，对此那能辞一醉。当歌忆昔发余思，竹炉山馆茶初试。",
      "年时扈从今退翁，梅花应笑同非同。归来忍负梅花约，坐觉日月成虚空。",
      "常怪此花遗《骚》仅存《雅》，逃名遂性全山野。纵令牙笙檀板为君容，终许破毡纸帐为君写。"
    ]
  },
  {
    "id": "adcfe4db4a9d026567186fceab29f71f",
    "title": "舞蛟石",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "女娲鍊石补天缺，巨灵五丁运恍欻。云根万丈随手捩，指画变化自融结。",
      "功成散材各飞去，正如工师斫髡留。剩蘖兹石不中选，突兀跃冶逃洪炉。",
      "侧身一落三万里，乃在槜李城内东南隅。瘦如枯槁立昙瞿，飘如璎珞垂静姝。",
      "沐日浴月几千载，亭馆空闻阅兴废。老藤蟠护如茑萝，经春花发珠百琲。",
      "有时月下来美人，拔剑纵击沈将军。砉然声裂断右臂，血渍犹作紫绣纹。",
      "有时化作扶筇叟，霜眉雪鬓多精神。谁其赏之赵王孙，手镌三字斯籀文。",
      "或云遗自花石纲，或云好事范长康，千夫携至清宛堂。",
      "最后考古小邾子，强更其名非信史。至今狂风骤雨夜，空中时见寒蛟起。"
    ]
  },
  {
    "id": "adcfe4db4a9d0265850a0300fba516b2",
    "title": "秋夜步月至弥伽居士强恕斋话旧得十六韵限夜字",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "不寝忽抛枕，月色况投罅。",
      "呼儿手筇枝，召厮导镫杷。",
      "仰见河鼓明，云光净如砑。",
      "虫语方欲稀，市声犹未罢。",
      "踏月思访幽，过桥仍命驾。",
      "打门应苍头，主人出相迓。",
      "由来意外逢，熟识翻成乍。",
      "婢醒点茶来，妇起从楼下。",
      "数钱问邻酤，陈果当厨炙。",
      "忆子未二十，同业逻水舍。",
      "往复讨陈编，无冬亦无夏。",
      "谈谐每竟夕，似儿嗥不嗄。",
      "转瞬五十年，迅逝同一跨。",
      "古人云秉烛，此义不予诈。",
      "诗成且归去，病老正多暇。",
      "傥许数过从，街静何曾夜。"
    ]
  },
  {
    "id": "adcfe4db4a9d02652e797098104f3de5",
    "title": "渡江次昌黎山石诗韵",
    "authorName": "钱陈群",
    "authorId": "adcfe4db4a9d0265b618c321f0bda020",
    "dynasty": "清",
    "content": [
      "寒江潋滟波纹微，樯乌瑟缩冻不飞。",
      "舟中小奚见未见，以手笑指江豚肥。",
      "行年十八初渡此，欲纪往躅皆依稀。",
      "南人北去走燕市，大抵多坐寒与饥。",
      "我今已耄复问渡，焦裴揖我开丹扉。",
      "渔舟竞挽自高下，导我出入浮晴霏。",
      "须臾亲知下瓜步，欢然款洽谭成围。",
      "殷勤相视各一笑，笑我白发犹行衣。",
      "堤防津吏有慧眼，要识紫气来相鞿。",
      "家儿携孙昨送我，期我十日行东归。"
    ]
  },
  {
    "id": "adcfe4db4aa187696db63d1b6fd43271",
    "title": "曹仁宪谨荣寿",
    "authorName": "简济川",
    "authorId": "adcfe4db4aa18769d1457b72d1457b72",
    "dynasty": "清",
    "content": [
      "金谷筵开庆寿龄，石仓家世旧传经。",
      "丝骐共绣长生佛，竹骑群瞻不老星。",
      "匏系官声鲈脍重，土风豳酒兕觞声。",
      "革除浇俗遐仁畅，木笔题诗撞寸莛。"
    ]
  },
  {
    "id": "adcfe4db4aa693a2a5d49ded730f667d",
    "title": "送纪伯紫之金陵",
    "authorName": "陈騄",
    "authorId": "adcfe4db4aa693a2d1457b72d1457b72",
    "dynasty": "清",
    "content": [
      "逢君倾盖好，言别大江流。",
      "意气怜杯酒，山川换驿楼。",
      "裁诗旧国梦，读史白闻秋。",
      "独有闽南客，频看雨后舟。"
    ]
  },
  {
    "id": "adcfe4db4aa693a2ffcc4ba6df136267",
    "title": "别周载俅孝廉之崇安",
    "authorName": "陈騄",
    "authorId": "adcfe4db4aa693a2d1457b72d1457b72",
    "dynasty": "清",
    "content": [
      "秋到柴门静，倦镫寻梦余。",
      "山空云度鸟，浦白月归渔。",
      "抱影应同汝，劳生慨独余。",
      "畏看河汉浅，良夜复何如。"
    ]
  },
  {
    "id": "adcfe4db4aa693a2b24295b415e57b92",
    "title": "寻春",
    "authorName": "陈騄",
    "authorId": "adcfe4db4aa693a2d1457b72d1457b72",
    "dynasty": "清",
    "content": [
      "野外寻春三月时，偶然昨夜与僧期。",
      "山多树老行人断，流水柴门午磬迟。"
    ]
  },
  {
    "id": "adcfe4db4aac2325c29f80303e78426d",
    "title": "访师白丈于帆山寓舍剧谈竟夕感而有作",
    "authorName": "汪承庆",
    "authorId": "adcfe4db4aac2325d1457b72d1457b72",
    "dynasty": "清",
    "content": [
      "相逢讶消瘦，执手泪先倾。",
      "即此通宵话，难穷隔岁情。",
      "孤镫摇旅梦，落叶走秋声。",
      "明发又言别，帆山翠色横。"
    ]
  },
  {
    "id": "adcfe4db4aac2325c4b329eaed2dc9d1",
    "title": "喜雨",
    "authorName": "汪承庆",
    "authorId": "adcfe4db4aac2325d1457b72d1457b72",
    "dynasty": "清",
    "content": [
      "殷雷向晚忽喧阗，顷刻沟塍似涌泉。",
      "风势挟潮知有海，云容翻墨欲无天。",
      "芋田叶润蜻蜓立，稻陇花香牸牯眠。",
      "拟约村翁餐脱粟，湿薪几处滃炊烟。"
    ]
  },
  {
    "id": "adcfe4db4aac23258ede1b4c2d76287e",
    "title": "铁佛寺看竹",
    "authorName": "汪承庆",
    "authorId": "adcfe4db4aac2325d1457b72d1457b72",
    "dynasty": "清",
    "content": [
      "颠厓望厜㕒，曲埼历䆗窱。",
      "晖晖金碧光，古刹嵌林表。",
      "入门心宇清，四面琅玕绕。",
      "新粉渍幽篁，芳苞坼丛筱。",
      "十万青鸾尾，排空势夭矫。",
      "凉翠滃作云，压此一亭小。",
      "年深花𪕋多，境静尘马少。",
      "拂檐声飒飒，白蝠大如鸟。",
      "灵幡闪墙阴，夕磬飞木杪。",
      "山鬼来窥窗，虚籁天风袅。"
    ]
  },
  {
    "id": "adcfe4db4ad7709f1bf03edb03d062ed",
    "title": "夜坐有感",
    "authorName": "曹三才",
    "authorId": "adcfe4db4ad7709fd1457b72d1457b72",
    "dynasty": "清",
    "content": [
      "纤月如钩挂碧空，秋声无数扑镫虫。",
      "明知是火争投隙，多少趋炎世路中。"
    ]
  },
  {
    "id": "adcfe4db4af048b06db63d1beebb2eb9",
    "title": "曹仁宪谨荣寿",
    "authorName": "黄启",
    "authorId": "adcfe4db4af048b0d1457b72d1457b72",
    "dynasty": "清",
    "content": [
      "俗易风移至治蒸，士民鼓舞颂冈陵。",
      "群然华祝三多愿，果尔门迎五福增。",
      "宰邑忻歌蚕绩著，跻堂喜把兕觥称。",
      "六旬甲子来年足，百岁期颐瑞可徵。"
    ]
  },
  {
    "id": "adcfe4db4b08574d7221641b8aad7ae4",
    "title": "壬辰1832春捧檄来澎随同芸皋观察查办抚恤蒙赐书画联扇赋诗申谢",
    "authorName": "施模",
    "authorId": "adcfe4db4b08574dd1457b72d1457b72",
    "dynasty": "清",
    "content": [
      "福星载道海壖东，千里欣乘破浪风。",
      "地报偏灾移建节，士逢元礼仰宗工。",
      "种桑有术忠宣相，放赈因时富郑公。",
      "陋习革除施化导，从兹澎岛庆年丰。"
    ]
  },
  {
    "id": "adcfe4db4b08574d7221641b9f0c5fd5",
    "title": "壬辰1832春捧檄来澎随同芸皋观察查办抚恤蒙赐书画联扇赋诗申谢",
    "authorName": "施模",
    "authorId": "adcfe4db4b08574dd1457b72d1457b72",
    "dynasty": "清",
    "content": [
      "文章经济达丹墀，鹭岛荆襄见措施。",
      "政为救荒筹积贮，心存爱物起疮痍。",
      "法书唐代双钩帖，佳话东山一曲棋。",
      "感谢春晖垂普照，向荣小草许呈诗。"
    ]
  },
  {
    "id": "adcfe4db4b08574dd668ae8a5198628f",
    "title": "随办赈务毕作长歌四十韵为蒋怿庵刺史志别",
    "authorName": "施模",
    "authorId": "adcfe4db4b08574dd1457b72d1457b72",
    "dynasty": "清",
    "content": [
      "潇湘云梦山水清，人杰地灵公诞生。",
      "幼习诗书趋庭训，沈潜经史掇科名。",
      "帝为苍生选廉敏，不重词臣重令尹。",
      "温陵自昔号冲繁，竹马欢迎称明允。",
      "伏沙雨牧岱江渔，含饴鼓腹歌乡闾。",
      "恺弟君子民父母，不宽不猛闻名誉。",
      "么么小寇扰边境，东南环海时告警。",
      "军兴旁午羽书驰，安抚驱除赖以靖。",
      "晋阶刺史功勋酬，澎湖重地借前筹。",
      "经济襟怀真体用，此心高并岳阳楼。",
      "居官念切利民愿，土瘠民劳民不怨。",
      "众擎易举劝殷殷，建设社仓供乏困。",
      "培养人材追文翁，创修学舍继前功。",
      "潭州岳麓缅先哲，惨淡经营计始终。",
      "鲲身鹿耳称天险，遴选贤能登荐剡。",
      "凿齿雕题风渐移，筹边著绩职无忝。",
      "甘棠留爱口碑传，吁求借寇意缠绵。",
      "来暮重歌慰众望，双旌遥莅庆蝉联。",
      "下车先询民疾苦，旱魃为虐皆赤土。",
      "劳思焦心忧乐同，设坛步祷祈甘雨。",
      "秋深台飓骤尔来，咸雨飘零天降灾。",
      "赤子何辜愁惨甚，饔飧难继餐莓苔。",
      "地皆斥卤无积贮，颠沛流离悲失所。",
      "伤心惨目怜哀鸿，鹄面鸠形遍岛屿。",
      "痌瘝民瘼心彷徨，文书一纸达台阳。",
      "星飞挽粟资接济，狂风怒号阻艅艎。",
      "东瀛大令乞风力，每念穷黎增恺恻。",
      "扬帆稳渡后先登，勘视灾区筹民食。",
      "末僚捧檄来拯饥，鼎湾奎璧随驱驰。",
      "茕茕孤独呼庚癸，审户编丁无偏私。",
      "便宜发仓师汲黯，计口授食慎增减。",
      "国帑出入有常经，推广皇仁无遗滥。",
      "厦门观察旌旗临，分别抚恤济时心。",
      "长律五言烛一寸，佳章增答同球琳。",
      "茂才蔡子工音韵，训士通经徵学问。",
      "汪洋浩淼钟奇才，善诱循循开文运。",
      "下吏何幸坐春风，两月追随沐帡幪。",
      "事事禀承丛脞免，孺怀依恋增葵衷。",
      "濒行为公纪勋绩，自惭枵腹深悚惕。",
      "惟祝对扬承恩浓，黄堂晋秩宠三锡。"
    ]
  },
  {
    "id": "adcfe4db4b0ebd1220ef0002e2599b05",
    "title": "栽柳谣",
    "authorName": "沈云尊",
    "authorId": "adcfe4db4b0ebd12d1457b72d1457b72",
    "dynasty": "清",
    "content": [
      "栽柳复栽柳，伍伯持官符。下乡索钱如索逋，十株之值不得买一株。",
      "栽柳堤两旁，灌溉日夜忙。枯死不汝贷，敲扑责补偿。",
      "上官按部行阡陌，新柳蒙蒙拂幰碧。奖此良有司，奉令果称职。",
      "乡氓或诉徵敛奇，戆直翻遭上官呵，柳株之值能几何。"
    ]
  },
  {
    "id": "adcfe4db4b0ebd12cefff6812fac8d00",
    "title": "捕蝗谣",
    "authorName": "沈云尊",
    "authorId": "adcfe4db4b0ebd12d1457b72d1457b72",
    "dynasty": "清",
    "content": [
      "急捕蝗，令如火，事关官黜陟，小民焉敢惰。东村西村办酒浆，胥隶杂遝来捕蝗。",
      "蝗兮蝗兮驱不去，禾稼转受蹂躏伤。我闻古人语，螟螣蟊贼各有主。",
      "吏治贪残实自取，胡为罚弗及吏反及民，嗟我妇子罹苦辛。",
      "官今报蝗不为害，大府交章荐治最。"
    ]
  },
  {
    "id": "adcfe4db4b108768628789b8deb1275b",
    "title": "过邻家",
    "authorName": "杨应麟",
    "authorId": "adcfe4db4b108768d1457b72d1457b72",
    "dynasty": "清",
    "content": [
      "策杖无专适，因过邻叟家。",
      "数杯缸面酒，三碗雨前茶。",
      "地僻犹栖鸟，林深尚有花。",
      "不堪时极目，群盗正如麻。"
    ]
  },
  {
    "id": "adcfe4db4b1e1d350295b83c1b74bd95",
    "title": "杨柳",
    "authorName": "张逸藻",
    "authorId": "adcfe4db4b1e1d35d1457b72d1457b72",
    "dynasty": "清",
    "content": [
      "南浦多别离，行人去相续。",
      "杨柳不知愁，春风依旧绿。"
    ]
  },
  {
    "id": "adcfe4db4b1e1d356a20e5f43d78019f",
    "title": "秋夜",
    "authorName": "张逸藻",
    "authorId": "adcfe4db4b1e1d35d1457b72d1457b72",
    "dynasty": "清",
    "content": [
      "残灯摇瘦影，冷雨掩重楼。",
      "为有还家梦，翻添一段愁。"
    ]
  },
  {
    "id": "adcfe4db4b1e1d35465cadd37a9ae18f",
    "title": "岸柳",
    "authorName": "张逸藻",
    "authorId": "adcfe4db4b1e1d35d1457b72d1457b72",
    "dynasty": "清",
    "content": [
      "千丝万缕不胜娇，空向风前舞楚腰。",
      "寂寂小桥人不到，和烟和雨弄春潮。"
    ]
  },
  {
    "id": "adcfe4db4b276c44e0350e50db841480",
    "title": "早春杂咏",
    "authorName": "严泓曾",
    "authorId": "adcfe4db4b276c44d1457b72d1457b72",
    "dynasty": "清",
    "content": [
      "病起从容卧几旬，小窗风日渐知春。",
      "寒多迟蜡看花屐，岁俭先饥鬻画人。",
      "委化蜉蝣天地阔，忘机鸥鸟性情真。",
      "朝来思与支公话，索茗间房坐一巡。"
    ]
  },
  {
    "id": "adcfe4db4b276c44e0350e505cb48334",
    "title": "早春杂咏",
    "authorName": "严泓曾",
    "authorId": "adcfe4db4b276c44d1457b72d1457b72",
    "dynasty": "清",
    "content": [
      "岂缘耽静得丹丘，自爱城隅竹石幽。",
      "山起晓岚衔粉堞，花迎朝日见红楼。",
      "蓝田春满生烟暖，珠树风微结实稠。",
      "不向帘前听玉笛，梦醒何处看罗浮。"
    ]
  },
  {
    "id": "adcfe4db4b296aa26db63d1b85412801",
    "title": "曹仁宪谨荣寿",
    "authorName": "林炳旂",
    "authorId": "adcfe4db4b296aa2d1457b72d1457b72",
    "dynasty": "清",
    "content": [
      "循吏来虽暮，仁风化若驰。",
      "椿龄知不老，菊酒庆临耆。",
      "福命春秋当，神仙岁月迟。",
      "明伦经首孝，宣化德维慈。",
      "喜进长春颂，惭非绝妙词。",
      "作人宜寿岂，共乐太平时。"
    ]
  },
  {
    "id": "adcfe4db4b296aa26db63d1bec618f40",
    "title": "曹仁宪谨荣寿",
    "authorName": "林炳旂",
    "authorId": "adcfe4db4b296aa2d1457b72d1457b72",
    "dynasty": "清",
    "content": [
      "旧会耆英地，今来老健翁。",
      "变齐还变鲁，成德又成功。",
      "名占蓬莱顶，籍居天地中。",
      "福星临我辈，时雨遍蒙童。",
      "敬祝筹添海，欢呼寿比嵩。",
      "称觥非贡媚，仁化冠群公。"
    ]
  },
  {
    "id": "adcfe4db4b296aa26db63d1be024c8d4",
    "title": "曹仁宪谨荣寿",
    "authorName": "林炳旂",
    "authorId": "adcfe4db4b296aa2d1457b72d1457b72",
    "dynasty": "清",
    "content": [
      "北海开樽日，南山献颂年。",
      "群钦仁者寿，咸仰大夫贤。",
      "本是无双士，应推第一仙。",
      "福澄畴锡九，生并佛盈千。",
      "沛泽棠兼黍，钟灵涧与瀍。",
      "待看周甲子，称兕好随肩。"
    ]
  },
  {
    "id": "adcfe4db4b296aa26db63d1baeec0cf9",
    "title": "曹仁宪谨荣寿",
    "authorName": "林炳旂",
    "authorId": "adcfe4db4b296aa2d1457b72d1457b72",
    "dynasty": "清",
    "content": [
      "湛露承恩日，清秋介寿时。",
      "名标循吏传，望叶淑人诗。",
      "周甲欣何似，生申允若兹。",
      "淡江盘老鹤，洛水献灵龟。",
      "名教多真乐，劬劳念至慈。",
      "孝经基福祉，特此勖童儿。"
    ]
  },
  {
    "id": "adcfe4db4b2b756c07d21c82e998401c",
    "title": "梦友",
    "authorName": "周昌",
    "authorId": "adcfe4db4b2b756cd1457b72d1457b72",
    "dynasty": "清",
    "content": [
      "老去辞家事远游，经年何故久淹留。",
      "燕关秦塞长为客，露竹风蝉早报秋。",
      "半壁镫昏人破梦，一声鸡唱月当楼。",
      "此时离思添多少，不见归鞍到郢州。"
    ]
  },
  {
    "id": "adcfe4db4b2eaa796f223a633409d36f",
    "title": "自辽东回过鼍矶岛",
    "authorName": "辛宜岷",
    "authorId": "adcfe4db4b2eaa79d1457b72d1457b72",
    "dynasty": "清",
    "content": [
      "玲珑岩上石，幽隐岛中村。",
      "云起常遮屋，潮来直到门。",
      "凉蝉愕新响，野寺饱馀飧。",
      "回首辽天杳，衣沾血泪痕。"
    ]
  },
  {
    "id": "adcfe4db4b2eaa79f2d5a7b8d864fa1c",
    "title": "蚕竖",
    "authorName": "辛宜岷",
    "authorId": "adcfe4db4b2eaa79d1457b72d1457b72",
    "dynasty": "清",
    "content": [
      "贫竖牵微利，身佣万绿间。",
      "移蚕晨剪叶，守茧夜号山。",
      "风雨宁辞倦，饥寒不自闲。",
      "辛勤两月后，分箔始开颜。"
    ]
  },
  {
    "id": "adcfe4db4b2eaa79c8a32a688de966d2",
    "title": "广陵送客",
    "authorName": "辛宜岷",
    "authorId": "adcfe4db4b2eaa79d1457b72d1457b72",
    "dynasty": "清",
    "content": [
      "蒲帆柔橹送君归，十月江南寒尚微。",
      "最是临风一杯酒，游人北去雁南飞。"
    ]
  },
  {
    "id": "adcfe4db4b32be6a8bcd4f06de825cc7",
    "title": "吊端坑",
    "authorName": "程含章",
    "authorId": "adcfe4db4b32be6a17ed8abe61b1fb3f",
    "dynasty": "清",
    "content": [
      "千夫挽水水千尺，百夫篝火火青碧。",
      "蛇行猿引争幽宫，日向端溪凿砚石。",
      "端溪石砚美如何，地肺天精山水腋。",
      "宝墨融融津液生，银毫湛湛心手适。",
      "坐令歙石与澄泥，奴隶一朝尽减色。",
      "自从唐宋元明来，鬼斧神工响未寂。",
      "山腹如悬破釜空，百孔千疮罔护惜。",
      "临流我为端山歌，山灵有知定陨泣。",
      "直木先伐古所悲，甘泉先竭事历历。",
      "珠池宝井怨谁招，金矿银坑总自贼。",
      "古来几人如孝肃，肯使精华留余力。",
      "君今有翼飞天涯，天涯难绝匠人迹。",
      "请君变作青石峰，寿与长江共无极。"
    ]
  },
  {
    "id": "adcfe4db4b32be6a83efbfe5f6345d48",
    "title": "浈江石山歌",
    "authorName": "程含章",
    "authorId": "adcfe4db4b32be6a17ed8abe61b1fb3f",
    "dynasty": "清",
    "content": [
      "浈江石山不可模，如花如火如浮图。群龙矫首薄霄汉，澄潭挺出新芙蕖。",
      "玉笋经雨出林谷，旁无枝叶柯节疏。毋乃南华老人恣狡狯，号召百怪来山砠。",
      "惜哉不令李杜见，刻划形状无模糊。昌黎南来不过此，子瞻垂老无全书。",
      "坐令冷落岭峤外，纷纷名字随俗呼。我欲题诗洗荒陋，笔力不逮韩与苏。",
      "譬之击筑歌呜呜，谁欤听者能无狙。"
    ]
  },
  {
    "id": "adcfe4db4b4c353012a5a495e19a4677",
    "title": "雨花台",
    "authorName": "唐瑀",
    "authorId": "adcfe4db4b4c3530d1457b72d1457b72",
    "dynasty": "清",
    "content": [
      "山蟠江绕树层层，木末危亭晚更登。",
      "烟雾不分千里目，牛羊都识六朝陵。",
      "城头霞乱宫云散，渡口花浓战血凝。",
      "入雒自伤年太早，讵堪转瞬阅衰兴。"
    ]
  },
  {
    "id": "adcfe4db4b536f1bd879f01ae85fd14a",
    "title": "梨花亭题壁",
    "authorName": "胡体晋",
    "authorId": "adcfe4db4b536f1bd1457b72d1457b72",
    "dynasty": "清",
    "content": [
      "梨花亭子小桥东，近接南湖一水通。",
      "为看春山归较晚，马蹄踏落夕阳红。"
    ]
  },
  {
    "id": "adcfe4db4b544ff5719c297a0ef30f42",
    "title": "浦口",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "屈指金陵路，驰驱二十秋。",
      "山光看不足，暑气未全收。",
      "旅梦惊黄叶，虚名误白头。",
      "乘风挂帆去，卧听大江流。"
    ]
  },
  {
    "id": "adcfe4db4b544ff51708dc30fee67b23",
    "title": "菊江杂咏",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "不识谁家柳，居然植五株。",
      "绿阴扶古岸，白日澄平湖。",
      "垣破余荒菜，墙颓插短芦。",
      "可怜凭眺处，山色半模糊。"
    ]
  },
  {
    "id": "adcfe4db4b544ff51708dc308a69b901",
    "title": "菊江杂咏",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "地僻居民少，地荒树木繁。",
      "浴波翻水鸟，归市剩河豚。",
      "亦有人呼渡，曾无吏候门。",
      "清风吹满座，独自倒芳尊。"
    ]
  },
  {
    "id": "adcfe4db4b544ff5ea7c560fe4ed7c83",
    "title": "登太白楼有感",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "一别高楼又七年，登临恰值暮秋天。",
      "分无佳句夸名士，谁肯怜才到谪仙。",
      "山杂乱云归塔顶，江留残照落帆前。",
      "金陵十度真堪笑，赢得千丝雪满颠。"
    ]
  },
  {
    "id": "adcfe4db4b544ff542ef4f3b9a17578d",
    "title": "江干即事",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "匹练澄清送早潮，白云深处断虹桥。",
      "荻洲风起秋声冷，吹散遥天碧玉箫。"
    ]
  },
  {
    "id": "adcfe4db4b544ff542ef4f3b6d95e496",
    "title": "江干即事",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "曈蠓宝镜照长江，十丈红光射绿艭。",
      "昨夜芦花飞片片，故将玉雪打篷窗。"
    ]
  },
  {
    "id": "adcfe4db4b544ff541601b675c8c3489",
    "title": "寄伯兄羽扇旋报七古一章依韵奉答",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "高哉碧梧栖凤毛，𡄸𡄸振融陵丹霄。",
      "郁乎苍松盘鹤顶，翩翩展翅依云巢。",
      "君子于止知所止，坚吾寄托畴能摇。",
      "丰肌美羽胡为者，钟鼎何如安藜蒿。",
      "君昔仁风遍泽国，举手翩阳阳不骄。",
      "今年六月又苦热，金飙送入始清萧。",
      "我惭一扇寄千里，聊为两地除炎歊。",
      "君非热中我冷宦，古人何必矜题桥。",
      "胸襟磊落笔锋利，趋炎附热非英豪。",
      "湖山别去今七载，熙州焉能比霅苕。",
      "数椽官舍地低湿，往往久雨生寒潮。",
      "千峰万岭罗户右，绕墙芬馥多兰椒。",
      "黎祁一味颇不厌，开轩扫榻能相邀。",
      "司空佛图助吟咏，山川刻露飞彩毫。",
      "春花秋月期不至，徒令诗笔走清超。",
      "相思团扇对明月，遥知月下宽征袍。",
      "风生一握凉侵臂，秋果再热奚辞劳。",
      "君身松柏是后雕，况有雏凤夸翔翱。",
      "天伦乐叙欣所遭，一枝笑我同鹪鹩。",
      "君诗摺叠等琼瑶，盥薇读罢香暗飘。"
    ]
  },
  {
    "id": "adcfe4db4b544ff548d6da35afe7d555",
    "title": "示儿子浚师",
    "authorName": "方士鼐",
    "authorId": "adcfe4db4b544ff5d1457b72d1457b72",
    "dynasty": "清",
    "content": [
      "吾父性我时，四十头未白。",
      "今我又四旬，父已归窀穸。",
      "方幸两慈亲，侍奉永朝夕。",
      "胡为十年中，双亲痛疾革。",
      "哀哉父母恩，欲报形骸隔。",
      "年载困名途，岁月皆虚掷。",
      "虽然作冷官，难免素餐责。",
      "有书岂不读，吾父留手迹。",
      "有杯岂不举，吾母留口泽。",
      "显扬纵未能，光阴须爱惜。",
      "汝年已十三，留心在经籍。",
      "立志贵精勤，求师重诱掖。",
      "少壮能几何，珍重驹过隙。",
      "莫学我无闻，老大悲何益。"
    ]
  },
  {
    "id": "adcfe4db4b5a349fffbe27479288ef5d",
    "title": "伊犁军营",
    "authorName": "阿桂",
    "authorId": "adcfe4db4b5a349f8b5700018d9fc230",
    "dynasty": "清",
    "content": [
      "欲扫妖气净，岩疆战不休。",
      "人犹争马革，天已厌旄头。",
      "刁斗三更月，关山万里愁。",
      "渠魁何日灭，非直为封侯。"
    ]
  },
  {
    "id": "adcfe4db4b5a349f90440111c676cecb",
    "title": "大军次永昌有作",
    "authorName": "阿桂",
    "authorId": "adcfe4db4b5a349f8b5700018d9fc230",
    "dynasty": "清",
    "content": [
      "王师毋尽杀，胁从贷余生。",
      "一将功何有，千军怒未平。",
      "投戈收战骨，撤幕返春耕。",
      "仰喜皇心慰，边陲已息兵。"
    ]
  },
  {
    "id": "adcfe4db4b5a349f4d86e3aa97c76ab1",
    "title": "话旧赠钱冲斋观察",
    "authorName": "阿桂",
    "authorId": "adcfe4db4b5a349f8b5700018d9fc230",
    "dynasty": "清",
    "content": [
      "忆昔承师范，萧斋只两人。",
      "始从亲研削，直至命冠巾。",
      "经历风波险，甘同疏水贫。",
      "十年情意重，爱我比祥麟。"
    ]
  },
  {
    "id": "adcfe4db4b5a349f4d86e3aa45e233ad",
    "title": "话旧赠钱冲斋观察",
    "authorName": "阿桂",
    "authorId": "adcfe4db4b5a349f8b5700018d9fc230",
    "dynasty": "清",
    "content": [
      "绝域言旋后，年华屈指中。",
      "我方依禁闼，君正董河工。",
      "意气芝兰臭，行踪牛马风。",
      "天山同汉水，契阔更西东。"
    ]
  },
  {
    "id": "adcfe4db4b5a349f4d86e3aa86763f73",
    "title": "话旧赠钱冲斋观察",
    "authorName": "阿桂",
    "authorId": "adcfe4db4b5a349f8b5700018d9fc230",
    "dynasty": "清",
    "content": [
      "三载征蛮府，天涯笑语温。",
      "晨昏欣共数，冷暖不须论。",
      "话旧成尘影，筹边验泪痕。",
      "相期崇令德，努力念师门。"
    ]
  },
  {
    "id": "adcfe4db4b5a349f65d94ef06a3fffce",
    "title": "感怀用苏文忠公寄晁美叔韵",
    "authorName": "阿桂",
    "authorId": "adcfe4db4b5a349f8b5700018d9fc230",
    "dynasty": "清",
    "content": [
      "少小重意气，局蹐訾前贤。惟知一往乐，谁能计万全。",
      "而今衰老矣，狂直多弃捐。心迹聊自慰，功成付与天。",
      "百忧如猬集，扰扰白发年。虽廑生还想，宁知口碑传。",
      "胡不赋《归去》，恣意穷芳鲜。松竹荫我庐，朝昏饱云烟。",
      "泾渭自清浊，美丑何憎妍。不见亦不闻，幽谷长日眠。",
      "撷彼南山茶，松枝活火煎。一瓯涤内热，快意耽静便。",
      "岂必觅丹砂，妄与神仙缘。醉乡亦复好，遑惜囊无钱。"
    ]
  },
  {
    "id": "adcfe4db4b67cf2e103775e88777aff0",
    "title": "涿州",
    "authorName": "吴曾贯",
    "authorId": "adcfe4db4b67cf2ed1457b72d1457b72",
    "dynasty": "清",
    "content": [
      "天意开刀剑，皇风肇冕旒。",
      "至今过涿鹿，终古怨蚩尤。",
      "慷慨寻遗迹，苍茫感素秋。",
      "羡他五陵客，生近帝王州。"
    ]
  },
  {
    "id": "adcfe4db4b67cf2ef66138fd6e7024a5",
    "title": "平原咏东方曼倩",
    "authorName": "吴曾贯",
    "authorId": "adcfe4db4b67cf2ed1457b72d1457b72",
    "dynasty": "清",
    "content": [
      "先生古贤豪，和风师柳下。",
      "大隐在朝廷，区区陋岩野。",
      "天矫云中龙，胸怀相吞泻。",
      "晦迹托神仙，游戏亦聊且。",
      "焉有旷达人，妄想长生者。",
      "试观诫予诗，庭训斯无假。"
    ]
  },
  {
    "id": "adcfe4db4b67cf2e542fed5da89d2a0a",
    "title": "杜家庙古梓行",
    "authorName": "吴曾贯",
    "authorId": "adcfe4db4b67cf2ed1457b72d1457b72",
    "dynasty": "清",
    "content": [
      "杜家庙前古梓树，阅历岁年不知数。",
      "直从崖底出崖巅，偃蹇轮囷踞当路。",
      "黛色千寻撑碧空，苍皮百尺磨青铜。",
      "宵来蓦地作雷雨，知是枝叶摇天风。",
      "川岳钟灵生奇杰，千百万中得其一。",
      "何意双龙此蜿蜒，短长大小相俦匹。",
      "其上闻有神灵栖，云旗飘瞥雾马嘶。",
      "枌榆父老勤作社，神箫巫鼓相挨挤。",
      "间言仁庙南巡事，鸾皇发声著神异。",
      "至今铁牌题识明，康熙三十八年铸。",
      "乃知人物贵负奇，遭逢不计早与迟。",
      "此树托根几百载，始得躬逢敕护时。",
      "又知持地慎毋苟，寄托乾坤期不朽。",
      "假令野火得烧空，焉得长翘行客首。",
      "徘徊瞻望一咨嗟，灵气郁郁生枝丫。",
      "丞相柏生锦官宅，窦氏桂老燕山家。",
      "力支大厦诚能荷，莫向风尘愁坎坷。",
      "却怜生长匠石门，材不材间犹剩我。"
    ]
  },
  {
    "id": "adcfe4db4b6817eb0108db56dade8c32",
    "title": "冬日",
    "authorName": "戈溥",
    "authorId": "adcfe4db4b6817ebd1457b72d1457b72",
    "dynasty": "清",
    "content": [
      "短檐喧冻雀，暖日映窗虚。",
      "白发羞新镜，青山忆旧书。",
      "风高寒雁急，地远故人疏。",
      "岁岁梅花发，何时适我初。"
    ]
  },
  {
    "id": "adcfe4db4b6817eb044c8f78811f60a9",
    "title": "答饶海亭寄怀原韵",
    "authorName": "戈溥",
    "authorId": "adcfe4db4b6817ebd1457b72d1457b72",
    "dynasty": "清",
    "content": [
      "一曲听泉百虑清，只求琴意不求声。",
      "三更露堕哀猿啸，万壑风传老鹳鸣。",
      "乍解徵商心已静，了然梦幻体都轻。",
      "知君仍向东湖水，目数流光缕缕情。"
    ]
  },
  {
    "id": "adcfe4db4b6f0a52f790b250e927ab70",
    "title": "宿莲花山寺",
    "authorName": "樊必遴",
    "authorId": "adcfe4db4b6f0a52d1457b72d1457b72",
    "dynasty": "清",
    "content": [
      "山头留古刹，客到且羁栖。",
      "回望高天近，平分落日低。",
      "钟声风上下，塔影月东西。",
      "间共僧拈句，何妨壁上题。"
    ]
  },
  {
    "id": "adcfe4db4b73917eaefbf08bf6421b95",
    "title": "读段氏说文解字注心部𢝊字下知徐楚金系传吴中顾氏黄氏各有影钞北宋之本不禁神往",
    "authorName": "苗夔",
    "authorId": "adcfe4db4b73917eb865367fa3545bd7",
    "dynasty": "清",
    "content": [
      "生平私淑心，亭林多纂辑。",
      "韵学接孔周，一语亮能执。",
      "世无扬子云，鬼笑仓颉泣。",
      "天未丧斯文，洨长秦灰拾。",
      "南唐徐楚金，系传成四十。",
      "汪刻落叶多，破碎不完葺。",
      "影宋闻顾黄，藏之等什袭。",
      "何当一借未，万拜与干揖。",
      "补天同娲皇，动地笑惊蛰。",
      "九泉谁修文，此举登几级。",
      "神爽秋毫巅，主宾阆风立。"
    ]
  },
  {
    "id": "adcfe4db4b7fa18876bd576e92254733",
    "title": "舫庐",
    "authorName": "柯培鼎",
    "authorId": "adcfe4db4b7fa188d1457b72d1457b72",
    "dynasty": "清",
    "content": [
      "妙趣闲从物外寻，舫庐幽寂傍寒浔。",
      "桂移新种含生意，兰蕴孤芳待赏音。",
      "楼角远山都到眼，枝头好鸟亦知心。",
      "年来诗力惭消退，敢效南阳《梁父吟》。"
    ]
  },
  {
    "id": "adcfe4db4b824ec3ccffaf3e51ca4710",
    "title": "日暮别旭亭",
    "authorName": "王魏胜",
    "authorId": "adcfe4db4b824ec3d1457b72d1457b72",
    "dynasty": "清",
    "content": [
      "欲别难为别，河梁小立时。",
      "月窥离席暗，风约去帆迟。",
      "惆怅人千里，苍茫酒一卮。",
      "来还知不远，无负菊花期。"
    ]
  },
  {
    "id": "adcfe4db4b8be5f04262e4219a236443",
    "title": "晚登龟山",
    "authorName": "陈元荣",
    "authorId": "adcfe4db4b8be5f0d1457b72d1457b72",
    "dynasty": "清",
    "content": [
      "翠竹与松阴，千江一月沉。",
      "峰高云有意，树静鸟无心。",
      "烟火城中望，僧徒洞里寻。",
      "岚光浮欲滴，最好是疏林。"
    ]
  },
  {
    "id": "adcfe4db4b8be5f0c0fb70f44a7d40bc",
    "title": "九日游打鼓岩",
    "authorName": "陈元荣",
    "authorId": "adcfe4db4b8be5f0d1457b72d1457b72",
    "dynasty": "清",
    "content": [
      "为想渊明把酒时，几人重九独题诗。",
      "惊寒白雁霜前落，带雾高峰鸟道奇。",
      "石壁流泉猿斗果，僧窗翠柏鹭斜涯。",
      "柴扉掩梦曾游处，报道秋山寄远思。"
    ]
  },
  {
    "id": "adcfe4db4b8be5f09c94b53e2d62aeb4",
    "title": "琅峤潮声",
    "authorName": "陈元荣",
    "authorId": "adcfe4db4b8be5f0d1457b72d1457b72",
    "dynasty": "清",
    "content": [
      "空斋寂寞暮，琅峤涌潮新。",
      "硖险疑迷渡，声嘘乍报春。",
      "雪山堆日暖，鼍鼓喊沙银。",
      "度云寒螺蜃，微飙动甲鳞。",
      "海门奔似马，仙岛净无尘。",
      "独有江湖客，偏惊梦里亲。"
    ]
  },
  {
    "id": "adcfe4db4b905df75ef63f921b64ec3f",
    "title": "赠林茂之",
    "authorName": "黄虞稷",
    "authorId": "adcfe4db4b905df75c50b4df8303a79b",
    "dynasty": "清",
    "content": [
      "八十才名遍九州，七朝遗老至今留。",
      "听谈旧事开元载，早识先生万历秋。",
      "藜杖寻诗荒径外，松风坐客小楼头。",
      "乳山咫尺能招隐，我欲从公一溯游。"
    ]
  },
  {
    "id": "adcfe4db4b905df7de51fae6a8e95763",
    "title": "赠王石谷",
    "authorName": "黄虞稷",
    "authorId": "adcfe4db4b905df75c50b4df8303a79b",
    "dynasty": "清",
    "content": [
      "松老钟山废苑空，六朝遗迹散飞鸿。",
      "冬晴几日闲驴背，写出荒寒落木中。"
    ]
  },
  {
    "id": "adcfe4db4b905df74b80282f34f52821",
    "title": "题马士英画",
    "authorName": "黄虞稷",
    "authorId": "adcfe4db4b905df75c50b4df8303a79b",
    "dynasty": "清",
    "content": [
      "半闲亭上草离离，尚有遗踪寄墨池。",
      "犹胜当年林甫辈，弄獐贻笑误书时。"
    ]
  },
  {
    "id": "adcfe4db4b905df70affddeef64b91f4",
    "title": "书影梅庵忆语后",
    "authorName": "黄虞稷",
    "authorId": "adcfe4db4b905df75c50b4df8303a79b",
    "dynasty": "清",
    "content": [
      "珊瑚枕薄透嫣红，桂冷霜清夜色空。",
      "自是愁人多不寐，不关天末有哀鸿。"
    ]
  },
  {
    "id": "adcfe4db4b905df70affddee68710869",
    "title": "书影梅庵忆语后",
    "authorName": "黄虞稷",
    "authorId": "adcfe4db4b905df75c50b4df8303a79b",
    "dynasty": "清",
    "content": [
      "半床明月残书伴，一室昏镫雾阁缄。",
      "最是夜深凄绝处，薄寒吹动茜红衫。"
    ]
  },
  {
    "id": "adcfe4db4b91961277852c3f77bba3c4",
    "title": "送别竹垞",
    "authorName": "李文瀚",
    "authorId": "adcfe4db4b919612d1457b72d1457b72",
    "dynasty": "清",
    "content": [
      "一见即如故，相逢何太迟。",
      "君身有仙骨，我迹恨天涯。",
      "风雨无多日，云山又别离。",
      "茫茫鸿雁信，莫负隔年期。"
    ]
  },
  {
    "id": "adcfe4db4b91961235c7a2d0a5698f6a",
    "title": "寒夜遣闷即示洙泉弟",
    "authorName": "李文瀚",
    "authorId": "adcfe4db4b919612d1457b72d1457b72",
    "dynasty": "清",
    "content": [
      "千古此长安，久居诚大难。",
      "风尘消壮志，升斗恋微官。",
      "功业百无补，乾坤何处宽。",
      "仰天长太息，星月夜阑干。"
    ]
  },
  {
    "id": "adcfe4db4b91961235c7a2d02525efe3",
    "title": "寒夜遣闷即示洙泉弟",
    "authorName": "李文瀚",
    "authorId": "adcfe4db4b919612d1457b72d1457b72",
    "dynasty": "清",
    "content": [
      "岁月匆匆去，北风吹敝庐。",
      "围炉烹浊酒，烧烛检残书。",
      "病骨瘦支鹤，愁肠枯索鱼。",
      "埙篪聊复尔，相对意踟蹰。"
    ]
  },
  {
    "id": "adcfe4db4b91961235c7a2d08bebdacc",
    "title": "寒夜遣闷即示洙泉弟",
    "authorName": "李文瀚",
    "authorId": "adcfe4db4b919612d1457b72d1457b72",
    "dynasty": "清",
    "content": [
      "客况贫如洗，名心热似煎。",
      "班超投笔起，祖逖著鞭先。",
      "琴剑悲今日，烟云感去年。",
      "白头孤望眼，肠断五更天。"
    ]
  },
  {
    "id": "adcfe4db4b91961235c7a2d081ee0ef7",
    "title": "寒夜遣闷即示洙泉弟",
    "authorName": "李文瀚",
    "authorId": "adcfe4db4b919612d1457b72d1457b72",
    "dynasty": "清",
    "content": [
      "一枕江南梦，鸡声唤不醒。",
      "水迷千里白，山记数峰青。",
      "久向高堂别，何堪老泪零。",
      "乡音无雁到，芦荻隐沙汀。"
    ]
  },
  {
    "id": "adcfe4db4b9196126e32979ece4de5b3",
    "title": "舟夜忆镇北",
    "authorName": "李文瀚",
    "authorId": "adcfe4db4b919612d1457b72d1457b72",
    "dynasty": "清",
    "content": [
      "十旬啖尽鹤分餐，别后相思梦未安。",
      "我始出山还不浊，尔如行路亦应难。",
      "马头尘扫云千叠，篷背凉生月一丸。",
      "芦荻花疏秋瑟瑟，故人曾否渡桑干。"
    ]
  },
  {
    "id": "adcfe4db4b9196127229eab9fb4db845",
    "title": "朝鲜文德郎徐竹垞过访索画赋赠",
    "authorName": "李文瀚",
    "authorId": "adcfe4db4b919612d1457b72d1457b72",
    "dynasty": "清",
    "content": [
      "翰墨因缘千古难，纵横妙笔无人看。君能写竹我写兰，红尘洗尽居长安。",
      "竹爱兰心素，薰人气味毫端露。兰爱竹心虚，旧时芒有胸中无。",
      "兰本幽人竹，君子灵根不与众芳比。品题安得真，名士赏心只有梅边鹤。",
      "鹤爱兰幽竹洒落，题以新诗珠玉错。一鹤一竹一兰花，相寻正得林泉乐。",
      "东皇倏尔扇微风，野鹤西飞兰竹东。竹转潇湘去，兰居楚泽中。",
      "伫见江头布帆去如羽，万丈柳条牵不住。扶持清梦入茫茫，日暮愁云绕春树。",
      "万里关河，渺渺烟波。念我故人，将如之何。野鹤时招兰友说，道君心为此君结。",
      "我方驾雾行云远送此君别，海上银涛立如雪。中流一棹指蓬莱，平安早抵三韩阙。",
      "分手赠言嘱致君，劝君莫炙离情热。万国朝天年复年，春风重过小神仙。",
      "竹瘦兰清鹤孤洁，花间三影邀明月。"
    ]
  },
  {
    "id": "adcfe4db4b9e2538e71ee315a7190b19",
    "title": "汉江晚泊时将东归",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "客子行何畏，天涯一敝裘。",
      "满倾桑落酒，醉上木兰舟。",
      "暮气来千嶂，孤云薄九秋。",
      "高堂今夜梦，应说旅人愁。"
    ]
  },
  {
    "id": "adcfe4db4b9e253857ef75e7fafa3ffb",
    "title": "寄山阴单骏如",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "闻说山阴好，回樯镜里旋。",
      "万家依碧树，百道下红泉。",
      "况有高贤在，应多胜事传。",
      "明年风雪夜，须待子猷船。"
    ]
  },
  {
    "id": "adcfe4db4b9e2538b22a63dcc10b9fc4",
    "title": "送马书升之江西",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "春风倦羽各差池，携手还倾酒一卮。",
      "《别赋》送将南浦去，漫游安用《北山移》？",
      "城头月落骊歌早，江上花明雀舫迟。",
      "但慰诸生迎绛帐，欲闻长笛更何时。"
    ]
  },
  {
    "id": "adcfe4db4b9e25386f1be7e589812fb9",
    "title": "闺怨",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "流苏空系合欢床，夫婿长征妾断肠。",
      "留得当时临别泪，经年不忍浣衣裳。"
    ]
  },
  {
    "id": "adcfe4db4b9e253852848019ae771eb8",
    "title": "游即墨凤凰峰慧矩院",
    "authorName": "董以宁",
    "authorId": "adcfe4db4b9e2538d1457b72d1457b72",
    "dynasty": "清",
    "content": [
      "夕阴澄大海，千山翠色微。",
      "林深云自宿，峰高鸟倦飞。",
      "奇花低昂开，衣袂袭芳非。",
      "回冈疏积石，飞泉走珠玑。",
      "烟光未尽敛，台殿相因依。",
      "寻仙杳无际，空思拜真妃。",
      "徘徊石梁畔，日暮怛忘归。"
    ]
  },
  {
    "id": "adcfe4db4baf4b33d9a729335da0716d",
    "title": "汤泉应制",
    "authorName": "明珠",
    "authorId": "adcfe4db4baf4b3342a39645c59b469d",
    "dynasty": "清",
    "content": [
      "御天来凤辇，浴日启龙池。",
      "淑景黄图早，朝晖紫幄披。",
      "落花萦采仗，初柳拂珠旗。",
      "野回纡皇览，銮停拥地祇。",
      "翠岩深䆗窱，琼构郁参差。",
      "萝磴时留跸，松门不剪茨。",
      "方塘含皎镜，文甃净涟漪。",
      "却望陵园近，弥深弓剑思。",
      "山川开丽瞩，草木得华滋。",
      "豫悦千秋洽，阳和庶物宜。",
      "每勤长乐养，独奏广微诗。",
      "溜暖春频驻，波暄律罢吹。",
      "逾涯涵帝泽，曲逮被臣私。",
      "并命观温渚，相将陟涧湄。",
      "气凝浆五色，味绝露三危。",
      "凛节何由度，恩光实在斯。",
      "赤鳞游自异，锦雁饰奚为。",
      "瑞已徵灵液，祥应颂玉芝。",
      "远侔尧德俭，只法禹宫卑。",
      "孝理能驯鹿，仁风遂化鸱。",
      "抚躬多窃幸，好爵久相縻。",
      "喜共清泉挹，如从丹洞窥。",
      "濯磨欣有赐，调燮愧无奇。",
      "愿托潺湲水，年年奉圣慈。"
    ]
  },
  {
    "id": "adcfe4db4bb32a784e3a71883c7a2be5",
    "title": "怀罗浮",
    "authorName": "孔继勋",
    "authorId": "adcfe4db4bb32a78d1457b72d1457b72",
    "dynasty": "清",
    "content": [
      "蓬岛南飞日，迷离四百峰。",
      "罗阳一弯水，华首几声钟。",
      "风雨空遥想，神仙不易逢。",
      "何时恣来往，天外数芙蓉。"
    ]
  },
  {
    "id": "adcfe4db4bbcae3010a42105ab0ae58c",
    "title": "访圆桐道士不遇",
    "authorName": "张廷兰",
    "authorId": "adcfe4db4bbcae30d1457b72d1457b72",
    "dynasty": "清",
    "content": [
      "西风卷黄叶，秋气满空山。",
      "乃与二三子，来游云水间。",
      "古松盘谷口，飞瀑绕禅关。",
      "问讯烧丹客，疏泉夜不还。"
    ]
  },
  {
    "id": "adcfe4db4bbcae301a010c61752950b0",
    "title": "寄万鹤峰",
    "authorName": "张廷兰",
    "authorId": "adcfe4db4bbcae30d1457b72d1457b72",
    "dynasty": "清",
    "content": [
      "晨兴蓬户掩，凉意在庭柯。",
      "落叶前阶满，秋声昨夜多。",
      "故人隔溪水，诗思寄烟萝。",
      "曾有黄花约，西风策蹇过。"
    ]
  },
  {
    "id": "adcfe4db4bc4cac4a967359b2ef63c68",
    "title": "书刘文清公家言长卷后",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "油螺松饼谙乡味，璅屑家言一一搜。",
      "缄付月华居士读，不教韦陟擅风流。"
    ]
  },
  {
    "id": "adcfe4db4bc4cac4a967359bede02498",
    "title": "书刘文清公家言长卷后",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "中闺才调更清腴，笔法簪花妙不殊。",
      "冀北衡文宵漏永，轻寒半臂寄曾无。"
    ]
  },
  {
    "id": "adcfe4db4bc4cac485bc964296c89b3c",
    "title": "莱臧赋赠泰始砖砚歌奉酬长句",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "赤云初卷秋气凉，庭柯櫹椮檐日黄。蕉衫落拓款扉至，泖东野客殊轩昂。",
      "螊庐惯羁长者辙，说经论史辞铿锵。商周彝鬲少藏弆，石田数亩资耕穰。",
      "绮函髹匣久珍閟，鼠璞什袭嗤疏狂。典午丸泥重陶埴，端逾歙谁评量。",
      "士衡嗜古有卓识，摩挲嗟叹长毋忘。审定点画岩电炯，殷勤叩我来何方。",
      "李侯昔日辞蓬岛，一封墨绶淮南道。八公山古贮烟霞，廉颇邱荒萟粳稻。",
      "治谱常怀运甓勤，清吟时伴陶泓老。单骑班春出郭行，间共龛僧事幽讨。",
      "墙阴隐起阑干纹，士绣斓斑字完好。长九寸二博半之，晋武泰始十年造。",
      "旁有旆人陈黑名，或云督将姑弗考。忆自陈骞镇寿春，千五百年旧城堡。",
      "铜驼宫殿尽荆榛，仅余残垒球图宝。笔法古朴苍劲储，东京碑额输精藻。",
      "良工手擘墨池云，衙斋花落仙人扫。万重缇䌌寄双鱼，削椟匆匆不暇草。",
      "君闻此说心颜开，快斟绿蚁倾金罍。追摹斯籀寘怀衷，习日急走长须来。",
      "淋漓大笔媲韩孟，陆离璀璨惊雄才。解注孪孳溯鷇彀{孛殳}，雕缋状貌穷胚胎。",
      "五凤五年检汉纪，苏斋辨证岁月该。孙吴宝鼎雁岭出，竹垞跋语尤奇瑰。",
      "斯砖缜密无薜暴，蜀师天册元康陪。何人抟土受模范，瓦砾弃掷烟莓苔。",
      "虫涎粉蛀耀光采，那肯埋灭随劫灰。新诗琅琅字三百，八砖吟馆同鸿裁。",
      "自笑空拈兔园册，缁尘屡染长安陌。石交喜结文字缘，蟾蜍注水摇寒碧。",
      "蝌书鸟迹辨模糊，峄山难访秦时石。漫将{立鬲}扁细商量，几能煤麝功勋策。",
      "蛟慵螭懒蝗蚓蟠，学书未成手如戟。销尽桑生铁一方，磨墨磨人慨陈迹。",
      "刮膜重看砖上文，日日临池望三益。歌罢濡毫写赫蹄，隃麋光射窗纱白。"
    ]
  },
  {
    "id": "adcfe4db4bc4cac471cc7866aaf467d1",
    "title": "宋丈实父学博以家醴谷检讨半舫诗集暨筠庄侍御所纂汉名臣言行录见饷并附佳石属镌私印赋长歌二十韵",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "吾家珠湖两太史，名誉烜赫传神州。棣华竞爽重文苑，如椽健笔今枚邹。",
      "微云快婿我执友，怡然相见京华秋。寓书远饷二专集，发函珍重逾琅球。",
      "鸿博新诗号半舫，渊明子厚高唱酬。吊古怀贤意苍莽，直与魏晋乐府侔。",
      "追和韩苏石鼓韵，木难火齐珊瑚钩。当年衡文赴东粤，药笼参术殷勤收。",
      "我读斯编望洋叹，昆仑源泻黄河流。筠庄侍御粹经术，淹贯史籍无全牛。",
      "两汉名臣录嘉懿，发凡起例精校仇。班书范志最闳富，馈贫几册充乾糇。",
      "手定禹贡汇览注，已山作序力阐幽。檃括毛傅称善本，铿铿经说童蒙求。",
      "此稿萧斋久藏弆，副以兹刻光凝眸。先生归去日无事，但藉著述销穷愁。",
      "谢病应同孔巢父，稽古不让李邺侯。贻来绝胜百朋锡，一瓻何用增烦忧，衰年窃笑手腕弱，桃花鱼脑艰雕锼。",
      "付与床头捉刀客，细商{立鬲}扁蟠蛟虬。"
    ]
  },
  {
    "id": "adcfe4db4bc4cac44c4110db8446919e",
    "title": "中秋四首和频伽居士灵芬馆韵",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "淅沥宵未歇，古砌吟秋虫。",
      "浮云翳朗月，望眼徒朦胧。",
      "故园阻长道，揽景区异同。",
      "萧瑟怯衣单，披拂怜雌风。",
      "幸有插架书，寝馈于其中。",
      "黄初暨大历，尚友忻相逢。"
    ]
  },
  {
    "id": "adcfe4db4bc4cac44c4110dbdcfc6a64",
    "title": "中秋四首和频伽居士灵芬馆韵",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "乱峰障淮滨，善稻谷粱记。",
      "我来阅五稔，端居祇蕉萃。",
      "从游有棻葩，推敲诗律细。",
      "檐际有琅玕，积阴新粉坠。",
      "良辰正团栾，棣华念予季。",
      "何当赁庑舂，鹿车挽椎髻。"
    ]
  },
  {
    "id": "adcfe4db4bc4cac44c4110db16345c1b",
    "title": "中秋四首和频伽居士灵芬馆韵",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "中秋与上元，晴雨无二天。",
      "此说太拘泥，印板胡云然。",
      "譬如人堕地，通塞难强焉。",
      "涂泥轩冕判，讵必关愚贤。",
      "蟾光偶匿彩，华镫足清欢。",
      "莫徇猥琐辈，随俗为暄寒。"
    ]
  },
  {
    "id": "adcfe4db4bc4cac44c4110db8e014ad3",
    "title": "中秋四首和频伽居士灵芬馆韵",
    "authorName": "夏翼朝",
    "authorId": "adcfe4db4bc4cac4d1457b72d1457b72",
    "dynasty": "清",
    "content": [
      "流光荏苒去，既去还复来。",
      "但愿人长久，坡老时低徊。",
      "婵娟千里共，穷愁安论哉。",
      "坎壈增感伤，怀旧赋八哀。",
      "谁著五铢衣，轻举凌尘埃。",
      "冰轮十分满，对影酬深杯。"
    ]
  },
  {
    "id": "adcfe4db4bcc44401df2cd77578a5d57",
    "title": "马上歌",
    "authorName": "许氏",
    "authorId": "adcfe4db4bcc4440d1457b72d1457b72",
    "dynasty": "清",
    "content": [
      "快马轻刀夜斫营，健儿疾走夜无声。",
      "归来金镫齐敲响，不让须眉是此行。"
    ]
  },
  {
    "id": "adcfe4db4c1800b7dcb0ccaa8b7c3051",
    "title": "答张邻仙同年",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "藉甚张公子，新诗逼大家。",
      "小楼燕市月，微雨社城花。",
      "晏坐青镫暮，狂吟乌帽斜。",
      "夜来题秀句，传唱满京华。"
    ]
  },
  {
    "id": "adcfe4db4c1800b718014812bea47349",
    "title": "闻田雨来将移新居却寄",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "五亩城西宅，移家定几时。",
      "屋连屯氏水，巷接董生祠。",
      "背郭桃花发，巾车渡口迟。",
      "卜居先占此，真与懒相宜。"
    ]
  },
  {
    "id": "adcfe4db4c1800b718014812f23953de",
    "title": "闻田雨来将移新居却寄",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "瓦舍三间大，芦藩一带长。",
      "几排风字砚，帘护鸟文香。",
      "斗茗消闲昼，翻书入睡乡。",
      "真成清净退，宁复问行藏。"
    ]
  },
  {
    "id": "adcfe4db4c1800b71801481244d59e58",
    "title": "闻田雨来将移新居却寄",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "我亦齐东客，游梁兴已阑。",
      "头方徒自苦，舌倦果然难。",
      "世界凭鸠闹，还家学蠖蟠。",
      "十年看烂熟，未敢恋闲官。"
    ]
  },
  {
    "id": "adcfe4db4c1800b779037220f34f1072",
    "title": "送杨恭士归钱塘",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "潞水黄花发，归舟欲放时。",
      "薄寒添絮早，微雨落帆迟。",
      "家近青衣洞，门临白傅祠。",
      "看山湖上好，遥忆醉题诗。"
    ]
  },
  {
    "id": "adcfe4db4c1800b726936e44cc8d89e0",
    "title": "次劳介岩先生移居韵",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "尺五城南社，移家小寺东。",
      "园花妍似女，邻树秃如翁。",
      "斋阁秋阳里，帷镫细雨中。",
      "时闻佳客过，尊酒未曾空。"
    ]
  },
  {
    "id": "adcfe4db4c1800b726936e4413b1606c",
    "title": "次劳介岩先生移居韵",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "蹑级苔侵屦，钩帘月满庐。",
      "淡烟浮茗灶，深柳护巾车。",
      "径引凉阴直，窗涵夜气虚。",
      "无人闲问字，犹自手钞书。"
    ]
  },
  {
    "id": "adcfe4db4c1800b726936e44593ec304",
    "title": "次劳介岩先生移居韵",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "静理床头帙，闲驱屋上尘。",
      "西风吹户牖，秋色满城闉。",
      "名酿浮三雅，清砧答四邻。",
      "凭阑发高唱，谁解和阳春。"
    ]
  },
  {
    "id": "adcfe4db4c1800b778ddf83b91919f7a",
    "title": "应山道中",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "荒村篱落树成围，千叠晴云屋上飞。",
      "远水石梁双鹭下，斜阳萧寺一僧归。",
      "虽无脚力寻岩径，尚有心情叩板扉。",
      "伫立沙头寒栗栗，四山空翠湿单衣。"
    ]
  },
  {
    "id": "adcfe4db4c1800b720dae9e9640264b1",
    "title": "除夜",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "不下风帘不掩扉，颓然醉卧乱书围。",
      "总教岁月堂堂去，未许心情种种非。",
      "薄宦还余新禄米，长贫尚有旧儒衣。",
      "生涯自笑原无累，讵系中年悟道机。"
    ]
  },
  {
    "id": "adcfe4db4c1800b7e310fac7954eeadf",
    "title": "与张松友同年",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "斗笠蒙头竹杖轻，东风吹我上齐城。",
      "醉投石雁洲边宿，老向青牛观里行。",
      "野草渐从官路合，春云恰到县门晴。",
      "悬知海内张公子，尚识人间鲁两生。"
    ]
  },
  {
    "id": "adcfe4db4c1800b702f62c7d2071deec",
    "title": "留别徐电发",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "去岁狂歌共上都，今年结伴到江湖。",
      "旗亭酒醉徐高士，驿路金羞陆大夫。",
      "少喜诗情犹健在，却怜豪气已全无。",
      "他时君返虹桥去，好画樊山夜宴图。"
    ]
  },
  {
    "id": "adcfe4db4c1800b71c8b512bebf82e06",
    "title": "九日同萧韩坡田雨来集程二如园亭",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "一园残雨菊花秋，选胜还成九日游。",
      "高树全遮亭四面，小山恰在舍东头。",
      "红阑曲沼开新径，白帢单衫上旧楼。",
      "记得昔年豪饮地，重来尚喜故人留。"
    ]
  },
  {
    "id": "adcfe4db4c1800b71c8b512ba8f97ef2",
    "title": "九日同萧韩坡田雨来集程二如园亭",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "竹几松屏六尺床，风帘不卷一亭香。",
      "窗含暮色成深碧，菊对衰颜是浅黄。",
      "莫向杯中问贤圣，只堪棋里较低昂。",
      "何人秀句争传唱，二老风流果擅场。"
    ]
  },
  {
    "id": "adcfe4db4c1800b77ba1eca5017529ed",
    "title": "朗陵行",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "荆河惟豫州，厥赋实第二。",
      "汝南天之中，亦属中上地。",
      "漆丝既繁兴，纤絮以时致。",
      "洎乎井牧荒，农民乃多事。",
      "或为旱潦侵，或因兵燹弃。",
      "阡陌纷错陈，沟洫久废置。",
      "朝廷重稼穑，特设牧民吏。",
      "厚以赐复恩，重以荒田议。",
      "匪惟念民依，亦将收地利。",
      "岂知群有司，相视等儿戏。",
      "荆榛翳丘陇，瓦砾罗市肆。",
      "我欲呼流民，裹粮千里至。",
      "相彼高下田，畀以耕耘器。",
      "播谷居其始，种菽及其次。",
      "三时课晴雨，岂曰非善智。",
      "惜非劝农官，怀此终何试。"
    ]
  },
  {
    "id": "adcfe4db4c1800b767234c5eb217333a",
    "title": "云梦泽有怀太白",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "南楚大泽七，云梦首江表。",
      "幽壑生积阴，弥望皆宿草。",
      "日气开鸿蒙，天风吹浩浩。",
      "深径留蛇迹，高崖划鸟爪。",
      "未觉沧溟阔，转意彭蠡小。",
      "尚怀谪仙人，逸气蹑云杪。",
      "戏弄吴江水，过此穷幽讨。",
      "遂就许公宿，永结儿女好。",
      "一夕高兴发，酒酣乌帽倒。",
      "南辞桃花岩，东入蓬莱岛。",
      "谒帝三十六，致身外臣早。",
      "高风邈难即，短晷催人老。",
      "幂幂尘网中，众缘纷难了。",
      "寄讯泽中客，何处最窅窈。",
      "未能学飞云，且愿依栖鸟。"
    ]
  },
  {
    "id": "adcfe4db4c1800b710ffbcd93304fffb",
    "title": "文漪斋中见示新诗",
    "authorName": "冯廷櫆",
    "authorId": "adcfe4db4c1800b796de254701e00f2f",
    "dynasty": "清",
    "content": [
      "我行四海求朋侪，冷丝枯木谁与偕。",
      "相知还是故乡客，春风拂帽过高斋。",
      "眼明乍见新诗卷，纵观渺渺无津涯。",
      "太古遗音久坠地，后之作者沦优俳。",
      "山鬼啸风虫号野，正画兀兀疑阴霾。",
      "就中意思萧索极，偶一噍咀如枯荄。",
      "郊岛苦寒温李侩，是谁倡此为厉阶。",
      "我欲奋笔指其谬，惜以事役无好怀。",
      "髯卿挺起清渊尾，诗与渊水争清佳。",
      "词源蓄泄昆仑窟，余波悬注江河淮。",
      "冥搜汉魏晋唐宋，阅年十度更檀槐。",
      "句遒语老功力到，如此大笔堪磨崖。",
      "文士结习世未化，凭愚护短相睽乖。",
      "我今怀响涩欲废，牛铎喜与黄钟谐。",
      "一弹再鼓有余韵，檐外好鸟鸣喈喈。"
    ]
  },
  {
    "id": "adcfe4db4c1db8462bcced02bc6be5b8",
    "title": "灵水庵",
    "authorName": "曹信贤",
    "authorId": "adcfe4db4c1db846d1457b72d1457b72",
    "dynasty": "清",
    "content": [
      "古刹余香火，回环水抱门。",
      "窗虚摇竹影，碑断蚀苔痕。",
      "地僻行人少，林深宿鸟喧。",
      "前溪明月上，一磬定孤村。"
    ]
  },
  {
    "id": "adcfe4db4c47b051a6eb54d07a34f2be",
    "title": "平山堂作",
    "authorName": "乐三省",
    "authorId": "adcfe4db4c47b051d1457b72d1457b72",
    "dynasty": "清",
    "content": [
      "道是淮东第一观，名贤胜迹且盘桓。",
      "便同岘首思羊祜，长拟东山属谢安。",
      "霞曳断红藏碧水，风摇新绿上雕阑。",
      "隔江金粉知何似，今日登楼着意看。"
    ]
  },
  {
    "id": "adcfe4db4c4898c0e989f12738739880",
    "title": "吾庐",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "水阁春阴重，池花夕气初。",
      "少焉新月上，媚以淡烟疏。",
      "苔色缘阶静，竹风吹洒如。",
      "安心尘影外，生趣满吾庐。"
    ]
  },
  {
    "id": "adcfe4db4c4898c0e48726666c2b4a46",
    "title": "水阁",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "一水当门绿，群峰入座青。",
      "月摹墙外树，风度草间萤。",
      "疏柳馀秋色，残荷恋晚馨。",
      "朱栏池上影，鱼梦漫惊醒。"
    ]
  },
  {
    "id": "adcfe4db4c4898c0d9a9efde9a6ebc70",
    "title": "题吴希周百蝶图",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "滕王图拓旧知名，道子挥毫倍有情。",
      "缃帙风翻双翅健，草堂衣拂六铢轻。",
      "分来蔬叶都疑梦，幻出金泥欲化生。",
      "不解凡胎经几脱，笔花香霭墨池清。"
    ]
  },
  {
    "id": "adcfe4db4c4898c09fb4dafda129d70a",
    "title": "笔",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "材美东南竹箭遒，胡为屈作管城侯。",
      "机锋善杀休藏腹，气象能干亦秃头。",
      "兔变老精逃月窟，麟来衰世涕春秋。",
      "结绳而治风何古，多事书成鬼哭愁。"
    ]
  },
  {
    "id": "adcfe4db4c4898c02540b0ef1584db03",
    "title": "墨",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "饱饮三升未觉浓，生涯何日不磨中。",
      "劫烧天地留馀烬，变幻云烟过太空。",
      "守黑几人能老子，草玄终古耻扬雄。",
      "文章阴象宜从晦，万丈光芒李杜穷。"
    ]
  },
  {
    "id": "adcfe4db4c4898c083f799ff9a3555a4",
    "title": "岳武穆",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "十二金牌发帝宫，尽凭谗舌说元功。",
      "君臣乐土偷安遂，父子边庭属望空。",
      "奸恶有心终卖国，昏庸无耻在和戎。",
      "英灵千载栖霞岭，坟树无枝偃北风。"
    ]
  },
  {
    "id": "adcfe4db4c4898c0890beab34da64824",
    "title": "喜友人见过",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "茅屋萧萧隐薜萝，故人十载忽相过。",
      "春风小院花香绕，暮雨寒庭草色多。",
      "醉后不辞灯下酒，兴来高和郢中歌。",
      "年衰喜晤忘机友，明日云山奈别何。"
    ]
  },
  {
    "id": "adcfe4db4c4898c02cf1b45742cb0619",
    "title": "落花",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "金盘泣露向黄昏，漠漠东风动画幡。",
      "此去好归天女手，再来莫作美人魂。",
      "歌残绛树千声怨，诗比红儿百首冤。",
      "空抱琵琶弹别泪，伤心桃李总无言。"
    ]
  },
  {
    "id": "adcfe4db4c4898c02cf1b457211a5600",
    "title": "落花",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "楼台金粉黯模糊，如梦如烟日易晡。",
      "兰蕙素心沉月露，芙蓉红泪满江湖。",
      "高烧银烛虫声急，翠掩重门燕影孤。",
      "夜半花神空叹息，茫茫大化自荣枯。"
    ]
  },
  {
    "id": "adcfe4db4c4898c0a1394a572cd4fe5d",
    "title": "海市",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "蜃楼辉彩耀奇观，词赋元虚叹淼漫。",
      "雾阁霞窗来恍惚，金支翠羽聚无端。",
      "虚无物理从兹悟，缥缈仙山下笔难。",
      "闻道神州接漳浦，有时异境任人看。"
    ]
  },
  {
    "id": "adcfe4db4c4898c017aa5ff845372a57",
    "title": "懒",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "日长不觉意都灰，怕整衣冠畏客来。",
      "夜榻未移思月就，晨书偶阅趁风开。",
      "经旬砚垢无人洗，作答书迟任友催。",
      "莫笑灌花凭雨到，小庭花木信天栽。"
    ]
  },
  {
    "id": "adcfe4db4c4898c05f612c5edc3c5a6b",
    "title": "草堂雅集",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "主人潇洒爱林泉，坐对湖光兴杳然。",
      "风月只宜杨子宅，图书多似米家船。",
      "树浮吴楚山连海，草满汀洲水接天。",
      "欲载一樽寻旧约，与君同醉白鸥边。"
    ]
  },
  {
    "id": "adcfe4db4c4898c0180b05d56b0cd34a",
    "title": "题老子出关图",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "华发萧萧两鬓皤，青牛何事此经过。",
      "昆仑西去黄流远，函谷东来紫气多。",
      "文字五千存道德，云山万里向沙河。",
      "当初不是逢关尹，仙迹无闻奈尔何。"
    ]
  },
  {
    "id": "adcfe4db4c4898c0946fac2a59fcbdfc",
    "title": "送幕客归楚南",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "西风萧瑟动酣歌，酒尽阳关去奈何。",
      "孤棹迥迷杨子渡，片帆遥接洞庭波。",
      "天涯明月乡心绕，江上青山别恨多。",
      "惟有长亭分手处，相思无那雁书过。"
    ]
  },
  {
    "id": "adcfe4db4c4898c027b8c3005475717f",
    "title": "雁",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "远离朔漠到中州，万里悠悠集侣俦。",
      "带月影沈湘水夜，叫云声断楚天秋。",
      "菰田米熟堪充饱，芦渚花深得自由。",
      "最是客边愁绝处，凄凉飞过夕阳楼。"
    ]
  },
  {
    "id": "adcfe4db4c4898c0c98e3155c2e45837",
    "title": "兰",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "柔叶吹惠风，芳丛挹清露。",
      "深谷不逢人，幽香暗中度。"
    ]
  },
  {
    "id": "adcfe4db4c4898c06982cef051653290",
    "title": "长剑",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "古剑含苍精，床头作龙吼。",
      "可激烈士心，难容佞臣首。"
    ]
  },
  {
    "id": "adcfe4db4c4898c0830cd7b107f154dc",
    "title": "溪山晚渡",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "青山无数夕阳多，溪上行人发棹歌。",
      "翻忆旧游江畔路，几回清梦落鸥波。"
    ]
  },
  {
    "id": "adcfe4db4c4898c0f01c2fbee4baf2e4",
    "title": "访友不遇",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "白云茅屋隐君家，行尽村园日欲斜。",
      "不识抱琴何处去，柴门寂寞掩梅花。"
    ]
  },
  {
    "id": "adcfe4db4c4898c051a29a0675bd3e14",
    "title": "读李太白诗",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "神仙沦谪不为伤，何惜人间贬夜郎。",
      "醉眼惊回唐社稷，谁人能识郭汾阳。"
    ]
  },
  {
    "id": "adcfe4db4c4898c0d375cf46fcb0ad0a",
    "title": "严子陵垂钓",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "万点云山鸟外青，桐江烟浪昼冥冥。",
      "故人不遇刘文叔，谁识羊裘是客星。"
    ]
  },
  {
    "id": "adcfe4db4c4898c0e2fe103f620e6247",
    "title": "海棠",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "细雨廉纤小院中，凭栏淡冶满芳丛。",
      "夜深慎莫燃犀照，只恐阶前有断红。"
    ]
  },
  {
    "id": "adcfe4db4c4898c0081d2a93c5d4584f",
    "title": "渔笛",
    "authorName": "郑用鉴",
    "authorId": "adcfe4db4c4898c0ecd62de2d5102c70",
    "dynasty": "清",
    "content": [
      "钓罢归来月正明，倚篷三弄海云清。",
      "西风两岸芦花渚，惊起鸥眠过别汀。"
    ]
  },
  {
    "id": "adcfe4db4c508e73b5ca23db01a39424",
    "title": "秋海棠",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "睡足媸妖草，清姿独耐秋。",
      "自馀真蕴藉，不尚假风流。",
      "红淡日华浅，绿深云叶稠。",
      "灵根仙海茁，旧宅忆瀛洲。"
    ]
  },
  {
    "id": "adcfe4db4c508e73b5ca23db3dc0c268",
    "title": "秋海棠",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "地辟人来少，花闲境亦忘。",
      "热肠众皆是，冷意此偏尝。",
      "未假春风力，先分湛露光。",
      "今时谁召伯，羡却说甘棠。"
    ]
  },
  {
    "id": "adcfe4db4c508e7329f144108988b362",
    "title": "独坐",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "旅馆寂无事，冬寒昼亦长。",
      "地偏雪嫌入，境俗梅收香。",
      "冷避瓯茶淡，愁难鲁酒忘。",
      "书中三味有，开卷且评商。"
    ]
  },
  {
    "id": "adcfe4db4c508e73c3b9e047ec3f619a",
    "title": "题二林洪士晖小照",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "二林佳胜属诗人，白发书生像逼真。",
      "早识文章根性柢，能将老健敌清新。",
      "浮云不肯污穷骨，明月偏教现后身。",
      "苦海溷羁差似我，孝忠何以劝斯民。"
    ]
  },
  {
    "id": "adcfe4db4c508e73d82f399ee2162180",
    "title": "乐耕楼记事",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "望杏瞻榆重省耕，乐民之乐洽春城。",
      "锄云在眼方占卯，课雨关心又望庚。",
      "五百年来有名士，八千里外抚苍生。",
      "铜关铁瓮浑闲事，怎及万间新厦成。"
    ]
  },
  {
    "id": "adcfe4db4c508e73d82f399e4f9d08b1",
    "title": "乐耕楼记事",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "畿南绣亩圣亲耕，阡陌原来道德城。",
      "共愿浇兰勤妇子，何须播谷促商庚。",
      "两胶造世频观学，三字题楼急厚生。",
      "不为登临供雅眺，乐看经始即垂成。"
    ]
  },
  {
    "id": "adcfe4db4c508e73d82f399e53e576c1",
    "title": "乐耕楼记事",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "俗醇共羡礼为耕，声有弦歌媲武城。",
      "儒梦笔花探二酉，农知艺麦十三庚。",
      "千寻楼回红霞入，万顷秧齐碧浪生。",
      "为有龚黄乐观稼，屡丰载颂庆西成。"
    ]
  },
  {
    "id": "adcfe4db4c508e73d82f399e550e0cff",
    "title": "乐耕楼记事",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "簪笔今惭事舌耕，民怀犹记夜郎城。",
      "敢矜求治心无已，且喜陈经日在庚。",
      "作赋昔年共仙侣，登楼此日伴诸生。",
      "立身应在最高处，愿与人同求大成。"
    ]
  },
  {
    "id": "adcfe4db4c508e73a4eaf90579bb8e42",
    "title": "晚香玉",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "未雪先开六出花，也将冷艳傲铅华。",
      "绿裳半裹长腰软，白玉浓堆一鬓斜。",
      "应许聘梅招隐士，可能嫁杏问婚家。",
      "不嫌清寂偏依我，吟晚陪君试拜茶。"
    ]
  },
  {
    "id": "adcfe4db4c508e73a4eaf905857c311a",
    "title": "晚香玉",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "热暑偏开淡淡花，天然雅度亦清华。",
      "夜来伴我单衾冷，晚节如君瘦影斜。",
      "早识此香偷未得，不知弄玉属谁家。",
      "花能解语羁人意，且莫翩翻贾煮茶。"
    ]
  },
  {
    "id": "adcfe4db4c508e73a4eaf905f8bf699f",
    "title": "晚香玉",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "戒饮浃旬违清樽，对酒独坐愁黄昏。",
      "庭宽忽开玉蕊洁，风细微觉晚香温。",
      "冰雪肌肤谢姑岭，画图省识明妃村。",
      "夜深问花花不语，脉脉客思花心存。"
    ]
  },
  {
    "id": "adcfe4db4c508e734e460ad4d3572a0b",
    "title": "佛手柑",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "散花人去布云昙，指月神传酿露柑。",
      "十二圭棱身外幻，三千世界掌中含。",
      "匀将蜡办空原妙，清到檀心染未谙。",
      "轻薄纷纷竞翻覆，选场谁与证禅龛。"
    ]
  },
  {
    "id": "adcfe4db4c508e73c0668c8080f0d509",
    "title": "阅卷偶闲有作",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "休言小试可聊聊，百仞云梯望正高。",
      "尺寸量来寻绣虎，波涛宽处得金鳌。",
      "落花惧下孤寒泪，捞玉还防瓦砾淆。",
      "莫恃此心真白水，便将昆片也轻抛。"
    ]
  },
  {
    "id": "adcfe4db4c508e73c0668c803a5a6972",
    "title": "阅卷偶闲有作",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "斗横星转四更残，莲炬双开满座寒。",
      "铢黍不差惭眼慧，披寻屡次或心安。",
      "丹毫挥洒看原易，一句思量作甚难。",
      "仙海鱼龙凭换骨，还期共奋九霄翰。"
    ]
  },
  {
    "id": "adcfe4db4c508e73ed1eacd590f9bcfb",
    "title": "红潮登颊醉槟榔",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "仁频号美上林中，品藻曾夸庾信同。",
      "紫凤卵含金露满，赪虬乳抱翠云空。",
      "心知雅爱昌盘供，牙慧闲将玉液融。",
      "陡觉温颜流汗雨，真教铁面亦春风。",
      "颊端浑认餐霞赤，潮势凭看吐沬红。",
      "渴斛未容茶社解，醉乡不藉酒兵攻。",
      "自因正气培千实，博得清香擅四功。",
      "欲倩锦郎作芹献，丹忱依旧恋宸枫。"
    ]
  },
  {
    "id": "adcfe4db4c508e737b8d63870bc713ff",
    "title": "泥路行",
    "authorName": "杨桂森",
    "authorId": "adcfe4db4c508e73d1457b7250730c6c",
    "dynasty": "清",
    "content": [
      "舆丁搓泥揉浆走，呼左呼右声声吼。重任全凭老肩负，森严一步不可苟。",
      "后者慌问泥深否，前者忙应下愈陡。石梯矗上高陵阜，骨力精神兼抖擞。",
      "漫来惯呼我好友，过此当沽溪熬酒。尔一石，我五斗，天公淫雨何太久。",
      "行人咨怨十八九，剧怜晚稻困菑亩。既耕而不穫兮，太息空仓尘釜之农叟。"
    ]
  },
  {
    "id": "adcfe4db4c6e745f2c99a23244f50dc1",
    "title": "剑",
    "authorName": "沈玉书",
    "authorId": "adcfe4db4c6e745fd1457b72d1457b72",
    "dynasty": "清",
    "content": [
      "丰城一剑阅千秋，跃跃寒光射斗牛。",
      "却笑功成终弃掷，替人空自报恩仇。"
    ]
  },
  {
    "id": "adcfe4db4c6e745f50b63f4a595dcf89",
    "title": "昭君怨",
    "authorName": "沈玉书",
    "authorId": "adcfe4db4c6e745fd1457b72d1457b72",
    "dynasty": "清",
    "content": [
      "一曲琵琶马上尘，玉关西出为和亲。",
      "明妃莫抱千秋恨，尚有长门老死人。"
    ]
  },
  {
    "id": "adcfe4db4c778a846a1ff4703ebac5f3",
    "title": "春日村居",
    "authorName": "许爱堂",
    "authorId": "adcfe4db4c778a84d1457b72d1457b72",
    "dynasty": "清",
    "content": [
      "湿云浓雾压村低，暖盎花畦与菜畦。",
      "林角软风双燕语，柳阴斜日乱莺啼。",
      "荐饥岁转安耕耨，劫火灰消罢鼓鼙。",
      "何处人间无乐土，结茅拟近小桥西。"
    ]
  },
  {
    "id": "adcfe4db4c7b324d82c54f868f731d08",
    "title": "送介维返歙县",
    "authorName": "宋至",
    "authorId": "adcfe4db4c7b324d712a3c9874563ba2",
    "dynasty": "清",
    "content": [
      "故人理归楫，秋色老芙蕖。",
      "此日一尊酒，何时尺素书。",
      "江枫衔落照，海雁下荒渠。",
      "我亦羁栖客，能无忆旧庐。"
    ]
  },
  {
    "id": "adcfe4db4c7b324d88662ecef430a661",
    "title": "送心壁上人还开先寺次青门韵",
    "authorName": "宋至",
    "authorId": "adcfe4db4c7b324d712a3c9874563ba2",
    "dynasty": "清",
    "content": [
      "邓尉探梅罢，高僧别我归。",
      "烟江聊握手，春雨细沾衣。",
      "路逐青山杳，帆携白鸟飞。",
      "到应三月暮，犹及看蔷薇。"
    ]
  },
  {
    "id": "adcfe4db4c7b324d88662ece79bb9c29",
    "title": "送心壁上人还开先寺次青门韵",
    "authorName": "宋至",
    "authorId": "adcfe4db4c7b324d712a3c9874563ba2",
    "dynasty": "清",
    "content": [
      "两度匡庐过，开先未一游。",
      "飞流喧客梦，清磬隐僧楼。",
      "树密时时雨，山深日日秋。",
      "送师今夜里，遥忆玉潭幽。"
    ]
  },
  {
    "id": "adcfe4db4c7b324dfcbc8444e79aa402",
    "title": "秋晚同志上赋",
    "authorName": "宋至",
    "authorId": "adcfe4db4c7b324d712a3c9874563ba2",
    "dynasty": "清",
    "content": [
      "飘萧风雨满江乡，无那羁愁分外强。",
      "井上高梧零浅碧，篱边丛菊破深黄。",
      "半天寒色侵归雁，一笛秋声怨夕阳。",
      "何处林泉堪寄傲，幽寻好向赞公房。"
    ]
  },
  {
    "id": "adcfe4db4c7b324d3c2cb93dd045bd5e",
    "title": "端书",
    "authorName": "宋至",
    "authorId": "adcfe4db4c7b324d712a3c9874563ba2",
    "dynasty": "清",
    "content": [
      "端书洗砚更焚香，冷淡生涯与转长。",
      "二十四桥红叶遍，雁声和月过东墙。"
    ]
  },
  {
    "id": "adcfe4db4c7b324dff6c9fa8e63b622d",
    "title": "郯城夜行",
    "authorName": "宋至",
    "authorId": "adcfe4db4c7b324d712a3c9874563ba2",
    "dynasty": "清",
    "content": [
      "鞭梢指点问前程，狐帽狼裘踏雪行。",
      "霜月欲沉风力劲，断鸿声里过郯城。"
    ]
  },
  {
    "id": "adcfe4db4c7b4dd970e494728553503a",
    "title": "怀董缶堂",
    "authorName": "钱廉",
    "authorId": "adcfe4db4c7b4dd984f0f2049fe97fff",
    "dynasty": "清",
    "content": [
      "爱尔篇章好，临风见古人。",
      "讵无千载目，日益故乡贫。",
      "白发惭滫厚，青镫拭蠹频。",
      "嗟余亦寥落，执手倍伤神。"
    ]
  },
  {
    "id": "adcfe4db4c7b4dd9c2dc2d2e859ac9f1",
    "title": "饮宋受谷云深草堂",
    "authorName": "钱廉",
    "authorId": "adcfe4db4c7b4dd984f0f2049fe97fff",
    "dynasty": "清",
    "content": [
      "何事劳劳苦问津，能安此日是高人。",
      "短屏题遍江枫句，小阁呼回好鸟春。",
      "率尔到村披素鞸，便为把臂入林身。",
      "今朝我亦渔郎矣，岂必桃源是避秦。"
    ]
  },
  {
    "id": "adcfe4db4c7b4dd931264827fad48131",
    "title": "雪中旅怀",
    "authorName": "钱廉",
    "authorId": "adcfe4db4c7b4dd984f0f2049fe97fff",
    "dynasty": "清",
    "content": [
      "飞花点点落轻裾，一树寒梅伴影孤。",
      "夜与老僧依佛火，午随清磬入山厨。",
      "乡关迢递思黄犬，须发摧颓感白驹。",
      "自分不材甘世弃，蒲轮曾诏汉家儒。"
    ]
  },
  {
    "id": "adcfe4db4c7b4dd94ca77db21d2033b8",
    "title": "闲居",
    "authorName": "钱廉",
    "authorId": "adcfe4db4c7b4dd984f0f2049fe97fff",
    "dynasty": "清",
    "content": [
      "闭门静息此禅关，误写斜分郭外山。",
      "车马不喧燕市里，松花一枕梦初间。"
    ]
  },
  {
    "id": "adcfe4db4c7f83da7ccc381b2c4fa058",
    "title": "九日袁子才庶常寓中平台登高",
    "authorName": "吴可驯",
    "authorId": "adcfe4db4c7f83dad1457b72d1457b72",
    "dynasty": "清",
    "content": [
      "平台高倚梵王宫，无限秋光到眼中。",
      "一片闲云沈远塞，数行归雁界晴空。",
      "可无黄菊酬佳节，只有青山识寓公。",
      "回首故园风日好，茱萸插帽几人同。"
    ]
  },
  {
    "id": "adcfe4db4c7f83dac2b27bb1665b4979",
    "title": "太鸿徵君别买小舟以诗见示戏答",
    "authorName": "吴可驯",
    "authorId": "adcfe4db4c7f83dad1457b72d1457b72",
    "dynasty": "清",
    "content": [
      "扁舟稳坐瘦维摩，摇膝孤吟意若何。",
      "自比襄阳泛书画，真堪笠泽狎烟波。",
      "片帆缓渡山容出，一榻凉收水气多。",
      "还有柁楼云鬓在，卧听子夜发吴歌。"
    ]
  },
  {
    "id": "adcfe4db4c7f83dae80c7d916970a2e4",
    "title": "集苔花馆题陆包山承天寺福兴院画卷",
    "authorName": "吴可驯",
    "authorId": "adcfe4db4c7f83dad1457b72d1457b72",
    "dynasty": "清",
    "content": [
      "姑苏远近高低寺，六十坊前庆云被。",
      "刹幢最古是能仁，残碑勒载萧梁事。",
      "北院禅栖花木深，名流往往高轩寄。",
      "谁与题壁抒丽藻，石田倡韵杨祝次。",
      "二公雄笔镇山门，直等江心玉带视。",
      "六丁一夕下取将，隔代吟魂熟招致。",
      "包山水墨化结习，濡毫洒洒含清思。",
      "失诗乃以画补之，画成诗亦复附志。",
      "完斯公案非偶然，讵独老僧爱文字。",
      "何时散轶来北原，收入米家书画记。",
      "苔花主人癖嗜古，宝此不啻千缣值。",
      "长夏招要避暑饮，传观竞树诗坛帜。",
      "尘世茫茫感废兴，我来把卷发深喟。",
      "前人舍宅创浮图，后人据寺窃闰位。",
      "可怜筑土号三兴，黄叶西风惊梦寐。",
      "日月光悬爝火息，后宫灭尽双蛾翠。",
      "兰若粗能复旧观，劫灰旋又几销毁。",
      "斯图历今二百载，前辈风流故未坠。",
      "乃知寿世重文墨，作缘底用金布地。",
      "展之壁上当卧游，疑有涛声出松吹。"
    ]
  },
  {
    "id": "adcfe4db4c7f83daa562c93e98930cf1",
    "title": "同椒园丈登蓬莱阁谒东坡先生祠即用先生取石韵",
    "authorName": "吴可驯",
    "authorId": "adcfe4db4c7f83dad1457b72d1457b72",
    "dynasty": "清",
    "content": [
      "高阁涵远春，我来春欲改。",
      "长风起暗潮，万顷琉璃碎。",
      "上映丹青壁，硉矹分错采。",
      "下泊弹子涡，喷薄珠石琲。",
      "抚景怀古人，先生遗像在。",
      "想当守郡时，谈笑吐云海。",
      "雄笔振神山，壮观空大块。",
      "只今读残碑，和者谁与对。",
      "叹绝兹游奇，客抱豁以解。",
      "归路指东莱，花开犹我待。"
    ]
  },
  {
    "id": "adcfe4db4c83904410738f830b07d63d",
    "title": "感事",
    "authorName": "傅潢",
    "authorId": "adcfe4db4c839044d1457b72d1457b72",
    "dynasty": "清",
    "content": [
      "万政此官始，一身民命依。",
      "独弦成响细，寸木禀材微。",
      "悍鸷攒岑隐，嗷鸿绕簕飞。",
      "专心事剪灭，总与病根违。"
    ]
  },
  {
    "id": "adcfe4db4c8390444420ac9dbe954f5d",
    "title": "谒陆象山先生祠",
    "authorName": "傅潢",
    "authorId": "adcfe4db4c839044d1457b72d1457b72",
    "dynasty": "清",
    "content": [
      "崇祠孤涌万峰裹，白昼冥冥乱烟锁。",
      "客行畏湿此少休，茶灶松房安插妥。",
      "图书万卷藏何处，但见灵台一寸炬。",
      "静坐不觉身堕空，乾坤俨另辟门户。",
      "偶噎何至并食弃，勿怪纷纷来群议。",
      "虽有功臣如姚江，已成铁案难翻异。",
      "大江东去路日苦，泥陷沙沈讵堪数。",
      "果得惺惺常此居，亦胜荒芜一片土。"
    ]
  },
  {
    "id": "adcfe4db4c8390445f4c9268365ac9f6",
    "title": "出郊行",
    "authorName": "傅潢",
    "authorId": "adcfe4db4c839044d1457b72d1457b72",
    "dynasty": "清",
    "content": [
      "一身奔走轻于骛，偶尔在衙常在路。",
      "痴床无梦厨有脚，轩裳黯淡泥涂污。",
      "出郊一村复一村，一旬未届几回住。",
      "平生本爱农家好，偏教此时亲此务。",
      "菽麦琐事喋喋谋，水来同捍蝗同捕。",
      "穷黎见惯忘官尊，视作家人苦具诉。",
      "孤岭日斜古祠坐，僮仆眠云马系树。",
      "夜来蛙声满山窗，公然吏被神仙误。",
      "米盐料理委妻孥，客来主出易应付。",
      "独余一事终歉然，庭间一日牒无数。"
    ]
  },
  {
    "id": "adcfe4db4c92f47372e138d7cd2e2db3",
    "title": "偶成",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "转瞬乾坤老，惊心岁月奔。",
      "有歌弹短铗，无赋卖长门。",
      "调胃蛾眉豆，遮身犊鼻裈。",
      "只怜贫又病，遑计饱兼温。"
    ]
  },
  {
    "id": "adcfe4db4c92f4730966c1606ccffd29",
    "title": "漫题",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "偃蹇空山里，新亭泪眼开。",
      "黄鸡催日去，苍狗幻云来。",
      "身世鸾栖棘，功名蚁梦槐。",
      "闲愁无处遣，黑劫正飞灰。"
    ]
  },
  {
    "id": "adcfe4db4c92f4730966c160356cec53",
    "title": "漫题",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "种菜门常闭，诛茅屋未成。",
      "野无粱与稻，路有棘兼荆。",
      "苦赋哀鸿什，悲歌猛虎行。",
      "侧身天地窄，何处寄馀生。"
    ]
  },
  {
    "id": "adcfe4db4c92f473d4ce9ab9bea865e2",
    "title": "寄谢颂臣先生",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "为有头巾腐气存，十年憔悴掩柴门。",
      "侧身天地留鸿爪，匿迹英雄虱处裈。",
      "白眼有谁容傲骨，青山何处葬诗魂。",
      "司空早已营生圹，遥羡无缘献酒樽。"
    ]
  },
  {
    "id": "adcfe4db4c92f47386f3df96013a11b6",
    "title": "喜晤润庵君赋赠",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "三年前访稻江春，鸿爪依稀话旧因。",
      "惠我曾为东道主，思君每问北来人。",
      "词坛一代风骚古，铁笔千秋月旦新。",
      "今日樽前须痛饮，不妨沉醉吐车茵。"
    ]
  },
  {
    "id": "adcfe4db4c92f473d8b949a983d821ce",
    "title": "纪念银瓶赠与式当日赋呈鹤亭社长",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "忱甫中郎馆已捐，维持诗界赖君贤。",
      "人从儒雅钦风度，我喜骚坛绍月泉。",
      "一代敦盘牛耳执，千秋文采豹皮传。",
      "论功愧乏琼瑶报，聊献银瓶上讲筵。"
    ]
  },
  {
    "id": "adcfe4db4c92f4734c11ba089db34f8b",
    "title": "大甲客思",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "轮蹄客路尽消磨，得意偏同失意过。",
      "行李才辞猫雾捒，飘蓬又度马陵坡。",
      "铁砧山色秋来减，金锭庄泉雨后多。",
      "琴剑西风倍惆怅，莫云康节有行窝。"
    ]
  },
  {
    "id": "adcfe4db4c92f4738929a0773e59e856",
    "title": "家瑞陔进士寄诗问近况次韵奉答",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "瀛壖宿梦醒春婆，风雨空山一啸歌。",
      "老蠹生涯书少味，闲鸥世界水犹波。",
      "敢嫌蜗室三间小，幸免鹑衣百结多。",
      "莫问辋川近消息，半龛灯火病维摩。"
    ]
  },
  {
    "id": "adcfe4db4c92f47398ee8f7fc88843c4",
    "title": "庚子1900秋怀",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "鲤风雁雨四山秋，蜃雾蛟烟万古愁。",
      "入世已如萍在水，藏身只合芥为舟。",
      "人从江北争分鹿，我隐墙东等侩牛。",
      "有债至今呼负负，无亭何处署休休。"
    ]
  },
  {
    "id": "adcfe4db4c92f47350dd56e978f3dd57",
    "title": "哭林良庭",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "分手河梁数载中，屡劳千里惠书筒。",
      "故人已化辽东鹤，遗事谁传塞北鸿。",
      "剪烛紫云岩畔雨，挂帆乌日渡边风。",
      "旧游回首都如梦，泪洒枫亭万树枫。"
    ]
  },
  {
    "id": "adcfe4db4c92f47399894481e026c69e",
    "title": "过大肚溪",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "剑匣琴囊东复西，出门怕听鹧鸪啼。",
      "四肢未老先麻木，一饭随缘饱藿藜。",
      "祢正平凭嗤碌碌，微生亩任笑栖栖。",
      "残衫破帽无人识，斜日呼船大肚溪。"
    ]
  },
  {
    "id": "adcfe4db4c92f4730a6f9ca80b61d9dd",
    "title": "寄怀许蕴白明府",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "催诗击钵竹城春，翘首江云暗怆神。",
      "万里浮沉双鲤信，十年沦没七鲲身。",
      "别君昔洒哀时泪，老我今犹彻骨贫。",
      "惭谢知交期望切，金鳌顶上属何人。"
    ]
  },
  {
    "id": "adcfe4db4c92f47357fb62ff5154dba5",
    "title": "施沄舫内翰六十索诗奉贺一首",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "东港文坛耳执牛，西岑精舍杖扶鸠。",
      "赤嵌回首一千里，黄甲题名三十秋。",
      "人把冈陵争晋颂，我欣海屋已添筹。",
      "坡仙恰好同生日，合作南飞曲献酬。"
    ]
  },
  {
    "id": "adcfe4db4c92f473e9293514c34e50f2",
    "title": "哭家瑞陔进士",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "南宫一捷了前途，返棹清溪竟永徂。",
      "梅社昔曾悬赤帜，竹城今已等黄垆。",
      "未甘呼应同牛马，何害春秋促蟪蛄。",
      "只恨华堂新建就，才来贺燕便啼乌。"
    ]
  },
  {
    "id": "adcfe4db4c92f473c8551af2a97167fc",
    "title": "暮春忆旧",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "年来望断木兰桡，脉脉香魂黯黯销。",
      "犹是酒旗歌板地，东风无赖月无聊。"
    ]
  },
  {
    "id": "adcfe4db4c92f4735fa03de5b26c624a",
    "title": "有感",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "竹原有节难如意，桑本无知漫寄生。",
      "读到哀江南一赋，千秋肠断庾兰成。"
    ]
  },
  {
    "id": "adcfe4db4c92f4734f6ec48db979a706",
    "title": "看花",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "看花有兴且随缘，辟谷无方莫学仙。",
      "三折肱难肉白骨，一弹指易过青年。"
    ]
  },
  {
    "id": "adcfe4db4c92f473a1ed1a174654697e",
    "title": "员林道中",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "骚坛待斗新旗鼓，驿路相随旧剑琴。",
      "汽笛一声天欲暝，菊花香里下员林。"
    ]
  },
  {
    "id": "adcfe4db4c92f473bbfe8c0f7af62028",
    "title": "大安秋望",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "摇落江山客恨添，寓斋寂寂坐恹恹。",
      "蓼花红雨芦花雪，一样秋痕入眼帘。"
    ]
  },
  {
    "id": "adcfe4db4c92f473bbfe8c0f7d316938",
    "title": "大安秋望",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "一江风打钓鱼船，十里潮荒种蛤田。",
      "歌板酒旗都不见，冷清清是白鸥天。"
    ]
  },
  {
    "id": "adcfe4db4c92f4733eeec5d104882413",
    "title": "题谢颂臣先生科山生圹",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "既不能乘醉捉月采石矶，青莲魂魄相傍依。又不能三神山上采药服，求仙一去从徐福。",
      "亦当学刘伯伦忘形骸，荷锸相随死便埋。不然五百义士同墓好，三尺争光田横岛。",
      "而乃洗耳厌嚣烦，世外无从觅桃源。徵逐刍灵与刍狗，众人皆可先生否。",
      "生值乾坤莽莽时，欲离烦恼为便宜。醉来把笔向天笑，白玉楼成天不召。",
      "堪舆术久学青乌，千秋雅慕司空图。青山于今少净土，拟葬诗魂未得所。",
      "牛眠卜地年复年，爰营生圹科山巅。科山名胜甲海外，留待高人此委蜕。",
      "先生亲题墓碣来，定博山灵笑口开。得地人为先生企，得人我为山灵喜。",
      "松楸万树花千枝，何幸先生来主持。从此科山山上石，石石尽有题诗迹。",
      "于戏地傍祖坟当墓庐，邱壑重安谢幼舆。有时携妓游山麓，堪绍东山旧丝竹。",
      "我来触景感沧桑，多劝先生醉一觞。愿祝先生介眉寿，年年来此酌春酒。"
    ]
  },
  {
    "id": "adcfe4db4c92f47376e4cfaf470236e0",
    "title": "渔父词",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "细雨披一蓑，斜风摇两榜。",
      "潮逐白鸥来，人随白鸥往。",
      "大儿下渔竿，小儿撑渔艇。",
      "渔父卧篷中，烂醉唤不醒。"
    ]
  },
  {
    "id": "adcfe4db4c92f473da249e1f0149e16e",
    "title": "记梦",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "萧斋特地起仙风，片时吹我入碧空。天上金阙巍哉崇，匾额大书蕊珠宫。",
      "蕊珠宫阙游览久，始向西池谒王母。王母赐坐红珠帱，问我迩来平安否。",
      "赠我碧奈花，授我白河车。餐我紫色霞，饮我黄月华。",
      "无何云和笙，忽吹董双成。少顷震灵簧，亦鼓许飞琼。",
      "五灵石，凌华为我击。八琅璈，子登为我歌。元灵曲，法婴为我续。",
      "仙乐纷纷，响遏行云。天籁悠扬，闻所未闻。清歌断续杂妙舞，一曲霓裳何足数。",
      "我本蓬莱谪降仙，绝胜明皇游月府。行行重行行，十二楼五城。",
      "琼花瑶草珍禽奇兽，尽向眼中呈。曼倩一见笑相迎，依旧滑稽百戏生。",
      "泥我大笑梦忽醒，回首天门万里程。噫吁乎嗟哉，我生不辰坠尘俗，一梦游仙愿颇足。",
      "但恨天上游未终，午枕醒来偏急促。莫道醒来偏急促，世间幻梦醒来速。",
      "君不见，邯郸驿，黄粱一梦只顷刻。又不见，大槐宫，淳于一梦剧匆匆。"
    ]
  },
  {
    "id": "adcfe4db4c92f473f81980268c582d41",
    "title": "游铁尖山得怪石欣喜过望率成五古",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "选花欲其美，选石欲其丑。",
      "平生蓄此念，郁郁十年久。",
      "东向泰山奔，西入华山走。",
      "到处必搜寻，当意一无有。",
      "何图失意间，奇礓忽入手。",
      "权作石友看，摩挲日八九。",
      "人怪嗜好偏，冁然开笑口。",
      "胡不类而类，胡非偶而偶。",
      "唤我作米颠，我亦公然受。",
      "石若再能言，谓我为颠否。"
    ]
  },
  {
    "id": "adcfe4db4c92f473cf7a35073e2e6cc8",
    "title": "寄怀蔡披金秀才仿白乐天体作六句律",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "萤窗寂寞留残简，蠹迹纵横侮旧芸。",
      "岛上更无台避债，人间剩有冢埋文。",
      "此生已坐儒冠误，合买青山卧白云。"
    ]
  },
  {
    "id": "adcfe4db4c92f473454e9c5e1c4c1614",
    "title": "筑城谣",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "筑城不须大，国帑防伤害。筑城不须高，民力防疲劳。",
      "城大城高何足恃，古来成城在众志。欲防胡人不胜防，长城枉筑万里长。",
      "君不见，秦始皇。"
    ]
  },
  {
    "id": "adcfe4db4c92f473093656b04eeec337",
    "title": "客恨",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "地棘天荆客路艰，三年枉唱念家山。",
      "笏袍子美鹃空拜，城郭丁威鹤未还。",
      "无奈龙蛇方起陆，那堪虎豹又当关。",
      "穷途我亦猖狂甚，狼藉青衫泪点斑。",
      "故山茅屋数椽存，零落巢痕与爪痕。",
      "雁雨蛩烟秋已老，蛟云蜃雾昼常昏。",
      "家书寂寂沉双鲤，客泪潸潸洒七鲲。",
      "不击西台竹如意，怕他朱鸟也消魂。"
    ]
  },
  {
    "id": "adcfe4db4c92f473cbd63195722cae68",
    "title": "秋感",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "频年漂泊滞江湖，慷慨悲歌碎唾壶。",
      "名士由来羞画饼，丈夫自古志悬弧。",
      "诚知天地方龙战，不信人才出狗屠。",
      "沧海茫茫豪气在，私将明镜照头颅。",
      "大江东去日西斜，身世无聊百感加。",
      "两鬓不堪成白雪，一年容易又黄花。",
      "人争驱逐中原鹿，我独优游下泽车。",
      "萧瑟秋风怕凭吊，六朝金粉剩寒鸦。"
    ]
  },
  {
    "id": "adcfe4db4c92f4736b8d7161aa99bd03",
    "title": "妾薄命",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "十岁见新月，殷勤下阶拜。",
      "十二解风情，背人画眉黛。",
      "十四去采莲，蜂蝶随满载。",
      "羞见双鸳鸯，手把荷叶盖。",
      "十六未许人，风流颇自爱。",
      "小开骂西风，飘荡到裙带。",
      "十八伤命薄，坠入烟花界。",
      "一曲杜韦娘，泪洒沽酒旆。"
    ]
  },
  {
    "id": "adcfe4db4c92f4739dfbb76a16bcd3e1",
    "title": "相思曲",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "郎在溪之南，妾在溪之北。",
      "一水自盈盈，日夜长相忆。",
      "忆郎二月来，溪口花正开。",
      "忆郎三月去，溪头柳飞絮。",
      "柳絮乱夕曛，唤郎郎不闻。",
      "梦魂不怕险，飞过一溪云。",
      "云深郎不见，溪水白于练。",
      "可怜鸳与鸯，翻成劳与燕。",
      "溪水远接天，怜郎亦自怜。",
      "何当北风大，吹妾到郎边。"
    ]
  },
  {
    "id": "adcfe4db4c92f4735926826cc268f98e",
    "title": "绝句二首",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "百尺楼头豪气，一条冰上高风。",
      "此系吾家本色，外人不得混同。"
    ]
  },
  {
    "id": "adcfe4db4c92f4735926826c7db2ec03",
    "title": "绝句二首",
    "authorName": "陈锡金",
    "authorId": "adcfe4db4c92f473a19acd7dd7cf2ab3",
    "dynasty": "清",
    "content": [
      "十下钟鸣院落，三竿日上窗棂。",
      "载酒人来且去，先生高卧未醒。"
    ]
  },
  {
    "id": "adcfe4db4c96d3d981a024aa3040a14b",
    "title": "间居",
    "authorName": "马振垣",
    "authorId": "adcfe4db4c96d3d9d1457b72d1457b72",
    "dynasty": "清",
    "content": [
      "秋色孤村静，石床独坐时。",
      "蓼花红入户，豆荚绿垂篱。",
      "佳句吟难稳，新书读易迟。",
      "且沽邻舍酒，莫自负幽期。"
    ]
  },
  {
    "id": "adcfe4db4c96d3d9f9f4a5f4c31771a1",
    "title": "访连冲碧不遇",
    "authorName": "马振垣",
    "authorId": "adcfe4db4c96d3d9d1457b72d1457b72",
    "dynasty": "清",
    "content": [
      "村烟澹澹夕阳斜，傍水柴门老树遮。",
      "坐久主人浑不见，东风落尽碧桃花。"
    ]
  },
  {
    "id": "adcfe4db4c96d3d9d103e7d3a9c70029",
    "title": "游风穴寺因宿默上人方丈",
    "authorName": "马振垣",
    "authorId": "adcfe4db4c96d3d9d1457b72d1457b72",
    "dynasty": "清",
    "content": [
      "出门穿云入，夹路竹松美。",
      "迢递度石桥，楼阁凌空起。",
      "中有默上人，颇悉清净理。",
      "谈经翠微中，探珠碧海底。",
      "天花如飞雪，纷坠虚空里。",
      "绳床肯相借，黄昏同栖止。",
      "萧萧佛火清，琅珰鸣不已。",
      "老僧听溪声，禅心入流水。",
      "愧余尘劳人，诗酒徒自鄙。",
      "愿借金篦灵，刮我眼中眯。",
      "夜久诸天静，镫花结孤蕊。",
      "始知卧深山，白云冷衣被。",
      "钟鸣尘梦觉，霞光东方紫。",
      "无奈逐群动，元悟何由始。"
    ]
  },
  {
    "id": "adcfe4db4c96d3d95b0497426ffc8532",
    "title": "红毛酒歌",
    "authorName": "马振垣",
    "authorId": "adcfe4db4c96d3d9d1457b72d1457b72",
    "dynasty": "清",
    "content": [
      "秦望山头风夜吼，一夕雪花深没牖。玉楼银海彻骨寒，石鼎金炉火不守。",
      "主人饮我玻璃杯，云是南海红毛酒。红毛之酒红于血，色香异味三奇绝。",
      "倾之一盏即醺人，葡萄椰子失芳冽。红毛之国在何许，或是暹罗真腊伍。",
      "绿醅初酦琉璃瓶，一滴染指贵于琥。圣人有道四海一，异域倾诚贡上国。",
      "万里飞槎航海来，巨鳌怪蛟夺不得。我欲饮此乘兴直上落迦巅，指顾岛屿在目前。",
      "蓬莱三山凌风到，下视人世空茫然。"
    ]
  },
  {
    "id": "adcfe4db4ca7b9968bc7dfece03d0ecd",
    "title": "自述",
    "authorName": "张恒润",
    "authorId": "adcfe4db4ca7b996d1457b72d1457b72",
    "dynasty": "清",
    "content": [
      "疏水贫中味，湖山画里身。",
      "圣朝容弃物，天道健劳人。",
      "藏酒荆钗妇，分甘鹤发亲。",
      "家庭亦为政，输粟救芳邻。"
    ]
  },
  {
    "id": "adcfe4db4ca7b996c1b58a5c61c5b2bd",
    "title": "杀虎行",
    "authorName": "张恒润",
    "authorId": "adcfe4db4ca7b996d1457b72d1457b72",
    "dynasty": "清",
    "content": [
      "猛虎一跃万山过，胡能饮啄于柙中。忽闻夜半破柙去，人间三日鸣长风。",
      "西山突兀云峰多，飘然入山将奈何。六丁惟恐圣君怒，横断山路相总诃。",
      "是时夜黑近上苑，壮士相从去不返。挥戈四顾星满天，但闻旷野松涛远。",
      "天晓猛虎凭高蹲，乘风势若山峰奔。遥落林外觅不得，尺深足迹留前村。",
      "禾黍高低隐原隰，其中虎卧谁能执。忽惊壮士迎其前，枪刺虎胸虎人立。",
      "绿沈之枪天下奇，上与猛虎坚相持。虎爪双蹯不得下，半空昏黑风霆垂。",
      "欲伏壮士盬其脑，不管霜锋入怀抱。山石震裂山谷鸣，一声长啸颓然倒。",
      "风沙满目午日晴，观者如堵咸无声。遥见虎死近相视，风摇毛尾犹心惊。",
      "壮士酒肆曾论兵，男儿自负那敢轻。大言常遭世俗笑，今日儿女皆知名。",
      "吁嗟乎！世俗论人以成败，以虎小试亦一快。"
    ]
  },
  {
    "id": "adcfe4db4ca9802ddd628e8f24eedf0c",
    "title": "夜坐",
    "authorName": "帅家相",
    "authorId": "adcfe4db4ca9802dd1457b72d1457b72",
    "dynasty": "清",
    "content": [
      "淮海高秋夜，风霜独坐身。",
      "有家从委妇，疏节未安贫。",
      "素月寒相照，孤蛩语共亲。",
      "百年萦守念，宇宙最艰辛。"
    ]
  },
  {
    "id": "adcfe4db4ca9802d0886fefda0e5af46",
    "title": "花豹梁",
    "authorName": "帅家相",
    "authorId": "adcfe4db4ca9802dd1457b72d1457b72",
    "dynasty": "清",
    "content": [
      "渐入飞狐道，经行花豹梁。",
      "马蹄愁细石，人面拂浓霜。",
      "江海抛前梦，并幽逐大荒。",
      "莫添儿女恨，牵率泪成行。"
    ]
  },
  {
    "id": "adcfe4db4ca9802d57cabef4bed8d81c",
    "title": "因视饥籍夜投山寺憩宿有述",
    "authorName": "帅家相",
    "authorId": "adcfe4db4ca9802dd1457b72d1457b72",
    "dynasty": "清",
    "content": [
      "翳翳翠微暮，采蕨人未还。我马嘶忽惊，虎迹空连山。",
      "谁能绝恐惧，余亦趋禅关。借问持篚人，信往遭祸艰，潜身度密箐，趋避力孔殚。",
      "馁腹藉少充，纵死辞羸孱。偷生豺狼窟，人命轻豆箪。",
      "念之迫中肠，吏责何由宽。老僧供薄粥，挥退不拟餐。",
      "忍饥度深夕，庶以齐恫瘝。穴鼠号顾我，余粮亦奚干。",
      "恻怛吾同人，不言心已酸。四邻寂鸡犬，闇室候夜阑。",
      "明晨忍遽出，菜色吾重看。"
    ]
  },
  {
    "id": "adcfe4db4cac8b5f7dfd3cef934d93b7",
    "title": "丁卯寒食前一日汪辇云滕王阁分赋",
    "authorName": "赵由仪",
    "authorId": "adcfe4db4cac8b5fd1457b72d1457b72",
    "dynasty": "清",
    "content": [
      "萧然怀抱欲悲秋，古树荒烟出荻洲。",
      "如此山川常作客，平生心事在登楼。",
      "文章有气精魂在，牛斗无光剑影愁。",
      "不尽天涯今日意，江风吹尔秣陵舟。"
    ]
  },
  {
    "id": "adcfe4db4cac8b5fe8d519b03193a9ec",
    "title": "秋日西城远眺",
    "authorName": "赵由仪",
    "authorId": "adcfe4db4cac8b5fd1457b72d1457b72",
    "dynasty": "清",
    "content": [
      "荒邑西风触树鸣，出门延首向西行。",
      "白云村落半明灭，黄叶人家时雨晴。",
      "城角又催临暮调，野春闲送隔溪声。",
      "登台我亦悲秋客，作赋长余宋玉情。"
    ]
  },
  {
    "id": "adcfe4db4cac8b5f51ebfcc311345a59",
    "title": "题黄婆洞流月池",
    "authorName": "赵由仪",
    "authorId": "adcfe4db4cac8b5fd1457b72d1457b72",
    "dynasty": "清",
    "content": [
      "阴厓白日寒，飞瀑散云雾。",
      "可惜水晶帘，流向人间去。"
    ]
  },
  {
    "id": "adcfe4db4cac8b5f6342b7a17ca1a46d",
    "title": "感遇",
    "authorName": "赵由仪",
    "authorId": "adcfe4db4cac8b5fd1457b72d1457b72",
    "dynasty": "清",
    "content": [
      "后凋美清松，嘉树颂朱橘。",
      "当其岁寒时，众口亦如一。",
      "岂知风雨来，桃李发艳质。",
      "依然成故蹊，不复念萧瑟。",
      "感此伤浮沉，白眼观天日。",
      "悲风起空山，为我耿纡郁。"
    ]
  },
  {
    "id": "adcfe4db4cac8b5f6342b7a18b04d667",
    "title": "感遇",
    "authorName": "赵由仪",
    "authorId": "adcfe4db4cac8b5fd1457b72d1457b72",
    "dynasty": "清",
    "content": [
      "曲逆不盗嫂，塞侯不窃金。",
      "数奇值谗口，颇疑天下心。",
      "人生非木石，岂免多故侵。",
      "文侯封谤书，千载悲知音。"
    ]
  },
  {
    "id": "adcfe4db4cac8b5f6342b7a19b641900",
    "title": "感遇",
    "authorName": "赵由仪",
    "authorId": "adcfe4db4cac8b5fd1457b72d1457b72",
    "dynasty": "清",
    "content": [
      "女娲炼采石，遂补西北天。",
      "愚公负太行，山岳东南迁。",
      "天倾亦可补，地险亦可平。",
      "人心终屼嵲，何乃莫救焉。",
      "惜哉大宗师，枉司炉炭权。",
      "真宰不可问，俯仰心茫然。"
    ]
  },
  {
    "id": "adcfe4db4cac8b5fb584bad00931ba46",
    "title": "出门",
    "authorName": "赵由仪",
    "authorId": "adcfe4db4cac8b5fd1457b72d1457b72",
    "dynasty": "清",
    "content": [
      "出门茫茫，明日异乡。",
      "川路修阻，烟波无梁。",
      "饥寒驱我，不知其可。",
      "悠悠素怀，生事相左。",
      "南山采葛，北山采蕨。",
      "各抱纷纭，谁为相悦。",
      "慷慨微吟，风云苦阴。",
      "英雄有泪，儿女何心。"
    ]
  },
  {
    "id": "adcfe4db4cafda39d2b6f36246e50b84",
    "title": "和查元鼎佛手原韵",
    "authorName": "王衢",
    "authorId": "adcfe4db4cafda39d1457b72d1457b72",
    "dynasty": "清",
    "content": [
      "何因成佛果，花雨散诸天。",
      "指点菩提树，心参解脱禅。",
      "慈云现孤掌，明月印空拳。",
      "一握摩挲相，真香护大千。"
    ]
  },
  {
    "id": "adcfe4db4cafda39051665367de5cf89",
    "title": "和查少白五十初度七律四则",
    "authorName": "王衢",
    "authorId": "adcfe4db4cafda39d1457b72d1457b72",
    "dynasty": "清",
    "content": [
      "交情自古推平仲，四九年华伯玉知。",
      "欲证是非凭益友，敢言天命拟先师。",
      "芝兰得契香能久，松柏有心寿可支。",
      "海上于今鸣独鹤，纵无人见亦闻之。"
    ]
  },
  {
    "id": "adcfe4db4cafda3905166536c6ae7cc3",
    "title": "和查少白五十初度七律四则",
    "authorName": "王衢",
    "authorId": "adcfe4db4cafda39d1457b72d1457b72",
    "dynasty": "清",
    "content": [
      "同调相逢自不孤，砚田肯使久荒芜。",
      "嘤鸣比兴莺求友，翔翥威仪凤引雏。",
      "失马试看吾辈达，移山莫笑乃翁迂。",
      "英雄几见邀庸福，青眼何愁雪满颅。"
    ]
  },
  {
    "id": "adcfe4db4cafda3905166536c607b6ad",
    "title": "和查少白五十初度七律四则",
    "authorName": "王衢",
    "authorId": "adcfe4db4cafda39d1457b72d1457b72",
    "dynasty": "清",
    "content": [
      "神仙眷属木兰舟，浮海飘然事壮游。",
      "工部感秋犹有兴，陶朱致富或承羞。",
      "营巢不碍梁间燕，唤雨何劳陌上鸠。",
      "自古才人多入幕，岂惟王粲独登楼。"
    ]
  },
  {
    "id": "adcfe4db4cafda390516653626d8beed",
    "title": "和查少白五十初度七律四则",
    "authorName": "王衢",
    "authorId": "adcfe4db4cafda39d1457b72d1457b72",
    "dynasty": "清",
    "content": [
      "介眉相对菊花樽，更喜茱萸插帽繁。",
      "不饮醉翁知酒意，能文才子鍊诗魂。",
      "浪仙合用南金铸，佛顶难教俗手扪。",
      "海上成连弹古调，寻常丝竹莫须论。"
    ]
  },
  {
    "id": "adcfe4db4cb8efc97f7782ea9075b3bb",
    "title": "春日感怀",
    "authorName": "曹柱林",
    "authorId": "adcfe4db4cb8efc9d1457b72d1457b72",
    "dynasty": "清",
    "content": [
      "无限春愁积，凭楼景象赊。",
      "轻风憨柳絮，微雨醉桃花。",
      "樵语晨先动，炊烟午未斜。",
      "可堪新燕子，还向野人家。"
    ]
  },
  {
    "id": "adcfe4db4cb8efc9f4c1128cd94dcfda",
    "title": "十月家书当至不至",
    "authorName": "曹柱林",
    "authorId": "adcfe4db4cb8efc9d1457b72d1457b72",
    "dynasty": "清",
    "content": [
      "客馆初寒画卷帘，阶前又报荚新添。",
      "年光转眼三秋尽，岁事关心两地兼。",
      "仕路风波艰共济，嫁衣针线倦仍拈。",
      "江云漠漠频吟望，为问双鱼底处潜。"
    ]
  },
  {
    "id": "adcfe4db4cb8efc9fa76dcdc8b50ee82",
    "title": "月下感怀即贺讷甫弟初第",
    "authorName": "曹柱林",
    "authorId": "adcfe4db4cb8efc9d1457b72d1457b72",
    "dynasty": "清",
    "content": [
      "潇洒襟期迥出尘，主璋特达岂无因。",
      "骅骝已见鞭先著，风雨应惊笔有神。",
      "数载青灯同砚席，一朝朱鬣跃云津。",
      "何堪桂领婵娟月，兼照寒窗失意人。"
    ]
  },
  {
    "id": "adcfe4db4cbac2482ccab6f0130d8060",
    "title": "肃州",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "汉将屯田地，阡畦半未荒。",
      "一关横塞徼，五部杂氐羌。",
      "宿火熬茶酽，新泉酿酒香。",
      "瓜沙何处是，极目眺斜阳。"
    ]
  },
  {
    "id": "adcfe4db4cbac2482a88d44949060ae4",
    "title": "张掖",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "河西亭障接，雄郡巩屏藩。",
      "地扼匈奴臂，城横弱水源。",
      "羌山寒雪积，汉垒白云屯。",
      "春柳何萧瑟，应知近玉门。"
    ]
  },
  {
    "id": "adcfe4db4cbac2484a8ff89f4cf98abc",
    "title": "厦门感事",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "蜑珠賨市溯繁华，十载沧桑事可嗟。",
      "谁遣虚声惊草木，坐令冤气满虫沙。",
      "戍楼枕海荒烟冷，估舶冲潮落日斜。",
      "忘却靴刀无置处，径思赤手拔鲸牙。"
    ]
  },
  {
    "id": "adcfe4db4cbac2481e64982b0682fdcb",
    "title": "途次偶成",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "匆匆捧檄究何官，短后装成笑据鞍。",
      "人海故交星错落，关山独夜月团栾。",
      "枕边诗句移镫录，剑背霜花带酒弹。",
      "地势渐南风渐北，征裘不暖不加寒。"
    ]
  },
  {
    "id": "adcfe4db4cbac248a7decde07d61dcef",
    "title": "鉴亭话别示及门诸子",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "砥砺前修纵未能，敢虚忠告负良朋。",
      "昆仑发水分千派，宗动窥天洞九层。",
      "吾道酸咸当领取，世途夷险总肩承。",
      "高歌青眼相期处，不独云梯把袂登。"
    ]
  },
  {
    "id": "adcfe4db4cbac248a7decde0f9c275b4",
    "title": "鉴亭话别示及门诸子",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "文士相轻自古然，不妨褒贬让时贤。",
      "众流浩荡争趋海，一木槎丫独拄天。",
      "老马就衰犹识路，野狐虽幻枉谈禅。",
      "书生报国无奇策，回首名山讲艺年。"
    ]
  },
  {
    "id": "adcfe4db4cbac248a7decde077380a38",
    "title": "鉴亭话别示及门诸子",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "壮不如人黯自伤，故山久卧益颓唐。",
      "懒云暂出难为雨，短发无多况已霜。",
      "纵有安车徵卓茂，却惭荐犊误王阳。",
      "惟应头上青天在，每夜盟心艺瓣香。"
    ]
  },
  {
    "id": "adcfe4db4cbac248a7decde01eb8f10a",
    "title": "鉴亭话别示及门诸子",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "鉴亭杯酒此盘桓，握手临歧感百端。",
      "情重岂专文字契，交深倍觉别离难。",
      "坐花长忆香三日，种竹欣成玉万竿。",
      "等是鳌山垂钓客，扶桑振策晓天宽。"
    ]
  },
  {
    "id": "adcfe4db4cbac248159d48a46fad3b51",
    "title": "灞桥",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "桥亭立马暮天昏，秋色苍茫远近村。",
      "一抹斜阳万条柳，不因离别也销魂。"
    ]
  },
  {
    "id": "adcfe4db4cbac24874a70b027ca7e8ca",
    "title": "蔡江门先生墨迹",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "妖星紫暗亘天起，电扫荆襄数千里。",
      "抚军仓卒去长沙，年少推官独料理。",
      "推官虽少能爱民，裹创散饷同艰辛。",
      "民恋推官不忍去，死守孤城撄贼怒。",
      "孤城易破心不降，奋身骂贼贼惊仆。",
      "贼能推刃公袒胸，捐生就义何从容。",
      "理灵坡下一抔土，血花溅草香蒙茸。",
      "若辈纷纷但学走，朝禄可怜养刍狗。",
      "万事何如一死难，南八男儿真不朽。",
      "精灵在天为尾箕，可但文章丽奎斗。",
      "此书娓娓道家常，处分人事周且详。",
      "篇终数语致慷慨，城存兴存亡兴亡。",
      "想当磨墨盾鼻上，羽书旁午犹神王。",
      "健毫著纸飞不停，天马行空龙滚浪。",
      "沧桑二百余年多，鬼物守护神总呵。",
      "后生得见亦眼福，文琴谢砚同摩挲。"
    ]
  },
  {
    "id": "adcfe4db4cbac248350146aecfc7ae27",
    "title": "忆西山",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "西山如故人，一别逾廿载。昔年同对西山人，只今寥寥几人在，惟有西山青不改。",
      "金台小住曾几何，畅饮未尽金叵罗。征尘又碾轮头铁，西山游屐空蹉跎。",
      "别来回忆西山面，浓苍数点盘烟螺。何日青鞋与布袜，重约胜侣攀藤萝。"
    ]
  },
  {
    "id": "adcfe4db4cbac2480a105af8fb09fa53",
    "title": "秋夜迷怀",
    "authorName": "郭柏荫",
    "authorId": "adcfe4db4cbac248d1457b72f0fcf351",
    "dynasty": "清",
    "content": [
      "平生论史眉飞扬，独喜汉吏称循良。头会箕敛谁作俑，既雨犹欲烹宏羊。",
      "尤而效之罪又甚，咄咄毋乃丧心狂。亟思投劾遂初志，畏此谴怒中彷徨。",
      "吁嗟乎！疮痍未复事供亿，三郊三遂需刍粮。暂累吾民岂得已，所惭从政非管商。",
      "闾阎膏血长官泪，慎勿攫取充贪囊。宽之一分亦元气，愿揭斯语悬堂皇。",
      "碧天浩浩明月午，独对官阁焚心香。"
    ]
  },
  {
    "id": "adcfe4db4cc5382e0b0df42536fb6d6a",
    "title": "家兄来书拟春初抵塞将至奉忆之作",
    "authorName": "方观承",
    "authorId": "adcfe4db4cc5382ed1457b72db29450c",
    "dynasty": "清",
    "content": [
      "期近团圞思转深，痛中竭蹶岂能禁。",
      "麻衣万里呼天泪，冻雪千山负米心。",
      "京国书才开旧腊，闾门望苦到而今。",
      "伤心强说春风聚，长大先须作枕衾。"
    ]
  },
  {
    "id": "adcfe4db4cc5382e15da807806a7df00",
    "title": "野宿",
    "authorName": "方观承",
    "authorId": "adcfe4db4cc5382ed1457b72db29450c",
    "dynasty": "清",
    "content": [
      "遥指行庐入暮天，营依一匝短轮连。",
      "黑风饮马人呼井，白雪眠车夜裹毡。",
      "强抱梦魂来断碛，又听轣辘起荒烟。",
      "柳条数问边门路，传道冰沙不易前。"
    ]
  },
  {
    "id": "adcfe4db4cc5382ee1d894ee055fac37",
    "title": "闻族人奉诏出旗",
    "authorName": "方观承",
    "authorId": "adcfe4db4cc5382ed1457b72db29450c",
    "dynasty": "清",
    "content": [
      "忽听鸡竿下凤纶，衰门今荷主恩新。",
      "衔羁谢作髡钳侣，聚族重为里闬人。",
      "累困十年终见岘，网开三面正逢春。",
      "穷荒尚有孤臣泪，欲诉无因达紫宸。"
    ]
  },
  {
    "id": "adcfe4db4cc5382ee877a9d34fca9a92",
    "title": "寄怀叶圣嘉",
    "authorName": "方观承",
    "authorId": "adcfe4db4cc5382ed1457b72db29450c",
    "dynasty": "清",
    "content": [
      "关程如织信仍稀，况是天涯卧铁衣。",
      "塞障东西七千里，可怜雁不解横飞。"
    ]
  },
  {
    "id": "adcfe4db4cc5382e31088736cee2be34",
    "title": "大父遣赴奉天",
    "authorName": "方观承",
    "authorId": "adcfe4db4cc5382ed1457b72db29450c",
    "dynasty": "清",
    "content": [
      "重闱倚衰白，我行将何之。",
      "寻常未易别，况乃天之涯。",
      "饥寒驱冷铗，汗漫无家归。",
      "生计在干人，得失难预持。",
      "敝裘支冻骨，膻酪充路饥。",
      "辛苦付前途，孤踪行李微。",
      "回首望朔风，泪眼垂冰丝。",
      "翻笑穷途泣，一身何多悲。"
    ]
  },
  {
    "id": "adcfe4db4cc5382e31088736668ef138",
    "title": "大父遣赴奉天",
    "authorName": "方观承",
    "authorId": "adcfe4db4cc5382ed1457b72db29450c",
    "dynasty": "清",
    "content": [
      "征车促行色，出门重回头。",
      "历历家人面，后会宁豫谋。",
      "幼弟牵我衣，涕泪不可收。",
      "抚摩为拭泪，绐以非远游。",
      "弟兄各飘泊，独汝膝下留。",
      "去去摧肝肠，何以慰边陬。"
    ]
  },
  {
    "id": "adcfe4db4cc5382e31088736973383b7",
    "title": "大父遣赴奉天",
    "authorName": "方观承",
    "authorId": "adcfe4db4cc5382ed1457b72db29450c",
    "dynasty": "清",
    "content": [
      "痛哭辞先灵，孤榇悬野戍。",
      "从此万里天，瞻云空陟岵。",
      "来日拜庭前，音容杳孺慕。",
      "何时封树安，终身守陇墓。",
      "寂寂龙眠山，悠悠开塞路。",
      "春草枯中肠，悲风鸣碛树。"
    ]
  },
  {
    "id": "adcfe4db4cc73f392f0467e46a4833ee",
    "title": "杨花",
    "authorName": "陈德荣",
    "authorId": "adcfe4db4cc73f397c4ede333e15cc11",
    "dynasty": "清",
    "content": [
      "一天雪片乱春晴，风里杨花自在行。",
      "萍叶纵横成后劫，曲尘恍惚悟前生。",
      "黏帘坠溷知何处，流水行云共此情。",
      "希逸朝衣寿阳额，也教点点著人轻。"
    ]
  },
  {
    "id": "adcfe4db4cc73f39df3a1d6265afd433",
    "title": "枝江杂咏",
    "authorName": "陈德荣",
    "authorId": "adcfe4db4cc73f397c4ede333e15cc11",
    "dynasty": "清",
    "content": [
      "山势纡回江水湾，孤城形胜占江山。",
      "鲸涛驱石倾三峡，鸟道盘云入八蛮。",
      "百里金汤凭地险，两朝兵燹忆时艰。",
      "幸逢海内升平日，桑土绸缪莫等闲。"
    ]
  },
  {
    "id": "adcfe4db4cc73f39df3a1d628815279a",
    "title": "枝江杂咏",
    "authorName": "陈德荣",
    "authorId": "adcfe4db4cc73f397c4ede333e15cc11",
    "dynasty": "清",
    "content": [
      "三亩荒园净扫锄，萧然官舍似幽居。",
      "峰头耸翠延朝旭，浦口鸣榔响夜渔。",
      "检历细寻移竹日，呼童闲写种葱书。",
      "临风把酒舒长啸，如此溪山不负余。"
    ]
  },
  {
    "id": "adcfe4db4cc73f39c2fa1a0638d19b26",
    "title": "清江",
    "authorName": "陈德荣",
    "authorId": "adcfe4db4cc73f397c4ede333e15cc11",
    "dynasty": "清",
    "content": [
      "清江天上来，缥缈历云汉。",
      "云根养深渊，毛发明可鉴。",
      "发源施州卫，千里横匹练。",
      "或为石所激，吼雷势奔电。",
      "涧底纤鳞游，表里皆洞见。",
      "当其清浅时，手掬足可践。",
      "汇作无底潭，空明光一片。",
      "方春雷雨动，天矫蛟龙现。",
      "宜都入川江，无复此颜面。",
      "浑灏成其大，岂云不善变。",
      "愿助东海深，旧山何必恋。"
    ]
  }
]