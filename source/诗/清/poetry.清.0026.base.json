[
  {
    "id": "adcfe4db733ebfc020e88ef08a2c03ae",
    "title": "一二八后函鄞江，速晓因回京",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "体贴年来渐入微，相依底事忽相违。",
      "无端烽火连天逼，便尔文鸳各地飞。",
      "人去空庭春寂寂，鸟啼寒食雨霏霏。",
      "京华差幸安如故，陌上花开归不归？"
    ]
  },
  {
    "id": "adcfe4db733ebfc034dae403dff12de7",
    "title": "登南岳祝融峰观日出，次王灵根韵",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "海阙云关次第开，潜龙举首梦初回。",
      "推将霞被千层起，吐出骊珠一颗来。",
      "三楚有山皆仰望，百蛮无树不低徊。",
      "愿教火德从兹旺，万里阴霾为尽摧。"
    ]
  },
  {
    "id": "adcfe4db733ebfc02408689f6b660236",
    "title": "雨中入桃源",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "不见桃花芳满林，载途风雨怅秋深。",
      "犹闻鸡犬疑真假，便访溪山认古今。",
      "耕织本来难自给，干戈焉往不相寻。",
      "贻谋欲怪秦先世，避乱曾无戡乱心。"
    ]
  },
  {
    "id": "adcfe4db733ebfc08597dac907e7e466",
    "title": "慰晓因",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "体愈丰盈心愈慈，未临先听笑声驰。",
      "居家情洽邻家妇，课子功超童子师。",
      "义以待人惟己力，爱徒俘我见卿痴。",
      "莫言迟暮芳菲减，曾母梁妻又一时。"
    ]
  },
  {
    "id": "adcfe4db733ebfc0e5821d5b966f5715",
    "title": "春分前夕大雪",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "今岁东风计太差，早催桃李竞芳华。",
      "谁知一夜纷纷雪，压倒千山藉藉花。",
      "白色果然成恐怖，红颜难免供嗟呀。",
      "但教气转春仍好，满地争萌百谷芽。"
    ]
  },
  {
    "id": "adcfe4db733ebfc0b3b5be9917364d4c",
    "title": "晓因望后对月有感再慰以诗",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "莫道婵娟易变迁，纵然残缺亦相怜。",
      "人生几见长圆月，侬意原如不尽天。",
      "鸳侣惊飞伤往事，花枝笑倚忆当年。",
      "创痕泪渍斑斑在，绮貌奇情心永镌。"
    ]
  },
  {
    "id": "adcfe4db733ebfc064f0cd715d1eca49",
    "title": "与晓因乘汽车偕游劳山半日",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "劳人草草上劳山，观石听泉未是闲。",
      "乱涧不容流水住，断崖但许夜猿攀。",
      "多年作伴从游少，片刻探幽得句悭。",
      "自笑回车如泻瀑，匆匆又窜向人间。"
    ]
  },
  {
    "id": "adcfe4db733ebfc031355e0332e8a1cf",
    "title": "入川过夔门",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "楚雨巫云梦未温，又随鲸舰过夔门。",
      "峡长滩险愁无限，国破家亡命仅存。",
      "间道关山穷万里，故园尸骨恸千村。",
      "但教早日平强虏，身世安危何足论。"
    ]
  },
  {
    "id": "adcfe4db733ebfc05233a640b4b43fae",
    "title": "忆南京叠过夔门诗韵二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "玳梁海燕梦难温，一样春风白下门。",
      "献岁寒梅谁得赏，入时新柳几何存。",
      "江山不速无家客，烟雨空怀负郭村。",
      "但得寇平归去早，园荒井废更休论。"
    ]
  },
  {
    "id": "adcfe4db733ebfc05233a640d71059df",
    "title": "忆南京叠过夔门诗韵二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "南朝痛史老犹温，风雨巴山夜闭门。",
      "金粉飘零三月尽，关河破碎几人存？",
      "花开问是谁家土？",
      "日暮欲归何处村？",
      "亦信佳兵终必衄。",
      "故园松菊不堪论。"
    ]
  },
  {
    "id": "adcfe4db733ebfc072216b17ecae0392",
    "title": "叠韵酬戴应观甥舅自汉口见寄诗",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "飞来青鸟句犹温，不碍巫夔云罨门。",
      "纸短每嫌消息少，辞真自有古风存。",
      "舅贤甥俊依千里，母老妻单各一村。",
      "无路可投平寇策，怜君如我把诗论。"
    ]
  },
  {
    "id": "adcfe4db733ebfc02b19c6487b9b63c5",
    "title": "题刘文渊江村秋霁长幅",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "巴山深处忆家山，九月江村血染丹。",
      "秋水长天归路阻，晚枫衰柳夕阳残。",
      "壁间林壑探尤美，纸上桃源保亦难。",
      "莫遣又随峨舸去，画图好作版图看。"
    ]
  },
  {
    "id": "adcfe4db733ebfc07cc1c4ebc6990d97",
    "title": "悼李翁厥庵",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "巴江日日水流东，魂隔千山梦未通。",
      "那得安居孤岛久，应悲不见九州同。",
      "年华风烛经奇变，世路干戈许令终。",
      "漫忆晤言春满坐，梁台烟景本来空。"
    ]
  },
  {
    "id": "adcfe4db733ebfc0b97dfa5ac077df64",
    "title": "挽同僚张峄阳二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "杜鹃啼断月黄昏，张绪风流便不存。",
      "寡鹄孤雏滋客泪，荒烟野草瘗诗魂。",
      "一抔犹是吾家土，万里言投异国村。",
      "我自远行君永逝，汉碑唐韵更谁论。"
    ]
  },
  {
    "id": "adcfe4db733ebfc0b97dfa5ad278027e",
    "title": "挽同僚张峄阳二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "羁魂踯躅履蒿莱，故鬼伊谁识俊才。",
      "岭上梧桐犹可倚，殿前杨柳不胜哀。",
      "玄天混漠龙酣战，青木阴沈社枉开。",
      "北望中原何日定，归来诗酒告泉台。"
    ]
  },
  {
    "id": "adcfe4db733ebfc035972faeeb03df2f",
    "title": "将之菲留别僚友二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "弹指依违十四年，黯然揽镜惜华颠。",
      "无多岁月犹漂梗，几许人才得比肩。",
      "恋恋已尸微秩久，休休总觉长官贤。",
      "明朝挥手乘桴去，碧海青山各一天。"
    ]
  },
  {
    "id": "adcfe4db733ebfc035972fae1904e63e",
    "title": "将之菲留别僚友二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "椰雨蕉风可久留，佳辰何处索清秋？",
      "岂堪炎日煎垂老，亦有骄兵窥上游。",
      "去国不期心戚戚，无家转觉意悠悠。",
      "几时拨乱归江左，作赋同登庾信楼？"
    ]
  },
  {
    "id": "adcfe4db733ebfc04dba6e8784d2e459",
    "title": "秋燕",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "差池更欲向天涯，短羽斜曛怯路遐。",
      "衔老春泥头惹絮，剪残秋水眼迷花。",
      "交襟渐见红颜改，逐食何堪黄口加。",
      "莫问他年栖止地，郁金堂已毁卢家。"
    ]
  },
  {
    "id": "adcfe4db733ebfc065f8954131f31627",
    "title": "秋柳赠柳亚子",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "移阴曾是向金銮，万缕千丝泪尽弹。",
      "夜夜光明瞻北极，朝朝风雨对南冠。",
      "素娥不息婵娟斗，玉女偏教枝叶残。",
      "悟到夕阳难竟好，未妨凡卉共经寒。"
    ]
  },
  {
    "id": "adcfe4db733ebfc009485d486f48c1c9",
    "title": "读伯夷列传",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "叩马生还鬓已斑，采薇歌罢食维艰。",
      "幸无妻子饥劬共，犹有昆侪休戚关。",
      "易暴原非他族类，抱残只在自家山。",
      "一门蛮貊难为计，始觉夷齐命未悭。"
    ]
  },
  {
    "id": "adcfe4db733ebfc074d2ed1914d891f4",
    "title": "移居瓜达鲁碑",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "网篱板阁绿阴浓，异国蜗居蛰伏中。",
      "壁上守宫声札札，席间群蚁影憧憧。",
      "属垣夜夜防人耳，瞰室朝朝畏鬼瞳。",
      "百里五迁行未已，苟全总觉术难工。"
    ]
  },
  {
    "id": "adcfe4db733ebfc00ab37b348a201307",
    "title": "中秋后一日偕晓因挈女步月二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "巴塞流黄树掩青，姮娥碧海夜亭亭。",
      "澄明双照将雏凤，闪烁斜携附骥星。",
      "昨日早知圆必缺，今宵犹得影随形。",
      "当时未即为情死，已忝清辉十九龄。"
    ]
  },
  {
    "id": "adcfe4db733ebfc00ab37b347584ae84",
    "title": "中秋后一日偕晓因挈女步月二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "蜜昔双栖忆昔年，朱颜皓魄共流连。",
      "依然天宇窥明镜，从此人生迫下弦。",
      "甚爱未因衰老废，丰肌渐逐乱离朘。",
      "同兹逃死求生地，死不能逃亦已焉。"
    ]
  },
  {
    "id": "adcfe4db733ebfc05e1f8cfe863828fa",
    "title": "晓因生辰",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "空言设帨冷杯盘，每盼来年家少宽。",
      "十九嘉辰虚度易，百千宿愿得偿难。",
      "荆钗德曜原非忝，箪食黔娄聊尽欢。",
      "今日殷勤何所赠，蒸腾依旧一心丹。"
    ]
  },
  {
    "id": "adcfe4db733ebfc05e1f8cfe9fc1d08f",
    "title": "晓因生辰",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "满地干戈路欲无，聊将温语慰饥劬。",
      "室隅止鵩凶非必，镜底回鸾影尚俱。",
      "似我佳儿尤俊健，如卿娇女渐芳腴。",
      "他年彩服相看处，蔗境回甘老可娱。"
    ]
  },
  {
    "id": "adcfe4db733ebfc041cc6a670bf90b51",
    "title": "读杜工部集有感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "仆仆奔逃半九州，劳劳歌哭老孤舟。",
      "潇湘空欲乘桴去，溟海何曾拄杖游。",
      "戎马中原同陨涕，干戈异域独罹忧。",
      "若教浪迹公如我，苦语惊人岂便休。"
    ]
  },
  {
    "id": "adcfe4db733ebfc041cc6a67ef1a1cc6",
    "title": "读杜工部集有感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "移官拾橡哀同谷，入蜀听猿拜杜鹃。",
      "间道得归司隶帐，无家犹有孝廉船。",
      "江山吾土能终老，辞赋他年得盛传。",
      "何似海天兵甲满，不才亡命独淹然。"
    ]
  },
  {
    "id": "adcfe4db733ebfc041cc6a672c5546fd",
    "title": "读杜工部集有感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "怅望苍梧几度年，可堪青草五湖天。",
      "犹挥屈贾伤时泪，不废风骚薄雅篇。",
      "饥死翻诬方朔饱，全窥始觉谪仙偏。",
      "乱离细读心尤惬，绝岛含咀惟此编。"
    ]
  },
  {
    "id": "adcfe4db733ebfc041cc6a67bea114bd",
    "title": "读杜工部集有感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "小吏面摇求食尾，富儿门暴报恩鳃。",
      "妄传白酒戕诗圣，几见黄金铸赋才。",
      "身后偏多风雅附，樯边惟是饿乌来。",
      "可怜南海珊瑚树，的的殷红向日开。"
    ]
  },
  {
    "id": "adcfe4db733ebfc041cc6a676e70bd56",
    "title": "读杜工部集有感五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "微之铭墓论文序，介甫推心赞像诗。",
      "俨尔一呼公欲出，肃然再拜我无辞。",
      "白头皂帽鱼龙夜，碧海青天涕泪时。",
      "公境我更言我吐，磬囊末路复谁知。"
    ]
  },
  {
    "id": "adcfe4db733ebfc0b514b9d809269d86",
    "title": "春日苦旱且热",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "众绿终年未见雕，春来原野转枯焦。",
      "曾无小雨如酥润，但有骄阳似火烧。",
      "民物几时开郁结，云霓何处望迢遥。",
      "也知畏日终须坠，可奈和风不即调。"
    ]
  },
  {
    "id": "adcfe4db733ebfc027be7b709b42721e",
    "title": "元日",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "又闻钟鐻报新年，惟见芭蕉展贺笺。",
      "瘠犬羸鸡相答和，衲裙龋屐尚招延。",
      "益煎逼水城门火，未绝炊珠釜底烟。",
      "且喜来苏春有望，聊烹茶粥当椒筵。"
    ]
  },
  {
    "id": "adcfe4db733ebfc0aeb4b72f01f0f6c0",
    "title": "题李少泉",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "岐王崔九溯相从，风雅何妨作附庸。",
      "不信黄金堪下拜，却教白雪为先容。",
      "殷勤索句多亏尔，潦草题辞有愧侬。",
      "正是天南经百劫，冷官断墨未曾浓。"
    ]
  },
  {
    "id": "adcfe4db733ebfc06b4ed03a09a8ea5f",
    "title": "哭颜文初",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "君家昔有常山舌，此地今无博野斋。",
      "何自招魂归白骨，伊谁作教傍青槐。",
      "论交两度叨援手，欲哭三年未放怀。",
      "一恸为倾千点泪，如零蕉雨不胜揩。"
    ]
  },
  {
    "id": "adcfe4db733ebfc01d883a504b10a11a",
    "title": "将归国述职，承侨校教师李根香等赋诗送行，步韵答谢二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "风姨海若证经行，去影依然天水清。",
      "儿女累人姑遣散，雪霜点鬓更分明。",
      "装箱犹是苏卿节，入蜀非缘张翰羹。",
      "只觉无才益衰老，遄归难以答升平。"
    ]
  },
  {
    "id": "adcfe4db733ebfc01d883a50dfea53db",
    "title": "将归国述职，承侨校教师李根香等赋诗送行，步韵答谢二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "三秋亡命苦多端，一局枯棋散满盘。",
      "饥饿奔逃今觉易，残馀收拾早知难。",
      "愧无掬水苏乾辙，喜有清辞付冷官。",
      "多谢诸君情意厚，归航沾得露珠漙。"
    ]
  },
  {
    "id": "adcfe4db733ebfc0a12510ad5db402b0",
    "title": "返菲始知晓因咯血痛赋",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "停机但见笑相迎，倚枕方知病可惊。",
      "片片撕将心破碎，斑斑吐出血鲜明。",
      "三秋亡命拚陪我，百日离情倍损卿。",
      "此后双鹣甘死守，有生不更独飞鸣。"
    ]
  },
  {
    "id": "adcfe4db733ebfc01e89ea5bbd86858e",
    "title": "悼陶行知",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "躬行欲以致心知，中岁龈龈老益痴。",
      "未晓琨鸡甘独唱，侵宵桀犬任横驰。",
      "方期促进新民主，岂意平摧大众师。",
      "敌喜友悲韬奋死，不胜感愤读君诗。"
    ]
  },
  {
    "id": "adcfe4db733ebfc08eb243e15cd2d35d",
    "title": "偕晓因自星赴港海道中三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "经年仆仆遍南溟，万里双双更北行。",
      "日月星辰传舍易，海天云水客船轻。",
      "红酣紫醉霞朝暮，碧浅蓝深波晦明。",
      "安得一帆东折去，便看儿女笑相迎。"
    ]
  },
  {
    "id": "adcfe4db733ebfc08eb243e1be44e39f",
    "title": "偕晓因自星赴港海道中三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "朝朝暮暮比双肩，银海同看凭铁舷。",
      "万顷珠花波弄日，一天粉墨月穿烟。",
      "短吟得句消长昼，老去言情胜少年。",
      "更喜舟中如世外，不闻秦乱得安眠。"
    ]
  },
  {
    "id": "adcfe4db733ebfc08eb243e1b25a5572",
    "title": "偕晓因自星赴港海道中三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "途长日暮子偕行，浪阔风高梦不惊。",
      "闪烁星还传眼语，浮沉月漫荡心旌。",
      "银蟾东泛波光白，火骥西驰水气清。",
      "翻怕来朝船到港，乱邦荒径逼南京。"
    ]
  },
  {
    "id": "adcfe4db733ebfc06364af0fdfd64d8e",
    "title": "吊双因小筑废址",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "当年故垒漫寻求，华屋芳园都已休。",
      "不见春花开满径，但看秋莽积成邱。",
      "江山无恙家全毁，官府如仇土并收。",
      "凄绝白头老苏武，此身何处任容留。"
    ]
  },
  {
    "id": "adcfe4db733ebfc0a2387c07c18ba3ab",
    "title": "晓因一病将及三年用特效药后幸有转机写示五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "海国三秋历万难，劳劳苟冀一家安。",
      "但求儿健夫常饱，不计心疲力渐殚。",
      "亡命依然勤教读，解兵犹是虑饥寒。",
      "从教体弱撄诸病，鲜血斑斑摘肺肝。"
    ]
  },
  {
    "id": "adcfe4db733ebfc0a2387c07f35167ef",
    "title": "晓因一病将及三年用特效药后幸有转机写示五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "相偕奔走涉南溟，一舸归来百劫经。",
      "阔水遥天念儿女，荒榛断瓦认门庭。",
      "旷怀莫解愁凝结，强笑谁知涕暗零。",
      "忧患益教成痼疾，冬来依旧血花腥。"
    ]
  },
  {
    "id": "adcfe4db733ebfc0a2387c0790b59c36",
    "title": "晓因一病将及三年用特效药后幸有转机写示五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "少陵老病相如渴，二竖浑同急火煎。",
      "零露不禁三伏夜，凄风苦度九秋天。",
      "焉知冬尽春冰解，岂意花开柳色妍。",
      "偶起窥园惊景物，那堪床褥久缠绵。"
    ]
  },
  {
    "id": "adcfe4db733ebfc0a2387c07524866f3",
    "title": "晓因一病将及三年用特效药后幸有转机写示五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "炎凉无间效荀卿，熨体常如模病婴。",
      "煦煦哺乌兼子职，殷殷舐犊秉亲情。",
      "鸾闺眉亦几停画，巫岫云原不妄行。",
      "苦劝就医同入院，连床匝月慰茕茕。"
    ]
  },
  {
    "id": "adcfe4db733ebfc0a2387c07a298948a",
    "title": "晓因一病将及三年用特效药后幸有转机写示五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "双鹣同命夙铭心，只翼伤残两不禁。",
      "病若可移甘取代，死如难免誓追寻。",
      "拚求海外神明药，那惜床头子母金。",
      "且幸春回人转健，冁然我亦一开襟。"
    ]
  },
  {
    "id": "adcfe4db733ebfc0e749c598dc12807a",
    "title": "萍亦入加利福尼亚大学肄业示勉",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "三秋亡命苦饥寒，尤赖奔驰得少安。",
      "行旅为求资斧足，从征不畏客途难。",
      "证书一纸终争到，实学多门许并钻。",
      "莫道聪明逊兄妹，胸中豪气自翻澜。"
    ]
  },
  {
    "id": "adcfe4db733ebfc05fa03de5a10ecb79",
    "title": "有感",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "双翼归来一翼拳，残枝恶木息依然。",
      "已如腐鼠馀枯骨，犹逐饥蝇附臭膻。",
      "野鹄高飞空有意，闲云远引苦无缘。",
      "从知退更艰于进，目送残阳西陆躔。"
    ]
  },
  {
    "id": "adcfe4db733ebfc096e6794a666dc1d3",
    "title": "离沪至甬暂居鄞江外舅家",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "已去危邦入乱邦，破车老马更彷徨。",
      "南溟可即风波恶，北极相望道路长。",
      "四壁青山屯淑气，一江绿水泛晴光。",
      "春来何处堪将息，且喜妻乡胜故乡。"
    ]
  },
  {
    "id": "adcfe4db733ebfc05204c0d2ff6e6f57",
    "title": "银婚纪念辞二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "朝婚夕死亦心甘，何意人间得久耽。",
      "万日已逾九千一，百年将达十分三。",
      "谁家纸木朽犹保，到处晶磁破不堪。",
      "惟我能如银样韧，雍雍依旧两情酣。"
    ]
  },
  {
    "id": "adcfe4db733ebfc05204c0d26c143adb",
    "title": "银婚纪念辞二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "漫数云和颂瑟弦，一弦一柱总堪怜。",
      "乱离久历欢娱暂，忧患多经老病绵。",
      "镜底欲停双凤舞，人间几见百年筵。",
      "此心且幸盟金石，的皪如银质倍坚。"
    ]
  },
  {
    "id": "adcfe4db733ebfc05f9c546e638cc053",
    "title": "武汉长江大桥落成通车三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "天堑谁施填补工，大桥此日庆成功。",
      "龟蛇两岸双峰接，武汉三分一路通。",
      "辘辘风雷车直上，迢迢京广钮居中。",
      "从今抛却箜篌引，波浪无惊稳渡公。"
    ]
  },
  {
    "id": "adcfe4db733ebfc05f9c546ed7b548a1",
    "title": "武汉长江大桥落成通车三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "万里长江第一桥，千寻如带束江腰。",
      "灵龟黄鹤参差佩，流水白云掩映飘。",
      "天上女牛空脉脉，人间车马渡朝朝。",
      "填河何不从长计，七夕徒教鹊力消。"
    ]
  },
  {
    "id": "adcfe4db733ebfc05f9c546e053b388f",
    "title": "武汉长江大桥落成通车三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "便履康庄跨险湍，直从江北向江南。",
      "千帆冉冉东西错，百辆憧憧上下参。",
      "水自安流山自伏，天堪开拓地堪探。",
      "何难更展无穷力，增建江桥第二三。"
    ]
  },
  {
    "id": "adcfe4db733ebfc0a4f862a9f05ae442",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "万木萧条百草蔫，顿惊红玉燬蓝田。",
      "烟飞浩瀚三千界，病扰膏肓十二年。",
      "回首高唐真是梦，从今恨海不胜填。",
      "但教亦早成灰烬，一钵相盛无间然。"
    ]
  },
  {
    "id": "adcfe4db733ebfc0a4f862a99041da9b",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "茂苑春光欲老时，垂青谁似小姑痴。",
      "不嫌枯寂亏生气，偏遣芳馨活故枝。",
      "万里远离名教网，百年牢系爱情丝。",
      "人生今日曾何有，踽踽徒吟残破诗。"
    ]
  },
  {
    "id": "adcfe4db733ebfc0a4f862a974e9e9e9",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "幼承庭训崇基督，长习英文赴上都。",
      "识破攻心原诈术，便甘违教返迷途。",
      "弥留不易无神论，慰藉何劳续命符。",
      "抛却牙牌休再抹，梦中犹恐笑愚夫。"
    ]
  },
  {
    "id": "adcfe4db733ebfc0a4f862a96f35d291",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "杭州吴郡秣陵关，菲岛申江巴子山。",
      "到处循循能启诱，诸生济济共跻攀。",
      "乱离督课防虚度，爱抚从心戒假颜。",
      "愧我多年谈教育，诒谋今更叹才悭。"
    ]
  },
  {
    "id": "adcfe4db733ebfc0a4f862a9ebc71beb",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "方寸澄明月曜辉，相夫原不仅无违。",
      "从容为我排危难，宛转凭君判是非。",
      "力疾暂教私爱割，唱随终与正途归。",
      "从今报国循遗意，何惜鳏鱼一命微。"
    ]
  },
  {
    "id": "adcfe4db733ebfc0a4f862a9cfc82f46",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "黄金随手掷纷纷，犹恐迂疏薄待人。",
      "搜箧典钗无吝色，施衣推食有馀仁。",
      "持家独任辛勤事，刻己浑忘病苦身。",
      "检点巾箱何物在，破衫遗帨是殊珍。"
    ]
  },
  {
    "id": "adcfe4db733ebfc0a4f862a92b3ac339",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "隼鹯侧目逼同林，南国惊飞失路禽。",
      "一月翻澜风急袭，三秋茹苦病潜侵。",
      "宿疴直与棼丝似，多难终教大限临。",
      "不异顿遭豺虎噬，追思往事恨难禁。"
    ]
  },
  {
    "id": "adcfe4db733ebfc0a4f862a9aaed1f43",
    "title": "悼亡八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "三十三秋患难将，于飞莫更羡鸳鸯。",
      "心惊锦翼翛翛折，目送苍烟缕缕扬。",
      "散去双鹣馀只影，归来一室独回肠。",
      "当年许与同生死，信誓如山何日偿？"
    ]
  },
  {
    "id": "adcfe4db733ebfc0f81d1df95ae059b3",
    "title": "晓因逝世一周年告慰七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "生死悠悠尔许时，得闲片刻便萦思。",
      "孤窗夜夜寻残梦，素壁朝朝睹令姿。",
      "灯下更无人共话，枕边谁听我吟诗。",
      "还将荦荦经年事，泪洒心香慰有知。"
    ]
  },
  {
    "id": "adcfe4db733ebfc0f81d1df9047cbdbd",
    "title": "晓因逝世一周年告慰七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "六亿胸怀浩荡春，东风习习势无伦。",
      "炉翻红浪钢争帅，陇簇黄云稻载人。",
      "瑶圃香花标异彩，纸船明烛送瘟神。",
      "知君忧乐关天下，喜事多端为一陈。"
    ]
  },
  {
    "id": "adcfe4db733ebfc0f81d1df99a477d6f",
    "title": "晓因逝世一周年告慰七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "莫言故国又经秋，金马台澎迄未收。",
      "老虎空心犹逐逐，毒蛇响尾尚啾啾。",
      "钢棺终必埋愚寇，绞索行将殪蠢酋。",
      "持久和平诚可致，再将趋势告无忧。"
    ]
  },
  {
    "id": "adcfe4db733ebfc0f81d1df944d8fc72",
    "title": "晓因逝世一周年告慰七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "海外征鸿终必归，域中断雁告无违。",
      "追思共洒伤心泪，反省从知昨日非。",
      "话雨一村成噩梦，坐风几辈惜馀晖。",
      "亲朋无恙休相忆，三为陈辞向素闱。"
    ]
  },
  {
    "id": "adcfe4db733ebfc0f81d1df97218333e",
    "title": "晓因逝世一周年告慰七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "衣食无亏负荷轻，犹能殷切体亲情。",
      "儿皆勤事几忘寝，女已分身未育婴。",
      "更喜稚孙知跃进，况当公社正争鸣。",
      "家人行上新生路，四为欣然告可卿。"
    ]
  },
  {
    "id": "adcfe4db733ebfc0f81d1df936cf6af2",
    "title": "晓因逝世一周年告慰七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "自君之逝不胜哀，去傍生公说法台。",
      "忍泪移情循正路，希心换骨脱凡胎。",
      "犹多体力能劳动，得似童年可剪裁。",
      "五愿英灵加鼓舞，休言老朽已非材。"
    ]
  },
  {
    "id": "adcfe4db733ebfc0f81d1df9b633a3fa",
    "title": "晓因逝世一周年告慰七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "万语千言总是空，无神那得与神通。",
      "徒看玉烬灰旋冷，枉自诗多句未工。",
      "念念有辞甘见鬼，啾啾聒耳且由虫。",
      "如何可再亲颦笑，但愿相逢在梦中。"
    ]
  },
  {
    "id": "adcfe4db733ebfc0e5ebc143bd550e1d",
    "title": "概览大连兼怀青岛",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "偕游迄未忘蓬岛，独往今还访大连。",
      "碧海青山如旧识，朱颜绿鬓想当年。",
      "不妨布局棋差逊，且喜兼城璧亦全。",
      "一样明珠光焕发，丰饶后倘胜于前。"
    ]
  },
  {
    "id": "adcfe4db733ebfc0f0303b72a5cccbf1",
    "title": "晓因逝世四周年纪念日致悼",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "吞声两度未成吟，今日题诗泪满襟。",
      "坚壁曾防无的矢，杜门早绝有弦琴。",
      "那堪皠皠头堆雪，几致悠悠口铄金。",
      "安得英灵常入梦，慰予生死不渝心。"
    ]
  },
  {
    "id": "adcfe4db733ebfc02e707e1707b05228",
    "title": "晓因逝世五周年告悼四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "藉药安眠怕梦醒，五年哀思几曾停。",
      "夜阑每作双飞蝶，月落惟看孤另星。",
      "仪态万方空满壁，骨灰一掬独盛瓶。",
      "如何赵管相抟有，周也蘧蘧待化形。"
    ]
  },
  {
    "id": "adcfe4db733ebfc02e707e17c2577214",
    "title": "晓因逝世五周年告悼四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "国步艰难转坦互，东风依旧舞红旗。",
      "丰收有望灾堪弭，跃进无休富可期。",
      "残匪馀烽能窜扰。",
      "异端邪说莫惊奇。",
      "来年形势应尤好，为告冥冥勿更疑。"
    ]
  },
  {
    "id": "adcfe4db733ebfc02e707e171106de2a",
    "title": "晓因逝世五周年告悼四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "频年长幼尽平安，儿未啼饥女未寒。",
      "或更升堂通党籍，皆堪为国作师干。",
      "纵成宿疴行痊可，那有兴邦不困难。",
      "家运定随时运转，魂如宛在请心宽。"
    ]
  },
  {
    "id": "adcfe4db733ebfc02e707e17c5edbf49",
    "title": "晓因逝世五周年告悼四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "放翁行作稽山土，犹为香消涕泗流。",
      "莫道垂垂年更老，不须呴呴哭无休。",
      "三生敢负盟天日，百世能忘匹女牛。",
      "但得登仙真羽化，飞飞长傍凤凰楼。"
    ]
  },
  {
    "id": "adcfe4db733ebfc0c54836e545196dfe",
    "title": "夜读晓因日记遗稿志悼",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "衔书青鸟忽飞临，纸上淋漓一颗心。",
      "跃跃真由君挖出，怦怦直为我呻吟。",
      "包含沧海容流量，迸发啼鹃带血音。",
      "昔未全窥今细审，孤灯永夜泪沾襟。"
    ]
  },
  {
    "id": "adcfe4db733ebfc03faf2efcef09fdd6",
    "title": "谑柳二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "体态最温柔，含羞亦带愁。",
      "不堪风力猛，叶叶尽低头。"
    ]
  },
  {
    "id": "adcfe4db733ebfc03faf2efc7bd25183",
    "title": "谑柳二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "笑倚斜阳岸，依依解送迎。",
      "南都方惜别，北部又生情。"
    ]
  },
  {
    "id": "adcfe4db733ebfc00a2ed22bcbe57825",
    "title": "息夫人",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "霸图宁与己，颦蹙拜新欢。",
      "搀学楚腰舞，欲言良亦难。"
    ]
  },
  {
    "id": "adcfe4db733ebfc076db78a863f81b4b",
    "title": "后湖四时曲四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "春风杨柳新，湖水净无尘。",
      "桃李谁争赏，长安多丽人。"
    ]
  },
  {
    "id": "adcfe4db733ebfc076db78a82c7b414c",
    "title": "后湖四时曲四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "夏雨洗湖田，夕阳莲粲然。",
      "荷风谁领略，公子木兰船。"
    ]
  },
  {
    "id": "adcfe4db733ebfc076db78a83eb885f0",
    "title": "后湖四时曲四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "秋月淡湖光，中洲桂子香。",
      "菊花谁展览，仕女又纷忙。"
    ]
  },
  {
    "id": "adcfe4db733ebfc076db78a8bf5d239e",
    "title": "后湖四时曲四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "冬雪压亭台，湖山玉琢裁。",
      "寒梅谁探索，林下美人来。"
    ]
  },
  {
    "id": "adcfe4db733ebfc01621bea179b30c8e",
    "title": "大风连夜起七首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "大风连夜起，格格震筐楼。",
      "吹得凝尘散，缘何不散愁。"
    ]
  },
  {
    "id": "adcfe4db733ebfc029b17d40d4f0e1f6",
    "title": "春来",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "为怕来时即去时，羁维欲借柳丝丝。",
      "如何南陌相迎日，便茁青青送别枝。"
    ]
  },
  {
    "id": "adcfe4db733ebfc0db4bdd84f5f88e77",
    "title": "春去",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "绿叶成章藉一挥，欲将大惑叩天扉。",
      "谁教青帝难为主，却任花飞春自归？"
    ]
  },
  {
    "id": "adcfe4db733ebfc0b7d91561e04b6a24",
    "title": "植园杂感四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "垂杨犹是旧风华，竹所无人映夕霞。",
      "野草果然烧不尽，春来到处又开花。"
    ]
  },
  {
    "id": "adcfe4db733ebfc0b7d9156164953edd",
    "title": "植园杂感四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "红尘遍印马蹄痕，警卫无端屡禁门。",
      "花命亦如人命薄，天寒修竹黯销魂。"
    ]
  },
  {
    "id": "adcfe4db733ebfc0b7d9156192baac33",
    "title": "植园杂感四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "洗马桥头篱竹边，桃花零落菜花妍。",
      "微波榭畔波如镜，只见浮萍不种莲。"
    ]
  },
  {
    "id": "adcfe4db733ebfc0b7d915618c456b60",
    "title": "植园杂感四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "竹外犹馀三两花，宫墙桃李属谁家？",
      "东风无力难为主，空对残阳曳绛纱。"
    ]
  },
  {
    "id": "adcfe4db733ebfc0b7b25a5a1b9b612d",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "不信芳春去便休，骑驴出郭访林丘。",
      "名留端的留谁住，更叩园门一索求。"
    ]
  },
  {
    "id": "adcfe4db733ebfc0b7b25a5ab7c84dee",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "深深夏木尽成阴，但啭黄鹂惊客心。",
      "毕竟芳菲何处是，石林小院遍追寻。"
    ]
  },
  {
    "id": "adcfe4db733ebfc0b7b25a5aeda4686e",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "满庭木石自参差，惟见空枝映碧池。",
      "行到画桥临水处，沉吟不觉立移时。"
    ]
  },
  {
    "id": "adcfe4db733ebfc0b7b25a5a477e85c7",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "楼台倒映影澄鲜，流尽落花自静便。",
      "可怪南风还学步，鳞鳞吹皱水中天。"
    ]
  },
  {
    "id": "adcfe4db733ebfc0b7b25a5a14eb2a22",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "虎样高岩龙样松，可亭西畔影重重。",
      "登临欲向邻家望，但听斜阳透远钟。"
    ]
  },
  {
    "id": "adcfe4db733ebfc0b7b25a5a1f8b25ea",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "曲径斜桥别有天，竹篱曲处草葱芊。",
      "昨宵汩汩桃花水，流向红尘何处边。"
    ]
  },
  {
    "id": "adcfe4db733ebfc0b7b25a5a831bd13e",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "扫苔斜倚夕阳亭，密叶繁枝锁画屏。",
      "还向西南林际望，扑人惟见数峰青。"
    ]
  },
  {
    "id": "adcfe4db733ebfc0b7b25a5ae6a7d1f4",
    "title": "春去后游留园八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "密罨蛛丝深闭门，徘徊此际更销魂。",
      "花明柳暗春多少，可在邻墙又一村。"
    ]
  },
  {
    "id": "adcfe4db733ebfc01c7c5efa0542395b",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "飞出鱼肠入郢都，死犹不舍欲何图？",
      "可怜湛湛池中物，及得徐君墓上无。"
    ]
  },
  {
    "id": "adcfe4db733ebfc01c7c5efae24209cc",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "说法无人台尚留，池莲座石几经秋？",
      "莲花依旧如摇舌，顽石于今不点头。"
    ]
  },
  {
    "id": "adcfe4db733ebfc01c7c5efae91f00f9",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "画城流瓦碧崔嵬，犹是笙歌叠叠催。",
      "何处吴王旧宫殿，望苏台上一徘徊。"
    ]
  },
  {
    "id": "adcfe4db733ebfc01c7c5efae72f8727",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "香消玉碎歇风流，过客依然恋古邱。",
      "陇上累累才士冢，游踪孰与吊千秋。"
    ]
  },
  {
    "id": "adcfe4db733ebfc01c7c5efad8e61541",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "三吴百姓竭黄金，斧凿云峦买赏心。",
      "立石还刊巡省句，可能风雅叶山林。"
    ]
  },
  {
    "id": "adcfe4db733ebfc01c7c5efab473cd58",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "金碧斑斓蟠古藤，六朝旧磴不堪登。",
      "遥看北寺虽完好，基础由来低几层。"
    ]
  },
  {
    "id": "adcfe4db733ebfc01c7c5efa91e2b4c6",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "虎踞空馀千顷云，不栽瑶草幻羊群。",
      "烟霞赚得狮回顾，风雨犹堪龙一耘。"
    ]
  },
  {
    "id": "adcfe4db733ebfc01c7c5efa3d8a88f3",
    "title": "虎丘访古八首剑池",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "歌声浩发舞衫狂，裙屐楼台士族王。",
      "今日茫茫何所有，晚钟跌宕破斜阳。"
    ]
  },
  {
    "id": "adcfe4db733ebfc096ee91659a2a145c",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "盈盈十五月端然，底事嘉名不命全。",
      "应是小姑犹独处，身如半璧未曾圆。"
    ]
  },
  {
    "id": "adcfe4db733ebfc096ee9165dda1acc3",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "耿耿星辰瑟瑟风，为谁小立桂堂东？",
      "此身亦似楼头月，可在含情脉脉中。"
    ]
  },
  {
    "id": "adcfe4db733ebfc096ee916510ca8f0f",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "晚傍花枝晓听莺，且从此处著闲情。",
      "非因有癖耽风月，世路艰难未可行。"
    ]
  },
  {
    "id": "adcfe4db733ebfc096ee91651bbdd82e",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "卷上珠帘面面宜，远山近塔赴阶墀。",
      "我来徒惹花枝笑，旅鬓秋容不入时。"
    ]
  },
  {
    "id": "adcfe4db733ebfc096ee9165cff7cd7b",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "平地情波作五湖，扁舟我欲学陶朱。",
      "飘然从此经沧海，载得夷光绝世无。"
    ]
  },
  {
    "id": "adcfe4db733ebfc096ee9165cf93beb5",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "半山半水不求全，半壁新诗叠锦笺。",
      "但得半生花里住，风吹香梦落吟边。"
    ]
  },
  {
    "id": "adcfe4db733ebfc096ee9165c0a9ba5c",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "呖呖枝头鸟伴吟，此中有乐自堪寻。",
      "归来解读西昆未，顽艳章章护我心。"
    ]
  },
  {
    "id": "adcfe4db733ebfc096ee916587e680af",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "我亦分明君子身，栖栖何日得依仁。",
      "定居却羡窗前竹，日暮亭亭倚美人。"
    ]
  },
  {
    "id": "adcfe4db733ebfc096ee9165fd467380",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "园未全窥路欲穷，回廊曲榭画堂东。",
      "隔墙一半风和月，仿佛安排在镜中。"
    ]
  },
  {
    "id": "adcfe4db733ebfc096ee9165cb0a5e52",
    "title": "半园戏咏十首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "有情处处成佳趣，即景时时得好诗。",
      "会欲狂吟三百首，园花莫漫笑吾痴。"
    ]
  },
  {
    "id": "adcfe4db733ebfc0e166b68c3fccc7ef",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "不虞后院伏枭雄，却向中原图远功。",
      "未必美人曾误国，君王自弃馆娃宫。"
    ]
  },
  {
    "id": "adcfe4db733ebfc0e166b68c5e285493",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "檀瓣珑玲莲步轻，吴王含笑丽人行。",
      "岂知于越来千骑，化作衔枚疾走声。"
    ]
  },
  {
    "id": "adcfe4db733ebfc0e166b68c47aba895",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "生逐鸱夷事有无，避兵应与丽华殊。",
      "君王恩泽深于井，不信推波竟沼吴。"
    ]
  },
  {
    "id": "adcfe4db733ebfc0e166b68c0f45c1d2",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "细草当春生古香，昔年于此贮夷光。",
      "朝云暮雨今犹是，何处东窗白玉床。"
    ]
  },
  {
    "id": "adcfe4db733ebfc0e166b68c7e510f5a",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "清波不浣旧时纱，相并琼轩玩月华。",
      "宫草未因兴废改，年年池上自开花。"
    ]
  },
  {
    "id": "adcfe4db733ebfc0e166b68c92382a92",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "夕阳翠袖拂花低，缓缓归舟香满堤。",
      "一箭吴山难阻隔，军声直透越来溪。"
    ]
  },
  {
    "id": "adcfe4db733ebfc0e166b68c78debeba",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "黄池不逊家山破，于越兵来鼓未鸣。",
      "想是属镂颁赐后，石头祇亦噤无声。"
    ]
  },
  {
    "id": "adcfe4db733ebfc0e166b68cfbc06649",
    "title": "灵岩咏古八首馆娃宫",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "当年黄鸟亦知音，翠嶂频传绿绮琴。",
      "今日五湖烟水窟，鱼龙可解听狂吟？"
    ]
  },
  {
    "id": "adcfe4db733ebfc0af9203304a40e8bd",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "画图夙昔惟孤往，今始双双入画图。",
      "水愈澄明山愈媚，青衫栩栩欲仙乎。"
    ]
  },
  {
    "id": "adcfe4db733ebfc0af9203304116a0a5",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "青山重叠锦屏开，绿水晶莹明镜台。",
      "安柳排花都妥贴，天心久矣待卿来。"
    ]
  },
  {
    "id": "adcfe4db733ebfc0af920330c4f8b409",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "将扶同上采莲船，一叶花间柳下穿。",
      "忘却湖心攀菡萏，只从镜里看婵娟。"
    ]
  },
  {
    "id": "adcfe4db733ebfc0af9203308d937900",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "行近芙蕖停桨过，恐惊鸳侣戒扬波。",
      "横篙却怪来船客，偏与侬船相击摩。"
    ]
  },
  {
    "id": "adcfe4db733ebfc0af920330b0131dc4",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "指点南峰与北峰，双双映水影摇溶。",
      "山犹如此长相守，况我有情千载逢。"
    ]
  },
  {
    "id": "adcfe4db733ebfc0af9203306ef2d781",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "卜祝偷将玉佛看，窃嫌佛比玉人胖。",
      "付签应是心怀妒，偏说姻缘美满难。"
    ]
  },
  {
    "id": "adcfe4db733ebfc0af9203302bed3d9f",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "扁舟两两访西冷，孤屿双双吊小青。",
      "福命已随时代异，冥冥莫漫妒娉婷。"
    ]
  },
  {
    "id": "adcfe4db733ebfc0af9203302fd90e8c",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "依依久恋三生石，栩栩欲登一线天。",
      "身似峰颓飞不去，心如泉沸冷还溅。"
    ]
  },
  {
    "id": "adcfe4db733ebfc0af920330c9ab8aae",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "金鳞飞动玉泉翻，攘攘缘争糗饵喧。",
      "鱼乐何如人意乐，饱餐秀色静凭轩。"
    ]
  },
  {
    "id": "adcfe4db733ebfc0af9203308a66627a",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "万竿竹拥万重泉，山愈喧嘈境愈偏。",
      "愿与韬光栖息久，江潮海日看年年。"
    ]
  },
  {
    "id": "adcfe4db733ebfc0af920330e4f8371a",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "南屏深处锁烟霞，碎玉香浮龙井芽。",
      "泉味甘醇茶味永，晚钟莫便促还家。"
    ]
  },
  {
    "id": "adcfe4db733ebfc0af9203304b868849",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "梦犹随月趁星辰，恋恋潜窥西子身。",
      "香雾清辉花隐约，云屏斗帐玉横陈。"
    ]
  },
  {
    "id": "adcfe4db733ebfc0af9203307024e586",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "黄山松石赤城霞，更欲移来错犬牙。",
      "我自风流卿绝世，一时灵秀聚天涯。"
    ]
  },
  {
    "id": "adcfe4db733ebfc0af92033030a513f3",
    "title": "偕游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "他乡无此好湖山，安得相携竟不还。",
      "诗样人生诗境老，死犹同穴翠微间。"
    ]
  },
  {
    "id": "adcfe4db733ebfc0ef1ee7522e4561d1",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "百丈楼船居上层，忝随豪客许先登。",
      "附庸愈近金圆国，愈觉金圆是万能。"
    ]
  },
  {
    "id": "adcfe4db733ebfc0ef1ee752f87c72f8",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "果下龙驹一辆轻，绿槐夹道柏油平。",
      "须臾驰向繁嚣市，真觉城应马粪名。"
    ]
  },
  {
    "id": "adcfe4db733ebfc0ef1ee752127e8f9d",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "卜居小阁板为墙，一室如笼亦似筐。",
      "四壁空空何所有，昼间席地夜当床。"
    ]
  },
  {
    "id": "adcfe4db733ebfc0ef1ee75282b8321e",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "三餐无箸乏刀叉，蕉叶承来徒手拿。",
      "难得甘醇惟酌水，不嫌腥臭漫吞虾。"
    ]
  },
  {
    "id": "adcfe4db733ebfc0ef1ee7521369fb18",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "北国西风霜叶秋，南天赤日火仍流。",
      "炎方一事差堪慰，季子无须羞敝裘。"
    ]
  },
  {
    "id": "adcfe4db733ebfc0ef1ee752cffcece0",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "莲蓬零雨学冲凉，濡体浑如鸡落汤。",
      "可愈头风消热病，休嫌灌顶水淋浪。"
    ]
  },
  {
    "id": "adcfe4db733ebfc0ef1ee7523fe4a57d",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "土蛇不蛰日纷腾，壁虎高吟夜守灯。",
      "处处袭人蜰吮血，朝朝争食蚁呼朋。"
    ]
  },
  {
    "id": "adcfe4db733ebfc0ef1ee752d207577d",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "白黑棕黄人种杂，绵蛮吉屈语音纷。",
      "菲童尽习横行字，数典曾无本土文。"
    ]
  },
  {
    "id": "adcfe4db733ebfc0ef1ee75228a4879e",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "学府年年重典坟，我来颇怪治丝棼。",
      "欲消积滞施凉剂，违俗仍倡白话文。"
    ]
  },
  {
    "id": "adcfe4db733ebfc0ef1ee752891619bc",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "羡他乘便获多金，朝贵逢迎四海钦。",
      "却笑诗书穷皓首，富儿门外苦呻吟。"
    ]
  },
  {
    "id": "adcfe4db733ebfc0ef1ee752a4e9da92",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "谁凭忠信行蛮貊，各以奇赢殖货财。",
      "莫劝富家儿向学，能绳祖武便英才。"
    ]
  },
  {
    "id": "adcfe4db733ebfc0ef1ee75257a46dcb",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "为仁谁不吝锱铢，只是劳工与贩夫。",
      "休怪陶朱悭一拔，早经通籍作番奴。"
    ]
  },
  {
    "id": "adcfe4db733ebfc0ef1ee7527a2331e7",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "招摇学步易西装，不改泥犁肤色苍。",
      "黑烬白生黄太熟，自夸种族最优良。"
    ]
  },
  {
    "id": "adcfe4db733ebfc0ef1ee752e000fa6b",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "红裤腰边摩洛刀，野人半似绿林豪。",
      "谁知太璞无雕饰，椰酒留宾情独高。"
    ]
  },
  {
    "id": "adcfe4db733ebfc0ef1ee752483fa400",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "蝉翼鬅鬙翘两肩，长裙斜幅漫拖延。",
      "密斯提萨多殊色，腻理明眸剧可怜。"
    ]
  },
  {
    "id": "adcfe4db733ebfc0ef1ee75204d97af6",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "钟声朝暮响镗镗，尖顶圆颠矗教堂。",
      "未解精神遭束缚，犹夸文物冠东方。"
    ]
  },
  {
    "id": "adcfe4db733ebfc0ef1ee752f07c1588",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "两雄谁遣自相残，金距拚冲血染丹。",
      "连夜跑欣声震瓦，斗人亦作斗鸡看。"
    ]
  },
  {
    "id": "adcfe4db733ebfc0ef1ee7529f15201a",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "提琴吉塔日纷纷，艳曲情歌处处闻。",
      "借部东方维也纳，作家谁似贝多芬。"
    ]
  },
  {
    "id": "adcfe4db733ebfc0ef1ee752a29acc00",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "学舍多于巴礼院，影机喧似斗鸡声。",
      "怀柔有术教心服，列国谁如美利庚。"
    ]
  },
  {
    "id": "adcfe4db733ebfc0ef1ee75272f2714a",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "五金百货满储藏，信是东方不竭仓。",
      "独怪自家无长物，输将辄赖汽油王。"
    ]
  },
  {
    "id": "adcfe4db733ebfc0ef1ee752a9ee712c",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "爽飒英姿遍国中，巍巍独立树高风。",
      "可怜梨刹千尊像，铸造还凭美国铜。"
    ]
  },
  {
    "id": "adcfe4db733ebfc0ef1ee752afb042c8",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "才经耶诞又逢年，兽面花冠舞欲颠。",
      "午夜寺钟迎岁首，满城盆盎尽喧阗。"
    ]
  },
  {
    "id": "adcfe4db733ebfc0ef1ee752548d85d5",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "正是江南千里春，中天云净碾朱轮。",
      "郊原百草皆枯槁，火炙烟蒸苦煞人。"
    ]
  },
  {
    "id": "adcfe4db733ebfc0ef1ee7520ee77c48",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "闻道名山耸碧瑶，松风吹处暑全消。",
      "可怜贫窘无由达，空羡丰缠十万腰。"
    ]
  },
  {
    "id": "adcfe4db733ebfc0ef1ee7529b79835c",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "四时风日皆炎夏，一雨晨昏便素秋。",
      "莫道南洲春不到，回生草已碧于油。"
    ]
  },
  {
    "id": "adcfe4db733ebfc0ef1ee75214ce8f7d",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "一时万物尽回春，木槿参差掩荜门。",
      "九夏倏随流水去，蕉风椰雨羡遥村。"
    ]
  },
  {
    "id": "adcfe4db733ebfc0ef1ee752d7294d1b",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "双飞鸾凤涉炎荒，动定行藏百不臧。",
      "裙屐湖山风日好，苏杭始信是天堂。"
    ]
  },
  {
    "id": "adcfe4db733ebfc0ef1ee752bb486baa",
    "title": "旅菲杂咏二十八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "慈父荆扉倚夕晖，悠悠未定是耶非。",
      "年来空念家山好，何日相携得竟归。"
    ]
  },
  {
    "id": "adcfe4db733ebfc0caa48a051dcbd929",
    "title": "明孝陵二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "鹿豕遗容野老装，陵前驰道亦康庄。",
      "如何作贼成王日，烹狗残民似虎狼。"
    ]
  },
  {
    "id": "adcfe4db733ebfc0caa48a058745a285",
    "title": "明孝陵二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "东望孙陵似北辰，啾啾故鬼莫酸呻。",
      "民权若果昌明早，那有闲山容汝身。"
    ]
  },
  {
    "id": "adcfe4db733ebfc0291a006f8ea7439e",
    "title": "迎江寺",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "寺门依水水依城，帆影钟声向晚清。",
      "一塔淩云如插笔，画江山罢写诗成。"
    ]
  },
  {
    "id": "adcfe4db733ebfc04c4aa954128ae41b",
    "title": "菱湖",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "田田荷叶风摇盖，冉冉菱花镜点霜。",
      "借问湖光何所似，皖城好女皖城妆。"
    ]
  },
  {
    "id": "adcfe4db733ebfc0197cd9a5920f23be",
    "title": "中山陵二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "留得仪型世共钦，列宁墓貌俨然寻。",
      "问渠赫赫瞻依者，步武谁如斯大林。"
    ]
  },
  {
    "id": "adcfe4db733ebfc0197cd9a5523d7bff",
    "title": "中山陵二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "遗教新镌似古碑，满堂金碧映朝晖。",
      "可知松柏森森处，难掩心非泪假挥。"
    ]
  },
  {
    "id": "adcfe4db733ebfc0f032de22f507d0cf",
    "title": "杂咏五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "旁道崎岖中道平，洋车轣辘汽车轻。",
      "达官仆仆忙开会，决议何时付实行。"
    ]
  },
  {
    "id": "adcfe4db733ebfc0f032de2286075cfc",
    "title": "杂咏五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "马靴短剑哔叽装，礼教周臻意态庄。",
      "民族已遭威胁久，同仇何日制贪狼。"
    ]
  },
  {
    "id": "adcfe4db733ebfc0f032de2281b58ea6",
    "title": "杂咏五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "中枢有笔大如椽，党委都凭一手圈。",
      "闻道时期方训政，何年始得有民权。"
    ]
  },
  {
    "id": "adcfe4db733ebfc0f032de22919cf34d",
    "title": "杂咏五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "钩金镂粉耸雕甍，处处楼台新筑成。",
      "计划几时兴实业，略开工厂裕民生。"
    ]
  },
  {
    "id": "adcfe4db733ebfc0f032de22c8cfe240",
    "title": "杂咏五首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "陵园茅土尽瓜分，村舍亭林支配匀。",
      "园外民田硗且窄，地权何日得平均。"
    ]
  },
  {
    "id": "adcfe4db733ebfc0d62a98101811a7da",
    "title": "灵谷寺三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "山林寂寂鸟无声，石涧涓涓泉不鸣。",
      "借问龙宫高坐者，几时霖雨慰苍生。"
    ]
  },
  {
    "id": "adcfe4db733ebfc0d62a98101bee5748",
    "title": "灵谷寺三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "频年伴食意休休，赢得容身土一邱。",
      "叹息期期夸凤邓，前功谁念骨谁收。"
    ]
  },
  {
    "id": "adcfe4db733ebfc0d62a9810d5876f83",
    "title": "灵谷寺三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "塔前殿上姓名涂，墓碣如林数得无？",
      "犹在闺人春梦里，皑皑万骨为谁枯。"
    ]
  },
  {
    "id": "adcfe4db733ebfc0508f0fba2394c649",
    "title": "下南岳宿半山寺",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "绝顶先秋零百草，半山回暖郁千松。",
      "下层自有留人处，何必崎岖到上封。"
    ]
  },
  {
    "id": "adcfe4db733ebfc0c0d46328696197de",
    "title": "自怜",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "坐待东风解冻时，林花看发向阳枝。",
      "自怜忽忽随冬尽，纵欲迎春岁已迟。"
    ]
  },
  {
    "id": "adcfe4db733ebfc06ad04f3162c31f51",
    "title": "春日感事二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "夜来风雨震春雷，欹壁危楼势欲摧。",
      "红杏满园新笋茁，草虫启户一徘徊。"
    ]
  },
  {
    "id": "adcfe4db733ebfc06ad04f3144eade31",
    "title": "春日感事二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "残雪零冰已荡然，桃花流水涨前川。",
      "急流倘没滩头穴，蚁命何妨不苟全。"
    ]
  },
  {
    "id": "adcfe4db733ebfc045bdb5a6aac43d8c",
    "title": "题青岛海滨长卷四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "分明瀛海涌瀛寰，绿树红楼错落间。",
      "借问此图谁绘得，小神仙写自家山。"
    ]
  },
  {
    "id": "adcfe4db733ebfc045bdb5a63bfa0832",
    "title": "题青岛海滨长卷四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "十手倾将万斛珠，安排琼玉嵌珊瑚。",
      "如斯景物如斯画，摩诘诗中曾有无？"
    ]
  },
  {
    "id": "adcfe4db733ebfc045bdb5a6b1909ec7",
    "title": "题青岛海滨长卷四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "东邻西舍昔频窥，今日无双完璧归。",
      "玉体横斜花作被，天闱海榻尽生辉。"
    ]
  },
  {
    "id": "adcfe4db733ebfc045bdb5a6f77e6de7",
    "title": "题青岛海滨长卷四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "描将惯钓常游地，吐出深怀挚爱情。",
      "是画是诗是瑰宝，展看行使百城倾。"
    ]
  },
  {
    "id": "adcfe4db733ebfc025e9ccf5bdb27de6",
    "title": "题鲍心荃木芙蓉画幅",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "一鉴沧浪喜乍逢，娟娟秋水映芙蓉。",
      "人间今只相如在，空对寒花想旧容。"
    ]
  },
  {
    "id": "adcfe4db733ebfc0b83c35f546c09531",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "殷勤慰藉似平时，死别生分了不知。",
      "最是梦回人失所，泪倾如雨枕边滋。"
    ]
  },
  {
    "id": "adcfe4db733ebfc0b83c35f5ff9d604d",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "只道姗姗未即回，迎门一刻几徘徊。",
      "梦醒始悟人千古，但见檀箱贮劫灰。"
    ]
  },
  {
    "id": "adcfe4db733ebfc0b83c35f59846c118",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "独自施施从外来，望门不见旧楼台。",
      "如何室与人同毁，梦里惊呼梦醒哀。"
    ]
  },
  {
    "id": "adcfe4db733ebfc0b83c35f5d65be686",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "归来百物荡然空，楼馆萧条似冷宫。",
      "不省人随群玉烬，梦中犹是索冥鸿。"
    ]
  },
  {
    "id": "adcfe4db733ebfc0b83c35f5a7f32d1d",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "不知是梦忽将迎，喜极翻疑且暗惊。",
      "如玉分明烟化尽，问君何术得回生？"
    ]
  },
  {
    "id": "adcfe4db733ebfc0b83c35f560f167bb",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "抱头忍视病形容，忽悟人惟梦里逢。",
      "号泣相持怕醒梦，醒时欲索便无从。"
    ]
  },
  {
    "id": "adcfe4db733ebfc0b83c35f581277882",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "那知仍是梦中人，只道如仙现厥身。",
      "从此红颜能永驻，世间不更有残春。"
    ]
  },
  {
    "id": "adcfe4db733ebfc0b83c35f51dba5b7a",
    "title": "连夜得有关晓因之梦八首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "醒时欲睡睡时醒，夜夜相寻梦几经。",
      "安得有生常入梦，与君如影不离形。"
    ]
  },
  {
    "id": "adcfe4db733ebfc0321324bcdfeb6f7e",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "十年九不到西湖，今日重来相识无？",
      "犹有同游诸伴侣，孤山休笑我身孤。"
    ]
  },
  {
    "id": "adcfe4db733ebfc0321324bc04d0b36d",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "满目湖山淑气滋，迎风细柳系人思。",
      "春波不见惊鸿影，老树空馀宿凤枝。"
    ]
  },
  {
    "id": "adcfe4db733ebfc0321324bc38f98436",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "惆怅胸怀且暂开，品评西子独登台。",
      "心舒眉展容光好，知尔身经解放来。"
    ]
  },
  {
    "id": "adcfe4db733ebfc0321324bcd44f32bf",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "停匀明媚本天生，贴锦簪花绰约成。",
      "今日新妆除旧染，红旗碧宇更倾城。"
    ]
  },
  {
    "id": "adcfe4db733ebfc0321324bc23a5db5f",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "一变朝颦夕捧风，也来增产学农工。",
      "栽成粮秣连山碧，锻出钢花映水红。"
    ]
  },
  {
    "id": "adcfe4db733ebfc0321324bc1f023ba9",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "细浣冰纱织绮罗，本来之子慧心多。",
      "苏湘刺绣名家画，摩绘如真凭一梭。"
    ]
  },
  {
    "id": "adcfe4db733ebfc0321324bcc2230a15",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "休言倾国且倾家，浪掷多金满种花。",
      "赏罢芳菲酿香水，愈能自给愈风华。"
    ]
  },
  {
    "id": "adcfe4db733ebfc0321324bc363e7220",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "朝朝旧样换新妆，万众倾心为汝忙。",
      "总是将来光景好，不须把笔更评章。"
    ]
  },
  {
    "id": "adcfe4db733ebfc0321324bcd7282188",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "停车便上木兰舟，山曲湖心更纵游。",
      "听鸟观鱼品佳茗，不争日夕不归休。"
    ]
  },
  {
    "id": "adcfe4db733ebfc0321324bc123a3ec7",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "开罢山茶与玉兰，碧桃湖畔又阑干。",
      "欲归更向西园去，争看东风拥牡丹。"
    ]
  },
  {
    "id": "adcfe4db733ebfc0321324bcd8e30839",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "两日如梭六校穿，勤工俭学管窥全。",
      "女师旧舍知何处，未吊遗踪亦泫然。"
    ]
  },
  {
    "id": "adcfe4db733ebfc0321324bcb4e58739",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "青山碧水送将归，莫怪唏嘘泪欲挥。",
      "栩栩难忘昨夜梦，花明柳媚蝶双飞。"
    ]
  },
  {
    "id": "adcfe4db733ebfc0321324bc11a06b86",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "带得西湖未老春，渡江迢递过天津。",
      "南桃北杏花多少，万里归车一路新。"
    ]
  },
  {
    "id": "adcfe4db733ebfc0321324bceb89ca93",
    "title": "重游西湖杂写十四首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "归来惘惘对遗灰，奚必私营土一抔。",
      "盍亦焚骸南运去，孤山同壅瞰湖梅。"
    ]
  },
  {
    "id": "adcfe4db733ebfc0409c3c3f1c7ede71",
    "title": "观赏芍药",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "满园春色趁东风，鹤发童颜白映红。",
      "芍药盛开形势好，老人心亦与花同。"
    ]
  },
  {
    "id": "adcfe4db733ebfc0a868677478993069",
    "title": "题张殊明飞萤集",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "诗人心事复如何，为国欣然发浩歌。",
      "莫道飞萤光咫尺，也随日月照山河。"
    ]
  },
  {
    "id": "adcfe4db733ebfc0c0cfe978ef8918b6",
    "title": "咏菊二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "不期青女忍相欺，老圃新枝竞吐奇。",
      "秋色还如春色好，西风莫漫撼东篱。"
    ]
  },
  {
    "id": "adcfe4db733ebfc0c0cfe978e48e78f3",
    "title": "咏菊二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "嫩红老紫百千盆，蟠错如虬况有根。",
      "为证明年花更艳，手题诗句待重温。"
    ]
  },
  {
    "id": "adcfe4db733ebfc0368f5e7646e09053",
    "title": "柬汪旭老二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "汗浃衣襟为订诗，尧峰情意我心知。",
      "桃花潭水深难比，岂仅推敲一字师。"
    ]
  },
  {
    "id": "adcfe4db733ebfc0368f5e7685eed03e",
    "title": "柬汪旭老二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "拜嘉先读北飞书，愧我龙钟礼意疏。",
      "明日灵前陈凤吹，泣哦题句感何如。"
    ]
  },
  {
    "id": "adcfe4db733ebfc0a62bee52946183c2",
    "title": "柬俞平老二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "为定推敲订鲁鱼，高情又见曲园俞。",
      "知差杜李逾千里，展诵题辞愧有馀。"
    ]
  },
  {
    "id": "adcfe4db733ebfc0a62bee5253b0bcb9",
    "title": "柬俞平老二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "荒台凤管积尘深，拂拭凭君正五音。",
      "逝者有知应伴我，吹俱声泪感同心。"
    ]
  },
  {
    "id": "adcfe4db733ebfc040153cf17c121d72",
    "title": "喜抵广州三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "东风常拂海之隈，玉女威棱安在哉？",
      "苍翠成堆红错落，五羊城是百花台。"
    ]
  },
  {
    "id": "adcfe4db733ebfc040153cf112d400e1",
    "title": "喜抵广州三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "浩气冲霄贯彩虹，玄天枉鼓不周风。",
      "依然北地胭脂艳，南国还多一品红。"
    ]
  },
  {
    "id": "adcfe4db733ebfc040153cf13e0edda7",
    "title": "喜抵广州三首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "顿教珠海尽成春，兰菊梅桃一夕陈。",
      "大地都须红紫著，休嫌冒险怪花神。"
    ]
  },
  {
    "id": "adcfe4db733ebfc09394205cffd2b8d2",
    "title": "飞渡琼州海峡",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "白云万顷似铺绵，云隙低徊瞰海田。",
      "老燕只今馀只影，高飞又自向南天。"
    ]
  },
  {
    "id": "adcfe4db733ebfc07ee6cd68ff762398",
    "title": "在榆林游览天涯海角",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "视无踪影听无音，空向天涯海角寻。",
      "绝似偕游同命地，绿波但照石如林。"
    ]
  },
  {
    "id": "adcfe4db733ebfc06f080a0180453a4e",
    "title": "翌日郊行遇雨口占",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "倾盆暴雨忽淋头，咫尺骄阳仍照楼。",
      "悟得夏云才一片，雹棱应不碍秋收。"
    ]
  },
  {
    "id": "adcfe4db733ebfc06b0aa2cd548bab1d",
    "title": "菊花二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "菊花有信未吾欺，海国今秋亦挺奇。",
      "不怕西风如箭镞，何愁东道撤藩篱。"
    ]
  },
  {
    "id": "adcfe4db733ebfc06b0aa2cd32c019f2",
    "title": "菊花二首",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "难损花枝难损盆，更多土壤更多根。",
      "园庭行见春苗长，霜露无如地气温。"
    ]
  },
  {
    "id": "adcfe4db733ebfc00f770eec80c52a00",
    "title": "桃花步韵",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "春归桃叶渡，谁在木兰艭。",
      "人面宜倾国，仙台望隔江。",
      "几家明照水，一路笑当窗。",
      "雨点枝三两，风情燕一双。",
      "未随流浪去，可为夕阳降？",
      "与惜芳园晚，无言秉夜釭。"
    ]
  },
  {
    "id": "adcfe4db733ebfc0af7e5c25d80ccefb",
    "title": "登君山",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "一览江天阔，跫然登古邱。拱辰卑远岫，宗海束横流。",
      "珠履客安在，棘门君便休。空留黄歇土，孰与吊千秋。",
      "当车螳臂自高擎，百败原知无一成。犹有孤城堪效死，谁言小吏可偷生？",
      "五更独转偕亡曲，千古如闻速砍声。碧血写成垂世史，行间正气尚纵横。"
    ]
  },
  {
    "id": "adcfe4db733ebfc083d470f90bef4da5",
    "title": "民军谣",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "巨炮一声天地骇，黄鹤白云颜色改。民军四起百城开，势如天吴倒沧海。",
      "问君何所求，荣封不用万户侯，但为民族争自由。",
      "问君何所喜，彰身不用百端绮，但使民权奠厥底。",
      "问君何所欲，食禄不用千钟粟，但愿民生裕以足。",
      "我家大国踞亚东，山环海抱江河通。五千馀年文化古，四百兆众风习同。",
      "况秉遗教民为贵，至治一本天下公。但得小康亦讲武，守土讵敢怠事功。",
      "故能安坐抚戎狄，存亡续绝济困穷。孰知子孙铸大错，忘却全民恣独乐。",
      "君权日长民气消，散沙一盘势历落。遂用纷纷变于夷，金戈铁马滋侵略。",
      "篡夺诡称天命归，满洲牧竖亦龙飞。南面巍巍圣天子，千牙百爪噬择肥。",
      "吁嗟民之肉，日日果其腹。吁嗟民之皮，夜夜供寝宿。",
      "彼为刀俎民禽犊，婢膝奴颜久觳觫。君不见民苦饥，彼肉糜，民号寒，彼锦衣。",
      "民栖荆棘彼金墀，民步艰难彼玉螭。利用厚生孰与谋，艰危穷困谁提携。",
      "尤恨中原窃据久，忝颜视之若固有。开门长揖碧眼儿，捉襟不觉辄露肘。",
      "鸦片战后七十年，全国利权丧八九。罔知更始作新民，但行狙术愚黔首。",
      "爱国志士屡诛锄，黄花新骨积成阜。自云太阿朕所持，弗与家奴宁赠友。",
      "嗟我堂堂七尺躯，岂甘久作辕下驹。脱羁释轭在今夕，奋身不更待须臾。",
      "碌碌文籍徒，投笔辞草庐。蚩蚩垄亩夫，辍耕相与俱。",
      "工不陈绳墨，贾不较锱铢。更有梁家娘子花家姝，裙腰不系双明珠。",
      "一夫援鼓桴，万众投袂呼。殒元残骸讵所惜，誓欲北缚南单于。",
      "君不见巴黎公社血如雨，民主之旗初以举。北美独立战八年，共和业绩差可许。",
      "接踵继武今其三，尽善尤冀青出蓝。民族民权与民生，骊龙之珠在必探。",
      "但愿民之倒悬得解放，存仁取义心所甘。亦期功成身勇退，卖刀买犊乐且耽。",
      "呜呼，民国之民贤于帝国之天子，民之成军旨在此。",
      "我今奋起伸此旨，此旨不伸不如死。"
    ]
  },
  {
    "id": "adcfe4db733ebfc04df07ad2bf63a088",
    "title": "鹦鹉歌",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "猿公沐而冠，赫赫据林莽。",
      "呼啸凭高枝，俨然群猴长。",
      "分庭疾凤麟，用谲幻魍魉。",
      "爪牙遍四方，贤俊尽一网。",
      "自云天命归，窃作非分想。",
      "从此启争端，山谷滋扰攘。",
      "嗟哉鹦鹉群，戢翼甘厮养。",
      "巧鼓如簧舌，啧啧相庆赏。",
      "惟公具雄才，暴乱资扫荡。",
      "非公秉大钧，纪纲孰执掌。",
      "众口肆喧呶，群盲相应响。",
      "欲教猱升木，己亦扶摇上。",
      "焉知非族类，终不关痛痒。",
      "今虽借一枝，终必跌千丈。",
      "兔死狗且烹，口舌安可仰。"
    ]
  },
  {
    "id": "adcfe4db733ebfc0b0ebab786fd08be1",
    "title": "题画松",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "岂无夭桃枝，着花红满陌。",
      "岂无纤柳条，与花相映射。",
      "乃作石上松，岑寂凝寒碧。",
      "我知画工意，握笔慎所择。",
      "以彼桃与柳，先秋辄狼藉。",
      "曷若虬龙姿，淩霜节不易。"
    ]
  },
  {
    "id": "adcfe4db733ebfc0cf8f86dad914b043",
    "title": "重建体操室示诸生",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "体操之室一茅宇，杈枒聊以蔽风雨。",
      "飞舞纷腾数百人，游戏此间称乐土。",
      "一朝风雷掠地来，竹梁芦顶俱尘埃。",
      "粪土之墙无久理，颠危欹仄况朽材。",
      "朽材材朽翻且覆，雀跃小儿停马竹。",
      "先生为召良工来，土石纷纷聚大木。",
      "相期基础久且坚，百年矗立无挫衄。",
      "吁嗟破屋可轮奂，安危新旧移时换。",
      "出门肃杀秋气凉，登临莫望吴江岸。",
      "吴江冷落暗吴山，绿树焦黄忽已半。",
      "林峦破碎无人修，狐貉豺狼滋窃窜。",
      "诸生诸生气峨峨，会欲拔山操斧柯。",
      "苍天可补待女娲，蓐收暴殄如之何。"
    ]
  },
  {
    "id": "adcfe4db733ebfc0f42fcb3a6422699d",
    "title": "飓风叹",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "民四八七天朦胧，奔腾澎湃来飓风。初时众庶悉称快，郁热所以和其衷。",
      "既而猛厉世无匹，往来驰骋磨苍穹。势如天吴倒海水，席卷大陆包长空。",
      "天惊石破雨骤至，巨鳌直捣冯夷宫。又如乖龙倏夜走，张牙特兀沧溟东。",
      "万灵呼啸作旗鼓，千鳞百介纷相从。俄顷乾坤失颜色，九州一气翻鸿蒙。",
      "雷门震吼日未已，夜半犹闻声隆隆。芥舟桑田何足数，江头百姓皆沙虫。",
      "长城隳颓天柱折，爪牙一瞥何其雄。可怜野老久恬坐，昨日之日蓬庐红。",
      "惊涛骇浪挟之去，追随魍魉抛孙童。助化长鲸吐淫水，涓涓泛滥尧天洪。",
      "呜呼，吾闻础润月晕各有兆，众生无乃初蒙瞳。何不坚堤实土固吾圉，乃令风姨肆虐，挟其万钧之力而来攻。"
    ]
  },
  {
    "id": "adcfe4db733ebfc071830837f78b591c",
    "title": "苏校十周年纪念书事",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "贾生过暴秦，陶公咏荆卿。",
      "我师二人意，像政饰庠黉。",
      "峨峨冠冕旒，拂拂垂络缨。",
      "衰衣绘龙藻，剑佩杂琼瑛。",
      "飒飒须眉间，戾气颇纷呈。",
      "长目习狼顾，蜂准如钩撑。",
      "口阖犬牙突，颧高獾颊横。",
      "俨然豺虎姿，专制临百城。",
      "象物既铸鼎，秉笔复题名。",
      "谥之曰魔王，大书榜诸楹。",
      "我故疾秦王，慨然思荆生。",
      "匕首未见中，铁锥亦无成。",
      "安然死沙丘，身首犹相盛。",
      "天道不可知，众目空怒瞪。",
      "作此代陈尸，三日不一振。",
      "终之付楚炬，顷刻加煎烹。",
      "示与众共弃，聊以报焚坑。",
      "讵彼主校者，目骇心震惊。",
      "谓我有所激，忿忿示不平。",
      "深恐触时忌，巢覆卵亦倾。",
      "欲我撤之去，与我争硁硁。",
      "一笑逊谢之，区区但编氓。",
      "愧不知时事，岂怀愤世情。",
      "藉曰有所指，亦莫与抗争。",
      "荆卿久绝迹，力士复销声。",
      "况乃迂且腐，辞拙不知兵。",
      "未能斥辛垣，尤怠篝狐鸣。",
      "徒为儿戏事，诚何足重轻。",
      "偶语倘不免，菹醢愿独撄。",
      "转可不蹈海，徒饱鲨与鲸。",
      "不则且苟延，他日看子婴。"
    ]
  },
  {
    "id": "adcfe4db733ebfc0252ef327ebc5e6ab",
    "title": "悼杨师月如",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "夙昔慕鲁连，挟愤欲蹈海。",
      "嗣乃笑其愚，何不看胡亥。",
      "今知冢中骨，及躬且危殆。",
      "倘得一睹之，保身吾岂怠。",
      "吾师明月珠，晔晔多光彩。",
      "不甘遗暗途，且欲资甄采。",
      "遂奋紫骝驹，长安逐驽骀。",
      "期展千里足，昂昂致高垲。",
      "岂意志未伸，忽值城邑改。",
      "一夫弄权柄，万方沸鼎鼐。",
      "异军倏然起，民意未可绐。",
      "固有旧田园，犹得滋兰茝。",
      "天命已可知，所望归而待。",
      "奈何一嗟跌，默默以千载。",
      "北望泪沾裾，魂兮尔安在。",
      "焉得复归来，雷音听奏凯。"
    ]
  },
  {
    "id": "adcfe4db733ebfc09862c6885afb9355",
    "title": "独凤吟",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "地炎松不荣，水灼莲难种。",
      "榛榛枳棘间，翘然栖独凤。",
      "是非藩篱鴳，矫矫颇自重。",
      "常怀觉世情，数作华胥梦。",
      "飞飞涉南溟，日与鸦雀共。",
      "哕哕时一鸣，哀婉追屈宋。",
      "嗟哉孔雀群，金翠徒错综。",
      "奔走事鹰鹯，分馂恣享用。",
      "上通北林枭，窃纳珊瑚贡。",
      "嫉视南海鹏，陈尸讥腹洞。",
      "奋起一斥之，理直辞切中。",
      "披谬揭瑕疵，备使心骇痛。",
      "因之恨刺骨，呶呶交口哄。",
      "夺我栖息枝，绝我梁粟供。",
      "一笑谢锦禽，无乃多所壅。",
      "尔宇不我容，岂乏连云栋。",
      "尔粮不我资，岂乏芸香俸。",
      "吾舌今犹存，未废广长弄。",
      "吾音非恶声，应者风雷哄。",
      "尔虽难与言，吾道必得众。"
    ]
  },
  {
    "id": "adcfe4db733ebfc062ee1aa875486f16",
    "title": "二月十一日未初生子菲",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "喁喁我娇妻，忽欲得所有。",
      "晨出为人师，旰归学慈母。",
      "或抚邻家儿，嗟赏不绝口。",
      "或弄洋磁娃，摩挲不释手。",
      "一朝月入怀，喜若获琼玖。",
      "弗嫌心作酸，莫掩腹如阜。",
      "绣襁早为计，瑰玮兢兢守。",
      "日既逼大期，执教仍不苟。",
      "晨出昃未归，惟见来女友。",
      "告以赴医院，蚌珠待急剖。",
      "闻之陡然惊，咄咄绕室走。",
      "俄顷消息传，云已举一牡。",
      "妇安婴亦肥，咸曰吉无咎。",
      "入院探视之，惴惴觇螓首。",
      "其颜虽失常，其身幸释负。",
      "护士抱婴至，珍惜倍玩偶。",
      "耳大鼻端直，生涡颊晕酒。",
      "面目与两亲，相似十八九。",
      "妻言此宁馨，君予我所受。",
      "相爱果结晶，美秀无出右。",
      "予为锡嘉名，复祝成长后。",
      "兼备知仁勇，克享福禄寿。",
      "具有一技长，济世垂不朽。",
      "慎忽类乃翁，徒学杜陵叟。",
      "拥鼻吟咿嗡，诗成但覆瓿。"
    ]
  },
  {
    "id": "adcfe4db733ebfc0592817a6232b019f",
    "title": "一日十八日寅初生女芳",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "男似蓝田玉，女如沧海珠。",
      "生女不生男，其田殆荒芜。",
      "生男不生女，为海亦偏枯。",
      "妻既两生男，自憾一女无。",
      "数载强节育，一旦防制疏。",
      "不觉有所得，惴惴心纷如。",
      "但冀门设帨，复恐户悬弧。",
      "是夕临大期，腹痛若剖刳。",
      "急起为速医，不惮霜载途。",
      "须臾偕医至，入门闻惨呼。",
      "俄顷告蒂落，肥婴坠呱呱。",
      "痛定问奚似，言弗与母殊。",
      "闻之倚枕笑，身倦意态舒。",
      "诩为己所欲，昊天乃不孤。",
      "妻既乐生女，我亦庆获雏。",
      "为祝珠与玉，灿灿罗庭除。",
      "他日一耿光，经天若金乌。",
      "行烛长夜旦，兼煦万物苏。",
      "勿仅慧且淑，皎皎耀名都。"
    ]
  },
  {
    "id": "adcfe4db733ebfc06dc55ce970ee8312",
    "title": "流离篇",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "朝作流离鸟，暮为颠簸船。",
      "流离三万里，颠簸四五年。",
      "天风歌嘹唳，海水舞潺湲。",
      "蹇蹇道路长，憧憧日月遄。",
      "翼敝桡亦坏，底止尚茫然。",
      "忆昔在京邑，中隐获一椽。",
      "雕窗息鸾影，明镜耀金钿。",
      "春看花馥郁，夏履草葱芊。",
      "秋对月皎洁，冬映雪清妍。",
      "行乐江湖畔，访古钟摄巅。",
      "虽不居要津，且喜鲜挂牵。",
      "虽亦凛坚冰，且幸时可延。",
      "安内以攘外，朝论正喧阗。",
      "况有长城在，胡不高枕眠。",
      "焉知旄头星，白日北陆躔。",
      "骎骎窥南土，蹀蹀逾长川。",
      "长城莫能御，沃野多弃捐。",
      "未几挟风雷，金阙觑鹰鹯。",
      "倏忽荡心镜，砰訇破齿田。",
      "都人如燕雀，孰不避馋涎。",
      "我亦有妻子，讵敢稍留连。",
      "是年八一五，瑟缩屋东偏。",
      "迟明送之出，鹰鹯飞又翩。",
      "仓皇走城南，临别泪涟涟。",
      "独归宿空房，甑尘突不烟。",
      "霜鹘日夕至，伺击无空拳。",
      "杀人宁暇择，往往及婵娟。",
      "芳体逐尘散，玉肢著树缠。",
      "殷殷撼我屋，电掣雷盘旋。",
      "奔腾四五日，窗破瓦欲穿。",
      "长官主疏散，率先遣骖驙。",
      "载笔督群彦，择地理简编。",
      "从兹谢乔木，幽谷慨莺迁。",
      "儃佪屯余车，妻子喘随肩。",
      "卢家文杏梁，无复燕翩翾。",
      "一秋居屯溪，身安心悬悬。",
      "不信竟败衄，犹冀捷书传。",
      "谁言九重城，便尔倒坤乾。",
      "百官鸟兽散，万姓沟壑填。",
      "闻耗宵不寐，啜泣泪如泉。",
      "通路皆阻塞，行朝奚所便？",
      "百计发辎车，果腹饮无饘。",
      "逻脧若惊雁，突击防饥鸢。",
      "徘徊赣江渡，踯躅湘渚边。",
      "狼狈十馀日，足胝手亦胼。",
      "归班复蚁徙，所部幸蝉联。",
      "遑遑走江夏，汲汲扣艟舷。",
      "曲曲穿巫峡，巍巍仰渝廛。",
      "遂作陪都客，仍如鱼离渊。",
      "蜀山虽盘郁，川俗非所沿。",
      "巴人不入耳，苦笋难下咽。",
      "差喜远兵革，又幸若洞天。",
      "且复薪米贱，苟可性命全。",
      "汉儿五百万，慷慨遏狂颠。",
      "金城守之固，铁马障不前。",
      "投闲且吟诗，蛾眉赋连篇。",
      "一年未暖席，百城仍抉键。",
      "江汉化辽易，秦楚逼幽燕。",
      "踆乌旋飞临，垂尾曳羲鞭。",
      "投掷过百万，俄顷火炎燀。",
      "岚厓半焦土，城郭无完砖。",
      "莫敢居大邑，乃复裹敝毡。",
      "入山依野寺，兀坐学枯禅。",
      "伛偻陟坡陀，蹭蹬履陌阡。",
      "犹幸妻子健，未绝诗书缘。",
      "朝阳几延伫，秋月三度圆。",
      "封狼益豕突，长蛇复蠖卷。",
      "匪独倾弹雨，流血鸣溅溅。",
      "抑且封丸泥，漏卮塞涓涓。",
      "四壁绝陈粟，三家擅鲁权。",
      "中外渔益竭，上下利犹专。",
      "因之百物贵，法币类草笺。",
      "尺布逾一金，升米累万钱。",
      "举家濒顑颔，卒岁罔肥鲜。",
      "分粱惭杜佐，散财感沈铨。",
      "故妇遗弱息，远处沪与滇。",
      "病久鲜赡䘏，书来泄忿悁。",
      "念彼各艰窘，使我心拘挛。",
      "吾身既坎壈，皇舆尤踬蹎。",
      "兰椒况当路，萧艾率在先。",
      "充帏苏粪壤，饰体揽黄蔫。",
      "纤纤织贝锦，切切屏朱弦。",
      "钩探及幽眇，劫夺甚渔佃。",
      "荃蕙谓不好，诛锄累百千。",
      "眩人逞巧说，欺世盗重玄。",
      "黄钟毁路侧，瓦釜陈庙堧。",
      "口缄心亦防，豆泣萁益煎。",
      "阊阖徒怅望，欃枪任高褰。",
      "若忘鹡鸰原，眈眈肆巨狿。",
      "左思有娇女，铤走甘迍邅。",
      "亦未亏昭质，焉能终寒蝉。",
      "仗马偶一鸣，俄顷招讥諓。",
      "黠者乐人祸，长者为我怜。",
      "投钩剖鱼腹，射影惊杯弦。",
      "謇謇祢正平，自谓无所骞。",
      "所遇非表祖，宁惧加刀鋋。",
      "依然挺异质，仍自抱芳荃。",
      "政见虽枘凿，教育尚钻研。",
      "世既崇曲学，独不讳真诠。",
      "狂飙撼榆枋，只鴳飞蹁跹。",
      "枪欲守藩篱，弗计力孔绵。",
      "与俗又乖迕，文举为愕懁。",
      "妻引昌黎箴，为戒屡不悛。",
      "但觉形役苦，益使肌肉朘。",
      "嗟我意灰懒，不乐久备员。",
      "嗟我年衰老，徒自张空弮。",
      "长吟归去来，窃欲效前贤。",
      "高卧落花津，闲钓缩项鳊。",
      "踟蹰念前途，驻马据鞍鞯。",
      "吾室危已毁，吾土耻未湔。",
      "复无田可耕，何所容言还？",
      "欲从吾女游，路障密于缏。",
      "进退颇失据，郁结孰与宣。",
      "孔融为我谋，孟光勖逸旃。",
      "磬襄昔乘桴，飘然脱涡旋。",
      "受命学浮海，自疏期远愆。",
      "乃便甘远适，吉占命筳篿。",
      "冠云被明月，秣马张离筵。",
      "即欲去故居，惬当其忘筌。",
      "阁老本机智，处事尤巧儇。",
      "一笑遣之去，若曰放青莲。",
      "啾啾鸣玉龙，郁郁驾云軿。",
      "忍泪辞故旧，长流拟郑虔。",
      "少焉发郢都，虬螭飞蜿蜒。",
      "邈邈神高驰，直欲超八埏。",
      "迟暮路修远，穷老志益坚。",
      "去去不顾返，没世亦已焉。",
      "移家抵南洲，横海如白鹇。",
      "回首望故闾，所见惟烟寰。",
      "惘惘不能忘，且复临市阛。",
      "白朱访素识，由赐认通班。",
      "为言邦多难，辄使泪暗潸。",
      "乃欲习货殖，由是积铢锾。",
      "蔚成一杯水，用滋九畹蕳。",
      "岂云此间乐，暇日聊偷闲。",
      "所居依大国，其势初非孱。",
      "虽亦畏天骄，马盘弓未弯。",
      "言方争坛坫，力足制贪顽。",
      "信使况在秦，庸斧敢弄般。",
      "谓必能固圉，无虑不转圜。",
      "宁知未匝月，忽亦两目眅。",
      "附庸撄先发，尺土争触蛮。",
      "相持不兼旬，首邑嗥狼豻。",
      "昔尔黄金国，不惜兵资奸。",
      "弹火焦吾土，隔岸看纷斑。",
      "孰知彼逄蒙，一旦甲胄擐。",
      "相射挟羿箭，己亦罹忧患。",
      "虎戚卒自贻，天道信好还。",
      "所遇益艰窘，岂暇遽怨讪。",
      "为皮既不存，为毛孰援攀。",
      "况闻南下马，视我如草菅。",
      "同种相蹂躏，惨酷不假颜。",
      "侦骑索微末，军帖既屡颁。",
      "形势咫尺逼，逋逃跬步艰。",
      "仓皇试奔窜，黧面乱髻鬟。",
      "百物悉委弃，囊空心不悭。",
      "欲访桃花溪，安得首阳山。",
      "今日入椰谷，明日依水湾。",
      "不计道路僻，宁惜肢体𤸷。",
      "蕉叶持作盘，两餐五指闲。",
      "筐箱据为床，蚁啮肤斑斓。",
      "举足粪见搏，濯缨泉不潺。",
      "乃觉此间苦，百倍青木关。",
      "茫茫四月馀，仆仆百里间。",
      "往来皆荆棘，出入见豺獌。",
      "诚如釜底鱼，徒使头额殷。",
      "悄悄顾妻子，咄咄抚刀环。",
      "如悔学管宁，恨不作老鳏。",
      "孺子初生犊，虎口心不酸。",
      "窃笑乃翁怯，嬉游仍百端。",
      "贤妻强慰藉，丈夫宜达观。",
      "人生天上月，岂能永团圞。",
      "当时不慎处，远游遽离官。",
      "今日即碎首，求仁孰怨叹？",
      "比闻苏却德，长驱迫波兰。",
      "不义且自毙，大难终必安。",
      "我国虽疲敝，吾民识忠奸。",
      "亦必策丹凤，九霄振羽翰。",
      "举世既安辑，一家焉用完。",
      "矧传垂钓人，其网既少宽。",
      "君不当要路，未必触渔竿。",
      "纵然无可免，楚囚系南冠。",
      "亦既老且朽，何惜一命拚。",
      "同胞千万人，少俊拟琅玕。",
      "名侨数百辈，豪富匹金銮。",
      "且多遭不测，如叶任摧残。",
      "拚者既繁夥，为鬼讵孤单。",
      "刑或免妻孥，俗尚周饥寒。",
      "贱躯固粗健，颇能调熊丸。",
      "儿女渐成长，得似谢与潘。",
      "勿更为多虑，嗒焉摧心肝。",
      "我闻妻所言，破涕强为欢。",
      "濡毫写流离，不点铅与丹。",
      "一慨家山破，二悲蜀道难。",
      "三嗟余一门，泛海值波澜。",
      "且逾二千言，言冗意未殚。",
      "流离复流离，道阻路漫漫。",
      "何处息倦羽，何日越险滩？",
      "依依比双翼，哕哕鸣回鸾。",
      "泛泛驾一叶，款款登仙峦。",
      "仙峦即玄圃，有女临瑶坛。",
      "纷披树众芳，花错云纠蟠。",
      "锄强弭战伐，但见工农攒。",
      "各尽其所能，各取其所干。",
      "旧染一时洗，新化如露漙。",
      "贤于武陵溪，民生乐且弁。",
      "此境良可致，殊异梦邯郸。",
      "而我危旦夕，安得一盘桓？",
      "念念长叹息，啧啧徒呼欢。",
      "呼欢其未已，一曲歌欲阑。",
      "掷笔起徘徊，墨泪相和弹。",
      "妻言良可感，我泪殊未干。"
    ]
  },
  {
    "id": "adcfe4db733ebfc0494b33572e4b6e69",
    "title": "送菲萍芳赴美游学",
    "authorName": "吴妍因",
    "authorId": "adcfe4db733ebfc0d1457b72d1457b72",
    "dynasty": "清",
    "content": [
      "吁嗟吾子与吾女，行矣如雏举而羽。",
      "学飞便尔去亲怀，长路啾啾若雁侣。",
      "翩然共诣新大陆，一饮一啄自争取。",
      "垂老别儿心更伤，欲言不言哽我语。",
      "踟蹰目送上征途，不觉纷纷泪如雨。",
      "相依已各十馀年，长者未冠次随肩。",
      "幼女娇憨更童稚，虽皆英俊实可怜。",
      "三年避寇家多赖，负米采薪挑野菜。",
      "时复履险入西郊，甘为肩贩或乞贷。",
      "奔走差免一门饥，孜孜未与书数离。",
      "英语日夕承母教，其功倍蓰绩益奇。",
      "既见飞将西击寇，蕞尔斯邦庆获救。",
      "中原北望尚兵连，欲归不得仍远逗。",
      "儿女依然供驱遣，穷难辄送惟苦斗。",
      "忽传彼美鱼书来，许我壮游一骋怀。",
      "我图缩食减担负，游学忍先遣尔侪。",
      "幸有姻亲在彼所，暂可无虑盐米柴。",
      "吁嗟吾子与吾女，行矣行矣其勉哉。",
      "临歧强忍拭泪眼，千言一语相劝勉。",
      "面命但将要义陈，荦荦三章不繁衍。",
      "首愿此去仍相爱，长者作则幼企逮。",
      "勿效彼邦忽亲情，骨肉寡恩金是拜。",
      "次愿此去仍刻苦，学业勤修阙自补。",
      "勿效彼邦恣淫乐，朝惟酣歌夜恒舞。",
      "三愿此去学业成，他日造福裕民生。",
      "勿效彼邦集资产，上下斤斤利交征。"
    ]
  },
  {
    "id": "adcfe4db7347ac6da0b448a4bbe69bc9",
    "title": "子夜歌",
    "authorName": "陈何",
    "authorId": "adcfe4db7347ac6dd1457b72d1457b72",
    "dynasty": "清",
    "content": [
      "一去已十载，九夏隔千山。",
      "双珥依然在，如何不得环。"
    ]
  },
  {
    "id": "adcfe4db7347ac6da0b448a47386eadf",
    "title": "子夜歌",
    "authorName": "陈何",
    "authorId": "adcfe4db7347ac6dd1457b72d1457b72",
    "dynasty": "清",
    "content": [
      "白露收荷叶，清明种藕枝。",
      "君行方岁暮，那有见莲时。"
    ]
  },
  {
    "id": "adcfe4db73515e542655cb5627699027",
    "title": "读常理斋先生爱吟草谨题",
    "authorName": "刘元吉",
    "authorId": "adcfe4db73515e54d1457b72d1457b72",
    "dynasty": "清",
    "content": [
      "天上辉腾奎璧宿，人间肇起冠冕族。",
      "况为长白之钟英，得天者厚得地独。",
      "少年才气自纵横，淹贯诸子通六经。",
      "高掇科第拾芥子，报国文章早知名。",
      "出宰西充小试技，百里终非大贤寄。",
      "诗思政迹卓锦江，善文能武称良吏。",
      "金酋叛乱侵予疆，王师震怒川兵强。",
      "我公奉调给军饷，仁威久著昔岭冈。",
      "曰嘉乃绩晋乃秩，良牧之名达王室。",
      "指日奏功期凯旋，降卒反覆转掠疾。",
      "纷纷左右鸟兽奔，我公奋臂当敌军。",
      "风雷叱咤山谷震，云雾惨淡天地昏。",
      "一身有死答圣主，骨暴疆场血染土。",
      "凛凛正气壮两川，赫赫明禋光千古。",
      "皇家雨露自此深，天将遐福贻后人。",
      "慷慨英风至今在，照耀史册忠义新。"
    ]
  },
  {
    "id": "adcfe4db736de6bbfb7b98c38340f9df",
    "title": "寄和印心石屋之作",
    "authorName": "许栎",
    "authorId": "adcfe4db736de6bbd1457b72d1457b72",
    "dynasty": "清",
    "content": [
      "昆山产宝玉，蕴藉金堂姿。",
      "光气那自掩，切琢当及时。",
      "不必待卞和，愚夫亦知奇。",
      "怀抱已倾倒，词翰何淋漓。",
      "虚往实而归，愿言长追随。",
      "无限尊中酒，旋愁别后思。",
      "但垂金玉音，鸿雁归未迟。"
    ]
  },
  {
    "id": "adcfe4db73859a44ce1fa7247cadb732",
    "title": "夏夜即事",
    "authorName": "赵录缜",
    "authorId": "adcfe4db73859a44d1457b72d1457b72",
    "dynasty": "清",
    "content": [
      "空蒙香雾合，人立小斜廊。",
      "顿觉罗衣薄，微微生夜凉。",
      "流萤度水阁，冷露下莲房。",
      "何处箫声咽，哀音一断肠。"
    ]
  },
  {
    "id": "adcfe4db73859a44a952bc98df8623f3",
    "title": "秋日卧病焚香礼佛甚萧寥也成四韵",
    "authorName": "赵录缜",
    "authorId": "adcfe4db73859a44d1457b72d1457b72",
    "dynasty": "清",
    "content": [
      "渐觉流光暮，萧条倍惨然。",
      "秋心最摇落，病骨况缠绵。",
      "奉佛三生石，焚香一缕烟。",
      "药炉伴禅榻，消尽菊花天。"
    ]
  },
  {
    "id": "adcfe4db73859a4492a16c4e1a4c6db2",
    "title": "雨夜读楚辞",
    "authorName": "赵录缜",
    "authorId": "adcfe4db73859a44d1457b72d1457b72",
    "dynasty": "清",
    "content": [
      "破闷无憀读《楚辞》，愁心宛转病支离。",
      "自怜已抱秋情绪，况复深宵夜雨时。"
    ]
  },
  {
    "id": "adcfe4db73859a4400c95046e93ad263",
    "title": "题绿窗诗草",
    "authorName": "赵录缜",
    "authorId": "adcfe4db73859a44d1457b72d1457b72",
    "dynasty": "清",
    "content": [
      "兰心蕙质雪为姿，意气横飞足振奇。",
      "忧国如焚托讽谕，蛾眉真个愧须眉。"
    ]
  },
  {
    "id": "adcfe4db73859a445fa03de53a9495ad",
    "title": "有感",
    "authorName": "赵录缜",
    "authorId": "adcfe4db73859a44d1457b72d1457b72",
    "dynasty": "清",
    "content": [
      "皎皎旧时月，照我前庭除。",
      "天地同一色，悲欢境各殊。",
      "忆昔兄妹四，谈笑共宴居。",
      "此景不易得，思之竟何如。",
      "两兄宦京国，秋风思莼鲈。",
      "仲兄成永诀，忽忽七载馀。",
      "死别求梦寐，生离凭雁鱼。",
      "百感填膺满，拈毫苦难书。",
      "伤哉闺中子，日与愁病俱。",
      "耿耿不能寝，风露沾衣裾。"
    ]
  },
  {
    "id": "adcfe4db73859a44bbc478bb4d6ecfb9",
    "title": "骤雨忽霁星月娟朗徙倚庭除即景赋怀",
    "authorName": "赵录缜",
    "authorId": "adcfe4db73859a44d1457b72d1457b72",
    "dynasty": "清",
    "content": [
      "蒸人烦暑郁中庭，参差树影清蝉鸣。",
      "晚云忽压雷声起，雨势倒挟沧溟倾。",
      "微风袅袅吹银河，明月盈盈扬素波。",
      "碧天澄鲜靓如洗，谁倚高楼发浩歌。"
    ]
  },
  {
    "id": "adcfe4db738f4d6ed04aca12492fbd60",
    "title": "秋日行溪上",
    "authorName": "周道昱",
    "authorId": "adcfe4db738f4d6ed1457b72d1457b72",
    "dynasty": "清",
    "content": [
      "常爱溪湾转竹林，了无尘事碍幽寻。",
      "随身剩有红藤杖，作伴依然绿绮琴。",
      "孤鹤自梳云外翮，小鸥不改梦中心。",
      "如何一片清寒地，装点东篱十万金。"
    ]
  },
  {
    "id": "adcfe4db7397cb2f7d9ca17b51cbb558",
    "title": "宿宜良龙山寺",
    "authorName": "刘士珍",
    "authorId": "adcfe4db7397cb2fd1457b72d1457b72",
    "dynasty": "清",
    "content": [
      "冷逼诸天梦，山楼对佛栖。",
      "霜催虫语急，云压雁声低。",
      "岁月惊弹指，风尘悔噬脐。",
      "蒲团清有味，便想息轮蹄。"
    ]
  },
  {
    "id": "adcfe4db73acedbc1c2f0d5e1a95f1e8",
    "title": "九日元兴岩登高",
    "authorName": "林应运",
    "authorId": "adcfe4db73acedbcd1457b72d1457b72",
    "dynasty": "清",
    "content": [
      "翠屏岩上景奇哉，突兀山头眼界开。",
      "紫岭石疑乌帽落，碧空云想白衣来。",
      "倾觞可养双颐晕，对菊还怜百草颓。",
      "九日登高人尽醉，不知何处是天台。"
    ]
  },
  {
    "id": "adcfe4db73b22e8269e849234cd2200b",
    "title": "去半塘",
    "authorName": "卞梦珏",
    "authorId": "adcfe4db73b22e82d1457b72d1457b72",
    "dynasty": "清",
    "content": [
      "半塘容膝半年多，一别浑如一梦过。",
      "记得山光青似黛，肯忘水色碧于螺。",
      "邯郸卢子留萍迹，蝴蝶庄生笑网罗。",
      "不是橹声鸡唱候，此身犹自滞南柯。"
    ]
  },
  {
    "id": "adcfe4db73b22e821d9bf623beb0afd3",
    "title": "落梅",
    "authorName": "卞梦珏",
    "authorId": "adcfe4db73b22e82d1457b72d1457b72",
    "dynasty": "清",
    "content": [
      "静夜新雷雨欲滋，无端愁为落梅支。",
      "因追灞上初春日，转念孤山二月时。",
      "香雪易飘风细细，飞琼难挽柳丝丝。",
      "问梅那得情如我，只恐桃花笑也痴。"
    ]
  },
  {
    "id": "adcfe4db73b22e823e4b8df6f21304b1",
    "title": "咏六月小庭落叶",
    "authorName": "卞梦珏",
    "authorId": "adcfe4db73b22e82d1457b72d1457b72",
    "dynasty": "清",
    "content": [
      "深篁蔚卉未知秋，几叶棱棱似探幽。",
      "月槛风窗聊寄傲，石屏萝磴谩稽留。",
      "迟归恐值吴江冷，先遁奚惭御水流。",
      "依约晓阶迎曙色，古槐高柳鸟声稠。"
    ]
  },
  {
    "id": "adcfe4db73b22e8282eb70909f863088",
    "title": "湖楼",
    "authorName": "卞梦珏",
    "authorId": "adcfe4db73b22e82d1457b72d1457b72",
    "dynasty": "清",
    "content": [
      "一湖幽况送诗篇，画阁初晴暮卷帘。",
      "两岸烟岚飞鹤点，数声钟磬醒鸥眠。",
      "山从虚镜遗真影，塔向空天立自然。",
      "多少白云分片段，悠悠竟与远峰连。"
    ]
  },
  {
    "id": "adcfe4db73d2a88066bfd9ab41b9a231",
    "title": "白鸥塘杂咏",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "暂免征途苦，于今百虑疏。",
      "名山随我看，浊水任人渔。",
      "风雨三春暮，莺花一望舒。",
      "瞻云时有忆，何处遣双渔。"
    ]
  },
  {
    "id": "adcfe4db73d2a88066bfd9ab7281af67",
    "title": "白鸥塘杂咏",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "看山宜晓起，万叠最分明。",
      "日带云中色，风馀树杪声。",
      "新畬闻布谷，古竹话流莺。",
      "极目烟波际，苍茫积翠横。"
    ]
  },
  {
    "id": "adcfe4db73d2a88066bfd9abd4a534fe",
    "title": "白鸥塘杂咏",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "猛雨连三日，溪声屋后饶。",
      "沙堤窗外滑，烟树望中遥。",
      "茅舍依高岸，银泉落小桥。",
      "泥泞何处客，归路正迢迢。"
    ]
  },
  {
    "id": "adcfe4db73d2a88066bfd9ab3e235e90",
    "title": "白鸥塘杂咏",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "万水何西注，潺湲昼夜闻。",
      "荒林松宿雾，远岫夹层云。",
      "沐鹭无人管，飞鸦偶自群。",
      "忽看渔艇入，款乃听纷纷。"
    ]
  },
  {
    "id": "adcfe4db73d2a880f582bac6a2d40c16",
    "title": "走珠庄",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "不到山庄又隔年，近来双岸集人烟。",
      "芦花缺处疑为路，沟水流时足灌田。",
      "岁晏歌钟崇腊祭，天寒老稚负朝姘。",
      "行程莫厌沙洲远，山叠溪头系钓船。"
    ]
  },
  {
    "id": "adcfe4db73d2a8802053f4165eb9cef2",
    "title": "游大奎璧净度庵",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "黄龙白马现今朝，频访山僧不惮遥。",
      "卓锡时闻翔鹤响，谭经惟见雨花飘。",
      "寒园病叟空泉瓮，小市归人只木桥。",
      "萍水与师成夙契，倾心独许远公招。"
    ]
  },
  {
    "id": "adcfe4db73d2a880cdcc653c0879497c",
    "title": "水帘",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "水晶风动挂高天，石洞玲珑俯百川。",
      "神女香奁临镜罢，山僧锡杖倚云悬。",
      "双飞乳燕迷芳草，独耀银蟾隔紫烟。",
      "便觉林栖无俗韵，好教户牖发清妍。"
    ]
  },
  {
    "id": "adcfe4db73d2a880965aa084577dfeed",
    "title": "松关",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "连天叠翠护名山，谁辟松阴数亩间。",
      "隐映危楼残戍险，参差鸟道暮樵还。",
      "昂藏不逐星霜老，崛强潜消岁月闲。",
      "待看龙蟠风雨夜，依稀百二古秦关。"
    ]
  },
  {
    "id": "adcfe4db73d2a880995e2a84aa60bf45",
    "title": "竹栈",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "谁向瀼西歌竹枝，天涯迢递路参差。",
      "横桥自泻清溪水，曲径遥通绿草池。",
      "几道舆梁劳结搆，一川烟雨自迷离。",
      "那堪送客春深候，柳色青青匹马迟。"
    ]
  },
  {
    "id": "adcfe4db73d2a880909fc0e736304a32",
    "title": "登龟山绝顶",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "攀萝扪石上层峦，野旷天遥一望宽。",
      "海送潮音如欲雨，山含树色暂生寒。",
      "花宫清敞游人集，草径萦纡去路难。",
      "咫尺蛇峰馀故垒，萧萧烟景正贪看。"
    ]
  },
  {
    "id": "adcfe4db73d2a8801777585b0f45fa22",
    "title": "溪上",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "一湾春水绕人家，两岸馀波溅碧沙。",
      "咫尺烟津虚过客，浮沉古木欲栖鸦。",
      "云封远岫千层渺，草长荒田一望赊。",
      "共访仙源何处是，隔溪依约有桃花。"
    ]
  },
  {
    "id": "adcfe4db73d2a8807b3c775ccb50604e",
    "title": "登安平镇城",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "霁雨孤城曙色多，云中双阙郁嵯峨。",
      "纵横辇道空车马，寂静宫庭锁茑萝。",
      "事去重更新海宇，客来凭吊旧山河。",
      "鲲身逐处潮声乱，数片归帆泛绿波。"
    ]
  },
  {
    "id": "adcfe4db73d2a8808bd8226cc2f7dd5c",
    "title": "槟榔",
    "authorName": "陈斗南",
    "authorId": "adcfe4db73d2a880d1457b72d1457b72",
    "dynasty": "清",
    "content": [
      "台湾槟榔何最美，萧笼鸡心称无比。",
      "乍啮面红发轩汗，鵔鹅风前如饮酏。",
      "人传此果有奇功，内能疏通外养齿。",
      "犹胜波罗与椰子，多食令人厌鄙俚。",
      "我今已客久成家，不似初来畏染指。",
      "有时食鲚苦膻腥，也须细嚼净口舐。",
      "海南太守苏夫子，日啖一粒未为侈。",
      "红潮登颊看婆娑，未必膏粱能胜此。"
    ]
  },
  {
    "id": "adcfe4db73e04fb0baa91ec34d414970",
    "title": "九日信州登高用杜韵",
    "authorName": "戴云官",
    "authorId": "adcfe4db73e04fb0d1457b72d1457b72",
    "dynasty": "清",
    "content": [
      "遥闻塞北雁声哀，纵目屏南鹤影回。",
      "万里云山随地阔，一江波浪接天来。",
      "秋花旧觅陶潜径，倦客频登子美台。",
      "垂老他乡欢此会，且将桑落倒深杯。"
    ]
  },
  {
    "id": "adcfe4db7402158a411b1f950736ca39",
    "title": "新燕",
    "authorName": "江剡",
    "authorId": "adcfe4db7402158ad1457b72d1457b72",
    "dynasty": "清",
    "content": [
      "年年逢社日，燕燕到江乡。",
      "门巷谁芳草，人家自夕阳。",
      "花翻珠箔雨，泥认画梁香。",
      "无限重来感，关心谢与王。"
    ]
  },
  {
    "id": "adcfe4db7402158a90f1867d4c5808c1",
    "title": "秋草",
    "authorName": "江剡",
    "authorId": "adcfe4db7402158ad1457b72d1457b72",
    "dynasty": "清",
    "content": [
      "众芳向衰歇，小草亦凄其。",
      "人老西堂候，香销南国时。",
      "感恩空辇道，伤逝旧庭墀。",
      "凭仗寒松柏，冰霜好自持。"
    ]
  },
  {
    "id": "adcfe4db7402158a70468d5beaf49ae3",
    "title": "残书",
    "authorName": "江剡",
    "authorId": "adcfe4db7402158ad1457b72d1457b72",
    "dynasty": "清",
    "content": [
      "宛委嫏嬛竟若何，一编零落自吟哦。",
      "卷中芸叶香销久，纸上神仙字失多。",
      "尘箧丹黄先泽在，破窗镫火壮心磨。",
      "等闲邺架藏偏富，万轴如新手未摩。"
    ]
  },
  {
    "id": "adcfe4db7406bcae5f0fd407982e2ba1",
    "title": "戏书",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "未可称居士，颓然已放翁。",
      "诗惟标脚气，文不愈头风。",
      "雄任来嘲客，褒无待约僮。",
      "鸡毛三寸笔，何事反匆匆。"
    ]
  },
  {
    "id": "adcfe4db7406bcaed44f96e389547b34",
    "title": "题容静止诗集",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "先师功业烂卿云，燕许常杨接世芬。",
      "万里天山新乐府，三年人海故将军。",
      "惭余西笑重投迹，喜子南归得论文。",
      "终是丹青图画客，管城休策腐儒勋。"
    ]
  },
  {
    "id": "adcfe4db7406bcaea0543dbf0555b83b",
    "title": "赠潘咨少伯",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "当年豪士客扶风，曾以乡兵占首功。",
      "谈笑尚惊黄鹞子，行藏欲问白凫翁。",
      "雨中裹饭勤深友，日下翻经折钜公。",
      "莫讶元文难索解，应知并世有扬雄。"
    ]
  },
  {
    "id": "adcfe4db7406bcaead2f4a20959f447d",
    "title": "读东坡集有感",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "七载黄州已似家，又从儋耳度年华。",
      "东坡有地聊栽竹，南海无人且看花。",
      "白发瞿塘悲剑器，青衫湓浦泣琵琶。",
      "飘零词客多哀怨，学道如公信有涯。"
    ]
  },
  {
    "id": "adcfe4db7406bcae6638867ecfdc15b7",
    "title": "赠陈颂南",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "慰客车多似水流，左迁君自百无忧。",
      "同官何意遭阎奉，直疏曾闻继道州。",
      "若访石牛犹早计，且歌金马亦良谋。",
      "书衔从此称光禄，谢鲍诗声让一头。"
    ]
  },
  {
    "id": "adcfe4db7406bcae021711c2c4823f3b",
    "title": "偶成寄仲卿彦勤两弟",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "柏枧村中有故墓，吾宗苦约返茅茨。",
      "黄精药好愁难遇，苍耳林深恐见欺。",
      "北阮家怜门户改，南阳阡冀子孙知。",
      "飞桥一水千峰抱，记取他年谒墓时。"
    ]
  },
  {
    "id": "adcfe4db7406bcae021711c2d630161d",
    "title": "偶成寄仲卿彦勤两弟",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "百年寄圃冶城旁，旧德犹存绿野堂。",
      "祖父艰难留树石，弟兄奔走隔壶觞。",
      "极知饱啄宜山泽，又恐鸣号望稻粱。",
      "空忆故园春色返，半千阁下又青杨。"
    ]
  },
  {
    "id": "adcfe4db7406bcae11558a1893314006",
    "title": "赠邵位西移居",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "君别临安山水来，精庐应觉厌嚣埃。",
      "偶然移宅当金碗，镇可藏书著玉杯。",
      "深院无风能媚竹，小窗如画忽横梅。",
      "漫言此是倪迂阁，却许诗人踏破苔。"
    ]
  },
  {
    "id": "adcfe4db7406bcae979bee29de322701",
    "title": "寄姚春木",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "曾访夷门客大梁，更寻耆旧溯襄阳。",
      "秋风昨已归张翰，前辈今谁过孝章。",
      "家食若为三亩计，国闻曾备五车藏。",
      "陈编亦有平生志，愧子逍遥一草堂。"
    ]
  },
  {
    "id": "adcfe4db7406bcae616a76e5dc07bf1d",
    "title": "监利王子寿去刑部主政归作诗寄之",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "君竟翩然返故居，题桥应笑拟高车。",
      "宁编《荆楚岁时记》，不读司空城旦书。",
      "词赋飞腾聊自喜，江山辽落兴何如。",
      "怀人若问吴门卒，尚有诗狂未扫除。"
    ]
  },
  {
    "id": "adcfe4db7406bcaec664fe2ae4f15494",
    "title": "怀余小坡",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "成都有客返江城，谪宦知君别后情。",
      "向阙迟眠金雁驿，留川间赋《石犀行》。",
      "论文每忆今无辈，避地应闻我更生。",
      "回首京华多乐事，酒枪茗枕话深更。"
    ]
  },
  {
    "id": "adcfe4db7406bcae5fa868220aa23539",
    "title": "悼姚春木",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "君卒逾年我未知，渡江犹寄赠君诗。",
      "梦乖元伯真惭负，书达刘侯已悔迟。",
      "伊洛渊源周士贵，国朝文献《汉宫仪》。",
      "一编曾为《商遗集》，他日订吾更倚谁。"
    ]
  },
  {
    "id": "adcfe4db7406bcaebe09854b3744a958",
    "title": "赠左匡叔归桐城",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "方君植之能说子，古貌雄情无与比。",
      "偶然折券散千金，三冬无褐心不耻。",
      "蒙眬世事若无意，要最千年看如咫。",
      "五胜新推十六家，一日曾行三百里。",
      "朅来为客至江南，憔悴儒冠尚如此。",
      "马生与君意气亲，得钱沽酒为佳宾。",
      "酒酣叹息新知乐，客子逢人喜任真。",
      "当途之子多羞贫，熟视自循头上巾。",
      "不如南亩还收身，青鞋布袜谁能驯。",
      "方君方君亦偪泰，千言不如十斛麦。",
      "等是东西南北人，送尔江头独归客。"
    ]
  },
  {
    "id": "adcfe4db7406bcaebdba7d21b54635a9",
    "title": "赠钮非石",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "散尽黄金鬓改玄，独余翰墨得留连。时追苦县光和体，不奏《甘泉》泰畦篇。",
      "欲借方言行问字，更从《齐物》证忘筌。世途何限乌焉马，鸟迹那禁有变迁。"
    ]
  },
  {
    "id": "adcfe4db7406bcae4f51f4eb3290d4ba",
    "title": "澄斋来讶久不出因作此并呈石生明叔",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "十日不踏兴胜寺，张子讶我何深藏。",
      "谓疑幽忧属末疾，岂知发兴搜诗肠。",
      "我初学此无检束，虞初九百恣荒唐。",
      "稍参涪翁变诗派，意趣结约无飞扬。",
      "十年弃置久不事，解散韬帙从忀徉。",
      "含毫叩景偶一试，忽觉泥井生寒浆。",
      "浓书细字急不择，蝼蚓诘曲肥鸦旁。",
      "到口有物当一吐，安能呐舌如周昌。",
      "古人精严有真放，下手得快天机张。",
      "六朝文士不解此，散叶骏马驱跛羊。",
      "三辰分光精气薄，语言缩畜如羸尪。",
      "虽然此中有泾渭，岂得芜秽夸汪洋。",
      "句律稍悟嗟已晚，嗜好多可无专场。",
      "千金狐裘饰羔袖，汉冠晋制兼唐装。",
      "吾文所病亦在此，自成一家今未尝。",
      "当年猛志压崔蔡，翻恐汪魏相低昂。",
      "先生不嗔后生笑，所虑惟此余寻常。",
      "谁与吾党二三子，妙解知我非猖狂。"
    ]
  },
  {
    "id": "adcfe4db7406bcaed56b2efc42c5921b",
    "title": "东坡定惠院月夜偶出叠韵诗汪均之得其手稿墨迹二首共一纸纸残一角虞山钱宗伯补以细字叠东坡原韵",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "东坡昔作骑鲸游，斯文冥冥若长夜。",
      "传流片纸万牛回，想见挥毫一鸟下。",
      "细看浓抹如眉阔，肯使奇才任胸泻。",
      "谪宦虽成蜀党魁，悲歌不作湘累亚。",
      "庙堂无地能尔容，风月在天从我借。",
      "经冬山竹碧初老，驻春海棠红未谢。",
      "典窜岂因模禊帖，敖游自喜依僧舍。",
      "往事真成牛角花，余甘幸比虎头蔗。",
      "眼前清景过始知，身后高名生可怕。",
      "作诗一笑公应闻，当日好官谁复骂。"
    ]
  },
  {
    "id": "adcfe4db7406bcaed56b2efcd63c10a3",
    "title": "东坡定惠院月夜偶出叠韵诗汪均之得其手稿墨迹二首共一纸纸残一角虞山钱宗伯补以细字叠东坡原韵",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "苏公手迹十四书，张丑藏经几晨夜。",
      "蜡笺久作烟云空，粉泽谁看风雨下。",
      "先生真放本精微，后人伪体徒奔泻。",
      "一宝何期得双绝，四家顿使成三亚。",
      "小乙钩疑汉女藏，大横箸向留侯借。",
      "几行补作肥鸦栖，半角残随隙驹谢。",
      "蝇头细跋得蒙叟，骥尾附名甘避舍。",
      "况余书手同芽姜，使我品题惭杖蔗。",
      "催诗闲受古人忙，得句喜过难韵怕。",
      "汪君汪君慎守宝，富人若求君可骂。"
    ]
  },
  {
    "id": "adcfe4db7406bcae6335d7eb8b2c6ca8",
    "title": "书示张生端甫",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "我年未及十，我祖授书时。襟裾戒牛马，解授城南诗。",
      "覆醢悲子路，读记泪绠縻。谓我有文性，祖亦为嘘唏。",
      "先子留上都，我母课中闺。《文选》苦难字，背诵行迟迟。",
      "十九始出游，杂览如乱丝。揽取得尺寸，首尾终迷离。",
      "吴门遇王渭，交我顾广圻。语我六书学，训诂宜兼之。",
      "凡校古人书，不以他书资。古书各义例，熟玩窥其嚱。",
      "惭非性所好，负此良友规。颇独好文词，俳偶自娱嬉。",
      "异之管君同，谓此不足为。此犹冠玉耳，不见骨与皮。",
      "皮骨且不见，安能为妍媸。是时文派多，独契桐城师。",
      "洪钟未殚叩，閟响忽我遗。言往理稍出，徐徐会其机。",
      "读书如养生，薰莸不同脾。岂食大官羊，腥膢离蟛蜞。",
      "三史范已孱，陈寿无华词。五代事简略，词义独恢恢。",
      "《老》《庄》《荀》《韩》，《国策》逮《楚词》。《淮南》《吕春秋》，谲诡而倡披。",
      "六经为稻粱，此亦膏与脂。不可一日无，使人发华滋。",
      "适口莫如约，拙养聊自怡。刘君称汉圣，董生书玉杯。",
      "谢力有未能，吾知固有涯。吾子天骨高，古风还可追。",
      "鹄卵在啄抱，庚桑惭鲁鸡。傥欲师古人，为子诵所宜。"
    ]
  },
  {
    "id": "adcfe4db7406bcaec72d11ded78b4277",
    "title": "中秋夜访冷公调不遇",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "佳节欢友生，良夜念孤客。",
      "叩门适不遇，惆怅缓归屐。",
      "天街月舒波，万户闭一白。",
      "谁家酒兵哄，艳艳烛翻隙。",
      "归来儿女哗，对月学扣额。",
      "祭拜未云已，瓜果竞分擘。",
      "此乐谅无与，只可近书策。",
      "夜深奈明何，相对惟脉脉。"
    ]
  },
  {
    "id": "adcfe4db7406bcae7821cd0c73a345b4",
    "title": "和座主汤敦甫先生游龙杖歌",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "春红已退夏绿疏，黄花未来人意孤。谁欤发艳回春腴，游龙作花红扶苏。",
      "髲𩭝八尺堆珊瑚，荡摇秋空如画图。世人但夸颜色姝，岂知直干中不枯。",
      "忍使花落随犁锄，我师巡圃为踟蹰。试以为杖轻若无，刊落枝叶除根须。",
      "以铁为距漆作肤，策之稳步如安车。子美桃竹能给扶，昌黎赤藤杖自娱。",
      "风流文彩二子都，惜哉迁谪随江湖。岂若此杖忘崎岖，侍师缓步留天衢。",
      "七十谢政神蘧蘧，春光澹沱梨云铺。昆明芙蓉能白朱，与尔同佩花间壶。",
      "园官十客相友于，乃知草木遇各殊。赤藤桃竹愧不如，岂惟赤藤桃竹愧，不如孔光乃使灵寿污。"
    ]
  },
  {
    "id": "adcfe4db7406bcaea91efcb2b6ec3ffc",
    "title": "六月十二山谷生日邵蕙西舍人招吴子叙编修张石舟大令朱伯韩侍御赵伯厚赞善曾涤生学士冯鲁川主政龙翰臣修撰刘蕉云学正及曾亮凡十人集于寓斋舍人有诗属和",
    "authorName": "梅曾亮",
    "authorId": "adcfe4db7406bcae6449f44a3c947bc2",
    "dynasty": "清",
    "content": [
      "夏幄阴阴四围碧，沉李浮瓜香拍席。",
      "涪翁生日是今朝，七百年逢吾辈客。",
      "此翁翰墨如坡翁，命宫磨蝎应相同。",
      "春风官羊未饱吃，荔支却啖戎州红。",
      "主人诗派江西续，喜借古欢招近局。",
      "槐花韭饼虽已过，黄鸡作羹鹅掌熟。",
      "新诗似拟鹤南飞，共饮一尊歌此曲。",
      "我亦低首涪翁诗，最怜作吏折腰时。",
      "只今更谪人间否，安得停杯一问之。"
    ]
  },
  {
    "id": "adcfe4db740ad767334facb5f8c43c73",
    "title": "金山",
    "authorName": "然修",
    "authorId": "adcfe4db740ad767d1457b72d1457b72",
    "dynasty": "清",
    "content": [
      "苍茫落日下藤萝，身在荆关画里过。",
      "飞去断云双白鸟，浴残寒浪一青螺。",
      "蕲王有庙疏烟冷，郭璞无坟乱石多。",
      "千古寂寥俱莫问，且听江月送渔歌。"
    ]
  },
  {
    "id": "adcfe4db740ad7675e40e5574f308ba6",
    "title": "绝笔诗",
    "authorName": "然修",
    "authorId": "adcfe4db740ad767d1457b72d1457b72",
    "dynasty": "清",
    "content": [
      "道我狂时不是狂，今朝收拾臭皮囊。",
      "雪中明月团团冷，火里莲花瓣瓣香。",
      "好向棒头寻出路，即从业海驾归航。",
      "满炉榾柮都煨烬，十字街头作道场。"
    ]
  },
  {
    "id": "adcfe4db7418939198a914ed1408e090",
    "title": "送林又眉令犍为",
    "authorName": "何逢僖",
    "authorId": "adcfe4db74189391d1457b72d1457b72",
    "dynasty": "清",
    "content": [
      "嘉陵风景画难成，羡尔飘然捧檄行。",
      "路入蚕丛千嶂合，江回巴字一帆轻。",
      "衙斋昼永花当座，官阁春深鸟唤名。",
      "还有故园佳绝味，绛囊鲜擘玉晶莹。"
    ]
  },
  {
    "id": "adcfe4db741f99d92efe9741b2a1daf3",
    "title": "过泾县水西寺",
    "authorName": "钱黯",
    "authorId": "adcfe4db741f99d9d1457b72d1457b72",
    "dynasty": "清",
    "content": [
      "马蹄得得趁平沙，高下林峦入望赊。",
      "浅濑过帆回雉堞，淡烟笼竹隐人家。",
      "亭涵疏雨松涛细，寺俯惊雷夕照斜。",
      "客路风光在何许，纸窗月影到霜花。"
    ]
  },
  {
    "id": "adcfe4db742ad47c3934ea72650235ed",
    "title": "春夜",
    "authorName": "陈庭学",
    "authorId": "adcfe4db742ad47cd1457b72d1457b72",
    "dynasty": "清",
    "content": [
      "春夜掩柴荆，耽吟梦未成。",
      "窗风生暗籁，檐雨乱疏更。",
      "一砚磨人老，孤镫达曙清。",
      "城开南岭霁，烟翠半江横。"
    ]
  },
  {
    "id": "adcfe4db742ad47cfd89bf900ee282fb",
    "title": "伊犁谪居十有三年闻有放归之命感赋",
    "authorName": "陈庭学",
    "authorId": "adcfe4db742ad47cd1457b72d1457b72",
    "dynasty": "清",
    "content": [
      "雪巘云看塞上过，毡乡诗得室中哦。",
      "事无可覈残书少，足未曾经幽胜多。",
      "博望遗声想笳吹，柳州续响壮铙歌。",
      "废材幸博新衔赐，十载谁期鬓易皤。"
    ]
  },
  {
    "id": "adcfe4db742c046f835dc6c4d597877e",
    "title": "外得海门校官赴任半月音杳感成",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "宦游敢惜受风尘，此去天涯正小春。",
      "海上潮声惊客梦，闺中镫影瘦离人。",
      "程非千里音何杳，日似三秋语始真。",
      "莫怪相思曾化石，偶然分手已伤神。"
    ]
  },
  {
    "id": "adcfe4db742c046f8535478d7d12f0ad",
    "title": "风阻",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "随宦寒冬海上游，停帆薄暮感离愁。",
      "潮原有信迎来客，风若多情阻去舟。",
      "四野鸟声喧似曙，半弯月影淡于秋。",
      "却输渔父安闲甚，静傍芦花下钓钩。"
    ]
  },
  {
    "id": "adcfe4db742c046f4a2c04adb88bd111",
    "title": "悲外偶作",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "梦中寻梦梦无痕，梦醒凄凉不可论。",
      "水复山重悲远道，乌啼月落盼归魂。",
      "未亡转觉身多累，独活难如草有根。",
      "坐对遗容成一叹，居然梁案共晨昏。"
    ]
  },
  {
    "id": "adcfe4db742c046fb927061a707f82a3",
    "title": "岁暮偶成",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "一身贫病又残年，百事艰难在眼前。",
      "无赖诗魔偏冷落，有情愁绪最缠绵。",
      "风云变态诚如梦，冰雪为肠不耐煎。",
      "试看梅花清彻骨，几曾开到好春天。"
    ]
  },
  {
    "id": "adcfe4db742c046fe787609e1eb9feab",
    "title": "偶书",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "荒凉陋巷称贫居，忘却人间岁已除。",
      "酒不浇愁缘量浅，诗难脱俗愧才疏。",
      "闲梳白发千丝短，老寄红尘百计虚。",
      "叹息繁华容易谢，春风无力枉吹嘘。"
    ]
  },
  {
    "id": "adcfe4db742c046facdee701143b9837",
    "title": "寒夜不寐有感而作",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "帘外宵深露渐凝，手挥老泪欲成冰。",
      "五更寒逼三椽屋，四面风欺一点镫。",
      "梦后徒生寻梦想，人间久住恐人憎。",
      "凭栏细数从前事，落月疏钟感不胜。"
    ]
  },
  {
    "id": "adcfe4db742c046fc23a63b2cee7f3d4",
    "title": "除夕偶成",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "年除俗事本寻常，论到贫家分外忙。",
      "检点敝裘谋质库，安排清酌奠灵床。",
      "门无爆竹迎新岁，瓶有梅花送暗香。",
      "料得九原尤寂寞，纸钱能否买春光。"
    ]
  },
  {
    "id": "adcfe4db742c046fbf3e538e67daf8b9",
    "title": "悼外",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "别具棱峥骨相清，读书原不慕公卿。",
      "一官贫到无长物，七秩年犹累至情。",
      "南浦帆归才几夕，西河泪尽痛今生。",
      "只知重作天涯计，遽尔寻儿地下行。"
    ]
  },
  {
    "id": "adcfe4db742c046fcc0670edabc2af70",
    "title": "元旦",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "红烛光中度岁除，云鬟略整不须梳。",
      "清晨献罢椒觞后，仍对梅花读古书。"
    ]
  },
  {
    "id": "adcfe4db742c046f93d464468ebe653d",
    "title": "咏梅",
    "authorName": "言忠贞",
    "authorId": "adcfe4db742c046fd1457b72d1457b72",
    "dynasty": "清",
    "content": [
      "偶见村梅放一枝，怜花寂寞笑花痴。",
      "孤山空嫁林和靖，冷月清霜只自知。"
    ]
  },
  {
    "id": "adcfe4db7439b8c197139f0405380e52",
    "title": "丰泽园御试论赋蒙赐饮馔仰聆训诲恭纪",
    "authorName": "杨名时",
    "authorId": "adcfe4db7439b8c17d12b66d70ece1e1",
    "dynasty": "清",
    "content": [
      "圣代文明盛，薰风禁篽开。",
      "温纶宣玉阙，彩仗莅仙台。",
      "捧日弹冠庆，承恩珥笔陪。",
      "荣光浮太液，瑞霭接蓬莱。",
      "漾楫清荷里，维舟翠荻隈。",
      "华班佳树下，珍膳御厨来。",
      "散步通璇圃，环池藉绣苔。",
      "香分天禄札，文待孟坚才。",
      "湛露沾天泽，需云挹帝杯。",
      "炉烟临水泛，苑鸟隔花催。",
      "纳卷劳询问，随人赐剪裁。",
      "重闻申巽命，窃幸荷深培。",
      "顾分弥知惕，扪衷敢自猜。",
      "抒诚盟夙夕，秉训凛昭回。",
      "永戒虚憍习，期殚樗栎材。",
      "皇仁逾海岳，何以效涓埃。"
    ]
  },
  {
    "id": "adcfe4db7439b8c11b68958a954e2b99",
    "title": "瀛洲亭秋夜读书",
    "authorName": "杨名时",
    "authorId": "adcfe4db7439b8c17d12b66d70ece1e1",
    "dynasty": "清",
    "content": [
      "盛代崇文地，雍雍起凤鸣。",
      "尊经罗坟典，开馆延豪英。",
      "秋色入庭宇，槐风日夜清。",
      "请业瞻人范，休居乐友声。",
      "欣兹作人泽，敢忘稽古情。",
      "旁搜惬心赏，默识探其精。",
      "抗怀在千载，徽音聊可赓。",
      "向晦万感息，群动寂无营。",
      "素节兼静候，道机日以生。",
      "壁空门不掩，时见孤月明。"
    ]
  },
  {
    "id": "adcfe4db7439b8c1c88a70d89aae5ac9",
    "title": "安溪夫子示留别之作辄赋鄙言呈诲",
    "authorName": "杨名时",
    "authorId": "adcfe4db7439b8c17d12b66d70ece1e1",
    "dynasty": "清",
    "content": [
      "邃古斯文启，圣作垂为经。",
      "尼山手修定，炳然陈日星。",
      "理非由外铄，期复性践形。",
      "深慈拯迷没，振铎使之醒。",
      "邈邈汉唐来，名儒亦挺出。",
      "见本未刊枝，犹为后贤黜。",
      "荣华限小成，与圣固异术。",
      "卓哉濂洛兴，标末悉芟铚。",
      "静虚而敬直，心学相授述。",
      "灵钟闽峤闲，哲人后先匹。",
      "接迹五百余，宗盟罔替佚。",
      "脉络得真传，精微或超逸。",
      "六籍拨沈翳，百家汇为一。",
      "源自昆仑注，环混无沦汨。",
      "浩然沛九垓，卷之藏于密。",
      "渊乎夫子心，谁与嗣音者。",
      "知之怅已艰，允蹈怯尤寡。",
      "小子亟沿洄，踯躅类驽马。",
      "自兹痛惩艾，图新旧云舍。",
      "抗志怀明哲，努力崇大雅。",
      "勿塞涓涓流，凉踽任议野。",
      "脉尔守心箴，长希入圣冶。",
      "高山望岂赊，一仰一倾写。"
    ]
  },
  {
    "id": "adcfe4db743c32c142ba3e21e8f2ad66",
    "title": "赠姚秋士",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "嗟尔出群才，飘零共酒杯。",
      "年来忧患逼，贫到死生猜。",
      "虎豹阴岩伏，鱼龙大壑哀。",
      "途穷不敢哭，风雨一登台。"
    ]
  },
  {
    "id": "adcfe4db743c32c1a80b1beb90331e3a",
    "title": "送潘四农解元不第归山阳",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "重城未忍出，征马亦悲鸣。",
      "耿耿丹心结，萧萧白发生。",
      "岱云卷归梦，淮水误春耕。",
      "知尔原无损，当时自不平。"
    ]
  },
  {
    "id": "adcfe4db743c32c10cd1d65587e66e93",
    "title": "将游岭南寄张晓舲淮上",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "建业送君淮海郡，扁舟我亦故山阿。",
      "门前雪尽流冰响，江上春归细雨多。",
      "短褐能交天下士，高才谁爱郢中歌。",
      "王孙莫谩弹长铗，南粤风波更若何。"
    ]
  },
  {
    "id": "adcfe4db743c32c11632499053c9e933",
    "title": "秋兴",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "太行秋色蓟门烟，不渡桑干又二年。",
      "边帅各筹金货布，司农兼放水衡钱。",
      "灾分旱潦民方急，吾纵饥寒事偶然。",
      "记得呼鹰盘上谷，夕阳衰草马毛拳。"
    ]
  },
  {
    "id": "adcfe4db743c32c116324990863cf9fd",
    "title": "秋兴",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "横海楼船异昔时，东南草草定华夷。",
      "犬羊不测功如彼，狐鼠难驯咎属谁。",
      "一纸书成曾鬼哭，数茎须白有天知。",
      "寒镫照雨欹孤枕，铜柱珠崖费梦思。"
    ]
  },
  {
    "id": "adcfe4db743c32c1163249901c02154b",
    "title": "秋兴",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "青海传闻画角哀，屯田充国又登台。",
      "不教神笔驱鲸鳄，已分穷边老骥騋。",
      "李牧防秋坚壁早，祭遵行部雅歌才。",
      "祁连九月应飞雪，惆怅西风日几回。"
    ]
  },
  {
    "id": "adcfe4db743c32c116324990ea75ec16",
    "title": "秋兴",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "开通道路起骅骝，一旦浮沉水上鸥。",
      "黄霸未闻重奉诏，李膺何日更同舟。",
      "迷离梦寐犹青眼，破败功名易白头。",
      "杀贼差强人意思，左迁巴蜀又经秋。"
    ]
  },
  {
    "id": "adcfe4db743c32c11632499007c98687",
    "title": "秋兴",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "且剪青菘作晚蔬，饱看秦火未烧书。",
      "卞和白璧沽应待，季子黄金术已疏。",
      "燕羽有家留不得，蕉心底事总难舒。",
      "吟成独自掀髯笑，富贵浮云过太虚。"
    ]
  },
  {
    "id": "adcfe4db743c32c1947c2e5f071a3193",
    "title": "长堤",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "长堤烟柳碧如丝，飞絮飞花送客时。",
      "莫怨秋风眉黛损，归鸦犹自恋高枝。"
    ]
  },
  {
    "id": "adcfe4db743c32c1571810c6edbb37ae",
    "title": "送朱常卿归当湖",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "蓟门黄叶闪斜晖，瑟瑟秋风雁亦稀。河曲远随帆影折，崞低傍马头飞。",
      "尊前离思归横笛，天外乡愁入捣衣。听唱《骊驹》都是客，如何我只送人归。"
    ]
  },
  {
    "id": "adcfe4db743c32c1fe823f3e9e68fb40",
    "title": "观明太祖马后遗像",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "至正四年饥大蝗，独投黄觉依僧房。曾脱袈裟作天子，寂寞御容仍上方。",
      "摄山挺秀压江左，楼台金碧殊辉煌。南都阿监避兵火，帝后图像虔收藏。",
      "遁迹此间日供奉，石鼎往往焚御香。奇哉灭国自阉宦，此乃忠义为逋亡。",
      "我从山僧请像谒，心神肃如登庙堂。僧指一幅曰太祖，帝者姿貌真非常。",
      "龙颜河目照楝宇，炯如碧海升朝阳。斑斑黑子炳额际，锐上丰下神轩昂。",
      "分明奇骨直贯顶，洪钟想见声扬扬。青笠短衣不敢拜，但见英风飒飒须眉扬。",
      "赫若雷霆怒不息，非此不足平八荒。布衣崛起一天下，西汉以本谁颉颃。",
      "铁马丛中得圣女，始终内助缘糟糠。仙容广润逊而顺，修眉直立柔能刚。",
      "化家为国接正统，后有炎宋前汉唐。赤帝子凭三尺剑，司晨有牝秽德彰。",
      "太原起事乱宫掖，雀屏窃窕难赞襄。黄袍真人亦诡谲，莺胶再续无短长。",
      "惟兹内外合开创，双悬日月垂明光。宫闱一代最清肃，女箴女诫多顶防。",
      "龙种为鱼卒颠覆，万子万孙空惨伤。我朝宽大泽其裔，东楼白马延余庆。",
      "孝陵抔土置守卫，松耶柏耶何苍苍。阴雨龙旗见钟阜，丰碑御札刊神场。",
      "不然鼎革数百载，诸陵白露犹沧桑。何况真容写尺幅，应作劫灰飞道旁。"
    ]
  },
  {
    "id": "adcfe4db743c32c116324990c70793c9",
    "title": "秋兴",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "呼童涤后圃，乘时种秋菘。",
      "岁寒苟可采，厨蔬亦已充。",
      "矫情自不适，乐道安所穷。",
      "前贤在草泽，亦与常人同。",
      "鸡豚散烟社，杯斝呼邻翁。",
      "太空舒白云，安知彼所终。"
    ]
  },
  {
    "id": "adcfe4db743c32c1e079a73ca0824f23",
    "title": "四月四日叶筠潭黄树斋两鸿胪徐廉峰黄矩卿两太史汪孟慈陈颂南两部曹招同郭羽可中翰潘四农解元共四十二人作江亭展禊之会",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "风云起万里，会合来皇都。",
      "搜剔出英俊，宝贵皆璠瑜。",
      "岂似晋永和，人才只一隅。",
      "兹亭集文宴，佳日无时无。",
      "今朝大欢会，文字犹区区。",
      "悠悠百年后，来者非吾徒。",
      "去留各无定，后会那可图。",
      "既别复相忆，何如立斯须。",
      "太行抱京国，佳气浮金铺。",
      "邸里接层汉，车马填九衢。",
      "茫茫尘雾中，不辨贤与愚。",
      "高冈见松桧，浅水生葭蒲。",
      "拙哉平生心，樽酒难为娱。"
    ]
  },
  {
    "id": "adcfe4db743c32c1534e8f68dfd42e62",
    "title": "次和常南陔方伯登慈恩寺塔原韵",
    "authorName": "江开",
    "authorId": "adcfe4db743c32c1d1457b72d1457b72",
    "dynasty": "清",
    "content": [
      "高岑久不作，苍茫挂余曛。",
      "蹑级继轩举，风雅今尚存。",
      "泾渭清浊辨，日月东西奔。",
      "终南雪万点，五陵烟一痕。",
      "隋唐没瓦砾，安问汉与秦。",
      "想其全盛时，陆海何纵横。",
      "盖地起宫掖，接天闻歌声。",
      "陵谷变易久，孤塔凌苍雯。",
      "或仗佛力大，竟与天寿并。",
      "时晴村舍密，烟霭暮云屯。",
      "朔风送边雁，铃语四角惊。",
      "河声日南下，山势欲东倾。",
      "巍然镇地轴，所望兹出群。",
      "高歌作金石，字字坚长城。"
    ]
  },
  {
    "id": "adcfe4db7440a945f6832d2771f8798e",
    "title": "归舟",
    "authorName": "赵申乔",
    "authorId": "adcfe4db7440a94589f03f7dacab0116",
    "dynasty": "清",
    "content": [
      "一棹乘流下，苍茫云树边。",
      "归心朝雨后，客路夕阳前。",
      "有梦知何地，无家欲问天。",
      "半生飘泊处，应不受人怜。"
    ]
  },
  {
    "id": "adcfe4db7440a945f6832d276a49445d",
    "title": "归舟",
    "authorName": "赵申乔",
    "authorId": "adcfe4db7440a94589f03f7dacab0116",
    "dynasty": "清",
    "content": [
      "关山岂历遍，知己竟何如。",
      "轻薄嗟行路，优游忆旧庐。",
      "无心谄富贵，有意访樵渔。",
      "寂寂城东舍，诛茅愿荷锄。"
    ]
  },
  {
    "id": "adcfe4db7440a945c1145e2c4653e086",
    "title": "洪都道中立春",
    "authorName": "赵申乔",
    "authorId": "adcfe4db7440a94589f03f7dacab0116",
    "dynasty": "清",
    "content": [
      "摇落江城愧此身，惊心岁晚又回春。",
      "穷年草土愁依旧，胜地风云景渐新。",
      "息浪乘流轻画桨，负暄吹黍见村人。",
      "但祈大有从今始，归向溪头撷野莼。"
    ]
  },
  {
    "id": "adcfe4db7440a945f5d6ccc9e2cdcd46",
    "title": "庚辰仲冬内召感赋",
    "authorName": "赵申乔",
    "authorId": "adcfe4db7440a94589f03f7dacab0116",
    "dynasty": "清",
    "content": [
      "七载投闲感圣恩，每亲药裹掩柴门。",
      "充廷岂乏鹓行侣，下秩何当凤綍存。",
      "散弃自甘怜病骨，驰驱无计定惊魂。",
      "小臣进退宁须数，微悃谁能吁九阍。"
    ]
  },
  {
    "id": "adcfe4db745d895658ac500bc48103c7",
    "title": "归来草堂有感",
    "authorName": "吴蕙",
    "authorId": "adcfe4db745d8956d1457b72d1457b72",
    "dynasty": "清",
    "content": [
      "寂寞空庭冷，凄凉旧迹存。",
      "乾坤埋傲骨，风雨吊游魂。",
      "翠色滋阶草，苔痕封树根。",
      "秋风肃户牖，独立向谁论。"
    ]
  },
  {
    "id": "adcfe4db745d8956af50e1172a7dcfab",
    "title": "秋日寄怀蓼洲弟",
    "authorName": "吴蕙",
    "authorId": "adcfe4db745d8956d1457b72d1457b72",
    "dynasty": "清",
    "content": [
      "一夜砧声枫树凋，离亭风雨欲魂消。",
      "便鸿南向应无数，好寄新诗慰寂寥。"
    ]
  },
  {
    "id": "adcfe4db745f30d76db63d1b77f5bd11",
    "title": "曹仁宪谨荣寿",
    "authorName": "张日宾",
    "authorId": "adcfe4db745f30d7d1457b72d1457b72",
    "dynasty": "清",
    "content": [
      "古来寿耇本依仁，夫子仁声早入人。",
      "万井农桑家自理，五年童稚迹相亲。",
      "功成鹤俸捐文甲，课定鸡谈凛命申。",
      "共荷德辉遥献爵，灵椿岁岁锦堂春。"
    ]
  },
  {
    "id": "adcfe4db745f30d76db63d1b2d27835e",
    "title": "曹仁宪谨荣寿",
    "authorName": "张日宾",
    "authorId": "adcfe4db745f30d7d1457b72d1457b72",
    "dynasty": "清",
    "content": [
      "黄花秋晚益芬芳，意味交蒸溢寿觞。",
      "蘧子行年几化境，荀公坐榻想清香。",
      "天因佑德重申福，人咏俾耆拜乙方。",
      "逐遂披云曾见日，区区华祝续霓裳。"
    ]
  },
  {
    "id": "adcfe4db74635435986730a803e52aa2",
    "title": "木末亭谒方正学祠",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "恨杀年年燕子来，春风不放野棠开。",
      "董狐笔是苌弘血，碧渗堂阴绣作苔。"
    ]
  },
  {
    "id": "adcfe4db746354351162448e591bb64f",
    "title": "登报恩塔作书陆雨庄册子后",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "雄都峙南戒，陟历妨夏炎。",
      "缥缈想高际，远眺穷毫纤。",
      "散步出近郭，绀塔铃语檐。",
      "拔地石笋峭，溜雨天花黏。",
      "支撑仗调御，超忽惊蜚廉。",
      "上绝飞鸟飞，下有潜虬潜。",
      "粤建自永乐，竭府供庄严。",
      "长干仿阿育，报母追嵫崦。",
      "辇石万牛重，鞭血千夫歼。",
      "转轮斗般巧，卓笔称蒙铦。",
      "螺房寄诘屈，蜃窗眩回瞻。",
      "江流细如线，钟阜清于帘。",
      "臂钏抱城堞，恒沙攒市阎。",
      "混茫元气浮，孤迥晨光暹。",
      "九层仅得七，足力谁能添。",
      "险作堕枝鹊，因此登竿鲇。",
      "轻命总穷薄，稽礼惩危阽。",
      "百千万亿身，一笑花同拈。",
      "小憩话兴废，指画哦吟兼。",
      "不食武昌鱼，江东归紫髯。",
      "六代何草草，冬乌夏之蟾。",
      "颇亦崇象教，乞波罗蜜甜。",
      "奢淫召兵燹，何以宁苍黔。",
      "皇图今无外，东鲽随西鹣。",
      "越裳涂所经，相风兹其占。",
      "高生辩而裁，王子文而谦。",
      "百闻证一见，不啻翻邺签。",
      "维时盛霖潦，远水铺白盐。",
      "高田化沮洳，低禾横漫淹。",
      "阻圩悔捧士，不获胡腰镰。",
      "斗增故乡思，安得斯民恬。",
      "归来或问讯，吾舌牢生钳。",
      "聊费少楮墨，能者当予砭。",
      "陆郎索我书，嗜痂心未厌。",
      "振笔了急逋，抵合浮图尖。"
    ]
  },
  {
    "id": "adcfe4db7463543535cab22897c4377f",
    "title": "杂诗",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "桐生依崖壁，百尺临清流。",
      "所托本孤危，飞鸟不敢投。",
      "直干战风雨，入夜鸣飕飕。",
      "岂必中梁柱，琴瑟可与谋。",
      "未遭牙旷顾，摇落不及秋。",
      "枝叶乍飘堕，根株迸莫收。",
      "桃李自芳菲，芳菲使人愁。"
    ]
  },
  {
    "id": "adcfe4db7463543535cab228605580f7",
    "title": "杂诗",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "贾生傅长沙，投书吊汨罗。观其赋《鵩鸟》，未免悲轗轲。",
      "少年盛锋锐，一跌遂消磨。忧思铄精气，莫反鲁阳戈。",
      "柳下昔三黜，直道原无颇。厄穷而不悯，乃称圣之和。",
      "绛灌岂谗佞，蒙此蔽贤呵。空抱《治安策》，实辜圣明多。",
      "悔不从园绮，采芝商山阿。"
    ]
  },
  {
    "id": "adcfe4db746354353626ce0eef1e7417",
    "title": "漫兴",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "自笑宦踪同昔贤，遮莫眼饱西溪莲，游春亭古飞苍烟。",
      "试将浊酒呼杜老，日夕发兴相留连。"
    ]
  },
  {
    "id": "adcfe4db746354353626ce0ed40b6fda",
    "title": "漫兴",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "地接南山万林竹，风雨萧萧动新绿，五眼泉喷水百斛。",
      "坐来濯尽京洛尘，枯澹未妨食无肉。"
    ]
  },
  {
    "id": "adcfe4db746354353626ce0eacf5a885",
    "title": "漫兴",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "东溪西溪粳稻香，鲜鲫作鲙皆饫尝，白云浮岭何茫茫。",
      "不须授枕自成梦，有人兀坐炊黄粱。"
    ]
  },
  {
    "id": "adcfe4db74635435e24e4c1d662b26fa",
    "title": "慈伯再叠前韵见誉走笔奉答即促西涧和章",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "世贵悦耳正声少，闻鸦则怒鹊则喜。",
      "爱秦吉了工语言，终年却闭雕笼里。",
      "凤凰希见谁闻鸣，妄以截竹参差比。",
      "诗虽人籁实天籁，摽窃形貌非神似。",
      "高有喔喔若木颠，卑如阁阁井泥底。",
      "刻玉缀珠自足珍，乱头粗服或更美。",
      "迟速何须判巧拙，我爱祝钱两公子。",
      "决渠突惊万斛喷，为山要从一篑累。",
      "饱食麟脯思江瑶，余事作为余波绮。",
      "公车计日召严朱，丽句同时斗温李。",
      "嗟我铅刀久顿铓，那堪致师旌频靡。",
      "输他玉女郭舍人，蒙天一笑启玉齿。",
      "鸣冬仍有寒虫号，僧龛细嗅檐卜蕊。",
      "送诗幸未恼渔童，免俗差似柳家婢。"
    ]
  },
  {
    "id": "adcfe4db746354351f5ff894aa1d28f5",
    "title": "为刘王言书刁遵墓志拓后",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "刘郎历落一酒人，诗篇富不救寒饿。二豪侍侧如螟蛉，往年曾骂将军坐。",
      "渊材壮游耻言贫，巨囊时夸蹇驴驮。家近南皮百战场，拓跋旧姓刁氏大。",
      "玉鱼金碗出人间，幽石刓缺苔藓涴。牧童敲火牛砺角，古寺墙阴或枕卧。",
      "庸夫俗子肯顾渠，阅世阅人同涕唾。偶然鉴赏等和璞，百钱役使双肩荷。",
      "归来洗剔手自拓，纸光墨彩不胫播。请者即与买者勤，廉取曾不居奇货。",
      "当时书丹例不名，渔洋并记安平那。北海家法卫夫人，钟王滥觞欧褚佐。",
      "我读其文玩其书，洗盏酌君为君贺。从此艺林寿刁遵，好事更传君一个。",
      "精光夜夜动星文，韬藏莫遣雷轰破。作诗漫附《石鼓歌》，酒酣或可相赓和。"
    ]
  },
  {
    "id": "adcfe4db746354358b8e36a6b8c35fa7",
    "title": "书秋谷诗集后",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "天以虫鸣秋，此事属寒饿。",
      "休官未三十，不可惜可贺。",
      "坡谷相角逐，裂竹偶入破。",
      "若遣老名场，经纶蚁在磨。",
      "司寇鲁东家，谈诗在高座。"
    ]
  },
  {
    "id": "adcfe4db746354358b8e36a6e7df2576",
    "title": "书秋谷诗集后",
    "authorName": "薛宁廷",
    "authorId": "adcfe4db74635435d1457b72d1457b72",
    "dynasty": "清",
    "content": [
      "昔梦之帝所，一聆《霓裳曲》。谣诼妒蛾眉，酒食生岸狱。",
      "归坐沧浪亭，临流濯我足。绮语出金仙，冰衔换玉局。",
      "岭海发奇情，秃豪脱羁束。诗留天地间，何啻为令仆。"
    ]
  },
  {
    "id": "adcfe4db746500a4bb6daa6b4353fa0e",
    "title": "哭垣侄",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "汝约吴阊去，春来返故关。",
      "离樽成永诀，衰柳忍重攀。",
      "流水入何处，荒园鸟独还。",
      "闺中前夜月，犹是望刀环。"
    ]
  },
  {
    "id": "adcfe4db746500a4bb6daa6b87617381",
    "title": "哭垣侄",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "舟来迎尔妇，讵料肉先寒。",
      "生死登时隔，夫妻执手难。",
      "承祧才一月，归路又孤棺。",
      "吾道南行处，鹃声泣夜阑。"
    ]
  },
  {
    "id": "adcfe4db746500a4bb6daa6b25d385ae",
    "title": "哭垣侄",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "汝父津门丧，滁江汝叔亡。",
      "一门多客死，两榇寄僧房。",
      "寒月初三日，悲风十二郎。",
      "藕花溪上路，人去倍荒凉。"
    ]
  },
  {
    "id": "adcfe4db746500a4bb6daa6b132abade",
    "title": "哭垣侄",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "不羁称骏马，才冠大宗支。",
      "人正容青眼，天教丧白眉。",
      "药苓多病母，襁褓币旬儿。",
      "此恨凄何极，灵风飒素旗。"
    ]
  },
  {
    "id": "adcfe4db746500a41c91b34072d9bde6",
    "title": "孙渊如夫子五亩园落成恭赋其一",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "脱却朝衫早杜门，《白华》志洁乐晨昏。",
      "曹南清节今无匹，海内儒林此最尊。",
      "四部图书王令宅，中年丝竹谢公墩。",
      "鸡笼山馆蘼芜涧，六代风流一例论。"
    ]
  },
  {
    "id": "adcfe4db746500a4d51e4013a668a153",
    "title": "吴思亭焦山鼎铭拓本书后",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "今年二月扬江舲，烟中瞥见焦山青。",
      "鹅毛风利那得泊，枯木堂远心洄潆。",
      "夙闻周鼎不可见，仰首徒叹山岭嵤。",
      "延陵季子性爱古，忽示旧拓神为惊。",
      "司徒南仲名最著，出车常武功恢闳。",
      "毛公知人贵论世，文宣两属非调停。",
      "郑君据前以定后，谓此不与共和盟。",
      "后生疑信敢抉择，古今未必无同名。",
      "方叔召虎相先后，人表叙次如例星。",
      "王格周庙岂西伯，证以此鼎疑益明。",
      "可知名同代则异，此鼎当自中兴成。",
      "是时雕戈挽天步，猃狁既伏淮夷清。",
      "虎臣矫矫奏肤绩，亟于图室酬藩屏。",
      "无专受赍自郑重，入门卓立当中庭。",
      "史友册令司徒右，时制小异参礼经。",
      "彤矢鋚勒耀圭卣，玄衣缟韠尊葱衡。",
      "对扬休命不敢忽，归作彝器荐芳馨。",
      "万年子孙永宝用，至今呵护归山林。",
      "摩挲此本已神王，跋语况有乡先生。",
      "竹翁嗜古如菖芰，剖析奇字秋毫精。",
      "销金祸比爇书烈，余怒犹欲屏秦嬴。",
      "吾乡文献久阒寂，八万卷散留孤亭。",
      "流传手泽入君手，宝之何啻千琼莹。",
      "籀文墨妙两奇绝，展对恰喜冬曦晴。",
      "后尘欲步愧未肖，巨制益服华阳铭。"
    ]
  },
  {
    "id": "adcfe4db746500a409c9fea7d8f3cb4c",
    "title": "孙渊如夫子五亩园落成恭赋其二",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "冶城久识郑公乡，又试经论付草堂。一沼水环三面曲，五松阴借半庭凉。",
      "倚阑手指排花地，散箧寻种树方。最是菜根滋味永，更营小圃爱蔬香。"
    ]
  },
  {
    "id": "adcfe4db746500a409c9fea75ab5ef79",
    "title": "孙渊如夫子五亩园落成恭赋其二",
    "authorName": "李贻德",
    "authorId": "adcfe4db746500a4b865367f61b1fb3f",
    "dynasty": "清",
    "content": [
      "半为怡情半著书，地营五亩尽便余。",
      "会昌草木平泉记，独乐园林涑水居。",
      "人立软风晴槛外，春归新柳早莺初。",
      "参衙时有鸣驺过，应羡筠离一面疏。",
      "问奇人喜近烟萝，畅好清时载酒过。",
      "两汉师承经术重，六朝觞咏寓贤多。",
      "听来谈圃编延世，指到传镫仰释迦。",
      "多感师门怜立雪，入园先许醉颜酡。"
    ]
  },
  {
    "id": "adcfe4db746877652a99c5c1d98b13d6",
    "title": "寄鹤亭侄",
    "authorName": "昌传钧",
    "authorId": "adcfe4db74687765d1457b72d1457b72",
    "dynasty": "清",
    "content": [
      "西风一夜桂林霜，入手天涯字数行。",
      "世变可怜身渐老，官闲差喜母能将。",
      "网罗文献何曾倦，谈笑公卿不讳狂。",
      "今日门材衰落尽，眼中惟汝白眉长。"
    ]
  },
  {
    "id": "adcfe4db746d1cc2a109d5ac8d24b7d9",
    "title": "武进恽仲升过话",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "熟食春前近，扁舟江上来。",
      "乌啼木客冢，雨过越王台。",
      "畏路行何虑，空樽语易哀。",
      "函关天堑杳，使汝恋蒿莱。"
    ]
  },
  {
    "id": "adcfe4db746d1cc2440175334624301a",
    "title": "蔡五十一同伯兄过寻甡西湖",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "故国归难得，春山望欲穷。",
      "呼人谷鸟下，寻弟黍苗中。",
      "零雨淹湖寺，浮云蔽海东。",
      "三年襟上血，相视暮镫红。"
    ]
  },
  {
    "id": "adcfe4db746d1cc26854c21b05c8e6d9",
    "title": "赴新安至七里滩作",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "东关苦行迈，南涉上新安。",
      "水木千云乱，沙禽拂浪寒。",
      "孤吟随荡桨，多难负垂竿。",
      "何日风波静，还来住此滩。"
    ]
  },
  {
    "id": "adcfe4db746d1cc277ff3bcf06d91668",
    "title": "泊严滩有感",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "晚泊傍斜晖，临江泪滴衣。",
      "年华新岁改，京国故人稀。",
      "云散岗峦彩，天垂薜荔围。",
      "严陵台下水，但见暮潮归。"
    ]
  },
  {
    "id": "adcfe4db746d1cc249e5c81586fceb01",
    "title": "孝女",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "孝女秉幽姿，灵帏展素丝。",
      "春兰时会鼓，夜火满丛祠。",
      "江畔青螺水，碑阴黄绢词。",
      "商船留赛去，愁煞上潮时。"
    ]
  },
  {
    "id": "adcfe4db746d1cc2fcd4bacbaec23389",
    "title": "清流关谒关将军祠",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "夫子汾川秀，风流世所师。",
      "关山萦峻岭，镫火照神祠。",
      "集木鸦飞后，垂堂虎卧时。",
      "同为亡命客，下马一相思。"
    ]
  },
  {
    "id": "adcfe4db746d1cc259b3aa66b7a76cc4",
    "title": "经张稊旧居",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "尚有青堂赠，宁知白马来。",
      "盘飧仍地主，涕泪满泉台。",
      "丛草留人暗，繁星照户开。",
      "邻家吹笛苦，中夜起悲哀。"
    ]
  },
  {
    "id": "adcfe4db746d1cc259b3aa667d8acbb7",
    "title": "经张稊旧居",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "十载穷泉路，千秋处士庐。",
      "骄儿彭泽训，难弟晋阳书。",
      "棘楚悲黄鸟，乡潭上白鱼。",
      "谁怜徐氏剑，犹挂子云居。"
    ]
  },
  {
    "id": "adcfe4db746d1cc259b3aa66fa02fbf3",
    "title": "经张稊旧居",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "不作西州哭，依然东道亲。",
      "文章真坠地，朋旧尚为人。",
      "海鹤何年返，山花几度春。",
      "空堂樽酒夜，独坐听鸡晨。"
    ]
  },
  {
    "id": "adcfe4db746d1cc2994713bf688bc0ac",
    "title": "予宿桐音宅出所赋慰诗四章妙丽愀怆讽之伤怀因勉酬三诗导情",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "故国藏车日，他乡卖饼人。",
      "秋衣怜季布，夜酒对孙宾。",
      "阁下红蕉暗，镫前白发新。",
      "十年悲往事，相顾泪盈巾。"
    ]
  },
  {
    "id": "adcfe4db746d1cc2994713bfb9731bce",
    "title": "予宿桐音宅出所赋慰诗四章妙丽愀怆讽之伤怀因勉酬三诗导情",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "依徒当时暮，还归未画游。",
      "久辞荀里去，仍向孔门投。",
      "霜叶吟东郭，秋星坠北楼。",
      "谁怜频把袂，犹揽旧乌裘。"
    ]
  },
  {
    "id": "adcfe4db746d1cc2994713bf21355617",
    "title": "予宿桐音宅出所赋慰诗四章妙丽愀怆讽之伤怀因勉酬三诗导情",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "困日知音少，衰年好会难。",
      "惊心听漏促，久语落杯寒。",
      "妙句当筵发，娇儿出幔看。",
      "夜阑生感激，对饭不能餐。"
    ]
  },
  {
    "id": "adcfe4db746d1cc221116187ce2d400f",
    "title": "禹庙",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "夏王四载告成功，别禅苗山起閟宫。",
      "玉帛千秋新祼荐，衣冠万国旧来同。",
      "金书瘗井封泥紫，窆石悬花映篆红。",
      "一自百川归海后，长留风雨在江东。"
    ]
  },
  {
    "id": "adcfe4db746d1cc287dd90590a2a91e6",
    "title": "江徼怀人",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "江徼怀人江外台，江流千里重徘徊。",
      "秦人岛屿乘潮上，汉将楼船绕地回。",
      "残垒低连沙树暝，孤城遥傍海门开。",
      "西陵一望滔滔水，不见长帆天际来。"
    ]
  },
  {
    "id": "adcfe4db746d1cc260442ebdd3510568",
    "title": "除夕逢立春效景龙体",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "椒盘柏酒傍江开，彩杖青旗出郭来。",
      "玉历乍看今夕换，苍龙先遣隔年回。",
      "林雕朔雪惊抽蕙，地近南天早见梅。",
      "添岁并为除岁日，他乡何似故乡杯。"
    ]
  },
  {
    "id": "adcfe4db746d1cc2cca2ea294227d29b",
    "title": "少年",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "少年抱剑出关中，羽卫新招六郡雄。",
      "久许报恩逾聂政，平时饮酒笑秦宫。",
      "鸡鸣晓日黄河动，雁阵秋阴紫塞空。",
      "当日枌榆迁欲尽，愁君驰马过新丰。"
    ]
  },
  {
    "id": "adcfe4db746d1cc2d6c26440f3dcce3f",
    "title": "马迹怀南土",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "越王山下赋离群，英布城前看落云。",
      "岁暮他乡还作客，春来何处不思君。",
      "天开婺女摇晴翠，水满康郎漾夕曛。",
      "阳雁欲归愁未得，几回哀响梦中闻。"
    ]
  },
  {
    "id": "adcfe4db746d1cc283c87ad6a61c504a",
    "title": "朔方",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "天校神兵罢朔方，双鞬不复挂渔阳。",
      "三秋白草缘关断，万里黄河入塞长。",
      "铁柱分标滇外戍，金书异姓汉中王。",
      "从军久负匡时略，愁见开边到夜郎。"
    ]
  },
  {
    "id": "adcfe4db746d1cc2d3544a6058b4fcc4",
    "title": "寒食渡江",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "吴关千里燧烟通，挂去长帆返照中。",
      "三月暮春行海畔，两年寒食渡江东。",
      "风吹官柳城边绿，雨后山花陇上红。",
      "惆怅故园年少在，斗鸡蹴鞠与谁同。"
    ]
  },
  {
    "id": "adcfe4db746d1cc29cabaab66380686b",
    "title": "舟过渔林关望沈功宗墓",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "落日渔林放棹迟，故人宿草望离离。",
      "深怜子敬琴亡后，恐负桥元车过时。",
      "江阔市亭环废井，关长贾舶近荒祠。",
      "难寻下马陵前路，肠断胶西君不知。"
    ]
  },
  {
    "id": "adcfe4db746d1cc249f20308b59ba5a1",
    "title": "钱塘逢故人",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "西陵咫尺是天涯，喜汝从予江上槎。",
      "两度陶朱思返越，百年张俭竟无家。",
      "乡关恨届钻榆节，里巷羞乘广柳车。",
      "壮士不还仍远去，江东兄弟慢咨嗟。"
    ]
  },
  {
    "id": "adcfe4db746d1cc2c74ce663e62708ce",
    "title": "奉答倪粲原韵",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "自辞濠上寻中散，曾在梁园赋《子虚》。",
      "入世已无操瑟想，闻君尚有带锄书。",
      "东田秋到花开后，西浦人逢落雁初。",
      "只道乘风应万里，相看犹是旧蒿芦。"
    ]
  },
  {
    "id": "adcfe4db746d1cc2375a858a038589a2",
    "title": "览镜词",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "渐觉铅华尽，谁怜憔悴新。",
      "与余同下泪，只有镜中人。"
    ]
  },
  {
    "id": "adcfe4db746d1cc23f4361987fa265ec",
    "title": "赠柳生",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "扶病来看柳敬亭，秋花开满石榴屏。",
      "江南多少前朝事，说与人间不忍听。"
    ]
  },
  {
    "id": "adcfe4db746d1cc2979027a5427ad7c4",
    "title": "除夕作",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "旅馆椒花红欲然，椒盘愁向客中传。",
      "如何才听金鸡唱，便唤今宵是客年。"
    ]
  },
  {
    "id": "adcfe4db746d1cc2e54381ca8ab0c751",
    "title": "饮马城边曲",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "燕台北望蓟城山，饮马城边驱马还。",
      "前度锦车休出塞，将军近在草桥关。"
    ]
  },
  {
    "id": "adcfe4db746d1cc2e54381ca7935787b",
    "title": "饮马城边曲",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "城边饮马莫辞遐，将采燕山二月花。",
      "日在阵前谁见敌，蓟门关外尽风沙。"
    ]
  },
  {
    "id": "adcfe4db746d1cc27ec3553c48f7612c",
    "title": "吊姜贞毅诗",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "曾披阊阖扣天关，垂死孤臣未赐环。",
      "遗命一棺何处葬，宣州城外敬亭山。"
    ]
  },
  {
    "id": "adcfe4db746d1cc2b81d807c2e37d2cc",
    "title": "汉苑行",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "彩燕初翻百子池，宫花齐发万年枝。",
      "但知上苑寒归早，不道人间春到迟。"
    ]
  },
  {
    "id": "adcfe4db746d1cc2b81d807c5777dd3e",
    "title": "汉苑行",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "秋风歌罢柏梁材，上苑春回承露台。",
      "朝来殿使探莺去，日暮宫官试马来。"
    ]
  },
  {
    "id": "adcfe4db746d1cc27ac18a0429e56abb",
    "title": "谒嵩岳",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "太室开天表，崇丘奠土中。",
      "主名高四域，受秩比三公。",
      "日月环区宅，阴阳割浑蒙。",
      "歌嵩扬峻极，望祀礼昭融。",
      "华盖标方顶，金壶启上宫。",
      "翕河承汉禅，卜洛载周工。",
      "别观翔修鹤，层城倚大熊。",
      "藏书凭玉女，过涧遇青童。",
      "洞闭能围雪，梯长恍御风。",
      "群山咸拱岳，万岁自呼嵩。",
      "槐弟封尧爵，菖羊采少翁。",
      "浮丘闲驾羽，子晋妙吹筒。",
      "石酒龙精白，岩花凤首红。",
      "烟霏春渺渺，水滴午漴漴。",
      "虚壑涵深矿，空梁拔断虹。",
      "天关应再辟，帝座俨相通。",
      "险塞分河内，灵祇屈岱东。",
      "神京怀旧服，终古赖攸同。"
    ]
  },
  {
    "id": "adcfe4db746d1cc2b5ebc1951611e0ae",
    "title": "驾幸温泉恭赋",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "羽肃句陈外，波开帐殿中。",
      "咸池长浴日，华渚自流虹。",
      "晓度榆关远，春从黍谷通。",
      "慈宁扶葆驭，神策驾丰隆。",
      "磐溢铜仙露，窗含玉女风。",
      "青泥分太液，紫气接居庸。",
      "净可捐烦虑，温能养圣躬。",
      "醴源逢处合，仙井凿来空。",
      "衣藻沿涡碧，岩花入照红。",
      "潆阶将赴壑，听水似呼嵩。",
      "钟乳浮银碗，松云锁玉栊。",
      "起居长乐辇，扈从华清宫。",
      "舜德时存坎，汤田岁转丰。",
      "《甘泉》徒有赋，未敢拟扬雄。"
    ]
  },
  {
    "id": "adcfe4db746d1cc2081db30da8c7bee5",
    "title": "读史诗",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "张生本文孺，夜起受简编。忽从游侠行，破产思报韩。",
      "志意久不达，𢗘郁何由宣。一朝风云生，帷幄进谠言。",
      "持筹并握箸，所至无拘挻。当其家居时，游戏商洛间。",
      "平交结耆旧，伟制裁衣冠。辟谷散暮气，斸芝当晨餐。",
      "贫贱可肆志，富贵难久安。宁负平勃交，勿弃园绮欢。",
      "遐哉亦松游，岂为求神仙。兰成烟霞姿，倜傥超等伦。",
      "少小作钞撰，落笔如散银。并使嚼鹦鹉，同等摩麒麟。",
      "池台绍河曲，钟鼓宴洛滨。太平三十载，总是梁朝人。",
      "岂知苍鹅飞，顿令玉马湮。朱桁撤单舶，青袍蔽长津。",
      "庶望下亭旅，重遘南郡春。如何走秦关，别馆留孤臣。",
      "三户既已尽，七叶谁见亲。从此东海鸟，长作西都宾，阳春方递代，去故当就新。",
      "寒暑有时尽，日月无返晨。临都哭三昼，绕屋步百巡。",
      "岂不被显爵，亦既叨殊恩。无如慕乡井，惠好难重陈。",
      "生逢乱离世，老作异代身。江南草长时，回望情弥殷。",
      "枳橘岂秦产，夷齐本商民。一吟思归辞，泪下沾衣巾。"
    ]
  },
  {
    "id": "adcfe4db746d1cc26b157efefa6f51e0",
    "title": "重经上江过小孤山望高良作",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "晨飔解流潮，朝暾坼遐沚。",
      "中流辨孤屿，相越尚百里。",
      "流峭去榜逆，帆迫来洲驶。",
      "忽泊斗岩下，遂至洪泽里。",
      "三江憺前期，九派殊昔理。",
      "瞩异物不延，时迁景为徙。",
      "涤水掬流清，搴花摘叶委。",
      "羁孤泛无常，流浪讵有已。",
      "宁当越前峰，去逐高良子。"
    ]
  },
  {
    "id": "adcfe4db746d1cc29aa2d3fd26cbd58d",
    "title": "打虎儿行",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "打虎儿，乃在汴梁之禹州，禹州城外朱家楼。小儿十一随父耕，深林有虎斑毛成。",
      "飗飗黑风吹草根，乘风攫人谁敢撄。小儿不识虎，乃亦闻虎名。",
      "虎来小儿怖欲啼，掀唇见虎衔父肢，咆哮草际风来吹。",
      "儿啼向风不得父，把杙打虎截虎路。三尺童子五尺杙，打虎落毛伤虎臆。",
      "虎惊顾儿舍父逃，深林风草皆无色。禹州刺史呼小儿，裹之以帛饱以糜。",
      "予时在署识儿面，耳发稚弱真儿嬉。问儿打虎虎何似，举手张齿作虎势。",
      "假虎隐幔恐小儿，小儿复怖将啼归。当时见虎得无怖，此事我亦味其故。",
      "禹州刺史省得知，是日小儿知有父。男儿七尺伤父心，天寒辞墓行求金。",
      "安得弃铗抱长杙，与之同日还深林。我所思，打虎儿。"
    ]
  },
  {
    "id": "adcfe4db746d1cc2906f135d8d6245c8",
    "title": "奉召赴都经泰岳遥望有作",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "朝日泛旸谷，孤光动天门。",
      "鸿蒙启青苍，仰见乔岳尊。",
      "郁若灏气接，下与浮云骞。",
      "群峰争嵯峨，拱列同星垣。",
      "我欲凌绝巘，俯视周大寰。",
      "奋迅鲜羽翼，屼峍难攀援。",
      "从来圣神出，升陟柴以燔。",
      "五王觐国后，三观窥河源。",
      "今适遘王会，将策明堂文。",
      "下诏召博士，因之及公孙。",
      "自笑圭筚士，敢为封禅言。",
      "神功发眺听，博议开浑元。",
      "但当入林丘，挥手长松间。"
    ]
  },
  {
    "id": "adcfe4db746d1cc2906f135deedc6743",
    "title": "奉召赴都经泰岳遥望有作",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "夙昔爱天孙，层霄踊双足。",
      "俯仰志不遂，高卧沧海曲。",
      "结念周八荒，扶舆久脱辐。",
      "垂老始被徵，一憩梁父麓。",
      "崇岩倚重云，白日系匡谷。",
      "欲吸沆瀣浆，蹙额惭满腹。",
      "我有鸡斯乘，蹑峤如驾陆。",
      "入林招洪崖，望海诮徐福。",
      "折取东峰枝，间与夸父逐。",
      "历险理自明，升远象以瞩。",
      "何为盼修途，展转愧寥廓。"
    ]
  },
  {
    "id": "adcfe4db746d1cc23db523872f092198",
    "title": "陈州村人或赋上阳白发人者毛甡过闻而感焉",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "河南河北不种麻，上阳宫中无好花。玉沟流水载花出，从此宫墙不能八。",
      "宛丘东路桑落村，漂流近在村东园。黄门持鹞晚归寂，公主望乡朝负暄。",
      "西山盗贼走春电。花落重飞旧巢燕。舞鹭翻垂篽宿衣，沤麻添作西宫线。",
      "金舆入蜀未得归，道傍不用伤蛾眉。《上阳白发》谁家赋，能使傍人双泪垂。"
    ]
  },
  {
    "id": "adcfe4db746d1cc2270d20712ce51645",
    "title": "送李检讨予养还山",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "招弓下中山，葺屦朝上京。",
      "公车何崔嵬，所藉高世名。",
      "志气本超卓，文藻亦纵横。",
      "谁言紫阁翁，少小无宦情。",
      "至尊重良会，召见开延英。",
      "食以朱贝盘，沃以碧笋羹。",
      "给札令呈艺，轹落无弱营。",
      "因之授册府，入署承明庭。",
      "夏云方南驰，夜火将西倾。",
      "一旦上省养，孝感动圣明。",
      "衔轼谢京邑，衣锦投乡程。",
      "祖帐各掔袂，反若千里行。",
      "人生有初服，亦欲奠所贞。",
      "何为坐拘牵，閟志徒怦怦。"
    ]
  },
  {
    "id": "adcfe4db746d1cc2270d2071c0807b37",
    "title": "送李检讨予养还山",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "圜凿不受枘，樛枝岂为辐。况有终南行，白华蔓空谷。",
      "曾参著儿冠，虞氏就养屋。渴借桑门瓜，甘怀洞庭橘。",
      "昔有棒檄生，色喜逮亲育。今我亦何为，但指风与木。",
      "蓬池畜嘉鱼，得为亲釜熟。迎养曷不可，遽尔返邦族。",
      "白衣虽改绣，披之当莱服。碧山张学士，当此悔解幞。",
      "天凉卖浆稀，官邸日不足。临朝思贻鞭，无马堪竞逐。",
      "但咏《南陔》诗，双泪下簌簌。"
    ]
  },
  {
    "id": "adcfe4db746d1cc2270d2071fbb95115",
    "title": "送李检讨予养还山",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "太华有佳气，乃在龙门山。",
      "千载启石室，一若通武关。",
      "盘冈与绣岭，隐者藏其间。",
      "况复踵灵异，于此产马班。",
      "当今居史宬，畴职笔与删。",
      "翳众多匠手，而予犹汗颜。",
      "维彼粲门子，高踞兰台端。",
      "慷慨忽弃置，踯躅谁跻攀。",
      "柱下去一宿，撰事留五难。",
      "有论责韩愈，无书报任安。",
      "新秋坐林薄，仰看飞云还。",
      "窗通紫微远，户傍太乙寒。",
      "日月过櫩隙，晨夕躬庭餐。",
      "视此三寸扰，何如一日闲。",
      "予有湖上业，滟潋通周官。",
      "思以割一曲，未敢徼圣欢。",
      "横门出祖道，藉藉皆来观。",
      "缅彼前史贤，相顾增长叹。"
    ]
  },
  {
    "id": "adcfe4db746d1cc2f81c71b18ffee7c1",
    "title": "登白鹭洲值施使君留萧江有怀",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "石阳城边白鹭洲，萋萋碧草环洲流。层楼百尺俯寒潦，有客独登楼上愁。",
      "楼前寂历众山暮，万里江流自来去。天半横吹赣浦帆，云中恍辨虔阳树。",
      "我来眺望九日余，芳洲犹采红茱萸。遥山不断故乡雁，沿流时羡清江鱼。",
      "故人乘兴久舒啸，千载南楼鲜同调。看月宁分佐史床，临风空著参军帽。",
      "相思渺渺萦素波，秋花开映波中螺。凭栏欲作《登楼赋》，不见夫君奈若何。"
    ]
  },
  {
    "id": "adcfe4db746d1cc2a94e9f71a4760300",
    "title": "姜尧招登香炉峰绝顶同姜十七廷梧商二徵说",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "秋山崒嵂海日红，浮晖倒映金芙蓉。",
      "苍崖负杖招羽客，携我直上香炉峰。",
      "枫林黄叶下幽壑，杖底风吹草衣薄。",
      "石屋高看洞鸟翻，横梁斜度山花落。",
      "秋空望海海色飞，赤城万里烟霏霏。",
      "越王台上青烽起，夏后祠前白雁稀。",
      "玉函金简探难得，况蹈岖嵚未曾息。",
      "北谷空标承露台，南还竟负凌风翼。",
      "苍崖四顾意气开，吹笙跨鹤真仙才。",
      "何年乞汝盈箱药，共俟安期海上来。"
    ]
  },
  {
    "id": "adcfe4db746d1cc2fe2be016c611304b",
    "title": "同王徵士听杨太常弹琴篇",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "成连入海不复返，人间尚有雍门周。呼天抢地抱焦木，一鼓再弹双泪流。",
      "晋侯清徵召祲禬，杨氏宫亡失行在。五音升降得丧殊，何事民流角声败。",
      "萧郎左卫本戎伍，能定明堂五行舞。谁怜故器抱殷遗，遽使新声写淇浦。",
      "开元供奉烧尾琴，上皇赐比双南琛。梨园既散海青死，但留箧底空沉吟。",
      "当年大合驾象辂，尚对皇娥鼓瑶素。鼎湖龙去竟不还，自抱乌号哭晨昏暮。",
      "毛甡家畜潞国弦，诸王颁在崇祯年。欲遗太常共搏拊，天涯修阻思茫然。",
      "从今《大雅》日淫漫，莫遣风流使中断。他日相逢袁孝尼，愿得先传《广陵散》。"
    ]
  },
  {
    "id": "adcfe4db746d1cc207f178bef751d71b",
    "title": "柳花歌寓芜城作",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "春风濯濯江南路，吹过邗关到瓜步。",
      "邗关三月春草长，市楼大道怨春阳。",
      "阳春初开日杲杲，大道花飞一何早。",
      "清明渐近细雨来，绕树游丝堕缥缈。",
      "游丝缥缈绕如雾，绾入隋堤柳条住。",
      "隋堤柳色青珑璁，娓娓流莺啼不去。",
      "流莺啼处停玉镳，依依拂面尽长条。",
      "挥鞭既度红栏曲，驱车还上绿杨桥。",
      "红栏绿柳心断绝，隋苑隋堤有离别。",
      "新声三叠何处吟，弱线千条倩谁折。",
      "可怜草青及春暮，可怜绿柳低还仆。",
      "青楼曳翠萦酒垆，白马连钱系归渡。",
      "低枝毵毵接长坂，高枝蓬蓬白花满。",
      "茫茫飞雪绕去迟，冉冉轻绵罥来晚。",
      "翩随晚蝶罥朱花，缓向春烟拂玉鸦。",
      "几时飘飖落西苑，几时流荡去南家。",
      "南家西苑两相叶，流荡飘飖日憔悴。",
      "春风吹去不上天，春燕衔将复垂地。",
      "初翻积雨障轻尘，更度妆楼袅素茵。",
      "满眼离披不知处，愁杀东西行路人。"
    ]
  },
  {
    "id": "adcfe4db746d1cc2fa5b091692e82e31",
    "title": "宣德窑青花脂粉箱为莱阳姜仲子赋",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "君不见宣皇宫中脂粉箱，青花素瓷出上方。陶模范埴好形像，烧胚膊非寻常。",
      "曼身穴腹判两截，一道坎中周四旁。融脂沦粉恐胶结，洄漩复壁流温汤。",
      "宛若丽华斗妆罢，宫沟浅腻萦苑墙。何年此物坐弃掷，竟置姜郎砚塘侧。",
      "隔盎微闻金粉香，开奁尚带胭脂色。摩挲日剧但把弄，未审甄人定何用。",
      "贾胡欲认不辨名，卢女相看宛如梦。连昌宫监老不堪，落花时节来江南。",
      "见此忽尔惊叹息，云是先朝旧承值。曾赐昭阳系臂红，玉函脂粉在其中。",
      "盘间花贮甘泉露，镜里衣穿仁寿铜。良人少使望春树，百子池前早祠去。",
      "额画销朱点晕重，指尖碾玉当窝处。由来摘揥最烦纡，惟此当窗好匀注。",
      "紫水开唇恍泻丹，红绵扑粉如飞絮。因之瓦甒独见亲，珠椷宝柙皆非伦。",
      "履箱银钥擎奴子，钿合金钗付贵嫔。谁知世事颇难测，金狄铜仙雨中拆。",
      "拾得皇孙绣褓钱，抛来魏后湘纹尺。昭华翠琯摧井干，道傍团扇遮弥寒。",
      "库名宜圣总散失，独留金碗传人间。承恩当日授佳器，前后纷纶尚能纪。",
      "花箱虽好何代贻，知为宜德年间事。我来吴会当岁除，东湖水落西流鱼。",
      "姜郎酒后出示我，令我抱之长欷歔。黄钟土釜本反覆，几见桑田变成谷。",
      "半世红颜委道途，上阳白发谁膏沐。箱空脂尽粉未调，当前若个真娥媌。",
      "君家陈宝世无算，为汝一歌宣德窑。"
    ]
  },
  {
    "id": "adcfe4db746d1cc2b2813727d6b175cd",
    "title": "诏观西洋国所进狮子因获遍阅虎圈诸兽敬制长句纪事和高阳相公",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "古皇慎德开四译，内被绥侯外蛮貊。贡物区为王会文，共球载在宾庭册。",
      "河镠畎翟献上方，兜离僸𠇱陈明堂。三灵既应百神洽，般般之兽皆翱翔。",
      "康熙戊午十七载，神武声名播遥海。五畤从教白泽来，千门真见黄龙采。",
      "鸦翎习习负矢飞，鸡斯乘之归林支。诸方执贽俨相列，东渐溟渤流沙西。",
      "于中有国名古里，曾渡澜沧作海市。鱼眼看波射水红，鲛丝织浪翻云紫。",
      "地当申未产兽雄，金精杰出毛群中。衔绦饰组献天子，裁贝作章辞礼恭。",
      "从容槛致射熊馆，不为珍禽为怀远。虎落时看接上林，鹰房秋到移南苑。",
      "廷臣侍从欲赋诗，皇恩有诏徐观之。圆目昂鼻有筋力，悬星掣电无雄雌。",
      "独怜耏发未卷曲，曳尾绁绁若散丝。衣被欲成鞠色见，牙龈不使钩形施。",
      "尔时群槛柙诸兽，木垒枪樊列前囿。熊罴避路不用当，虎豹攀栏有时吼。",
      "青鸾赤雀相对栖，豪猪野马争游嬉。张昭见此不动色，朱亥在傍何所思。",
      "闻之有熊狩旸谷，获得狻猊比牛畜。汉时安息亦献斯，形似麒麟但无角。",
      "从兹郊祀播乐章，射乌格鹿非寻常。铙吹已陈《朱鹭曲》，徵歌还及白狼王。",
      "何如储偫未完缉，诏遣求贤共来集。东堂甫布网罗成，西域刚逢旅獒入。",
      "招摇乍启禁篽开，白麟有对皆奇才。请看太保《卷阿》赋，恍见文王灵囿来。"
    ]
  },
  {
    "id": "adcfe4db746d1cc260a636e9c531c491",
    "title": "行次左蠡放船出南康已来舟中寄蔡五十一仲光姜十七廷梧张五杉并呈施湖西赵司马骆崇仁何奉新诸公",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "流浪还齐地，苍茫向楚隅。何时经夏口，此去是洪都。",
      "乡信淹江雁，生涯寄水凫。仲宣思故国，阮氏泣穷途。",
      "早岁栖中露，频年诎负涂。书曾降故将，行独后诸儒。",
      "才浅人争忌，赀贫志亦愚。山萁书有罪，梁燕语当诛。",
      "张俭将归塞，童鸿反去吴。相君真解绶，浣女果捐躯。",
      "走险胡全跋，昂霄尾毕逋。有家怜季布，易氏识陶朱。",
      "宴序倾金涧，诗成博锦褕。宅犹留鲍照，婿欲赘淳于。",
      "北顾空骐骥，南行觅湛卢。浮名偕草木，放迹在菰芦。",
      "彭泽宵经县，鄱阳晓渡湖。清秋凉袭袂，白日醉提壶。",
      "避地依五老，环波洗二孤。篮舆邀栗里，宫锦谢当途。",
      "每念同袍士，还思旧酒徒。探书登夏穴，修禊绕春芜。",
      "不见三秋艾，相思两地荂。风舷时转侧，霜柳暗凋枯。",
      "虚羡云间鹤，恒随樯上乌。怀人难命驾，无道但乘桴。",
      "绿水愁徒涉，青天想共呼。高峰追白社，寒浦泣苍梧。",
      "妄踞洪崖室，还寻卓氏垆。无端依水马，何处忆莼鲈。",
      "去国曾捐冕，通关不弃繻。归装输陆贾，游仕愧秋胡。",
      "最恨生多劣，仍怜世善诬。凉才宜刖石，暗地岂投珠。",
      "嫉翠连残羽，摧翘及弃樗。狂书焚《蒯子》，遗论毁《潜夫》。",
      "分鲜金箱秘，情甘溷厕污。张苍三历尽，司马一书无。",
      "贸贸忘荣落，悠悠度晓晡。拂龟亡决策，借箸昧前图。",
      "愁听歌商女，惊看秀木奴。荒城频鼓角，末技厌吹竽。",
      "抱璞思俱寂，书空手自摸。羁栖同燕雀，辗转似蜘蛛。",
      "海阔从浮泊，天高趁远徂。留情追沅沣，投老近番禺。",
      "市舶咨梁贾，仙山访藐姑。遄车需载辅，相瞽赖匡扶。",
      "犹幸逢知己，先经宦此区。剸鱼跳幸舍，漉酒滥军厨。",
      "兔苑尝裁赋，龙门愿棒枢。芜文烦啧啧，泛爱首区区。",
      "南野应过眼，章流久浃肤。固将凭永久，且复倚斯须。",
      "飘荡回蓬荻，遭逢任辘轳。时方捐苎葛，节又采茱萸。",
      "率旷知依栈，穿林念守株。草留寒蝶栩，波逐细鱼濡，多泪啼猿狖，难行唤鹧鸪。",
      "孤怀谁告语，长望起踌躇。"
    ]
  },
  {
    "id": "adcfe4db746d1cc25047bc5a14c56db2",
    "title": "长门怨",
    "authorName": "毛奇龄",
    "authorId": "adcfe4db746d1cc2d1457b72d1457b72",
    "dynasty": "清",
    "content": [
      "玉殿金釭晚色新，殿前少使绣麒麟。",
      "夜来恐索长门锦，要赐平阳歌舞人。"
    ]
  },
  {
    "id": "adcfe4db747d6fd8a9bce04383d95c24",
    "title": "读书台观梅",
    "authorName": "张燮",
    "authorId": "adcfe4db747d6fd8a63fc8c539027dfa",
    "dynasty": "清",
    "content": [
      "梅花乱发去年丛，春在梅花数点中。",
      "总为孤高难得意，几番雨雨又风风。"
    ]
  },
  {
    "id": "adcfe4db748bcf16e167e2c0818e82db",
    "title": "过泖湖",
    "authorName": "孙鸣盛",
    "authorId": "adcfe4db748bcf16d1457b72d1457b72",
    "dynasty": "清",
    "content": [
      "乘风一棹晚潮平，九点芙蓉隔岸横。",
      "杳杳渔歌声断处，布帆影里月初明。"
    ]
  },
  {
    "id": "adcfe4db748bebd633b7a6cbd9aa594e",
    "title": "秋夜坐无隐庐",
    "authorName": "曹锡黼",
    "authorId": "adcfe4db748bebd6d1457b72d1457b72",
    "dynasty": "清",
    "content": [
      "夜气澄如水，西风雨后凉。",
      "坐知庐可爱，径与世相忘。",
      "人静虫吟壁，窗虚月到床。",
      "萧然何所寄，满院足秋香。"
    ]
  },
  {
    "id": "adcfe4db749f8d81c45f90d608abbc86",
    "title": "斐亭听涛次韵",
    "authorName": "林菼",
    "authorId": "adcfe4db749f8d81d1457b72d1457b72",
    "dynasty": "清",
    "content": [
      "曾趋官阁待春潮，笑语浑疑燕蓼萧。",
      "乍听怒涛云浩浩，还看良月夜寥寥。",
      "早知沙上无寒雁，可有仙人倚洞箫。",
      "此日瀛壖成梦想，天边谁与度银桥。"
    ]
  },
  {
    "id": "adcfe4db74b7f483045be1688b936ec5",
    "title": "恭祝圣母皇太后六旬万寿诗",
    "authorName": "达麟图",
    "authorId": "adcfe4db74b7f483d1457b72d1457b72",
    "dynasty": "清",
    "content": [
      "玉殿和风溥，璇闱化日长。",
      "二仪呈瑞应，五岳兆嘉祥。",
      "慈范寰瀛仰，鸿庥福禄康。",
      "安贞膺庆豫，尊养荷荣昌。",
      "岁纪方周甲，南星正耀芒。",
      "九霄增淑景，元气肇初阳。",
      "珠树千葩丽，琼英六出扬。",
      "消寒萱吐艳，迎腊柳舒黄。",
      "霞护青琳宇，图函金镜囊。",
      "轮辉联宝婺，钟律叶灵章。",
      "醇德开轩昊，隆文越夏商。",
      "一人承色笑，百职效趋跄。",
      "彩炫斑龙驾，香浮黼绣裳。",
      "翠旄飘上苑，睿藻焕岩廊。",
      "致敬宸衷初，怡颜圣孝彰。",
      "欣看三秀草，咸进万年觞。",
      "宠锡逾瑶笋，陈诗胜柏梁。",
      "臣僚沾燕喜，品物共熙穰。",
      "用合敷天盛，爰为钜典光。",
      "歌衢称有道，望阙颂无疆。",
      "支弋来琛赆，梯航贡篚筐。",
      "嵩呼和凤吹，华祝动鹓行。",
      "昆阆何须陟，升恒自有常。",
      "抒词惭莫罄，翘首颂如冈。"
    ]
  },
  {
    "id": "adcfe4db74b89e4b0180c3674718117b",
    "title": "视事诸罗",
    "authorName": "季麒光",
    "authorId": "adcfe4db74b89e4bd1457b72d1457b72",
    "dynasty": "清",
    "content": [
      "西风轻拂使臣车，谕蜀相如旧有书。",
      "细译番音诚异域，喜看野俗尚皇初。",
      "自来穷海无飞雁，从此荒村有市鱼。",
      "漫向空天长倚望，黄云晚日接扶馀。"
    ]
  },
  {
    "id": "adcfe4db74b89e4b0c072920ece145a6",
    "title": "腊月同友寻梅道上登天秀岩和薛中丞叶太傅刻石原韵",
    "authorName": "季麒光",
    "authorId": "adcfe4db74b89e4bd1457b72d1457b72",
    "dynasty": "清",
    "content": [
      "此日闲寻最上峰，几盘苍藓隐芙蓉。",
      "呼僧细读云边字，忏佛重陈海外踪。",
      "当岭夕阳千树合，匝城烟火万家封。",
      "自怜尘迹多潦倒，消息江梅已早逢。"
    ]
  },
  {
    "id": "adcfe4db74b89e4b0c072920cf02fb7d",
    "title": "腊月同友寻梅道上登天秀岩和薛中丞叶太傅刻石原韵",
    "authorName": "季麒光",
    "authorId": "adcfe4db74b89e4bd1457b72d1457b72",
    "dynasty": "清",
    "content": [
      "由来胜迹重名公，山水文章自不同。",
      "近接凌霄惟片石，遥窥苍海只长虹。",
      "暮烟多处层峦好，寒叶疏时落照空。",
      "少保祠前云历历，松声不逐怒潮东。"
    ]
  },
  {
    "id": "adcfe4db74b89e4b7c2ed37edcd35d23",
    "title": "题天妃宫",
    "authorName": "季麒光",
    "authorId": "adcfe4db74b89e4bd1457b72d1457b72",
    "dynasty": "清",
    "content": [
      "补天五色漫称祥，谁向岐阳祝瓣香。",
      "几见平成逾大海，自知感应绕重洋。",
      "遐方俎豆尊灵远，圣代丝纶礼数庄。",
      "是处歌恩欣此日，风声潮影共趋跄。"
    ]
  },
  {
    "id": "adcfe4db74bc98b004d3319b3f7d2771",
    "title": "春水",
    "authorName": "李学温",
    "authorId": "adcfe4db74bc98b0d1457b72d1457b72",
    "dynasty": "清",
    "content": [
      "春光何处好，溪水绿烟生。",
      "蘸柳偏多态，浮花最有情。",
      "泥融知燕喜，风静觉鸥轻。",
      "为问桃源路，渔舟小渚横。"
    ]
  },
  {
    "id": "adcfe4db74bc98b0eb237aa0abe1eba3",
    "title": "落叶",
    "authorName": "李学温",
    "authorId": "adcfe4db74bc98b0d1457b72d1457b72",
    "dynasty": "清",
    "content": [
      "西风方劲叶黄时，寒影萧萧作意吹。",
      "晓月不遮砧响院，晚烟犹恋鹊巢枝。",
      "忽惊似雨敲窗急，惟爱如花扫径迟。",
      "剩有幽窗小横幅，春林无恙碧参差。"
    ]
  },
  {
    "id": "adcfe4db74bc98b0d7d64658121e74ea",
    "title": "春景",
    "authorName": "李学温",
    "authorId": "adcfe4db74bc98b0d1457b72d1457b72",
    "dynasty": "清",
    "content": [
      "竹亭春草绿，小雨引花香。",
      "燕子来何处，衔泥镇日忙。"
    ]
  },
  {
    "id": "adcfe4db74bc98b0e7a4109583fb04e3",
    "title": "秋蛩",
    "authorName": "李学温",
    "authorId": "adcfe4db74bc98b0d1457b72d1457b72",
    "dynasty": "清",
    "content": [
      "晚风淅沥雁流初，促织微吟在壁隅。",
      "碎剪秋声无觅处，淡烟横草露如珠。"
    ]
  },
  {
    "id": "adcfe4db74bc98b0b567c2bda483830a",
    "title": "济南学署秋日归宁夫子字问归期敬答十二韵",
    "authorName": "李学温",
    "authorId": "adcfe4db74bc98b0d1457b72d1457b72",
    "dynasty": "清",
    "content": [
      "高城秋色深，瑟瑟寒飙至。",
      "侵晓倚南楼，青天来雁字。",
      "节序过授衣，黄菊惊离思。",
      "展矣怀君子，卓荦才未易。",
      "昨日拆缄封，宛转深情致。",
      "上言秋雨多，窗兰向憔悴。",
      "下问归来期，循讽潜制泪。",
      "人事多乖舛，关山隔迢遰。",
      "虽无帷车来，空愧宝钗寄。",
      "欲行还踯躅，暮野忧魑魅。",
      "长吟感萧飒，浩叹悲阴曀。",
      "眺望连日夕，反侧不能寐。",
      "转蓬离本根，飞扬满天地。",
      "冈松与涧石，岁晚同心契。"
    ]
  },
  {
    "id": "adcfe4db74ced49467f2298a88ea33d5",
    "title": "游紫溪山",
    "authorName": "刘文炳",
    "authorId": "adcfe4db74ced494d1457b72d1457b72",
    "dynasty": "清",
    "content": [
      "冒雨探灵窟，峰高未易跻。",
      "人声烟外接，鸟道树中迷。",
      "钟动方知寺，泉飞不见溪。",
      "何当开霁景，一览万山低。"
    ]
  },
  {
    "id": "adcfe4db74ced49467f2298ae6319eb3",
    "title": "游紫溪山",
    "authorName": "刘文炳",
    "authorId": "adcfe4db74ced494d1457b72d1457b72",
    "dynasty": "清",
    "content": [
      "岭峻林尤茂，幽奇此独钟。",
      "逃禅为帝子，听法有神龙。",
      "花散千崖雨，涛翻万壑松。",
      "旷怀追谢屐，何处觅芳踪。"
    ]
  },
  {
    "id": "adcfe4db74d6de356e0589a8e66b335a",
    "title": "军台土屋落成",
    "authorName": "陈法",
    "authorId": "adcfe4db74d6de35d1457b72d1457b72",
    "dynasty": "清",
    "content": [
      "客至休嫌屋打头，拮据夏屋等绸缪。",
      "材从雪窖枯余得，土是龙堆劫后留。",
      "岂有板升遗属国，何来蜗角峙蛮陬。",
      "穷荒野处由来惯，瀚海应惊见蜃楼。"
    ]
  },
  {
    "id": "adcfe4db74d6de35ca431c0883287974",
    "title": "清浪滩拜马伏波庙",
    "authorName": "陈法",
    "authorId": "adcfe4db74d6de35d1457b72d1457b72",
    "dynasty": "清",
    "content": [
      "欲扫蛮烟愿未酬，南征一曲怨壶头。",
      "丈夫裹革寻常事，休念平生马少游。"
    ]
  },
  {
    "id": "adcfe4db74d6de35db15474a165ba62f",
    "title": "游清凉寺",
    "authorName": "陈法",
    "authorId": "adcfe4db74d6de35d1457b72d1457b72",
    "dynasty": "清",
    "content": [
      "策杖及山麓，已觉心清凉。",
      "登顿出高阁，凭栏俯江光。",
      "天风左右来，飘摇吹我裳。",
      "竹树散清影，茗碗有余香。",
      "何当执热时，披襟此翱翔。"
    ]
  },
  {
    "id": "adcfe4db74d6de35db15474ae1344df8",
    "title": "游清凉寺",
    "authorName": "陈法",
    "authorId": "adcfe4db74d6de35d1457b72d1457b72",
    "dynasty": "清",
    "content": [
      "天风吹浮云，千古亦不息。",
      "奈何扫叶僧，朝夕尽微力。",
      "至今画中人，箕帚在其侧。",
      "造化日代谢，人事递迁革。",
      "剩水与残山，几历兴亡迹。",
      "前度有刘郎，搔首空叹息。"
    ]
  },
  {
    "id": "adcfe4db74f60bbe43431f2704a8e243",
    "title": "九日即景",
    "authorName": "王云鹏",
    "authorId": "adcfe4db74f60bbed1457b72d1457b72",
    "dynasty": "清",
    "content": [
      "千古无如此地秋，重阳佳气满空浮。",
      "山围大海波涛壮，天迥平原岛屿幽。",
      "八景风云开石壁，七闽烟雨锁沧洲。",
      "茱萸系臂成何事，记取枫林集旧游。"
    ]
  },
  {
    "id": "adcfe4db74f8f96acb4e5530ed4abe48",
    "title": "燕子矶",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "虎踞龙蟠地，偏容燕子飞。",
      "前朝如逝水，终古此危矶。",
      "乱石和云坠，遥湍误雪霏。",
      "松间危坐久，空翠湿征衣。"
    ]
  },
  {
    "id": "adcfe4db74f8f96a6016e469be315260",
    "title": "同年生馀杭邵蕙西",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "同是天涯客，君归我不归。",
      "睽离三载久，落拓一官微。",
      "禁籞随班入，家山与梦违。",
      "秋风吹祖帐，握手更依依。"
    ]
  },
  {
    "id": "adcfe4db74f8f96a6016e4695608fd9e",
    "title": "同年生馀杭邵蕙西",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "北来陪鲤对，南望念乌慈。",
      "乞米贫何补，离家梦不知。",
      "愁多惟有酒，兴尽却无诗。",
      "寸草心常在，成名重系思。"
    ]
  },
  {
    "id": "adcfe4db74f8f96a6016e469ba7aee9e",
    "title": "同年生馀杭邵蕙西",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "当年夸秘阁，今日薄闲曹。",
      "羡尔曾鳌顶，嗤予亦凤毛。",
      "头衔先粉署，骨相称宫袍。",
      "各有淩云气，登天敢畏高。"
    ]
  },
  {
    "id": "adcfe4db74f8f96a6016e4696d0b7192",
    "title": "同年生馀杭邵蕙西",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "客路三千外，亲年六十馀。",
      "有家归不得，相送意何如。",
      "视草辞华省，看花奉板舆。",
      "嵇生莫疏懒，时事正相于。"
    ]
  },
  {
    "id": "adcfe4db74f8f96a6b5031938af89e77",
    "title": "送吴少篯兄弟南旋二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "君家好兄弟，同我客长安。",
      "意气各年少，笑谈常夜阑。",
      "但逢花窟暖，不放酒杯乾。",
      "三日必相见，别离方觉难。"
    ]
  },
  {
    "id": "adcfe4db74f8f96a6b503193e8b55f77",
    "title": "送吴少篯兄弟南旋二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "闲曹无一事，时为送人忙。",
      "归路及秋尽，离人知夜长。",
      "雪花寒淅沥，云树远苍茫。",
      "安得两黄鹄，乘风相颉颃。"
    ]
  },
  {
    "id": "adcfe4db74f8f96a74de31f91411d775",
    "title": "新泰书壁",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "乱山围客路，归梦不分明。",
      "乡思随孤枕，雄心对短檠。",
      "多情重离别，回首薄功名。",
      "催起因车铎，风霜又五更。"
    ]
  },
  {
    "id": "adcfe4db74f8f96ab79f2a7e42daf4de",
    "title": "游泰宁寺二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "野树无情碧，山花称意开。",
      "水从高岭落，云自别峰回。",
      "天地能含蓄，仙灵定往来。",
      "人踪不到处，元气尚胚胎。"
    ]
  },
  {
    "id": "adcfe4db74f8f96ab79f2a7e86727d04",
    "title": "游泰宁寺二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "蚁垤千峰矗，蛛丝一径微。",
      "风回争路出，云起挟山飞。",
      "济胜矜游具，忘劳习化机。",
      "不知于役久，鱼鸟渐相依。"
    ]
  },
  {
    "id": "adcfe4db74f8f96a9f29d5dd711ab178",
    "title": "与祥子占郎中山中闲步",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "空山新过雨，草木吐幽香。",
      "苔石留斑厚，松溪泻绿长。",
      "人宜三伏住，天与十分凉。",
      "共爱无尘地，徘徊待月光。"
    ]
  },
  {
    "id": "adcfe4db74f8f96a32efca02dd87f162",
    "title": "宿桃家屯",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "不能知肉味，岂但食无鱼。",
      "畦韭充新馔，江莼忆故庐。",
      "十年随宦辙，三月断家书。",
      "卧听南飞雁，翩翩我不如。"
    ]
  },
  {
    "id": "adcfe4db74f8f96a6d2c4202db9f7f22",
    "title": "题骑牛学稼图二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "一犁新雨足，无事尽婆娑。",
      "老子骑牛稳，痴人梦鹿多。",
      "经营须负郭，安□□行□。",
      "试问隆中客，躬耕意若何？"
    ]
  },
  {
    "id": "adcfe4db74f8f96a6d2c420242bf9bb9",
    "title": "题骑牛学稼图二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "志不在温饱，斯言亦我欺。",
      "安能煮字吃，便足疗人饥。",
      "宁相歌堪续，陶公□正宜。",
      "不知蜗角上，蛮触欲何为？"
    ]
  },
  {
    "id": "adcfe4db74f8f96a5751eaac94944fe5",
    "title": "□友人劝饮四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "意气狂如虎，尊罍入手乾。",
      "经营千日醉，抵当十年寒。",
      "明月随呼到，名花放量看。",
      "开筵谈往迹，回首有馀欢。"
    ]
  },
  {
    "id": "adcfe4db74f8f96a5751eaac087fca5b",
    "title": "□友人劝饮四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "吴苑花如绣，秦淮水亦香。",
      "断虹移画舫，飞鹤堕遥觞。",
      "风雨开吟社，乾坤拓醉乡。",
      "岂知行乐地，一例变沧桑。"
    ]
  },
  {
    "id": "adcfe4db74f8f96a5751eaac9ffe0b61",
    "title": "□友人劝饮四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "少年情有寄，往事梦无痕。",
      "鬓短新丝续，心灰宿火温。",
      "沙虫身未化，云□□犹奔。",
      "时有高阳客，频来倒一尊。"
    ]
  },
  {
    "id": "adcfe4db74f8f96a5751eaacba586d73",
    "title": "□友人劝饮四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "箭括年□速，桃符世事新。",
      "齿牙频脱落，肝胆尚轮囷。",
      "笑浅蛾眉月，愁深马足尘。",
      "何时除痼疾，醉卧大江滨。"
    ]
  },
  {
    "id": "adcfe4db74f8f96a2e0aa617ba3f8dc5",
    "title": "金陵克复后寄颂湘乡师时将回籍",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "海宇清平在度中，眼光如月手如风。",
      "千秋感激能知我，一代功名已属公。",
      "身系安危关气数，才兼将相必英雄。",
      "忆初羽扇麾军出，已觉休休量不同。"
    ]
  },
  {
    "id": "adcfe4db74f8f96a2e0aa617c21f05c8",
    "title": "金陵克复后寄颂湘乡师时将回籍",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "十年满志见清澄，次第收功到秣陵。",
      "伊吕之间斯论定，汉唐以下几人能。",
      "暴腮我是登龙鲤，衔尾谁非附骥蝇。",
      "王谢风流重江左，及门五尺亦羞称。"
    ]
  },
  {
    "id": "adcfe4db74f8f96a2e0aa617de0e51c3",
    "title": "金陵克复后寄颂湘乡师时将回籍",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "果然天意叶人谋，第一功归第一流。",
      "仁寿定过文潞国，勋封无愧武乡侯。",
      "同时列校分茅土，到处生祠起萼楼。",
      "自是德星门祚盛，三旌六戟未为优。"
    ]
  },
  {
    "id": "adcfe4db74f8f96a2e0aa6172b04c30d",
    "title": "金陵克复后寄颂湘乡师时将回籍",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "行将下泽游乡里，何待长沙策冶安。",
      "忠爱无非臣子分，公孤原是圣贤官。",
      "从知管晏程功小，谁识共和协力难。",
      "四海苍生望霖雨，岂惟推解活单寒。"
    ]
  },
  {
    "id": "adcfe4db74f8f96aa9deaab1d321972f",
    "title": "梦园叠韵见贻复和",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "风波已幸脱横流，坐看惊帆去未休。",
      "不羡轩车归蜀道，肯将斗酒博凉州。",
      "垂垂倦羽天将暮，切切寒蛩夜已秋。",
      "自哂菟裘营未就，搜罗花石伴文游。"
    ]
  },
  {
    "id": "adcfe4db74f8f96aa9deaab146554afe",
    "title": "梦园叠韵见贻复和",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "木有文章水有波，奈何五十已虚过。",
      "宫商聒耳元音少，晨夕论心泛语多。",
      "佳酿但谋千日醉，曼声莫唱百年歌。",
      "良规深感真如我，迥异寻常唯与阿。"
    ]
  },
  {
    "id": "adcfe4db74f8f96aacc6cc4b70b34273",
    "title": "过汪北鱼香南斋时，携琴僧墨隐、画史吴冠英，游大小石湾，久待不归，赋此却寄四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "一庭花木半床书，省识诗人小隐居。",
      "种秫有田娱靖节，卖文徒壁陋相如。",
      "楼台自榻天然画，门巷常停长者车。",
      "报道主人游未倦，春山载酒乐于于。"
    ]
  },
  {
    "id": "adcfe4db74f8f96aacc6cc4b77af5766",
    "title": "过汪北鱼香南斋时，携琴僧墨隐、画史吴冠英，游大小石湾，久待不归，赋此却寄四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "海岳搜寻小洞天，桃花迎笑识诗颠。",
      "屐喧灵运惊山贼，琴抚成连续水仙。",
      "缁白谈禅参马蹋，丹青写本待龙眠。",
      "只愁采药迷归路，饭熟胡麻定有缘。"
    ]
  },
  {
    "id": "adcfe4db74f8f96aacc6cc4b27284f89",
    "title": "过汪北鱼香南斋时，携琴僧墨隐、画史吴冠英，游大小石湾，久待不归，赋此却寄四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "香南斋里坐逡巡，触目琳琅色色新。",
      "开辟谟觞输此境，摩挲端研比斯人。",
      "诗文磊落难为敌，金石荧煌信不贫。",
      "莫羡琅嬛称福地，一墙便已隔红尘。"
    ]
  },
  {
    "id": "adcfe4db74f8f96aacc6cc4bdd39a47e",
    "title": "过汪北鱼香南斋时，携琴僧墨隐、画史吴冠英，游大小石湾，久待不归，赋此却寄四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "到家刚是月来时，拌被山灵笑客痴。",
      "今雨长吟杜陵句，春风偷读竹龛诗。",
      "梦中高惠应知路，别后汪伦定有辞。",
      "更约寻花谋一醉，莫教零落碧桃枝。"
    ]
  },
  {
    "id": "adcfe4db74f8f96a7913b05756d153c1",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "舞榭歌台处处新，水云为界月为邻。",
      "平分虎踞龙盘地，半著莺愁燕恼人。",
      "镜下芙蓉占及第，门前杨柳解藏春。",
      "秋心寄与文波绿，客到清溪唤渡频。"
    ]
  },
  {
    "id": "adcfe4db74f8f96a7913b0574d8435ce",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "金碧楼台绘六朝，只今秋夕胜春宵。",
      "三更灯影摇歌舫，十里脂香腻画桥。",
      "甲帐锁云谁梦熟，丁帘钩月总魂销。",
      "秦筝赵瑟东西是，小字何从记楚翘。"
    ]
  },
  {
    "id": "adcfe4db74f8f96a7913b057e4fc2dde",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "红阑十二记西家，水榭风廊认已差。",
      "燕子窥妆频入幕，鹦歌解语惯呼茶。",
      "停桡是处迎桃叶，倚枕何人梦榜花。",
      "只为朱颜轻一笑，凉篷镇日弄横斜。"
    ]
  },
  {
    "id": "adcfe4db74f8f96a7913b057a76b908d",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "花榜泥金署两楹，姑苏字样注分明。",
      "能消六代英雄气，漫博三生薄幸名。",
      "纨扇争题名士款，琼箫偷送美人声。",
      "眼中自分因缘浅，卧听笙歌到五更。"
    ]
  },
  {
    "id": "adcfe4db74f8f96a7913b057df43992b",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "卖花人唱夜来香，各自凭阑斗晚妆。",
      "何惜挥金徵北部，尽教窥玉倚东墙。",
      "轻回响屧迎欢悄，私解明珰送别忙。",
      "我有闲情消不得，斜风细雨耐秋凉。"
    ]
  },
  {
    "id": "adcfe4db74f8f96a7913b057a2e69ff7",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "绣户迎风彻夜开，柳枝无主绕章台。",
      "朝添十斛青螺价，幕烬千条绛蜡灰。",
      "蓬梗最怜人老去，桃花应笑我重来。",
      "酒酣厌听红牙拍，铁板铜琶唱一回。"
    ]
  },
  {
    "id": "adcfe4db74f8f96a7913b0572c21c999",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "板桥何处媚香楼，零落桃花扇底秋。",
      "月落更无圆缺相，水流不尽古今愁。",
      "双鸾学舞羞明镜，五马思归典敝裘。",
      "寄语乌衣诸弟子，漫随梁燕踏帘钩。"
    ]
  },
  {
    "id": "adcfe4db74f8f96a7913b057ab6cf887",
    "title": "秦淮杂咏八首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "绝代蛾眉淡扫难，衣香鬓影太珊珊。",
      "热肠只要黄金买，冷眼难当碧玉看。",
      "梦里生涯魂易断，空中色相指谁弹。",
      "风流自合推江左，丝竹东山有谢安。"
    ]
  },
  {
    "id": "adcfe4db74f8f96af5c0bfb187c1eedb",
    "title": "莫愁湖",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "画图依旧写真真，湖上楼台几度新。",
      "静与山光清与水，瘦宜秋色淡宜春。",
      "南朝那得埋愁地，北里犹多卖笑人。",
      "小住却依双海燕，郁金堂里话逡巡。"
    ]
  },
  {
    "id": "adcfe4db74f8f96ae910948476710aad",
    "title": "清凉山",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "苍茫独立翠微亭，眼底岚光绕郭青。",
      "松顶云盘飞鹤住，竹丛风啸卧龙醒。",
      "买山可惜山无主，拜佛都应佛有灵。",
      "坐对莫愁湖水碧，藕花香里一舟停。"
    ]
  },
  {
    "id": "adcfe4db74f8f96a952f2e43cfaefc2c",
    "title": "随园",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "一碧檀栾昼欲昏，半依城市半依村。",
      "直从仙佛争山水，能使文章护子孙。",
      "似续已流三世泽，声名长驾五侯门。",
      "清才分合邀清福，我愿天池洗钝根。"
    ]
  },
  {
    "id": "adcfe4db74f8f96af9f5d640fe9f20eb",
    "title": "戊戌上元日计偕北上赋此",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "唱起骊驹送别声，梅花明月满江城。",
      "云山莫复回头望，尘海从今放胆行。",
      "铸我有炉凭造化，牵人如线是功名。",
      "本来身世同棋局，此日初开第一枰。"
    ]
  },
  {
    "id": "adcfe4db74f8f96a04307111d2d936f7",
    "title": "圯桥",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "一击仓皇中副车，少年意气太粗疏。",
      "通灵独有能言石，历劫犹存未燬书。",
      "千古韬铃今阙佚，五更风露我踟躇。",
      "往来不见飞凫落，留意桥边野老居。"
    ]
  },
  {
    "id": "adcfe4db74f8f96a1ed395167ae4df2e",
    "title": "望芒砀山感汉高帝事",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "苍茫云气隐芒砀，逝水功名逐鹿忙。",
      "三尺剑非无与敌，一杯羹幸未曾尝。",
      "韩彭忍使陈豨误，平勃阴为吕雉防。",
      "慷慨歌风两行泪，英雄难免笑郎当。"
    ]
  },
  {
    "id": "adcfe4db74f8f96af123b2f52a9abac6",
    "title": "送谢莲士表兄尉广西二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "半是疏狂半是痴，性情差喜我能知。",
      "胸无城府惟容酒，舌有锋芒且说诗。",
      "老子婆娑随地可，小儿颠倒任天为。",
      "八千里路君犹幸，五岭三湘饱看之。"
    ]
  },
  {
    "id": "adcfe4db74f8f96af123b2f580d28965",
    "title": "送谢莲士表兄尉广西二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "卅年风雪卧长安，生铁能禁彻骨寒。",
      "但有稻粱能饲雁，不妨枳棘竟栖鸾。",
      "大才应入蟛蜞梦，小试何辞蚂蚁官。",
      "也许仁风慰黎庶，未应遗爱尽儒冠。"
    ]
  },
  {
    "id": "adcfe4db74f8f96a57b360f1d05fe37f",
    "title": "燕太子丹墓其一",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "不到瞢腾不放乾，纵横豪气酒杯宽。",
      "醉中便露狂奴态，须要防人冷眼看。"
    ]
  },
  {
    "id": "adcfe4db74f8f96a6a5a539d5de7c9e1",
    "title": "题友人踏芦渡江小影二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "学佛无缘且学僧，是谁衣钵与传镫。",
      "十年尘梦如流水，面壁功夫我未能。"
    ]
  },
  {
    "id": "adcfe4db74f8f96a6a5a539db2decb5e",
    "title": "题友人踏芦渡江小影二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "色相谁摹丈六金，中流一苇任浮沉。",
      "逢人倘问西来意，但说多情是佛心。"
    ]
  },
  {
    "id": "adcfe4db74f8f96ac0cc8d345e5c47b8",
    "title": "邯郸庐生祠四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "十二因缘何日了，三千功行几人修。",
      "百年岁月瞢腾过，断送神仙是枕头。"
    ]
  },
  {
    "id": "adcfe4db74f8f96ac0cc8d348ead9a06",
    "title": "邯郸庐生祠四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "身世果然如梦好，神仙也觉度人难。",
      "劳劳多少长安客，未到封侯梦已残。"
    ]
  },
  {
    "id": "adcfe4db74f8f96ac0cc8d342a950de5",
    "title": "邯郸庐生祠四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "蓬莱风紧自回船，流水桃花更杳然。",
      "一粒金丹无索处，从君梦里觅神仙。"
    ]
  },
  {
    "id": "adcfe4db74f8f96ac0cc8d346a6eb2b0",
    "title": "邯郸庐生祠四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "轮铁消磨路转赊，黄粱才熟又开车。",
      "夜来一塌眠难稳，不梦游仙梦到家。"
    ]
  },
  {
    "id": "adcfe4db74f8f96af797bca5ee95cf15",
    "title": "题陶集后四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "混茫元气结胚胎，千载风骚绝此才。",
      "离去饾饤兼斧凿，教人无路觅诗材。"
    ]
  },
  {
    "id": "adcfe4db74f8f96af797bca51c32d902",
    "title": "题陶集后四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "性真自是葛天民，五柳能回太古春。",
      "世外那知天历数，桃花并不识秦人。"
    ]
  },
  {
    "id": "adcfe4db74f8f96af797bca55d5bfc3a",
    "title": "题陶集后四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "传诗有命那容争，何用艰辛辨四声。",
      "应爱季鹰差解事，不将杯酒换虚名。"
    ]
  },
  {
    "id": "adcfe4db74f8f96af797bca5f6dac567",
    "title": "题陶集后四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "未了恩雠负此心，微官无补况归林。",
      "田畴不作荆卿死，只有黄花伴醉吟。"
    ]
  },
  {
    "id": "adcfe4db74f8f96ab5a483f2da75c945",
    "title": "圆明园应直四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "苑墙西畔月犹明，禁鼓虾蟆逼四更。",
      "不为鸡人催起早，六街一道马蹄声。"
    ]
  },
  {
    "id": "adcfe4db74f8f96ab5a483f2400ece59",
    "title": "圆明园应直四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "微风吹活水中云，水气侵衣百和熏。",
      "野鹭闲鸥无处著，飞来鹓凤各成群。"
    ]
  },
  {
    "id": "adcfe4db74f8f96ab5a483f26d864743",
    "title": "圆明园应直四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "双湖如镜净无尘，但觉湖光绕画轮。",
      "自是恩波分太液，柳枝莲叶也精神。"
    ]
  },
  {
    "id": "adcfe4db74f8f96ab5a483f2b432a747",
    "title": "圆明园应直四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "裀冯扶梦坐珑玲，转毂如雷困未醒。",
      "回望石铺三十里，西山一抹隔城青。"
    ]
  },
  {
    "id": "adcfe4db74f8f96acc59070f497e5dd6",
    "title": "于役易州作四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "垂杨如海起风烟，渺弥春光绿上天。",
      "绕袖黏鞍飞絮活，随他漂泊十三年。"
    ]
  },
  {
    "id": "adcfe4db74f8f96acc59070fbe550f9e",
    "title": "于役易州作四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "萼跗衔接绿芙蓉，花一重兼叶一重。",
      "不落寻常青鸟格，万山回抱一支龙。"
    ]
  },
  {
    "id": "adcfe4db74f8f96acc59070f8ffbb2db",
    "title": "于役易州作四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "肃肃长松护翠微，排当成列绕成围。",
      "山岚夜作秋淘涌，十万髯龙怒欲飞。"
    ]
  },
  {
    "id": "adcfe4db74f8f96acc59070fe9a7c6bc",
    "title": "于役易州作四首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "买山愿学蜘蛛隐，饮水甘为蚯蚓廉。",
      "桂蠹蓼虫生有性，只宜辛苦不宜甜。"
    ]
  },
  {
    "id": "adcfe4db74f8f96ab30a884554bbc823",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "前生缘孽应偿毕，末路英雄自断难。",
      "主眷亲恩无报答，九原回首祝平安！"
    ]
  },
  {
    "id": "adcfe4db74f8f96ab30a8845e4fb0730",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "我愧妻孥死已迟，丈夫原不为情痴。",
      "一门忠烈人间少，地下无□慰语时。"
    ]
  },
  {
    "id": "adcfe4db74f8f96ab30a8845baa709a4",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "死有馀辜岂为名，衰亲弱女负恩情。",
      "平生结客输肝胆，谁是真交范巨卿。"
    ]
  },
  {
    "id": "adcfe4db74f8f96ab30a884571ee0603",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "荒硖累累奇九棺，一寒至此索归难。",
      "人如傀儡凭天弄，何苦登场作好官。"
    ]
  },
  {
    "id": "adcfe4db74f8f96ab30a884553964398",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "糠秕功名是素怀，治贫有药便归来。",
      "谁知黑劫三生定，竟与青山一例埋。"
    ]
  },
  {
    "id": "adcfe4db74f8f96ab30a88452a998a53",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "酬知无地悔生迟，生有微才不遇时。",
      "蚕在茧中安得脱，问蚕谁教汝抽丝？"
    ]
  },
  {
    "id": "adcfe4db74f8f96ab30a8845e39e09b9",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "天生佳偶世无多，修到神仙易惹魔。",
      "白首同归无此分，廿年行乐悔蹉跎。"
    ]
  },
  {
    "id": "adcfe4db74f8f96ab30a8845efc52688",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "感恩知己信兼之，无以为情但献诗。",
      "吏有廉能当宝护，兵无奇正在坚持。"
    ]
  },
  {
    "id": "adcfe4db74f8f96ab30a8845a8bb8694",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "合围分拒力难兼，邻郡无端忽解严。",
      "从此镃基都弃尽，岂惟宝塔不成尖。"
    ]
  },
  {
    "id": "adcfe4db74f8f96ab30a88454ac4872c",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "鬼神荒忽祝无灵，谁见天公侧耳听。",
      "死作阎罗吾自可，更将馀怒鼓雷霆。"
    ]
  },
  {
    "id": "adcfe4db74f8f96ab30a8845078093da",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "盱江呜咽与人同，血泪成冰水亦红。",
      "无可奈何翻一笑，天心从古赚英雄。"
    ]
  },
  {
    "id": "adcfe4db74f8f96ab30a884534ea6546",
    "title": "拟绝命词十二首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "呼天自作不平鸣，谁料天心更不平。",
      "忠孝尽教磨折死，自然枭境会孳生。"
    ]
  },
  {
    "id": "adcfe4db74f8f96a6d90b3a45a6050a6",
    "title": "戊辰五月湘乡师自江巡海回谒见后读所赠吴君南屏诗因次原韵",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "裸虫坠地纷如筛，春花烂漫秋叶摧。",
      "遭逢各自有枯菀，因果谁能知去来。",
      "朝阳苒苒没细柳，劫火茫茫焚大槐。",
      "惊轮走坂失䩭控，破舟迎浪随掀豗。",
      "一身百险历未尽，五角六张行辄乖。",
      "祥金在冶忽自跃，真玉经火终难灰。",
      "蜥蜴何时致云族，鶢鶋无路逃风灾。",
      "归来踪迹寄淮海，坐看勋业归伊莱。",
      "三千丈发瘁此老，五百道乳降诸孩。",
      "德水功山两渟峙，水无蛟鳄山无豺。",
      "绿野优游未容尔，黄魔窥伺胡为哉。",
      "如臂使指自联络，以心置腹何嫌猜。",
      "截海能令蠡舟断，支天不忧鳌柱隤。",
      "运筹兼采鹿毛寿，恤士更旌羊角哀。",
      "腕力千钧荡群碎，心光四照蠲纤霾。",
      "借人牙慧从不惜，怜我鬓从如此皑。",
      "牛心屡送仲宣炙，鹊尾频掉陈思杯。",
      "参苓入笼有素蓄，桃李傍门相次开。",
      "阳春妪物不责报，阴德自合封于邰。"
    ]
  },
  {
    "id": "adcfe4db74f8f96a20ef0e000a7c6e32",
    "title": "周缦云侍御得督师辅臣史可法章八字牙印属作长歌",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "劫火狂烧天柱毁，玉石同时荡如洗。方寸牙章坚乃尔，神呵鬼护独留此。",
      "上有孤忠名与氏，堂堂督师辅臣史。身丁百六屹然峙，信国再生天所使。",
      "兵间特立中流砥，走札飞符招虎兕。手判龙蛇存者几，好事千金搜一纸。",
      "此印晶荧著纸尾，灵爽式凭疑可企。当时将相纷蜩蚁，雕金凿银绾青紫。",
      "狮纽螭盘斗华侈，后人入手挥不视。投之水火犹敝屣，人物天渊安足齿。",
      "梅花假葬衣冠耳，不随玉札埋泥滓。胜国迄今几甲子，辗转流入南都市。",
      "篆文黤黪蜡光死，踞虎吞声怒裂眦。周君得之色然喜，祓濯频呼五香水。",
      "照眼烂如虹电起，八字重于秦汉玺。肃衣再拜陈之几，招我同观作诗纪。",
      "附骥以传真幸矣。"
    ]
  },
  {
    "id": "adcfe4db74f8f96a195e304e9c2d688f",
    "title": "戏马台",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "百战功名争一胜，两戒河山争一姓。",
      "登场戏士互输赢，得马失马谁能定。",
      "乌骓游戏彭城下，报主一心坚不舍。",
      "气数催人各上台，臣民易主浑如马。",
      "项王戏马忽见颠，宋王戏马骑登天。",
      "鱼龙曼衍天犹戏，安石争墩痴可怜。"
    ]
  },
  {
    "id": "adcfe4db74f8f96a8b128f57197944a0",
    "title": "越王台",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "北望中原开口笑，蛮夷大长无人要。",
      "黄屋左纛升台行，聊以自娱称帝号。",
      "称尊却在无人处，俊杰要能识时务。",
      "逐鹿方思逞霸才，斩蛇无奈拘天数。",
      "帝王崛起信有真，成家仲家彼何人。",
      "地画百蛮归粤尉，天留五岭避秦民。",
      "东有朝鲜西有蜀，南隅割断开新局。",
      "壮士翻轻万户侯，书生艳说千金橐。"
    ]
  },
  {
    "id": "adcfe4db74f8f96a8c5a85a22b67bf20",
    "title": "汪大",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "桃花一笑春风颠，花中疑有天台仙。",
      "天台仙子旧相识，契阔红尘二十年。",
      "红尘夙负看花债，见花时下元章拜。",
      "平生手蜡屐一双，踏破三千花世界。",
      "汪伦情比花潭深，沽春不惜双南金。",
      "清溪曲曲通香国，桂楫兰桡约放吟。",
      "一春三月半风雨，风风雨雨春无主。",
      "鸠啼鹧唤不可听，有情终觉天难补。",
      "补天何术驻春光，迎春送春飞燕忙。",
      "重帘不隔燕来去，胭脂湿染乌衣香。",
      "香风吹断香溪路，诗狂久受东皇妒。",
      "南阳高士仙缘悭，不敌溪头老渔住。",
      "渔舟欸乃自声声，花落如何载酒行。",
      "忆花空有寻花梦，终负汪伦一往情。",
      "情深聊向诗中说，诗成却奉花神阅。",
      "花神寄语劝诸君，相思莫呕奚囊血。"
    ]
  },
  {
    "id": "adcfe4db74f8f96ac10969ba5e193799",
    "title": "天女散花图",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "禅和守枯寂，学佛舛门径。",
      "自我有眼鼻，即与色香竞。",
      "不随欢喜缘，安得清净境。",
      "天女来何从，空中立脚定。",
      "临风一指挥，花起因风迅。",
      "一花初回翔，千花相掩映。",
      "千花如一花，花花见佛性。",
      "有花是因缘，无花乃究竟。",
      "眼鼻于色香，如影在明镜。",
      "又如月在水，如寄亦如赠。",
      "如是现身说，若为点头听。"
    ]
  },
  {
    "id": "adcfe4db74f8f96ab07f96a1b4536a4c",
    "title": "题终南进士图",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "电光睒睒摇双瞳，虬髯飒爽生秋风。",
      "绿袍襒褷革靴橐，此是终南进士公。",
      "终南血石千秋紫，名经一捧英雄死。",
      "方干便受黄麻封，不才难雪生前耻。",
      "三尺龙泉风夜吼，大鬼狂跳小鬼走。",
      "半生抑郁不平气，不能杀人乃杀鬼。",
      "榴花红照菖蒲绿，一尊拜酹中山醁。",
      "雄心九死尚拿云，卓午天庭吐光旭。"
    ]
  },
  {
    "id": "adcfe4db74f8f96a385c2af0a7779a4e",
    "title": "燕太子丹墓",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "荆卿报知己，太子死社稷。咄哉樊将军，头颅真可惜。",
      "事成不成谁得知，祖龙之魄为尔褫。君不见圯桥孺子帝者师，当时乃有博浪椎。"
    ]
  },
  {
    "id": "adcfe4db74f8f96aa6e4d6ff8f88c333",
    "title": "书昌谷集后四章",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "天矫赤虬子，飞下天之衢。",
      "帝成白玉楼，手板来传呼。",
      "始知天上人，不读人间书。",
      "神仙不可学，学之使人愚。",
      "含冲抱元寂，坐令神智枯。",
      "班班香案吏，中有才人无？"
    ]
  },
  {
    "id": "adcfe4db74f8f96aa6e4d6ffe86721fc",
    "title": "书昌谷集后四章",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "才人必生天，渊云在何许。",
      "况闻长庚星，骑鲸归紫府。",
      "璀璨梦中笔，岂无一花吐。",
      "仙才不如鬼，何不学鬼语。",
      "茫茫造化功，留与后来补。",
      "捉笔蘸天池，墨花散秋雨。"
    ]
  },
  {
    "id": "adcfe4db74f8f96aa6e4d6ff9a3aea7c",
    "title": "书昌谷集后四章",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "长吉善诗歌，作记非其才。",
      "文章蜕仙骨，或者新胚胎。",
      "咄哉叶律郎，上界何官阶。",
      "天上葬神仙，不知今几回。",
      "罡风扫河汉，下有昆明灰。",
      "何不乞长寿，还向人间来。"
    ]
  },
  {
    "id": "adcfe4db74f8f96aa6e4d6ffabc3de51",
    "title": "书昌谷集后四章",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "天上无蓝田，如何种白玉。",
      "帝居何有楼，何土亦何木。",
      "神灵葆清虚，何为侈华缛。",
      "我欲古仙人，烧汞传丹箓。",
      "踏天割云根，鳞鳞铸金屋。",
      "今朝望月圃，但见秋雯绿。"
    ]
  },
  {
    "id": "adcfe4db74f8f96a65efe4e5c4640306",
    "title": "吴大",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "我昔乘海槎，欲上蓬莱峰。天风忽引去，误入牛女宫。",
      "天孙遗我支机石，笑语黄姑款生客。低头却指三神山，但见蒙蒙云气白。",
      "虚无宫阙金银台，下有弱水空潆洄。身无羽翼不飞度，世人谓我非仙才。",
      "东方肯受群儿笑，鹤骨嶙峋自成傲。今我已从天上来，那信飞仙修不到。",
      "少篯洗髓湔尘凡，灵符偷诵声喃喃。呼来一片云，裁为千尺帆。",
      "君但扬帆君莫误，径欲乘风向何处。忆得同时学道人，独立瀛州久延伫。",
      "玻瓈水，琼瑶路，我来鼓枻送君去，天上神仙本无数。"
    ]
  },
  {
    "id": "adcfe4db74f8f96abfca3f345543a149",
    "title": "蔡节母诗",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "冰之清，不如母之心；雪之洁，不如母之节。四十年如一日。",
      "维舅与姑，不以为妇，而以为子。不从死夫，失乔得梓。",
      "呱呱者腹中，不知蛇与熊。泪斑斑欲红。震一索得之，以母兼师，寸檗尺枝。",
      "两巢一鷇，一笋两竹。断竹续竹，移花接木，棠棣之萼。",
      "上有青天，下有黄泉。知母之贤吁，嗟乎四十年。"
    ]
  },
  {
    "id": "adcfe4db74f8f96a1345d3397bd6fc4b",
    "title": "游子三首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "游子将远游，仓皇戒行李。",
      "庭帏一寸心，已逐轮蹄起。",
      "出门未跬步，亲心径千里。",
      "道路有时尽，梦想无时已。"
    ]
  },
  {
    "id": "adcfe4db74f8f96a1345d339a4db2124",
    "title": "游子三首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "生女莫远嫁，生儿莫远游。",
      "千金购良药，不能医白头。",
      "极目吴天云，相思经几秋。",
      "谁言向南雁，不为稻粱谋。"
    ]
  },
  {
    "id": "adcfe4db74f8f96a1345d339b23ec5f0",
    "title": "游子三首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "家有插架书，可惜读未破。",
      "饥寒驱我来，安能闭门坐。",
      "长安縻斗粟，清节未肯挫。",
      "偷嫁不知倡，乞食不如饿。"
    ]
  },
  {
    "id": "adcfe4db74f8f96a26a85833dce31cd3",
    "title": "题同里缪晋蕃小影",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "辞家几千里，云山梦中绿。",
      "蹀躞苦不归，欲归已无屋。",
      "身经荡析馀，安坐便为福。",
      "劳人事休憩，十日就君宿。",
      "知君俯群碎，真气吐滂薄。",
      "高襟抱泰华，可以一拳缩。",
      "心事当拿云，何为久局促。",
      "饥驱坐相累，尘羁就而缚。",
      "身无傅天翼，雄飞不如伏。",
      "何时遂初衣，幽栖据岩谷。",
      "但恐鳌柱颓，蓬庐无处托。",
      "道路已荆棘，踟蹰惧伤足。",
      "有家归亦难，况乃贫无粟。",
      "行从黄石公，奇方传辟谷。"
    ]
  },
  {
    "id": "adcfe4db74f8f96a9c0650193e3f4e94",
    "title": "坎窞行",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "石荦确，车冬昽，车声石声在水中。左谾右豅，前窿后穹。",
      "一蹶恐触头颅红，整襟凭轼呼从容。天不知东与西，地不知高与低，人不知寒与饥。",
      "但见雨索索，云迷迷，风声怒噎妃呼豨。我乃不知水神为俞儿，山鬼为冰夷。",
      "鬼神颠倒纷儿嬉，江湖满地走蛟蜃，我独踽踽而栖栖。",
      "一尺水，一尺泥，人没两骭，马没四蹄。居我乎无屋，行我乎无蹊。",
      "使我车如舟，胡不篷与索。使我马如龙，胡不鳞与角。",
      "我心如辘轳，我身如桎梏。我行西北却遇东南风，可惜我无羽翼听天缚。",
      "天乎天乎无太酷，黄河之水不受天约束。潴我田畴，荡我城廓。",
      "万灶如萍泛榱桷，𧓈室鳞堂占民屋。大鳖长鳅餍人肉，安得钱塘铁弩三千镞，一彀要令三舍缩。",
      "哀此灾黎谁所牧，百有一存无食宿。天既不能雨金复雨粟，俯视仳㒧同一哭，此雨涔涔泪飞落。",
      "古人有言为我告，吉凶同患先忧而后乐。我书不为苍生读，焉用钜篇细字撑腰腹。",
      "何计为天苏怨毒，斯民之孽谁之福，谁欤安坐支天禄。",
      "噫嘻乎，箕卷舌，铛折足，而我车轮忽生角。"
    ]
  },
  {
    "id": "adcfe4db74f8f96a1edae9a7e29c8a9c",
    "title": "为内兄薛森书写竹",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "有田不归归无田，操竿乞食仍年年。",
      "长安米贵侏儒哭，帝前笑倒东方朔。",
      "五秋饱吃霜风寒，故山老却青琅玕。",
      "山中有我读书屋，归去读书饥亦足。"
    ]
  },
  {
    "id": "adcfe4db74f8f96a9dd080038a7b7fd1",
    "title": "大风招严藕村",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "惊砂挟风夺路走，行路少年纷老丑。",
      "有面浑无耳鼻口，天半飞来千培塿。",
      "盘古之尘一抖擞，此尘乃有万劫寿。",
      "而我蜉蝣争不朽，有虫寄居邻左右。",
      "门外寒多键枢纽，冻鹰瑟缩不出首。",
      "疹粟如星布跟肘，一尊一炉自消受。",
      "君能出门我有酒，与君一石我一斗。",
      "吹气为春惊户牖，暖入华胥放花柳。",
      "此友此游惟我有，我醉不知君醒否？"
    ]
  },
  {
    "id": "adcfe4db74f8f96a96426f3279b0c951",
    "title": "慈竹平安谣为钱楞仙太史作",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "婴儿抱母，稚笋抱竹。齿龀发角，新篁解箨。一节一节，笋离竹立，一步一步，子离母去。",
      "一步千里，千愁一喜。母之心有如此。潘岳舆，姜维书，刘惔屩，温峤裾。",
      "子之心，将何如。山川壮哉游子游，倚闾望思春复秋，高第通侯白母头。",
      "长跪读母书，先审平安字。肠转车轮背生刺，始知功与名，不是天伦事。",
      "修篁修篁汝有枝，汝今何如新笋时，新笋不离慈竹慈。"
    ]
  },
  {
    "id": "adcfe4db74f8f96aaf8bf3000df9e5e6",
    "title": "题如皋汤敬亭",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "三十三峰梦中绿，猿鸟怨人归不速。",
      "钓游最忆君山麓，万本寒梅百间屋。",
      "泉石新奇五丁凿，琅嬛割地分曹读。",
      "芸叶梅花同一馥，三世林居岂非福。",
      "在山泉清出山浊，草堂忽被移文逐。",
      "绝倒东方一囊粟，可惜云窝眠未足。",
      "一日违山十年俗，扬州台沼遥相属。",
      "冒家水绘知名独，名士名园映江曲。",
      "桥梓风流殊卓卓，二百年间无与角。",
      "君乃肯堂歌式谷，浮柹塞江新卜筑。",
      "丹垩量材中华朴，古来继述难于作。",
      "祖砚父书谁不怍，况以馀功缵林壑。",
      "水范山模修短蒦，长安尘土眯人目。",
      "睹君手记莹如烛，细字蚕眠匀一蔟。",
      "结撰精心影楼阁，摹绘烟霞不嫌酷。",
      "衡宇周袤径综错，廊庑轩庳室凉焕。",
      "左襟右带宜村郭，山骨云根日雕琢。",
      "环石嶙嶒孕华岳，小有洞天三十六。",
      "嘉树婆娑互枝格，万草千花香簌蔌。",
      "时汲红泉莳仙药，点缀禽鱼任飞啄。",
      "锦鳞晴曝缟羽浴，有情未肯冥鸿鹄。",
      "无侣谁能及麋鹿，野趣天机日翔跃。",
      "暂狎迦陵悟濠濮，中有邺候三万轴。",
      "百家琐碎兼收录，绿天种纸纷成幅。",
      "泼墨摊书从所欲，农圃暇时宜可学。",
      "更养春蔬课秋穫，芋魁大豆收鸿却。",
      "不用陂塘开莲勺，三命才能具饘粥。",
      "卯醉新篘午餐肉，伟哉人爵兼天禄。",
      "焘后岂惟营食宿，布置周章见方略。",
      "正如国手谋棋局，万里江流莽洄洑。",
      "前水绵绵后水续，如水之长以园卜。",
      "创始落成辛苦各，名之日涉从其朔。",
      "十笏三弓尽开拓，后嗣贤劳视家督。",
      "荒年之谷丰年玉，君才早受苍生托。",
      "且起东山慰歌咢，东浙分符又西粤。",
      "熊轼隼旟转朱毂，从此虹蜺缭牙纛。",
      "一品仙衣称身著，珂里相羊整初服。",
      "竹肉粗豪笑金谷，一曲鉴湖犹龊龊。",
      "昼锦平泉乐民乐，敝庐我亦容栖宿。",
      "久愁三径荒松菊，缉芰荷衣冠笋箨。",
      "遂初赋竟寻孙绰，春色渡江无约束。",
      "一例东风坼花木，鸣榔径溯江之渌。",
      "诗里郊居眼中熟，乘兴来寻子猷竹。"
    ]
  },
  {
    "id": "adcfe4db74f8f96a853989cea55770f7",
    "title": "种菜歌为郑稼夫",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "田园将芜归去来，欲行不行心徘徊，嗟我肉食非其才。",
      "我不能蛴螬聚蠹食半李，蚂蚁分膻钻大槐。充肠亦自足藜藿，糊口何用辞蒿莱。",
      "朔来岂屑一囊粟，隗始正慕千金台。安知饮啄已前定，命薄不受天栽培。",
      "噫嘻，芸生柢地岂有殊根荄，彼荼此荠谁其主者纷安排。",
      "不识我于禄籍注何等，异日饥驱饱卧今日安能猜？",
      "今之人兮，但知李叔平翟子威。龙阳洲上藏木奴，鸿却陂中收芋魁。",
      "君不见郑馀庆，整顿葫芦治宾篹，薛令之阑干，苜蓿充官斋。",
      "仙厨鸾凤乃如此，而我离蔬释屩何为哉。稼夫学稼兼学圃，有田在吴身在鲁。",
      "长镵大笠长相左，君自不归归亦许。我昔游姑苏，独倚金阊眺平楚。",
      "半州绿水半州山，一寸黄金一寸土。当日荒台纵鹿游，于今列舍争蜂聚。",
      "虎邱飒沓涌仙梵，鹤市掀豗哄屠酤。人声如潮沸子午，不习更桑习歌舞。",
      "闹处但闻争璞鼠。桔槔那怪有机事，锄锸正愁无隙所。",
      "但需负郭二百亩，未要封候十万户。天悭独不畀区区，人满故难营膴膴。",
      "岂知众人所弃君所取，聚族携孥远城府。雄才久蓄计然计，雌伏甘如处女处。",
      "求田要作多田翁，治生原为养生主。从监河侯贷升斗，与洞庭君裂土宇。",
      "兔园旧册种树篇，鸿宝新书井田谱。蓑衣箬笠长谢东诸侯，琅菜琼蔬待乞西王母。",
      "种分白璧何累累，花散黄金亦栩栩。晚菘早韭足夸周，细菌寒匏那羡庾。",
      "痴肥蓣菔易生儿，老辣芥姜应共祖。红丁簌簌绽蒌蒿，绿甲森森襁蒿苣。",
      "葱挐龙爪蕨舒拳，苋挺狮头茄发乳。青黄碧绿难为名，芼炙烹羹胥听汝。",
      "梦酣定不斗羊蔬，客至犹堪侑鸡黍。君不见庾郎食鲑二十七，太常斋期三百五。",
      "天茁此徒佐鼎俎，强欲得之天不与。世人饕餮事口腹，口腹未甘心已苦。",
      "岁租十县给初筵，日费万钱谋下箸。赌射呼奴解俊牛，过厅命侣推肥羜。",
      "传餐新配五侯鲭，置驿远封千里脯。直分膏润丐三彭，自蓄腥昏招二竖。",
      "啮肥岂独齿先亡，蕴毒将无脾半腐。嗜好酸咸那可医，性灵淡泊谁能咀。",
      "豉香盐白最宜人，饮血茹毛终胜古。养贤何必尽大烹，食淡岂惟为小补。",
      "真香融洽留齿牙，元气清虚还脏腑。已办冰壶作佳传，更从玉版参禅语。",
      "久含此意何时吐，乐事行将与君赌。候鸟惊人呼九扈，可惜流光去如弩。",
      "岂不怀归念终窭，安能缩地师壶公，从此栖山友巢父。",
      "谁非沮溺徒，乃与绛灌伍，使我有田可芸门可杜。",
      "胡不脱冠为履苴，笔研将来投一炬。吁嗟乎，刍狗文牺何足数，灌园叟，卖菜佣，闭门何地无英雄。",
      "君不见邵平锄瓜东门外，杨恽种豆南山中。当时亦复肉五鼎、粟万钟，一跌遂与农夫同。",
      "何若留侯辟谷从赤松，不然采芝径蹑东园公。可怜桃梗畏春雨，却忆莼菜惊秋风。",
      "身无缰锁谁羁笼，驱之驱之吾欲东。人定不忧天不从，君其圃矣吾其农。"
    ]
  },
  {
    "id": "adcfe4db74f8f96abbc7bb419542f740",
    "title": "九月十二日，赵次侯见招，及钱仲谦",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "一峰迎我来，一峰招我去。",
      "白云扶我行，屐齿留不住。",
      "初游破山寺，心证唐贤句。",
      "通幽开曲径，花木纷遮护。",
      "迤逦入三峰，深秀渐披露。",
      "既作山中游，欲尽山中趣。",
      "万绿莽如海，中有蛛丝路。",
      "竹泉清可濯，苔石滑难步。",
      "直立千岁藤，横卧六朝树。",
      "松杉间枫楠，坚老不受蠹。",
      "大才多沈沦，长身极骄倨。",
      "树争滕薛长，花挟邢尹妒。",
      "芙蓉媚新客，嫣红烂无数。",
      "小憩息腰脚，愧我济胜具。",
      "豪哉赵公子，人得江山助。",
      "为山作主人，约客忘世故。",
      "肉食厌腥膻，行厨荐蔬茹。",
      "相当好天日，无风复无雾。",
      "登楼纵遐瞩，指点互告语。",
      "巫相及齐女，约略有遗墓。",
      "山川不能言，何暇事考据？",
      "屯兵矗石垒，传是张王戌。",
      "僭窃安足道，无使吾耳污。",
      "灵境无尽藏，一一要目遇。",
      "失奇防后悔，买勇竞前赴。",
      "同行六七人，筋骨各坚固。",
      "赴山如赴敌，一往气犹怒。",
      "崭石辟剑门，万劫僵不仆。",
      "闯如奇鬼阚，缈若飞仙驻。",
      "踞虎欲跳荡，蟠虬俨回互。",
      "玲珑片片碎，臃肿涂涂附。",
      "将斧凿劖岩，盘古手自厝。",
      "徘徊倚剑立，兹山最奇处。",
      "相去无百里，此来方一顾。",
      "落日赭湖水，惜哉天易暮。",
      "篮舆颇轻健，截竹仿筚簬。",
      "舆人量肥瘠，只愁坐者错。",
      "山行更水行，扁舟问归渡。",
      "今宵当痛饮，馀兴尽倾吐。",
      "入门酒正沸，班席镫已炷。",
      "主客谈杭州，湖山起人慕。",
      "行将道浙江，蜡屐吾其庶。",
      "名山无大小，曲折名乃著。",
      "扪萝从此始，啖蔗安能遽。",
      "正如学佛人，由渐而入悟。",
      "吾身犹病梨，况抱烟霞痼。",
      "异日挂冠回，邻山足园圃。",
      "无嫌俗更俗，将卜寓公寓。",
      "佳处留茅庵，山灵不吾拒。"
    ]
  },
  {
    "id": "adcfe4db74f8f96a42622bc9b74a54cb",
    "title": "涉柳河沟，渡大淩河，皆辽东险道也，平安经过，诗以志幸三首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "鹤讶今年雪重，马愁明日泥深。",
      "一步难于一步，不知天地何心？"
    ]
  },
  {
    "id": "adcfe4db74f8f96a42622bc9c735857b",
    "title": "涉柳河沟，渡大淩河，皆辽东险道也，平安经过，诗以志幸三首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "手版纷投似雨，肩舆飞走如风。",
      "到此拖泥带水，不曾饶过王公。"
    ]
  },
  {
    "id": "adcfe4db74f8f96a42622bc95b9222e0",
    "title": "涉柳河沟，渡大淩河，皆辽东险道也，平安经过，诗以志幸三首",
    "authorName": "何栻",
    "authorId": "adcfe4db74f8f96ad1457b72d1457b72",
    "dynasty": "清",
    "content": [
      "积水满坑满谷，飞淩如屋如山。",
      "病险还经地险，今朝侥幸生还。"
    ]
  },
  {
    "id": "adcfe4db74f95d9cf17a4462409a3f55",
    "title": "题沈石友藏玉溪生像砚",
    "authorName": "吴昌硕",
    "authorId": "adcfe4db74f95d9cd1457b72d1457b72",
    "dynasty": "清",
    "content": [
      "包山妙笔摹玉溪，端石砚刻神仙姿。",
      "沈郎得之日临池，雪窗更和无题诗。"
    ]
  },
  {
    "id": "adcfe4db7506403570d24915ffe86b99",
    "title": "广阳道中",
    "authorName": "嵇璜",
    "authorId": "adcfe4db75064035a941493e59e0b265",
    "dynasty": "清",
    "content": [
      "尽日青山里，渔樵侣亦稀。",
      "云光随去马，树色上征衣。",
      "远水含秋落，平畦带雨肥。",
      "乡园经岁别，到此欲忘归。"
    ]
  },
  {
    "id": "adcfe4db750640355685af3ab76c008c",
    "title": "村溪放艇",
    "authorName": "嵇璜",
    "authorId": "adcfe4db75064035a941493e59e0b265",
    "dynasty": "清",
    "content": [
      "丹枫醉缬暮霞天，林外溪声答涧泉。",
      "此际何人领秋意，偶飞一叶到渔船。"
    ]
  },
  {
    "id": "adcfe4db750640355685af3a83998e73",
    "title": "村溪放艇",
    "authorName": "嵇璜",
    "authorId": "adcfe4db75064035a941493e59e0b265",
    "dynasty": "清",
    "content": [
      "山根好著杉皮屋，寂历无人叩竹扉。",
      "知是烟波乘兴去，小舟间载白云归。"
    ]
  },
  {
    "id": "adcfe4db75064035368a853e9ac9e792",
    "title": "赠沈归愚尚书",
    "authorName": "嵇璜",
    "authorId": "adcfe4db75064035a941493e59e0b265",
    "dynasty": "清",
    "content": [
      "灵岩山中沈夫子，诗坛耆硕谁与比。七十成名历省台，归泛五湖逐烟水。",
      "昨春迎驾淮海滨，天子赐诗称故人。浩歌为和香雪海，《山居》十首长留春。",
      "重来争羡归愚叟，一卷新诗陈拜手。天毫洒落为题辞，李杜高王未曾有。",
      "今年八十宜杖朝，璇题捧出松鹤标。尚方珍赍岂殚述，荣光丘屋腾云霄。",
      "都人倾勋僚友贺，且喜颜发如童髫。柳堤浅浅莺花迹，冰泮长河挂帆席。",
      "宸翰殷勤惜解携，十载为期伫仙掖。"
    ]
  },
  {
    "id": "adcfe4db75064035503c6f89b88e698a",
    "title": "题画",
    "authorName": "嵇璜",
    "authorId": "adcfe4db75064035a941493e59e0b265",
    "dynasty": "清",
    "content": [
      "人间何处无仙源，尘中回首空云烟。武陵胜游那可复，流水已逝花徒然。",
      "龙眠才子独超俗，矫如白鹤清如泉。潘江陆海竟倾泻，偶尔逸兴追斜川。",
      "出世有心非避世，置身早在家山前。鸭头小艇落君手，桃花锦浪波翻天。",
      "飞红如雨点襟袖，风流直与春争妍。清溪百曲见平陆，可有秦人旧种田。",
      "莫笑南阳刘子骥，重来已是三千年。向闻安期洒醉墨，烂霞十里烘婵娟。",
      "移船不羡天上坐，酌酒竟就花间眠。人生到此自可乐，何必采药求神仙。",
      "问津我亦抱夙志，誓将短棹来延缘。但恐君才方负济川望，安能扁舟共泛再续《桃源》篇。"
    ]
  },
  {
    "id": "adcfe4db7518075d3f01813ae4f64ba7",
    "title": "奉题加赠中宪大夫崇庆刺史常公殉节一律",
    "authorName": "章锦",
    "authorId": "adcfe4db7518075dd1457b72d1457b72",
    "dynasty": "清",
    "content": [
      "如公至性本天钟，生死常昭落落胸。",
      "施惠在民追吕又，临危效命比陈容。",
      "巴川俎豆豚蹄荐，瀚海衣冠马鬣封。",
      "三复遗编馀浩气，成仁大节属儒宗。"
    ]
  },
  {
    "id": "adcfe4db7519b6bc7bd61378ddfd8ff7",
    "title": "题秋林待月图",
    "authorName": "王杰",
    "authorId": "adcfe4db7519b6bc3e7e02247ffd85d9",
    "dynasty": "清",
    "content": [
      "好藉倪迂笔，为传似月襟。",
      "微云净天宇，清景嘱秋岑。",
      "佳客期凉夜，修梧散远阴。",
      "一轮光欲吐，倚石动高吟。"
    ]
  },
  {
    "id": "adcfe4db7523ca9700702eb25f634f19",
    "title": "庵中写怀",
    "authorName": "宛仙",
    "authorId": "adcfe4db7523ca97d1457b72d1457b72",
    "dynasty": "清",
    "content": [
      "禅关昼掩绝尘踪，前有修篁后有松。",
      "野鹤去时人少伴，晓云起处壁添峰。",
      "当时自识尘缘浅，今日谁知道味浓。",
      "千里赤绳从此断，超然何用讲三从。"
    ]
  },
  {
    "id": "adcfe4db7525dd194e3c3bd00a499e03",
    "title": "杨芝林刺史息园",
    "authorName": "邹湘倜",
    "authorId": "adcfe4db7525dd19d1457b72d1457b72",
    "dynasty": "清",
    "content": [
      "宦海已倦游，言归谢华膴。",
      "投簪返故园，经营成别墅。",
      "依冈构丘壑，高低辟花圃。",
      "涉趣有余欢，亭轩便容与。",
      "林野娱清旷，看云倚杖拄。",
      "虑澹轻外萦，山居胜绾组。",
      "往时牧巴中，廉能用勤补。",
      "兹脱世网羁，恬适情无岨。",
      "我钦芝林翁，肥遁完出处。",
      "游赏戾息园，佳景凭挹抒。",
      "培植缅旧德，慈孙能述祖。",
      "进退获居安，结庐爰得所。"
    ]
  },
  {
    "id": "adcfe4db7525dd19ee9399d839dad072",
    "title": "虞坂行",
    "authorName": "邹湘倜",
    "authorId": "adcfe4db7525dd19d1457b72d1457b72",
    "dynasty": "清",
    "content": [
      "凉秋八月风卷沙，骅骝伏枥随盐车。",
      "不立天闲行地上，迁延虞坂深咨嗟。",
      "崎岖坂路艰前进，执辔乖逢徒辇躏。",
      "忍屈气骨还清奇，休期支遁称神骏。",
      "长嘶却立平原道，逐队驽骀龁枯草。",
      "皮毛相士千古同，英雄塞上风尘老。",
      "冀野纷腾望若云，孙阳未遇难空群。",
      "顾盼据鞍犹示用，数奇谁识李将军。"
    ]
  },
  {
    "id": "adcfe4db75335e2fc3d4187183e1bc93",
    "title": "番果图",
    "authorName": "陆荣柜",
    "authorId": "adcfe4db75335e2fd1457b72d1457b72",
    "dynasty": "清",
    "content": [
      "名象遥传东海东，根苗无可问鸿蒙。",
      "波罗蜜与菩提种，犹有林藤地味风。"
    ]
  },
  {
    "id": "adcfe4db75335e2fc3d418711eefb902",
    "title": "番果图",
    "authorName": "陆荣柜",
    "authorId": "adcfe4db75335e2fd1457b72d1457b72",
    "dynasty": "清",
    "content": [
      "如斗如拳硕且繁，不离海岛托云根。",
      "甜酸苦辣皆成实，总荷天家雨露恩。"
    ]
  },
  {
    "id": "adcfe4db75335e2f42acd01ff8ff1837",
    "title": "题黄侍御番社图",
    "authorName": "陆荣柜",
    "authorId": "adcfe4db75335e2fd1457b72d1457b72",
    "dynasty": "清",
    "content": [
      "日丽中天万国环，八埏风俗版图间。",
      "谁言黑齿雕题远，只在麟洲小水湾。"
    ]
  },
  {
    "id": "adcfe4db75335e2f42acd01fd17e2812",
    "title": "题黄侍御番社图",
    "authorName": "陆荣柜",
    "authorId": "adcfe4db75335e2fd1457b72d1457b72",
    "dynasty": "清",
    "content": [
      "清时绝岛似仙乡，密箐深林化日长。",
      "捉罢野牛还捕鹿，闲来饱啖夜舂粮。"
    ]
  },
  {
    "id": "adcfe4db7539736316324990a0a9fe8e",
    "title": "秋兴",
    "authorName": "陈静渊",
    "authorId": "adcfe4db75397363d1457b72d1457b72",
    "dynasty": "清",
    "content": [
      "近日闲心少，都缘愁病多。",
      "案头疏笔砚，窗下废吟哦。",
      "露滴阶苔润，风吹塞雁过。",
      "悠然清兴远，散步向庭阿。"
    ]
  },
  {
    "id": "adcfe4db754d4d1f0ab2e832c1087b32",
    "title": "答李子远道悠",
    "authorName": "杨象济",
    "authorId": "adcfe4db754d4d1fed519dacdc5d637e",
    "dynasty": "清",
    "content": [
      "作者不可见，群儿自扬扬。",
      "李生吾畏友，老笔撑秋霜。",
      "里妇见西子，使我走且僵。",
      "敢以邢尹例，涂粉矜红妆。",
      "感君为导师，示我如周行。",
      "痴蝇触窗纸，得出亦伥伥。",
      "驽骀自矜宠，终逊骐骥良。",
      "生材信有殊，此器宁久藏。",
      "勖哉楩楠质，方当构明堂。"
    ]
  },
  {
    "id": "adcfe4db7554f7abbebdce754b3f1805",
    "title": "过应山杨大洪故宅",
    "authorName": "彭遵泗",
    "authorId": "adcfe4db7554f7abd1457b72d1457b72",
    "dynasty": "清",
    "content": [
      "黑风吹狱气阴阴，何处招魂慰夙心。",
      "解脱龙渊归北寺，毒流狗监指东林。",
      "大刀未试奸犹在，棋局翻残恨总沈。",
      "每叹晚来邦国瘁，人亡何禁涕淋淋。"
    ]
  },
  {
    "id": "adcfe4db755b9eb0bd7c1ab02da1d72e",
    "title": "病中口占",
    "authorName": "徐同善",
    "authorId": "adcfe4db755b9eb0d1457b72d1457b72",
    "dynasty": "清",
    "content": [
      "帘底秋花着蕊迟，帘前香篆袅残丝。",
      "偶然疏雨随风过，一种新凉与病宜。",
      "于世无求高枕足，还乡有梦夜镫知。",
      "荒山足茧成何事，耗尽雄心转自疑。"
    ]
  },
  {
    "id": "adcfe4db755b9eb07eb3b02269e64292",
    "title": "荔枝湾",
    "authorName": "徐同善",
    "authorId": "adcfe4db755b9eb0d1457b72d1457b72",
    "dynasty": "清",
    "content": [
      "历历桐庐江上景，问名却是荔枝湾。",
      "唐园载酒知何日，客思乡愁两不间。"
    ]
  },
  {
    "id": "adcfe4db755d2849e7f7cba3a1b8bd0c",
    "title": "节妇郑氏诗",
    "authorName": "陆登选",
    "authorId": "adcfe4db755d2849d1457b72d1457b72",
    "dynasty": "清",
    "content": [
      "琴风凄断泣孤鸾，霜月惊看花魄残。",
      "劲节不磨天地老，幽怀有恨水云乾。",
      "帷空只是存冰檗，镜破还同折镆干。",
      "含笑九原双比翼，贞心长彻海波寒。"
    ]
  },
  {
    "id": "adcfe4db755f31c6209539017584f710",
    "title": "龙洞背",
    "authorName": "方象瑛",
    "authorId": "adcfe4db755f31c60771fc6fd1457b72",
    "dynasty": "清",
    "content": [
      "神龙穿石飞，洞壑昼常晦。",
      "人乃捷于龙，盘旋出龙背。",
      "蹑衣入重云，势与风雨会。",
      "危崖千万状，不知始何代。",
      "突兀浮图高，纵横屏幛大。",
      "鳞鬣树干章，泉流吐飞沫。",
      "下注不测溪，沈沈气冥昧。",
      "傥燃牛渚犀，百灵宛然在。",
      "羌山多灵奇，策名此为最。",
      "何必御风行，旷然天地外。"
    ]
  },
  {
    "id": "adcfe4db755f31c68a71142d0a2f3e81",
    "title": "七盘关",
    "authorName": "方象瑛",
    "authorId": "adcfe4db755f31c60771fc6fd1457b72",
    "dynasty": "清",
    "content": [
      "鸡头关前七盘岭，蚓曲蛇蟠才见顶。",
      "氐中又复度七盘，诘屈纡回势相引。",
      "层崖邃谷路转通，拾级忽见云霞空。",
      "却怪顶触前人趾，不知举膝当心胸。",
      "宁心息魄诧奇绝，万里山川风气别。",
      "一关中断陇蜀分，羌笛渝歌乍相接。",
      "遥望川巴万点明，白云紫雾还纵横。",
      "鳞鳞仿佛峨眉雪，不知何处锦官城。",
      "北望京华南望越，怀人两地情偏切。",
      "今朝身入大荒西，凉风古驿中秋月。"
    ]
  },
  {
    "id": "adcfe4db755fac82085b277cbf2abf95",
    "title": "读白乐天诗书后",
    "authorName": "张品桢",
    "authorId": "adcfe4db755fac82d1457b72d1457b72",
    "dynasty": "清",
    "content": [
      "细玩乐天诗，情真语自挚。虽乏建安骨，要具风人致。",
      "颜谢穷幽深，雕刻非所志。陶公本性真，臭味原无二。",
      "纵非李杜匹，雅可张一帜。昌黎逞雄肆，所就各殊异。",
      "长吉苦呕心，奚如此乐易。微之夙并驰，恐或难联辔。",
      "中伦与中虑，逸情常远寄。时似天籁鸣，顾盼饶妩媚。",
      "不必斗奇险，切切含鼓吹。胸怀凛冰清，吐属绝尘累。",
      "如以佛法论，骚坛大自在。高吟《贺雨篇》，孰是音可嗣。"
    ]
  },
  {
    "id": "adcfe4db756f5cea5f2a3818da04266d",
    "title": "山居",
    "authorName": "王思训",
    "authorId": "adcfe4db756f5cead1457b72d1457b72",
    "dynasty": "清",
    "content": [
      "本非逃世者，胡以碧山藏。",
      "居爱愚为谷，行殊智作囊。",
      "野花春涧落，流水石桥香。",
      "勿笑躬耕拙，人情澹泊长。"
    ]
  },
  {
    "id": "adcfe4db756f5cea3a0b064b16765fcc",
    "title": "易隆别故人",
    "authorName": "王思训",
    "authorId": "adcfe4db756f5cead1457b72d1457b72",
    "dynasty": "清",
    "content": [
      "别泪多于酒，尊前莫易弹。",
      "恐伤游子意，不尽故人欢。",
      "塞雁呼秋旅，江枫倚暮寒。",
      "来朝远凝望，云树雨漫漫。"
    ]
  },
  {
    "id": "adcfe4db756f5ceaa09dcff2af61f1a2",
    "title": "怀化驿晚行",
    "authorName": "王思训",
    "authorId": "adcfe4db756f5cead1457b72d1457b72",
    "dynasty": "清",
    "content": [
      "阴逼千山暝，林深觅路遥。",
      "疏镫疑野戍，残雪辨危桥。",
      "驿僻卒多悍，途长仆易骄。",
      "夜中搔短发，愧杀霍嫖姚。"
    ]
  },
  {
    "id": "adcfe4db756f5cea89c4b636fb14e08f",
    "title": "七月七日登盘龙山莲峰阁",
    "authorName": "王思训",
    "authorId": "adcfe4db756f5cead1457b72d1457b72",
    "dynasty": "清",
    "content": [
      "铁骑金戈失翠丘，谁家笑语在针楼。",
      "浮云身世三年泪，落日关河百战秋。",
      "天外不来青鸟使，沼边空忆赤龙游。",
      "欲消旅恨凭香阁，一水盈盈隔女牛。"
    ]
  },
  {
    "id": "adcfe4db7570af6682f77fc296601c0e",
    "title": "偶作柬严诚",
    "authorName": "龚禔身",
    "authorId": "adcfe4db7570af66d1457b72d1457b72",
    "dynasty": "清",
    "content": [
      "西泠桥畔绿杨湾，梦里曾归不当还。",
      "晓起白云常翁几，醉余青眼爱看山。",
      "茶铛料理神先爽，诗草荒芜手自删。",
      "我惯浪游君善病，何时胜地共跻攀。"
    ]
  },
  {
    "id": "adcfe4db7570af66a809c48e77002e4a",
    "title": "上巳日登城用杭大宗先生世骏诗韵",
    "authorName": "龚禔身",
    "authorId": "adcfe4db7570af66d1457b72d1457b72",
    "dynasty": "清",
    "content": [
      "登高豁尘烦，睇眄江山美。况当上除辰，曲水盛罗绮。",
      "清风度女姮，禊事掌春史。迢迢上重闉，趿我蹋青履。",
      "参天峙林峦，扑地错闾里。顾此濠堑壑，遂事崇墉倚。",
      "荒堞望纡回，襟带互百雉。云容半黑白，山色杂青紫。",
      "龙池何足游，揽胜自今始。霞吐秀岭巅，烟含密树底。",
      "不第游目佳，兼亦会心旨。娟娟月一钩，密迩快仰止，笑彼辕下驹，闭户说扫轨。"
    ]
  },
  {
    "id": "adcfe4db7570af6677c64f1194600d35",
    "title": "冬日登南高峰",
    "authorName": "龚禔身",
    "authorId": "adcfe4db7570af66d1457b72d1457b72",
    "dynasty": "清",
    "content": [
      "寒山断行迹，落叶大于掌。",
      "我来正凄风，抚景结遥想。",
      "峭崖逢僧臞，空林答樵响。",
      "饥乌啄败芦，征雁弄清吭。",
      "俯仰会所适，心目竞飒爽。",
      "一峰立我前，窄径聚而上。",
      "倦欲憩松根，险思扶藤杖。",
      "遂得造其巅，平湖贡滉瀁。",
      "云从足底生，烟自树头敞。",
      "始信山中人，足悟尘外赏。",
      "后期回春姿，林木互苍莽。",
      "蛮榼倩僮携，鼓琴矢独往。"
    ]
  },
  {
    "id": "adcfe4db757e6e2dcb57044168c475b5",
    "title": "札克丹鄂佛浴营观蒙古骑生马歌",
    "authorName": "王会汾",
    "authorId": "adcfe4db757e6e2da588a61994e4451a",
    "dynasty": "清",
    "content": [
      "札克丹营气萧爽，沙坡澶漫连平壤。",
      "诸蕃游骑争驱入，雾鬣风鬃恣来往。",
      "呼韩晚上羊臛羹，幔城合奏琵琶筝。",
      "曲终更呈舞马戏，奚官碧眼虬髭狞。",
      "鞭鞘一拂马齐纵，附尾缘鬃不施鞚。",
      "千夫疾跃万夫唱，雪花旋卷尘飞霿。",
      "注坡蓦涧走侁侁，舞袂交竿捷有神。",
      "忽然坠地势惊绝，双如健鹘翻轻身。",
      "举后蹶前双制拽，凌虚制变争尾发。",
      "马间出入马不知，逸态雄姿转相发。",
      "至尊一顾神浺瀜，人马咸资控驭工。",
      "少府金钱服官绮，拜恩蹈舞擎归笼。",
      "卡轮竞出寻荒垒，筚篥唤风山月起。",
      "御营镫火灿华星，万丈烟光夜凝紫。"
    ]
  },
  {
    "id": "adcfe4db75a35dfe9b7a16df55a80c40",
    "title": "送朱竹垞还秀水",
    "authorName": "王煐",
    "authorId": "adcfe4db75a35dfed1457b72d1457b72",
    "dynasty": "清",
    "content": [
      "四载青门别，南来慰梦思。",
      "如何相见日，即是送行时。",
      "春树诗重咏，旗亭酒莫持。",
      "五湖烟月好，终拟共心期。"
    ]
  },
  {
    "id": "adcfe4db75b13345facd0139ada18dc0",
    "title": "雨后游极乐寺",
    "authorName": "佛芸保",
    "authorId": "adcfe4db75b13345d1457b72d1457b72",
    "dynasty": "清",
    "content": [
      "连朝春雨喜初晴，为访珠林出禁城。",
      "古树遮门如有意，野花遍地不知名。",
      "竹依佛殿香弥远，鸟入禅堂语亦清。",
      "笑我拈毫才觅句，几声晚鼓又催行。"
    ]
  },
  {
    "id": "adcfe4db75b13345f3325f8a343383e1",
    "title": "寄怀智珠师",
    "authorName": "佛芸保",
    "authorId": "adcfe4db75b13345d1457b72d1457b72",
    "dynasty": "清",
    "content": [
      "一纸书传万里心，何年仍复听琴音。",
      "平沙旧曲今谁授，多少离怀托苦吟。",
      "兰闺梦不到天涯，南北云山道路赊。",
      "又是中天秋月朗，夜深应更忆京华。"
    ]
  },
  {
    "id": "adcfe4db75b2549838e749f7460da0bd",
    "title": "八月十八日观潮",
    "authorName": "宋实颖",
    "authorId": "adcfe4db75b254984462bf0d2a27b814",
    "dynasty": "清",
    "content": [
      "头白镫明急管催，高楼晴槛倚江开。",
      "潮声夜静千帆转，断岸风回万马来。",
      "吴越山川供醉眼，古今天地独登台。",
      "九秋萧瑟谁堪赋，滚滚词人庾信哀。"
    ]
  },
  {
    "id": "adcfe4db75b2549837e8bee4ec9e95cd",
    "title": "和钝庵岁暮杂感",
    "authorName": "宋实颖",
    "authorId": "adcfe4db75b254984462bf0d2a27b814",
    "dynasty": "清",
    "content": [
      "年少才名也自雄，老来城北半飘蓬。",
      "闭门种菜浑闲事，输与人间霹雳弓。"
    ]
  },
  {
    "id": "adcfe4db75b2549837e8bee4b146357b",
    "title": "和钝庵岁暮杂感",
    "authorName": "宋实颖",
    "authorId": "adcfe4db75b254984462bf0d2a27b814",
    "dynasty": "清",
    "content": [
      "五十谁能读五车，《黄庭》《白帖》任冬余。",
      "江门老子诗偏好，只对青山不著书。"
    ]
  },
  {
    "id": "adcfe4db75bf3788a7e7c528e5181a29",
    "title": "肇庆舟中",
    "authorName": "李梦松",
    "authorId": "adcfe4db75bf3788d1457b72d1457b72",
    "dynasty": "清",
    "content": [
      "朱曦得残暑，金风吹觉善。",
      "牵事心不宁，身倏为之转。",
      "荡舟过曲坞，潮自为深浅。",
      "息虑敛烦襟，孤鸿入绣巘。"
    ]
  },
  {
    "id": "adcfe4db75bf37883f215adcfcc8407d",
    "title": "偶意",
    "authorName": "李梦松",
    "authorId": "adcfe4db75bf3788d1457b72d1457b72",
    "dynasty": "清",
    "content": [
      "北斗不可挹，南箕不可扬。",
      "古人已有言，何能为感伤。",
      "人皆饭王孙，漂母反不贵。",
      "立身在贫贱，敢不为之地。",
      "咄咄东郭人，此态堪一喟。"
    ]
  },
  {
    "id": "adcfe4db75bf378868e602cebb04aad2",
    "title": "游鼎湖",
    "authorName": "李梦松",
    "authorId": "adcfe4db75bf3788d1457b72d1457b72",
    "dynasty": "清",
    "content": [
      "寺钟敲木末，幽草布香软。",
      "泉声出小谷，樵路行初稳。",
      "白云杂还起，虚袅作龙蜿。",
      "穆然钦古帝，吾心得旷远。"
    ]
  },
  {
    "id": "adcfe4db75c550f1ff30e8b116d28ccf",
    "title": "镇远舟行",
    "authorName": "彭始奋",
    "authorId": "adcfe4db75c550f1d1457b72d1457b72",
    "dynasty": "清",
    "content": [
      "秋阴望不极，村落夕阳生。",
      "霜叶偶然积，沙鸥无故惊。",
      "烟消山渐出，江狭水难平。",
      "共喜武陵近，乘流堪夜行。"
    ]
  },
  {
    "id": "adcfe4db75c550f1df204f938b44b690",
    "title": "过张睢阳故里",
    "authorName": "彭始奋",
    "authorId": "adcfe4db75c550f1d1457b72d1457b72",
    "dynasty": "清",
    "content": [
      "半壁河山百战残，兴亡从古见君难。",
      "逢人肯自谈天宝，遗恨何堪忆贺兰。",
      "戎马郊原臣力竭，关山笛里阵云寒。",
      "凄凉往事应如昨，故里萧萧不忍看。"
    ]
  },
  {
    "id": "adcfe4db75cab0fd58f91452e19c9728",
    "title": "寄赠戴通乾",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "委巷精庐小，过从正苦寒。",
      "诗吟百遍过，酒借一杯宽。",
      "激楚朱弦瑟，凄凉白玉盘。",
      "故交京洛满，妻子恕艰难。"
    ]
  },
  {
    "id": "adcfe4db75cab0fd58f91452155d4704",
    "title": "寄赠戴通乾",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "三老辽东旧，而今各暮途。",
      "寒风自萧索，幽草不荒芜。",
      "冰雪春心长，风尘此态无。",
      "市中逢皂帽，曾识管宁无。"
    ]
  },
  {
    "id": "adcfe4db75cab0fd9da5e51d0a6cfabe",
    "title": "正月十有八日雪中奉使之绝塞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "万里使穷徼，逡巡敢后期。",
      "君恩试艰阻，母意重捐糜。",
      "乡路马蹄缓，边风剑色移。",
      "春城今夜雪，先已接龟兹。"
    ]
  },
  {
    "id": "adcfe4db75cab0fd570b2877cdd97837",
    "title": "晚出居庸关",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "沙碛邻南幕，神京寄北门。",
      "风云护天险，鼓角壮边屯。",
      "故事防秋重，当时入寇繁。",
      "圣朝今尚德，骑马度黄昏。"
    ]
  },
  {
    "id": "adcfe4db75cab0fde1a995eb4928925c",
    "title": "八月二日南归遇雪",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "人与沙头雁，南飞共此程。",
      "捷凌初起势，喜和欲归声。",
      "雪落单于垒，秋生上谷城。",
      "梦中如识路，先慰倚门情。"
    ]
  },
  {
    "id": "adcfe4db75cab0fd295060b7121e90db",
    "title": "野草中得五铢钱",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "岂有光芒异，犹怜轮廓坚。",
      "蚀深斑色古，渍少篆文全。",
      "弃掷灵何在，摩挲臭尚传。",
      "和亲娄敬策，输纳想当年。"
    ]
  },
  {
    "id": "adcfe4db75cab0fde2da3205c610b3d2",
    "title": "秋望洪泽湖",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "木叶洞庭下，秋涛洪泽回。",
      "蛇龙今已放，璧马谩成灾。",
      "苍莽空天合，沉吟晓望开。",
      "防川有深戒，莫止岸加培。"
    ]
  },
  {
    "id": "adcfe4db75cab0fd3ce432d1962330af",
    "title": "金山寺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "众流合已尽，大海受其东。",
      "万里峨眉雪，桃花晚涨通。",
      "寺钟摇佛籁，帆影乱江风。",
      "芳草齐梁恨，青青北固中。"
    ]
  },
  {
    "id": "adcfe4db75cab0fdab74e39484b59517",
    "title": "归棹",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "烟水萦归思，孤帆绕岸回。",
      "村虚木未脱，秋迥雁将来。",
      "客梦几时罢，江花昨夜开。",
      "匡山如习隐，先筑读书台。"
    ]
  },
  {
    "id": "adcfe4db75cab0fdfc4f05eaca1df7b6",
    "title": "孤竹城",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "道出令支县，萧条东海浔。",
      "如何多古思，烟草系人深。",
      "臣主千秋案，乾坤不贰心。",
      "传闻故祠在，立马一沉吟。"
    ]
  },
  {
    "id": "adcfe4db75cab0fda86411372b9897e3",
    "title": "谒孟祠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "横流不可遏，夫子树其防。",
      "遗庙垂今日，令人增远望。",
      "诗书资羽翼，雷电避光芒。",
      "万古尼山色，青青接峄阳。"
    ]
  },
  {
    "id": "adcfe4db75cab0fdfccb58d65de3b553",
    "title": "咏存园玉兰",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "或有神灵意，经今四百年。",
      "花明鬼火外，阴冷劫灰前。",
      "不死岂殊性，孤生亦偶然。",
      "江村一树雪，春色武陵边。"
    ]
  },
  {
    "id": "adcfe4db75cab0fd256757dca445267e",
    "title": "壑庵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "一壑藏春水，寒生清净心。",
      "落花幽籁细，苦竹夕阳深。",
      "寂以会众妙，澹然闲至今。",
      "两湖三十里，于此寄微吟。"
    ]
  },
  {
    "id": "adcfe4db75cab0fd679b5e436681d2c3",
    "title": "送别钟匪莪",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "征马顾还嘶，飞蓬东复西。",
      "伊予甘落落，吾子慎栖栖。",
      "海内谁胶漆，边陲正鼓鼙。",
      "相依傥严武，好住浣花溪。"
    ]
  },
  {
    "id": "adcfe4db75cab0fdf2d3771b34793d95",
    "title": "闻雁",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "白月转庭树，清霜下井干。",
      "一声哀雁起，千里大江寒。",
      "凄听宁偏入，离忧自万端。",
      "乾坤吾与汝，前路共漫漫。"
    ]
  },
  {
    "id": "adcfe4db75cab0fd7f711256278a37c9",
    "title": "晓渡扬子江",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "平楚渺无尽，乱山寒欲苍。",
      "北风吹片席，此际一相望。",
      "客久增恇怯，吾哀罢慨慷。",
      "烟蓑依雪渚，江上有渔郎。"
    ]
  },
  {
    "id": "adcfe4db75cab0fdafaad420c161ff56",
    "title": "旅夜",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "江月当人起，烟沙近腊天。",
      "不知今夜梦，可到故林边。",
      "敝罶三星在，扁舟百丈牵。",
      "浮生厌漂荡，四十转茫然。"
    ]
  },
  {
    "id": "adcfe4db75cab0fd954337637b484408",
    "title": "雨",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "急雨鸣清旦，寒山湿翠屏。",
      "岸沙淤虎迹，潭水郁龙腥。",
      "万事方纠结，孤篷复晦冥。",
      "客魂真断尽，不独怨伶俜。"
    ]
  },
  {
    "id": "adcfe4db75cab0fd48537c8d0ee29f26",
    "title": "重寓准提精舍感赋",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "客有风尘者，飘然天地中。",
      "重来沧海上，直在故园东。",
      "芳草映华发，孤云覆断蓬。",
      "精蓝诸品净，独与旧时同。"
    ]
  },
  {
    "id": "adcfe4db75cab0fd6bdbf349c21e22ab",
    "title": "怀友人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "射虎将军后，蹉跎坐白头。",
      "寸心持报国，多病习伤秋。",
      "霜雪苍鹰疾，关河老骥休。",
      "西风吹望眼，独倚仲宣楼。"
    ]
  },
  {
    "id": "adcfe4db75cab0fd9103f227087b525a",
    "title": "初春寄西涧上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "残雪东皋尽，田盘寒翠深。",
      "所怀虚岁月，之子遂飞沈。",
      "夜水移琴兴，春风活道心。",
      "蹇驴仍好在，行向涧西寻。"
    ]
  },
  {
    "id": "adcfe4db75cab0fd3626ce0eb2df4154",
    "title": "漫兴",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "幽意复谁知，斜阳杖一枝。",
      "好山存古色，荒稼给生资。",
      "蠖屈清贫得，鸡栖老病宜。",
      "寸心殊不折，陡健日裁诗。"
    ]
  },
  {
    "id": "adcfe4db75cab0fd4ef74bb73e1dc35a",
    "title": "初秋凉风飒然漫述",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "衡荜萧然迥，乾坤秋水中。",
      "鸣蝉争落日，嘉树集清风。",
      "即事从幽讨，因心合大同。",
      "小山云露白，好植桂花丛。"
    ]
  },
  {
    "id": "adcfe4db75cab0fd2506fd5b193606ea",
    "title": "萤火",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "小智吾怜汝，通幽解避明。",
      "尚多清夜影，却受世间名。",
      "一水湛天白，疏星绝汉行。",
      "莎鸡兼促织，相与寄微生。"
    ]
  },
  {
    "id": "adcfe4db75cab0fd1777585b9e967af3",
    "title": "溪上",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "客心窅然注，秋水恰相关。",
      "取适忘趋舍，无人自往还。",
      "岁时芳草暮，江海白鸥闲。",
      "独有高天月，相期在一湾。"
    ]
  },
  {
    "id": "adcfe4db75cab0fd70390fc1ab51008a",
    "title": "独游石塘峪",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "每爱盘空曲，白云深复深。",
      "谁为高士传，不识古人心。",
      "绝迹许长往，好山唯独寻。",
      "一瓢毋我慁，天籁在风林。"
    ]
  },
  {
    "id": "adcfe4db75cab0fd18d2dc729ce62f08",
    "title": "小园口号",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "静理入闲趣，方知天地功。",
      "栗皱开夜雨，豆荚喜秋风。",
      "不死身从老，安贫养已丰。",
      "平生狷介志，汨没寂寥中。"
    ]
  },
  {
    "id": "adcfe4db75cab0fd3f7fde54557168ae",
    "title": "有怀藏公",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "本色行真意，吾师得自然。",
      "了无一物在，不异众人前。",
      "世路老犹梗，心灯默已传。",
      "客魂常自怪，动落法云边。"
    ]
  },
  {
    "id": "adcfe4db75cab0fd1390984eac9f80a4",
    "title": "山居杂咏五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "双坞人烟外，萧萧松雪翻。",
      "老农今日事，古色数家村。",
      "鹅鸭通前浦，豺狼到小园。",
      "何须不来往，邻里数相存。"
    ]
  },
  {
    "id": "adcfe4db75cab0fd1390984eee4cf6ab",
    "title": "山居杂咏五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "半尺青溪水，沧浪或在兹。",
      "草香回蛱蝶，沙迥宿鸬鹚。",
      "白发悔他日，清流信此时。",
      "虚舟吾意得，飘荡更何之。"
    ]
  },
  {
    "id": "adcfe4db75cab0fd1390984ebb5fdbfb",
    "title": "山居杂咏五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "一雨柴门路，纷然掩碧莎。",
      "澹怀随老至，小隐畏人多。",
      "泽雉安微分，醯鸡有太和。",
      "寄声旧朋好，莫复笑蹉跎。"
    ]
  },
  {
    "id": "adcfe4db75cab0fd1390984efecf652f",
    "title": "山居杂咏五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "峣崅南山口，参差晚稼陈。",
      "谁知荷锄者，不是带经人。",
      "天地容归老，妻孥恕食贫。",
      "秋风看近在，红稻一尝新。"
    ]
  },
  {
    "id": "adcfe4db75cab0fd1390984ee15a30cd",
    "title": "山居杂咏五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "耳目都无事，空山贡寂寥。",
      "飞生时探鷇，稚子日承蜩。",
      "苍莽情焉薄，胚浑器不雕。",
      "初非事高尚，于以永今朝。"
    ]
  },
  {
    "id": "adcfe4db75cab0fd94fdae391c5f191c",
    "title": "晴晴",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "闲色开金碧，空山受夕晖。",
      "秋心先候得，天意放晴微。",
      "老去馀霜鬓，归来此亦衣。",
      "暮途规海运，谁见一鹏飞。"
    ]
  },
  {
    "id": "adcfe4db75cab0fd5657056a196444a4",
    "title": "晚看秋山红树",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "谁擘珊瑚树，枝枝出海云。",
      "炉锤真宰在，图画鬼工分。",
      "白水开虚照，青山设闲文。",
      "所悲摇落近，倚杖及斜曛。"
    ]
  },
  {
    "id": "adcfe4db75cab0fd7fb99200a56cc65a",
    "title": "雨后病起赴邻家饮",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "霜树争开锦，秋沙不惹泥。",
      "病翻嫌伏枕，晴即乐扶藜。",
      "理得形原赘，机忘物已齐。",
      "邻家邀痛饮，醉影恣东西。"
    ]
  },
  {
    "id": "adcfe4db75cab0fd1d6553ac128e8b0f",
    "title": "留宿陈卫瞻易安书室口占以赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "甲第峥嵘在，蜗庐膝易安。",
      "夜霜神骥立，秋水白鸥寒。",
      "蓟训争相接，韩康窃自完。",
      "过从能不厌，移榻罄清欢。"
    ]
  },
  {
    "id": "adcfe4db75cab0fd1d6553ac1d4d24e7",
    "title": "留宿陈卫瞻易安书室口占以赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "灯影深帘閟，炉香裛细匀。",
      "玄言时一中，交道莫轻论。",
      "琐事侵残岁，芳筵醉野人。",
      "凤雏君已得，便足慰清贫。"
    ]
  },
  {
    "id": "adcfe4db75cab0fdb53f6dcc6af208fc",
    "title": "雨后西轩夜酌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "雨意报阑珊，归云几片残。",
      "月清今夕景，天复暮春寒。",
      "虚闻增深悔，衰情灭宿欢。",
      "浊醪曾不饮，一涉醉乡宽。"
    ]
  },
  {
    "id": "adcfe4db75cab0fd16e115a147ac623c",
    "title": "秋初过陈橘洲有作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "秋水连沙雨，衡门且暂临。",
      "愁兼芳草暮，迹混白鸥深。",
      "交道看前辈，文章见古心。",
      "尹班投契旧，不厌屡招寻。"
    ]
  },
  {
    "id": "adcfe4db75cab0fd540f581bd8134d7f",
    "title": "溥元五侄寄藤杖却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "正欲秋山去，苍藤寄此时。",
      "老夫何所赖，一物见深知。",
      "野步逾规矩，闲心混险夷。",
      "清秋天地肃，寒翠入支颐。"
    ]
  },
  {
    "id": "adcfe4db75cab0fd97949ac4c452775a",
    "title": "登楼",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "落日登楼意，沧州万里遥。",
      "云阴冥屈蠖，风势侧盘雕。",
      "俗物毋相乱，秋山肯见招。",
      "寒芜横暝色，抱膝得无聊。"
    ]
  },
  {
    "id": "adcfe4db75cab0fddafcbc77a863df0b",
    "title": "独游",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "孤鹤寄天地，旷然江海心。",
      "偶游碧云影，遂入青岚深。",
      "所得憺已足，此身闲至今。",
      "君听幽涧水，不作陇头音。"
    ]
  },
  {
    "id": "adcfe4db75cab0fd257e9a733ee98ee9",
    "title": "八月十一日夜坐月",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "风壑消群籁，月明清露漙。",
      "无言重卷幔，危坐一凭阑。",
      "秋水乾坤白，冰壶草木寒。",
      "百年疏鬓影，回首却愁看。"
    ]
  },
  {
    "id": "adcfe4db75cab0fdb1fecdf41b7dfd96",
    "title": "搆屋石塘峪漫成五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "更凿云林僻，端令世事遗。",
      "古心栖沕穆，远迹擅幽奇。",
      "高水循循落，空天浑浑垂。",
      "一峰危立处，新结小茅茨。"
    ]
  },
  {
    "id": "adcfe4db75cab0fdb1fecdf4670841f4",
    "title": "搆屋石塘峪漫成五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "丛苞相倚薄，樵径曲裁通。",
      "鹿叫寒岩雨，鹰翻绝壁风。",
      "谩言青鸟使，或有紫芝翁。",
      "头白沈冥意，吾将属此中。"
    ]
  },
  {
    "id": "adcfe4db75cab0fdb1fecdf463f77e35",
    "title": "搆屋石塘峪漫成五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "昔年空翠里，萧索几人居。",
      "琐琐虫沙变，悠悠日月除。",
      "石崩蹊又改，泉壅窟重疏。",
      "记取田盘老，今为寄籍初。"
    ]
  },
  {
    "id": "adcfe4db75cab0fdb1fecdf424062084",
    "title": "搆屋石塘峪漫成五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "春水看龙变，秋风有鹤鸣。",
      "虚怀依妙道，晚节慎平生。",
      "坞仄从云卧，田荒费火耕。",
      "凿坏犹赘事，自不系浮名。"
    ]
  },
  {
    "id": "adcfe4db75cab0fdb1fecdf48a27e4a8",
    "title": "搆屋石塘峪漫成五首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "客屐经过处，应迷此一方。",
      "阴崖缠雨气，午日动朝光。",
      "山鬼来争席，溪禽不乱行。",
      "夷歌君且听，仿佛古沧浪。"
    ]
  },
  {
    "id": "adcfe4db75cab0fde1fd8d5424fe70c8",
    "title": "正月十有四日桐公至自普陀因同藏上人留宿萧斋分赋得分字",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "离立联双鹤，孤飞掣断云。",
      "蓬茅忘简略，故旧接殷勤。",
      "海色三衣见，兰香四座分。",
      "踏灯歌歇未，明月照同群。"
    ]
  },
  {
    "id": "adcfe4db75cab0fd5014a2a4d4f1f72b",
    "title": "得次女泸川信却寄三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "远隔三年面，今朝万里书。",
      "夜猿巴峡苦，秋雁合江疏。",
      "作妇勤毋恤，思亲病可除。",
      "天涯小侍女，相伴意何如。"
    ]
  },
  {
    "id": "adcfe4db75cab0fd5014a2a405abeeab",
    "title": "得次女泸川信却寄三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "杜母讴歌处，儿今复滞留。",
      "云深诸葛庙，花亚锦官楼。",
      "文物移新俗，江山似昔游。",
      "存亡两不见，悽恻泪长流。"
    ]
  },
  {
    "id": "adcfe4db75cab0fd5014a2a4dd1bbdff",
    "title": "得次女泸川信却寄三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "敢望生豚子，犹能隐鹿门。",
      "轩墀邻虎豹，衣食仰乾坤。",
      "白发穷愁豁，青山病骨存。",
      "归帆如果发，先到薜萝村。"
    ]
  },
  {
    "id": "adcfe4db75cab0fdbd2fbc2bd69f5893",
    "title": "夏日山居即事书怀三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "村径通荒寂，悠哉此一隅。",
      "晚凉移暑湿，空翠落虚无。",
      "山意完深境，天然畀老夫。",
      "君看黄雀思，自与白鸥殊。"
    ]
  },
  {
    "id": "adcfe4db75cab0fdbd2fbc2be0da7441",
    "title": "夏日山居即事书怀三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "沙平时薙草，石冷重移苔。",
      "野蝶忘人面，山禽覆茗杯。",
      "地偏群动寂，偶丧百愁开。",
      "云露高寒表，樗榆育不材。"
    ]
  },
  {
    "id": "adcfe4db75cab0fdbd2fbc2b2cef6b28",
    "title": "夏日山居即事书怀三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "草木区萌遂，禽虫乳孳多。",
      "独吟还自放，晚起且谁何。",
      "邻里稀相接，樵苏也不过。",
      "赘疣容圣世，敢复恨蹉跎。"
    ]
  },
  {
    "id": "adcfe4db75cab0fd72475430322f84db",
    "title": "雨后观倒影潭",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "每爱空潭水，匉訇出郁盘。",
      "喧流能入静，躁势转增寒。",
      "未失和柔性，谁穷激怒端。",
      "乾坤夷险事，云外侧身看。"
    ]
  },
  {
    "id": "adcfe4db75cab0fda4266d64bd926a08",
    "title": "和答陈石闾三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "苍莽秋风落，凄其楚客悲。",
      "卜居多龃龉，寄食有胥靡。",
      "朱瑟蒙尘网，清冰莹藕丝。",
      "龙蛇君不见，吾道属逶迤。"
    ]
  },
  {
    "id": "adcfe4db75cab0fda4266d64717fda4a",
    "title": "和答陈石闾三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "闲馆莓苔合，经今限短垣。",
      "雄鸡蕲断尾，芳草怨当门。",
      "萋斐知何意，颠危见所存。",
      "明时天广大，无事泣烦冤。"
    ]
  },
  {
    "id": "adcfe4db75cab0fda4266d64f0fe2685",
    "title": "和答陈石闾三首",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "风雅黄初后，谁知此道难。",
      "时趋尝折角，绝诣早登坛。",
      "同□惭深予，新诗忍细看。",
      "文章疑鬼物，容易致泥蟠。"
    ]
  },
  {
    "id": "adcfe4db75cab0fd58aa63befa7bd184",
    "title": "杪秋杂感",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "平居抚今昔，幽感恻心魂。",
      "遗泽弥梁楚，清操著子孙。",
      "园庐聊僦止，饘粥强图存。",
      "三十年中事，凄凉莫重论。"
    ]
  },
  {
    "id": "adcfe4db75cab0fd58aa63beb9b1d637",
    "title": "杪秋杂感",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "每作西南望，沾襟涕泗斑。",
      "秋心悬博水，风木拱尧山。",
      "谁策遗经美，空存赐服殷。",
      "传□旧祠庙，犹祀峡云间。"
    ]
  },
  {
    "id": "adcfe4db75cab0fd58aa63bee9fec318",
    "title": "杪秋杂感",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "才拙官宜罢，家贫子亦无。",
      "生涯违左计，迂步狎泥涂。",
      "落落馀今日，悠悠此丈夫。",
      "愁边霜叶脱，独立一长吁。"
    ]
  },
  {
    "id": "adcfe4db75cab0fd3dde1fc65b02c64b",
    "title": "移寓又作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "病起身何托，天寒寓又移。",
      "蛰虫振冬户，宿鸟落风枝。",
      "赘物辜生德，畸人赖圣时。",
      "寝丘遗产尽，谁念叔敖儿。"
    ]
  },
  {
    "id": "adcfe4db75cab0fd220afb10f22a87dd",
    "title": "留宿友人易安书屋",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "客自无归处，长安路不迷。",
      "偶然留半榻，便已足羁栖。",
      "说剑神尤王，论文鬼欲啼。",
      "朔风吹败叶，无事日东西。"
    ]
  },
  {
    "id": "adcfe4db75cab0fd10cbf5499bae9195",
    "title": "刘东郊来自广陵喜赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "羁旅清江曲，优游大壑前。",
      "五年如一瞬，斑鬓映华颠。",
      "古剑潜蛟泣，新雏小凤翾。",
      "六朝遗迹泯，又得子山传。"
    ]
  },
  {
    "id": "adcfe4db75cab0fdf9453345db4a7562",
    "title": "立春后一日集饮范兰亭佛籁轩",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "卓立维公子，招邀及老夫。",
      "春风善披拂，衰草不荒芜。",
      "一邑围烟水，高斋入画图。",
      "醉深灵籁起，略扫客尘无。"
    ]
  },
  {
    "id": "adcfe4db75cab0fdd6578cc36d3c401e",
    "title": "秋笛",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "横笛秋风襄，可怜边思多。",
      "一声折杨柳，残月下关河。",
      "朔气潜相入，清商久不和。",
      "方传郑都护，万里枕雕戈。"
    ]
  },
  {
    "id": "adcfe4db75cab0fd1ad1dfe4721359be",
    "title": "江东慎行师拟止石堂因署曰梅子坞且赠以诗时又五月十有四日",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "流水忽欲住，湛然寒碧陈。",
      "半椽聊托足，一笠不随身。",
      "梅子熟何日，香光定染人。",
      "会须同牧女，长共乳糜新。"
    ]
  },
  {
    "id": "adcfe4db75cab0fdda45005aabfdccc3",
    "title": "留宿梅子坞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "云坞秋灯白，山深夜复深。",
      "虚空开梦境，消息见天心。",
      "零露攘攘下，阴虫细细吟。",
      "百愁诚底物，悔被一生侵。"
    ]
  },
  {
    "id": "adcfe4db75cab0fda4a14d82a4397df5",
    "title": "藏师饷予山豆苗诗以纪之",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "物美天难夺，飒然风味殊。",
      "早春时采摘，小品擅庖厨。",
      "滑腻江莼劣，甘寒玉笋俱。",
      "豆苗谁种女，亦足养清癯。"
    ]
  },
  {
    "id": "adcfe4db75cab0fd6c92edeb92d661ee",
    "title": "过山寺听僧说金刚经义",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "云迥双林近，沙寒细路移。",
      "蛟龙秋竞起，虫豸晚犹啼。",
      "一语清尘却，经时落日低。",
      "是心何所住，流水自东西。"
    ]
  },
  {
    "id": "adcfe4db75cab0fded8ac88a6b572143",
    "title": "寄答慎上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "万态争纷糅，孤云自溯洄。",
      "不言看逝鸟，无赖画寒灰。",
      "老骨支离耸，春星寂寞回。",
      "萧斋愁正剧，珍重尺书来。"
    ]
  },
  {
    "id": "adcfe4db75cab0fded8ac88a1d814e34",
    "title": "寄答慎上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "水石萧然外，孤茅亚雪深。",
      "物方随荡涤，我亦乐销沈。",
      "羁绁未终谢，梦魂时一寻。",
      "坐看梅子意，已了即非心。"
    ]
  },
  {
    "id": "adcfe4db75cab0fd3957f8a7bc44dca8",
    "title": "秋望",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "赤日照沧洲，秋风吹白头。",
      "尚怀千载虑，还向古人求。",
      "老马不改步，野原今又秋。",
      "楚天愁望断，脉脉下空楼。"
    ]
  },
  {
    "id": "adcfe4db75cab0fdc12c83acd1e2dc83",
    "title": "幽栖",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "沙碧长林曲，无人一径夷。",
      "斗禽双堕地，交蔓各升篱。",
      "心迹行都泯，文章老更疑。",
      "子山他日赋，聊足述幽栖。"
    ]
  },
  {
    "id": "adcfe4db75cab0fdc7f3fe6ff5f305e8",
    "title": "夜宿耳山山厦",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "只作吞声哭，真成隔世悲。",
      "高坟徒再拜，旧业已全堕。",
      "事著名臣传，惭深不肖儿。",
      "耳山山厦月，相照欲何为。"
    ]
  },
  {
    "id": "adcfe4db75cab0fd1e9447dc22e277e1",
    "title": "村夜",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "路暝客行稀，林昏月上迟。",
      "雨声黄叶下，阴火碧燐移。",
      "寒事催荒徼，清砧急远闺。",
      "和戎归圣算，近罢月氏师。"
    ]
  },
  {
    "id": "adcfe4db75cab0fd768576278f82c0ad",
    "title": "野望",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "燕赵悲凉俗，唐虞揖让风。",
      "古怀缘酒热，老眼得秋空。",
      "易水销神剑，尧山泯故宫。",
      "几多凭吊意，徙倚落晖中。"
    ]
  },
  {
    "id": "adcfe4db75cab0fd132f7b9d53392c83",
    "title": "宿心上人房因赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "枕藉长安道，栖禅十五春。",
      "行深忘白业，门静辟缁尘。",
      "摆脱随场惯，坚刚得性纯。",
      "偶然分物我，一款故乡人。"
    ]
  },
  {
    "id": "adcfe4db75cab0fd456e687027425c3d",
    "title": "移居",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "归老长安韨，鸡栖闭席门。",
      "孤云无住相，衰草护春根。",
      "里巷差能别，交游多不存。",
      "空怜乱书在，似欲伴朝昏。"
    ]
  },
  {
    "id": "adcfe4db75cab0fd456e68708fd20c43",
    "title": "移居",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "西北严城角，何人问寂寥。",
      "星霜乔木改，风雨弊庐遥。",
      "春雁起湘渚，沙鸥去海潮。",
      "故园为客意，伏枕得无聊。"
    ]
  },
  {
    "id": "adcfe4db75cab0fd456e6870fb9626d0",
    "title": "移居",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "敢作无终隐，躬耕赡薄糜。",
      "行藏真不料，五十复如斯。",
      "啙窳吾生拙，崔隤老步迟。",
      "请看南国橘，一徙一离披。"
    ]
  },
  {
    "id": "adcfe4db75cab0fdb80ee85f02bd7e58",
    "title": "新秋席上作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "新凉上葛襟，萧瑟碧桐阴。",
      "我固多愁者，君看草木心。",
      "盛衰无再计，风雨为谁深。",
      "高宴同杯酒，遥遥忆古今。"
    ]
  },
  {
    "id": "adcfe4db75cab0fd0848a2b552552190",
    "title": "送别若公南游",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "扁舟下南渚，此意一何深。",
      "自有真空在，谁从实际寻。",
      "大江无定水，秋月照人心。",
      "午夜鱼龙出，应听秘密音。"
    ]
  },
  {
    "id": "adcfe4db75cab0fd0848a2b529e9ba88",
    "title": "送别若公南游",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "松风扣虚壑，萧爽田盘秋。",
      "每遇绝佳处，与师尝极游。",
      "江湖今判袂，烟雨独登楼。",
      "题遍南朝寺，无忘寄白头。"
    ]
  },
  {
    "id": "adcfe4db75cab0fde14fc7d044b6ce27",
    "title": "寓西涧藏师竟赴千像寺斋孤游涧中竟日有作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "滞理由拘士，遂令真意亡。",
      "拂衣僧竟去，拄杖客何妨。",
      "秋水飞空白，孤云无定方。",
      "至人吾岂敢，耆旧在襄阳。"
    ]
  },
  {
    "id": "adcfe4db75cab0fd2105b6e9c20d6a89",
    "title": "展眺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "临空展孤眺，山豁双眸开。",
      "秋色无边际，高云万里来。",
      "可怜牧马处，霜落单于台。",
      "边吹切肌骨，至今生暮哀。"
    ]
  },
  {
    "id": "adcfe4db75cab0fd3ec12c38804a29ba",
    "title": "寄怀若水上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "江南秋草色，不染道人心。",
      "片笠随终始，孤舟得滞淫。",
      "乾坤幽梦破，风雨夜钟深。",
      "万里冥鸿意，于今喜陆沈。"
    ]
  },
  {
    "id": "adcfe4db75cab0fd3ec12c384cf2e853",
    "title": "寄怀若水上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "不碍荒江曲，题诗杖竹筇。",
      "乡心三户水，秋色六朝松。",
      "梦幻能无著，虚空定所从。",
      "沃洲山路塞，缘汝见孤踪。"
    ]
  },
  {
    "id": "adcfe4db75cab0fdf2d3771b8f69c0c8",
    "title": "闻雁",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "边声不到地，哀雁塞门回。",
      "老泪无端下，秋风薄莫来。",
      "酒深时倚杖，人去独登台。",
      "万里潇湘水，惊群几溯洄。"
    ]
  },
  {
    "id": "adcfe4db75cab0fdef2db26f699d18ad",
    "title": "寓城西精舍赠洞文上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "比邻七十载，为客谢淹留。",
      "忍草自长碧，妙香时一浮。",
      "世情争梦幻，佛面老春秋。",
      "愁绝斜阳外，谁家百尺楼。"
    ]
  },
  {
    "id": "adcfe4db75cab0fdc4b329ea7b33e14e",
    "title": "喜雨",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "天意关生理，冥冥细雨移。",
      "碧山今日好，芳草一春迟。",
      "喜色浮群动，田家重此时。",
      "老夫理花绪，沾湿鬓边丝。"
    ]
  },
  {
    "id": "adcfe4db75cab0fd3fdbf7ce3b36e3a7",
    "title": "柳花",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "微薄不自定，漫空时乱飞。",
      "君看可怜态，还有欲生机。",
      "萦惹如求系，漂摇信所归。",
      "翻嫌石苔藓，点点入春稀。"
    ]
  },
  {
    "id": "adcfe4db75cab0fd3f9ccd6b5d18e13a",
    "title": "莺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "春阳动幽谷，二月早闻莺。",
      "甘语能无入，金衣竟得名。",
      "林风知乍转，山雨报初晴。",
      "越鸟真痴绝，軥辀止直鸣。"
    ]
  },
  {
    "id": "adcfe4db75cab0fdf9dfa1702a1aef8a",
    "title": "八月廿四日至山庄草堂荒秽手自芟薙悠然有作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "老去诸骸痛，归来两眼新。",
      "堑堙生野兴，劳苦效村民。",
      "甃石馀花落，通篱宿蔓陈。",
      "卢龙五百里，肯作姓田人。"
    ]
  },
  {
    "id": "adcfe4db75cab0fda51fa8c71598b4af",
    "title": "易公仙公申兄弟，暨王兰谷宿盘山天城寺三日，历盘西剑台诸胜而归，未及追陪怅然于怀赋此却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "烟草渺无际，卢龙秋色来。",
      "昔人谁舞剑，有客此登台。",
      "楚塞思千里，边风酒一杯。",
      "悲嘶馀老马，落日自低回。"
    ]
  },
  {
    "id": "adcfe4db75cab0fda51fa8c74f10b19b",
    "title": "易公仙公申兄弟，暨王兰谷宿盘山天城寺三日，历盘西剑台诸胜而归，未及追陪怅然于怀赋此却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "谡谡云际松，亭亭天半峰。",
      "共携紫竹杖，踏碎青芙蓉。",
      "高趣渺难测，野人嗟莫从。",
      "溪南双白鹿，应与数君逢。"
    ]
  },
  {
    "id": "adcfe4db75cab0fda51fa8c7265a6cef",
    "title": "易公仙公申兄弟，暨王兰谷宿盘山天城寺三日，历盘西剑台诸胜而归，未及追陪怅然于怀赋此却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "入览遂复尽，胜游宁足多。",
      "好山留一半，此意欲如何。",
      "紫盖冥烟雨，天门障薜萝。",
      "上方今不到，珍重待重过。"
    ]
  },
  {
    "id": "adcfe4db75cab0fd7b5520b79350f6c6",
    "title": "留宿王兰谷斋中因赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "折节求深造，如君世所难。",
      "儒衣勤正学，禄养喜微官。",
      "虫语空床在，秋灯四壁寒。",
      "能令云卧客，骑马下田盘。"
    ]
  },
  {
    "id": "adcfe4db75cab0fd7b5520b71bbdceba",
    "title": "留宿王兰谷斋中因赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "尊酒寻常事，论心贵以真。",
      "平生敦气节，之子敌交亲。",
      "草木悲秋色，文章质古人。",
      "相逢留信宿，端足慰沈沦。"
    ]
  },
  {
    "id": "adcfe4db75cab0fdf1370f587a0abf9a",
    "title": "将自田盘归与藏公坐倒影潭话声闻事久之乃别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "流水自生听，谁知理入微。",
      "藏公真静者，于此发清机。",
      "心耳无边际，声闻有是非。",
      "语馀分手去，潭底白云飞。"
    ]
  },
  {
    "id": "adcfe4db75cab0fd471bc7fadfd82679",
    "title": "过长安古寺次波村韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "琉璃开净域，孤磬窅然清。",
      "不染虚空色，君听起灭声。",
      "妙明无二法，彼佛即群生。",
      "谁证风尘底，逍遥出世情。"
    ]
  },
  {
    "id": "adcfe4db75cab0fd941f93926de8f688",
    "title": "乙卯九月九日来游西涧西涧主委客去竟赴千像寺斋遂得孤游竟日戊午夏又至西涧涧主又赴千像寺斋时节顿易而踪迹略同追和前作再赋此诗",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "又委松云去，松云万壑新。",
      "偶然为我有，足以见师真。",
      "落叶证前事，禅心泯客尘。",
      "蘧庐视天地，自属两忘人。"
    ]
  },
  {
    "id": "adcfe4db75cab0fd8535c2b2f0498668",
    "title": "留别诸同人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "又复故山去，离离芳草心。",
      "谁能救迟莫，天欲遂飞沈。",
      "世事看云变，交情到子深。",
      "天池雷雨动，珍重伏龙吟。"
    ]
  },
  {
    "id": "adcfe4db75cab0fd8535c2b2a8ed3639",
    "title": "留别诸同人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "出匣寒吹面，秋冰莹宝刀。",
      "万金求不得，十载足深韬。",
      "神气平生在，风尘世故遭。",
      "谁为吕虔赠，挥手思徒劳。"
    ]
  },
  {
    "id": "adcfe4db75cab0fd8535c2b2c6d3249b",
    "title": "留别诸同人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "海内论才杰，多君品骨奇。",
      "每将国士泪，尚与古人期。",
      "物有不可夺，我思时见之。",
      "关门分手去，白日照须眉。"
    ]
  },
  {
    "id": "adcfe4db75cab0fd33e6a34cd800dd63",
    "title": "韨屋灾裁其馀材用搆小亭颜曰瘢柱戏作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "八尺方亭子，成之灰烬馀。",
      "得全沟断在，幸免爨桐如。",
      "野色时时入，秋空面面虚。",
      "世谁收弃物，乃作逸人居。"
    ]
  },
  {
    "id": "adcfe4db75cab0fdc85dfcd28d883f9e",
    "title": "秋山对雨有怀陈氏兄弟赋诗三韵而陈书适至遂成一律却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "风吹岫云合，细雨一丝丝。",
      "天欲深秋色，怀人属此时。",
      "大江流竟下，芳草怨凄其。",
      "适报三千里，投书慰别离。"
    ]
  },
  {
    "id": "adcfe4db75cab0fdf16fdd6b6e4d065f",
    "title": "藏公生塔落成喜赋",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "岂必造生塔，为公终此心。",
      "后来传好事，君子或知音。",
      "古道久不作，交情多面深。",
      "沃洲山下路，曾见几人寻。"
    ]
  },
  {
    "id": "adcfe4db75cab0fd371ddd1058b8d44d",
    "title": "收稼了咏怀",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "农事各已了，田家深闭门。",
      "北风吹老树，黄叶下秋村。",
      "一径往来绝，空场鸟雀喧。",
      "先天徒已凿，且得后天存。"
    ]
  },
  {
    "id": "adcfe4db75cab0fdc977581fa34c2ddb",
    "title": "望大龙潭",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "冷翠转深黑，望之如空天。",
      "森沈白日底，傲睨群峰前。",
      "险势开阴峡，飞流注大川。",
      "苍龙不作雨，常得抱珠眠。"
    ]
  },
  {
    "id": "adcfe4db75cab0fdc254031713c67329",
    "title": "秋雪",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "白日常年好，空明九月时。",
      "阴阳今欲战，雨雪晚交持。",
      "势合溪云长，寒深木叶危。",
      "清商杂流羽，取瑟一调丝。"
    ]
  },
  {
    "id": "adcfe4db75cab0fd26baf0291a61ac7c",
    "title": "可惜",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "徒有千秋意，无由质古人。",
      "此生良可惜，他日得谁论。",
      "乾鼠藏多秘，飞龙好必真。",
      "等身书卷在，糟粕厌空陈。"
    ]
  },
  {
    "id": "adcfe4db75cab0fdd8b5bb8bdb1e6311",
    "title": "所思",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "日夕有所思，所思端属谁。",
      "关河愁绝处，天地酒醒时。",
      "木叶夜来下，秋风江上吹。",
      "倚楼寻苦调，一一入参差。"
    ]
  },
  {
    "id": "adcfe4db75cab0fd76a5140c04502a30",
    "title": "不见",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "不见西邻好，当时及老成。",
      "浮云随雨散，春草入秋生。",
      "旧俗悲前事，新愁惑旅情。",
      "哑哑乌鹊语，犹作故林声。"
    ]
  },
  {
    "id": "adcfe4db75cab0fd7c625ba32c5420b7",
    "title": "漫与",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "老怀徒漫与，世事懒相干。",
      "路阻崔亭伯，天羁管幼安。",
      "升沉嗟烂熟，交接畏多端。",
      "岁晚幽兰曲，虚堂自一弹。"
    ]
  },
  {
    "id": "adcfe4db75cab0fd71d962f08b3c2bad",
    "title": "不信",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "不信句吴祀，千秋以仲传。",
      "将何酬至德，直欲问皇天。",
      "蛮貊求仁易，神明忌道全。",
      "请看嬴博恨，宿草亦芊眠。"
    ]
  },
  {
    "id": "adcfe4db75cab0fda2d27390a136c90d",
    "title": "寄答戴通乾",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "故人哆口说仪型，歧路萧条见客星。",
      "独立望乡聊自遣，一酣倚酒未全醒。",
      "越中踪迹潜张廌，海上文章著管宁。",
      "莫问盘阴老樵父，断云枯木共沈冥。"
    ]
  },
  {
    "id": "adcfe4db75cab0fd7541060c25c23b67",
    "title": "次法王寺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "闻道羌胡化育难，今知日月照临宽。",
      "云中天使回高节，道左名王献白纨。",
      "万里梯航竞重译，百年旗鼓罢登坛。",
      "群雏屏息牛羊队，指点威仪识汉官。"
    ]
  },
  {
    "id": "adcfe4db75cab0fd1e1899b9bf55e7fb",
    "title": "废寺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "山拥孤城草木荒，劫灰马首贡苍茫。",
      "枭雏日落啼鸱吻，狐火秋阴上女墙。",
      "碧藓半侵碑字黑，红罗犹缠佛金黄。",
      "薛禅盛气包诸夏，不信多时旧物亡。"
    ]
  },
  {
    "id": "adcfe4db75cab0fd059166366e9f8810",
    "title": "山海关",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "关路无人雪自消，兴亡千载一昏朝。",
      "岛门失势鱼龙震，亭障乘秋虎豹骄。",
      "白草已堙先轸血，青天谁奋伍员潮。",
      "可怜万里绵秦塞，不救咸阳赤土焦。"
    ]
  },
  {
    "id": "adcfe4db75cab0fd847021a26409ef02",
    "title": "过访沈葭士赋赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "款段城南不厌骑，风尘物色沈生奇。",
      "国中几见真佳士，海内今称老画师。",
      "白发下人贫殆甚，侧身怀古意常悲。",
      "梁园久冷邹枚席，土锉年来只自炊。"
    ]
  },
  {
    "id": "adcfe4db75cab0fdb07cdc40786bccac",
    "title": "林子归闽未果复至东齐赋赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "借问故人归去无，相逢摇落岁华徂。",
      "寒衣未授关河冷，匹马重来海岱孤。",
      "万户长安稀地主，三秋苦雨熟泥涂。",
      "闽江回首音尘隔，不信南飞是鹧鸪。"
    ]
  },
  {
    "id": "adcfe4db75cab0fd154ba2260d1f0dd6",
    "title": "九日闻诸子登高诗以寄之",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "九月九日秋气深，天涯有客共登临。",
      "可能一畅迷离眼，但恐徒伤迟暮心。",
      "上国穷檐仍旅食，高江渔唱失乡音。",
      "倦游司马尤无赖，四壁萧然渴病侵。"
    ]
  },
  {
    "id": "adcfe4db75cab0fd37fa4b6526371f4f",
    "title": "秋尽",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "霜清九月飞鸿急，秋尽孤城捣练哀。",
      "多病及今常伏枕，销愁何处独登台。",
      "阳收生理行将伏，岁逼寒阴又一回。",
      "玉剑绛衣贫不办，舍人甘老厩中才。"
    ]
  },
  {
    "id": "adcfe4db75cab0fd055a8a42ee9dd92e",
    "title": "偪侧",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "旧游历乱等空华，寄客深居水一涯。",
      "猗傩此生输草木，逶迤吾道付龙蛇。",
      "微尘偪侧终容物，故业萧条已丧家。",
      "乐与田夫近相狎，扶风幽事托汧罝。"
    ]
  },
  {
    "id": "adcfe4db75cab0fda16f50c7c01653ab",
    "title": "登北极台",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "含睇高城接渺茫，饥乌飞噪古台荒。",
      "沙连秋水寒皋迥，山拥晴云落日黄。",
      "边塞关心双宝剑，亲朋满目一空囊。",
      "廿年不偶伶俜影，宾戏真难答省郎。"
    ]
  },
  {
    "id": "adcfe4db75cab0fd9ccc3bcc81667e84",
    "title": "晚泊清紫港",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "断雁轻鸥共渺然，殊方此夜客愁偏。",
      "可怜寒角为谁苦，何处孤帆且自悬。",
      "水气欲生山嶂雨，天风不散石林烟。",
      "世情老大都心折，倚棹空江独火前。"
    ]
  },
  {
    "id": "adcfe4db75cab0fd7345a62e1818c061",
    "title": "夜",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "感时又见清秋暮，吊影其如永夜何。",
      "尝苦风灯依壁尽，非关霜杵隔邻多。",
      "醉乡无力降愁域，空法何年割爱河。",
      "回首延陵遗恨在，千秋嬴博厌经过。"
    ]
  },
  {
    "id": "adcfe4db75cab0fd61e47306a2f72e46",
    "title": "次韵答赠刘东郊",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "名刺消磨短袖中，疏狂直与古人同。",
      "独来穷巷知何好，深喜青尊且未空。",
      "一夕寒灯疑梦寐，十年长剑哭英雄。",
      "惊乌断雁休相乱，好听邻鸡唱晓风。"
    ]
  },
  {
    "id": "adcfe4db75cab0fd4abad4c2166743e6",
    "title": "灭没",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "浣花溪头花不如，富春江上树犹疏。",
      "世情已落金张外，生理聊凭枣栗馀。",
      "鹳鹤栖迟丛莽杂，鱼龙窟宅大江虚。",
      "虞卿懒作千秋事，灭没穷愁旧著书。"
    ]
  },
  {
    "id": "adcfe4db75cab0fddd4e887dbcf5a15f",
    "title": "初伏日",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "伏金积火畏相和，溽雨蒸云日几过。",
      "倚杖风尘回首近，开尊节序去人多。",
      "乘除有在心焉托，出处无方鬓待皤。",
      "暝色欲来岩翠黑，欷歔山鬼泣烟萝。"
    ]
  },
  {
    "id": "adcfe4db75cab0fd771f76a2f365d90f",
    "title": "闻钟匪莪留滞登州赋寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "衰草寒云海戍昏，秋风晓角镇城喧。",
      "几挥老泪田横岛，独系乡愁白下门。",
      "烈士数奇矜晚节，穷途心折慎新恩。",
      "音尘寂寞时将晏，目极齐东一断魂。"
    ]
  },
  {
    "id": "adcfe4db75cab0fd55dab9fad9463d40",
    "title": "拜意师墓",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "去年执别清溪头，今年寂灭归一丘。",
      "尘中穷达徒相乱，眼底存亡亦太浮。",
      "古洞青萝春黯黯，野田黄雀晓啾啾。",
      "客长贫贱亲知少，容易潸然涕泗流。"
    ]
  },
  {
    "id": "adcfe4db75cab0fd3046fcc1c91bbf63",
    "title": "寒食",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "廌青山堂邻涧阿，应门白沙连碧莎。",
      "乱山寒食落花路，返照风磴樵人歌。",
      "古意萧然未泯灭，春华好在毋蹉跎。",
      "郤超远趣不易得，寂寂剡溪今若何。"
    ]
  },
  {
    "id": "adcfe4db75cab0fdfe4d4df2561accc0",
    "title": "藏上人寄诗招游西涧以事不果赋此却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "匡庐秀色田盘得，亦有幽人继远公。",
      "日暝龙蛇潜大壑，天清鹳鹤振秋风。",
      "味齐甘苦休尝舌，心了方圆任凿空。",
      "枯寂年来晦踪迹，夕岚朝翠共冥蒙。"
    ]
  },
  {
    "id": "adcfe4db75cab0fdfe4d4df21efa390a",
    "title": "藏上人寄诗招游西涧以事不果赋此却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "石路逶迤西涧西，碧霄真拟蹑丹梯。",
      "风烟百里裁相接，云水终年或竟迷。",
      "落日孤筇频伫立，新诗几叶任封题。",
      "尘中老眼昏成瞀，安得金鎞一借携。"
    ]
  },
  {
    "id": "adcfe4db75cab0fdfe4d4df2e2d6330c",
    "title": "藏上人寄诗招游西涧以事不果赋此却寄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "管乐功名久不磨，孤生天地鬓双皤。",
      "脱身愿作无终隐，好事休推有道科。",
      "万里东西蓬尚转，百年夙夜露仍多。",
      "骅骝鶠雀都无著，白水青山奈汝何。"
    ]
  },
  {
    "id": "adcfe4db75cab0fdd78896c05fe22712",
    "title": "寄杨青眉",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "情谊与君如雁行，漂摇急为定行藏。",
      "一身投老乾坤窄，八口熬饥日月长。",
      "衰废敢嫌吾道直，孤贫端信友生良。",
      "由来货殖龙门传，别有深心寄慨慷。"
    ]
  },
  {
    "id": "adcfe4db75cab0fd507cb714c2eb7682",
    "title": "墓祭作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "伤心此日墓门边，风树衔悲廿四年。",
      "食客尚能谈往事，蜀人真不负生全。",
      "采诗绝徼闻淳俗，遗像千秋实异传。",
      "相对失声同一哭，峡云蒲水两茫然。"
    ]
  },
  {
    "id": "adcfe4db75cab0fd461129668b705800",
    "title": "暮春雨中备三侄以骑邀迎过宿其山庄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "泥滑新莎路曲盘，花飞晓水气清寒。",
      "栖迟苦厌常攲枕，顾盻犹能一据鞍。",
      "雨色欲淹春索莫，马蹄不限步艰难。",
      "亦知痴叔痴应绝，倒著山公醉后冠。"
    ]
  },
  {
    "id": "adcfe4db75cab0fd1a5e504178efa844",
    "title": "乞米东邻僧",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "起来烟火断山厨，乞米东邻亦太迂。",
      "龙树久知离挂碍，鹿门犹恨有妻孥。",
      "古情质直忘宾主，法界虚空灭有无。",
      "一钵斋粮聊给日，慈悲能济范莱芜。"
    ]
  },
  {
    "id": "adcfe4db75cab0fdcd0767a214da81d4",
    "title": "若水上人禁足东涧以诗寄我赋答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "孤云隐见终无相，野水东西不定方。",
      "丈室风幡原自动，诸天龙象俨成行。",
      "尘沙障眼谁先觉，羁绁牵人久异乡。",
      "禁足一时参妙悟，眉间早示白毫芒。"
    ]
  },
  {
    "id": "adcfe4db75cab0fd321346018508dabd",
    "title": "秋分日雨后盘僧致牡丹四本酬予书植诸新松之侧罗罗清疏映带可目喜而赋之",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "腕底书成泣鬼神，黄庭历劫本犹真。",
      "乃翁捉笔非能事，细雨分花实胜因。",
      "生理敢希千树橘，醉乡端藉数枝春。",
      "白沙芳草毋相污，接洽新松好比邻。"
    ]
  },
  {
    "id": "adcfe4db75cab0fd35f5c9a19f302551",
    "title": "立春日夜冷吉臣招饮",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "相看落落无交亲，相赏由来自有真。",
      "尺幅定传千古迹，醇醪能醉独醒人。",
      "家迷碧海萍踪眇，路失金门雪鬓匀。",
      "明月寒灯同此夜，老怀约略受春新。"
    ]
  },
  {
    "id": "adcfe4db75cab0fdb94162a2ec32213a",
    "title": "讯天城寺梅信兼柬藏公",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "山寺老梅近何似，昔年逋客记幽寻。",
      "相逢一唤春愁醒，自许能知古意深。",
      "驴背风尘将寸柬，夜来冰雪搅离心。",
      "藏公独具真情性，几绕寒香作野吟。"
    ]
  },
  {
    "id": "adcfe4db75cab0fdbe61e750dffcc424",
    "title": "闻石东溪昆季远辱过访东溪疾作而返赋此志谢",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "青山白发两如何，一室乾坤独寤歌。",
      "野老一甘成寂寞，巾车不信有经过。",
      "鱼龙异数文章在，贫贱侵人感激多。",
      "病起秋风重相访，浊醪亦足慰蹉跎。"
    ]
  },
  {
    "id": "adcfe4db75cab0fd0d81ba4f4872a48e",
    "title": "三泉寺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "此地经临几劫灰，日高鸟鼠遍香台。",
      "横陈灌木谁亲植，无赖黄花春自开。",
      "老衲忘情人事废，乱泉如语客心哀。",
      "暮山飒飒飘风雨，不见明昌射猎回。"
    ]
  },
  {
    "id": "adcfe4db75cab0fd2ccc49230300c4f3",
    "title": "山楼对雨却寄京国诸同人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "古情脉脉终何极，老鬓萧萧不耐秋。",
      "八月关河横暮色，四山风雨入危楼。",
      "残书过眼愁深解，荒稼侵寒任晚收。",
      "好我故人休系念，知吾身世付虚舟。"
    ]
  },
  {
    "id": "adcfe4db75cab0fd410121c9d226e00d",
    "title": "平谷县南楼晚眺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "垂老临高可若何，百年强半付蹉跎。",
      "寒云直接卢龙塞，古水裁存独乐河。",
      "晚色关山疲马在，清秋天地断鸿多。",
      "孤城寥落烟霜冷，扶杖南楼一暂过。"
    ]
  },
  {
    "id": "adcfe4db75cab0fd9a4f2e755d29a837",
    "title": "蓟门怀古五首碣石",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "长淮直接大河冲，无数堤防日夜供。",
      "瓠子几劳沈璧马，烝黎时复喂蛇龙。",
      "九河震荡沦初迹，四载胼胝忆旧庸。",
      "日落海门还倚杖，每从碣石认尧封。"
    ]
  },
  {
    "id": "adcfe4db75cab0fd9a4f2e7566509b6a",
    "title": "蓟门怀古五首碣石",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "亦知天眷已西临，独信民彝待力任。",
      "叩马责难君父义，采薇之死弟兄心。",
      "漆书旧简清风在，草蔓荒祠古色深。",
      "历历遗歌著仁暴，不胜凄绝一长吟。"
    ]
  },
  {
    "id": "adcfe4db75cab0fd9a4f2e75fe627dbf",
    "title": "蓟门怀古五首碣石",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "渔阳古郡接边陲，张郭循良旧所推。",
      "再见炎灵开草昧，顿令编户起疮痍。",
      "桑麻夜雨新畬辟，鼓角秋风故垒夷。",
      "何地岩疆称重寄，从来民命系安危。"
    ]
  },
  {
    "id": "adcfe4db75cab0fd9a4f2e75dff6b417",
    "title": "蓟门怀古五首碣石",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "故李将军猿臂奇，能堕纪律老行师。",
      "数临沙漠终无当，一踬泥涂亦可悲。",
      "避舍碛中传姓氏，封侯戏下后偏裨。",
      "北平此日秋风落，更有飘零哭数奇。"
    ]
  },
  {
    "id": "adcfe4db75cab0fd9a4f2e75ba4c481b",
    "title": "蓟门怀古五首碣石",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "无终山翠镇萦纡，乱世真宜聚族居。",
      "深喜渔樵时往复，不知宗社日沦胥。",
      "戎车自足通荒塞，束帛何烦及弊庐。",
      "尚有野人寻隐迹，石梁云壑莽成墟。"
    ]
  },
  {
    "id": "adcfe4db75cab0fd3de3b89cb078aecd",
    "title": "寓居广化寺作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "愁向飞蓬问故根，寒云乔木独伤魂。",
      "夕阳自照乌衣巷，细路裁通祇树园。",
      "入耳清钟时起灭，避人栖鸽尚飞翻。",
      "骑驴谩作西州哭，零落于今不可言。"
    ]
  },
  {
    "id": "adcfe4db75cab0fddcf2f936104ce289",
    "title": "雨中口号",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "沙鸟容与易急湍，江鱼泼剌避渔竿。",
      "百年野兴闲中得，一片浮云醉后看。",
      "力役樵苏循草泽，高秋风雨入烟峦。",
      "此身放浪无拘束，身外须知事事阑。"
    ]
  },
  {
    "id": "adcfe4db75cab0fda1008fc6be75b554",
    "title": "喜范兰亭至",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "六月荒林乳燕飞，相看相伴两忘机。",
      "孤琴别鹤馀音远，秋水芙蓉往思违。",
      "云壑久𢬵埋马骨，巾车何意驻柴扉。",
      "情深为贳前村酒，转醉空山老布衣。"
    ]
  },
  {
    "id": "adcfe4db75cab0fd111f4df57e939603",
    "title": "差喜",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "差喜茅斋匝翠微，阒然常是阖双扉。",
      "秋风中客吟芳草，老态催人看落晖。",
      "云里桑麻终岁供，天边江海一渔归。",
      "旧游三舍京华路，隔绝音尘万里稀。"
    ]
  },
  {
    "id": "adcfe4db75cab0fdade79cc932250bb0",
    "title": "临水",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "几上残编倦不收，溪边沙鸟默相求。",
      "看书忽下千秋泪，临水翻增万里愁。",
      "老去襟怀偏忆远，古来辞赋已悲秋。",
      "塾中同学今谁在，独许青山照白头。"
    ]
  },
  {
    "id": "adcfe4db75cab0fdd6bf5449c8be6070",
    "title": "隐几",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "北舍南邻径自通，嗒言隐几鹿皮翁。",
      "书看往事心冥悟，药及衰年病莫攻。",
      "争席儿童忘客坐，过墙鸡犬报粮空。",
      "逶迤世外无言说，聊集残编溯古风。"
    ]
  },
  {
    "id": "adcfe4db75cab0fda60b01ed4aaf4bd0",
    "title": "石东村见寄以诗赋答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "种瓜给日傍青门，门下曾谁感旧恩。",
      "八口重兼诸弟在，十年今见一身存。",
      "悲凉谩听雍门曲，任达还标犊鼻裈。",
      "不乏故人同濩落，归来残叶下秋村。"
    ]
  },
  {
    "id": "adcfe4db75cab0fd15b1752abc6bdee9",
    "title": "寄怀陈橘洲",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "横琴一弄雉朝飞，牧犊能忘雪涕挥。",
      "委巷僦居容便得，闲园中酒醉方归。",
      "友朋风雨谁频接，兄弟泥涂辱久依。",
      "闻道深情注孤介，逢人尝话芰荷衣。"
    ]
  },
  {
    "id": "adcfe4db75cab0fd8130e3a1abb9a706",
    "title": "秋山对雨",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "五旬有二老狂夫，自比高阳旧酒徒。",
      "亲故浪传侯暗拜，乡邻不罪杖先扶。",
      "晚花当眼还开落，细雨乘秋乍有无。",
      "深喜廌峰峰下路，白沙青石未全纡。"
    ]
  },
  {
    "id": "adcfe4db75cab0fd49a663e149d400c6",
    "title": "秋村",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "万壑衔霜雪濑西，晚芜红树自高低。",
      "秋村近塞寒先落，土著为乡俗不齐。",
      "汉籍已传黄蓓草，燕山今贵锦棠梨。",
      "寂寥服古真痴绝，随事关心亦漫稽。"
    ]
  },
  {
    "id": "adcfe4db75cab0fde4d10012d9de2a12",
    "title": "送别易公仙南赴浙江署即次留别原韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "南金品节富名流，独许璁珩少匹俦。",
      "魏阙徵求来束帛，越江烟水倦双眸。",
      "牛刀在握羞轻割，犗饵如山肯易投。",
      "善画田生信殊绝，布帆仍挂海西头。"
    ]
  },
  {
    "id": "adcfe4db75cab0fde4d100121beb6106",
    "title": "送别易公仙南赴浙江署即次留别原韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "云尽寥天不见人，楚山楚水负佳晨。",
      "初疑无定方名相，谁信邻虚尚有尘。",
      "渚雁岭猿魂久断，枫香渔火思空陈。",
      "白头陡遇南音客，感激能无意气真。"
    ]
  },
  {
    "id": "adcfe4db75cab0fde4d10012ba28e446",
    "title": "送别易公仙南赴浙江署即次留别原韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "几年拾栗从狙公，习隐徐无事迹同。",
      "徒枉鹤书能促驾，须知橘树不分丛。",
      "野情芳草迷汧曲，别思春江注越中。",
      "此去他时各努力，夕阳前路慎飞蓬。"
    ]
  },
  {
    "id": "adcfe4db75cab0fd4c3a5518b86bf660",
    "title": "夜宿蓟门",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "蓟门古道接乌丸，兵气萧森切骨寒。",
      "函谷实防秦障急，方城却蔽楚天宽。",
      "鸳鸯万骑雄关阵，山海孤军大将坛。",
      "楼橹及今霜月静，幕乌啼罢夜漫漫。"
    ]
  },
  {
    "id": "adcfe4db75cab0fdb3ac76d0d48cbae0",
    "title": "兰阳秋望",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "山色边秋晚翠凝，马兰天险势飞腾。",
      "久湮戍火联三镇，近籍名豪实五陵。",
      "都尉何人传射虎，将军今日竞调鹰。",
      "时平牧马嘶风立，遮莫长河八月冰。"
    ]
  },
  {
    "id": "adcfe4db75cab0fde61f986eb8c9af79",
    "title": "答保雨村户曹秋夜见怀",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "枯藤日日倚空林，金玉天涯绝信音。",
      "水部多情佳句及，子山无恙小园深。",
      "自招明月三秋色，不动浮云万里心。",
      "回首多君能吏隐，竹斋灯火亦微吟。"
    ]
  },
  {
    "id": "adcfe4db75cab0fdb0a6a4524e8fb178",
    "title": "至日",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "日逢南至日将长，凝冱寒阴转闭藏。",
      "冉冉岁华频托始，冥冥天意重扶阳。",
      "潜蛟午夜吟江海，老木空山立雪霜。",
      "百五日过愁梦醒，东君须借好春偿。"
    ]
  },
  {
    "id": "adcfe4db75cab0fd59dfb02ab3db9d50",
    "title": "盘山西涧晤王兰谷因寄续云升",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "晤对王郎西涧边，说君高度迈前贤。",
      "展禽自以和光贵，季札今经博物传。",
      "白首望乡尝独立，青春当酒亦争先。",
      "盐车有马空皮骨，谁恤风尘五十年。"
    ]
  },
  {
    "id": "adcfe4db75cab0fd8ff4e54a93a12160",
    "title": "分花漫赋",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "吾衰强了生前事，兴至还分雨后花。",
      "却引茑萝阑虎落，莫因鸡犬恼邻家。",
      "小园曲径随方改，远水分流入圃斜。",
      "青帝有情应念我，十年春色早须赊。"
    ]
  },
  {
    "id": "adcfe4db75cab0fdea51e588f6ab32cd",
    "title": "村父采菊见遗",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "菊花不见已三年，惨澹秋风落木前。",
      "采撷是谁能及此，依栖缘汝一愀然。",
      "照来白发羞相并，嗅入衰心绝可怜。",
      "江芷泽兰今在否，怀香珍重欲霜天。"
    ]
  },
  {
    "id": "adcfe4db75cab0fd90cec7431290a363",
    "title": "九日石堂峪力疾登高适王兰谷遣使遗鲑菜江洲白衣遂复同之喜而有作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "衰病经时成委顿，石堂九日强登临。",
      "青山老变穷秋色，霜树寒深不贰心。",
      "已忍平居常索莫，每逢佳节转沉吟。",
      "长安满目亲知在，书札兰阳辱好音。"
    ]
  },
  {
    "id": "adcfe4db75cab0fd078704154ccec421",
    "title": "塞上词",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "雪消雁塞秋调马，月堕龙城晓控弦。",
      "却自汉家飞将在，白头浑不识三边。"
    ]
  },
  {
    "id": "adcfe4db75cab0fd078704154dcf1cec",
    "title": "塞上词",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "白狼河南秋草稀，白狼河北夜霜飞。",
      "沙场失却祁连塞，痛哭年年马不肥。"
    ]
  },
  {
    "id": "adcfe4db75cab0fd07870415a3201f82",
    "title": "塞上词",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "绝国名王宠阿娇，舞衣歌袖薄红绡。",
      "心贪关韨蒲桃锦，部落千山捕黑貂。"
    ]
  },
  {
    "id": "adcfe4db75cab0fd078704154c688563",
    "title": "塞上词",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "对佛跏趺爇白檀，红袈裟映澹黄冠。",
      "等闲不肯轻摩顶，脱帽时时拜可汗。"
    ]
  },
  {
    "id": "adcfe4db75cab0fd07870415485540fb",
    "title": "塞上词",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "秋风八月塞云飞，南北山头日合围。",
      "一声吹彻黄芦叶，紫帽单于射虎归。"
    ]
  },
  {
    "id": "adcfe4db75cab0fd078704156a009567",
    "title": "塞上词",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "灯火前营歇暮笳，阏氏小帐拨琵琶。",
      "新声不踵明妃曲，霜月如烟下白沙。"
    ]
  },
  {
    "id": "adcfe4db75cab0fdca148a780be3abb0",
    "title": "澄海楼",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "长城掉尾入沧溟，城上飞楼插杳冥。",
      "午夜妖狐作人语，不防曾有役徒听。"
    ]
  },
  {
    "id": "adcfe4db75cab0fdbf9465f1af7033b3",
    "title": "凤皇山",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "凤皇山上叠琼台，丝管年年曲宴开。",
      "五国城头霜夜角，朔风辛苦莫吹来。"
    ]
  },
  {
    "id": "adcfe4db75cab0fd08c49ddb54e5107b",
    "title": "就藏上人乞花木栽草堂前戏效少陵体",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "茅斋敞开丘壑拱，石径曲绕芳菲稀。",
      "熟知野兴几人得，忍使春风转眼归。"
    ]
  },
  {
    "id": "adcfe4db75cab0fd08c49ddb493384e6",
    "title": "就藏上人乞花木栽草堂前戏效少陵体",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "鹅儿艳艳轻黄吐，凤子茸茸浅碧开。",
      "不信石屏南麓畔，杂花小卉独栽培。"
    ]
  },
  {
    "id": "adcfe4db75cab0fd08c49ddb441e34d8",
    "title": "就藏上人乞花木栽草堂前戏效少陵体",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "闻道红香属对桃，攲斜留影照溪毛。",
      "肯怜仅落萧条剧，敢惮春锄树艺劳。"
    ]
  },
  {
    "id": "adcfe4db75cab0fd08c49ddb6a0bb93a",
    "title": "就藏上人乞花木栽草堂前戏效少陵体",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "海棠更倚断坪西，带雨凌风一向低。",
      "莫止留连众香国，也应点染浣花溪。"
    ]
  },
  {
    "id": "adcfe4db75cab0fdb4691dfbc2ddbc49",
    "title": "野步口号",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "暮山秋水澹横姿，拄杖乘闲野步迟。",
      "清响一声崖栗堕，笑看鼯鼠暗跳枝。"
    ]
  },
  {
    "id": "adcfe4db75cab0fd851b022ac1bb7910",
    "title": "咏史五绝句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "八百诸侯自会同，戎车载主白旄东。",
      "海滨二老嗟安在，薇蕨青青暮雨中。"
    ]
  },
  {
    "id": "adcfe4db75cab0fd851b022af0cfbe43",
    "title": "咏史五绝句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "风扫寒云紫塞开，长城雪后白成堆。",
      "自伤老眼昏尤甚，疑是秦人骨未灰。"
    ]
  },
  {
    "id": "adcfe4db75cab0fd851b022a00fec03d",
    "title": "咏史五绝句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "白马雕弓气岸然，秋风射虎南山边。",
      "匈奴十万愁飞将，慎莫相逢醉尉前。"
    ]
  },
  {
    "id": "adcfe4db75cab0fd851b022a69f14a74",
    "title": "咏史五绝句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "邺城烟草镇漫漫，兄弟操戈六郡残。",
      "不信卢龙古边塞，一时有路入乌丸。"
    ]
  },
  {
    "id": "adcfe4db75cab0fd851b022abcb38d4f",
    "title": "咏史五绝句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "渔阳羯鼓声惨悽，一曲霓裳万马嘶。",
      "剩有剑门西岭雪，年年常待翠华西。"
    ]
  },
  {
    "id": "adcfe4db75cab0fd4108ea6e6c0e9373",
    "title": "赠湘南易淑南",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "楚塞秋深落日低，蘼芜烟冷鹧鸪啼。",
      "相思南北无消息，魂断当年岘首西。"
    ]
  },
  {
    "id": "adcfe4db75cab0fd4108ea6ed5945ed6",
    "title": "赠湘南易淑南",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "怀香何处问芳荪，文藻风流宋玉存。",
      "万里惊波漂断梗，不堪摇落赋招魂。"
    ]
  },
  {
    "id": "adcfe4db75cab0fd4108ea6e8dbfb398",
    "title": "赠湘南易淑南",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "秋色苍然下洞庭，枫林渔火动青冥。",
      "客窗一弄珊瑚管，似有清猿纸上听。"
    ]
  },
  {
    "id": "adcfe4db75cab0fdc3b9c4240ce76db1",
    "title": "送别周西穆南归武林四截句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "踏歌争唱白铜鞮，衰柳寒乌落日低。",
      "古瑟无人听悲怨，雪深疲马度青齐。"
    ]
  },
  {
    "id": "adcfe4db75cab0fdc3b9c4242902c7e7",
    "title": "送别周西穆南归武林四截句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "晓角寒钟入梦奇，蓬莱殿上语移时。",
      "不须更衍春秋传，蔓草秋深董相祠。"
    ]
  },
  {
    "id": "adcfe4db75cab0fdc3b9c42489eac6cf",
    "title": "送别周西穆南归武林四截句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "板拍清词下浊醅，昔年怀抱得君开。",
      "曾看雷雨秋灯碧，似有荆高侠魄来。"
    ]
  },
  {
    "id": "adcfe4db75cab0fdc3b9c424b38a6591",
    "title": "送别周西穆南归武林四截句",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "纬萧织薄旧封侯，不信诗书竟白头。",
      "此去春江认归雁，年年飞过古幽州。"
    ]
  },
  {
    "id": "adcfe4db75cab0fd3de1b12d230b46b5",
    "title": "磬山若公寄阳羡茶谢答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "石磬春风草色寒，禅衣高挂白云端。",
      "吴山楚水三千里，直作微尘一粒看。"
    ]
  },
  {
    "id": "adcfe4db75cab0fd3de1b12d5c075b1d",
    "title": "磬山若公寄阳羡茶谢答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "盘曲青林接翠微，流泉每送出坡归。",
      "谁知心眼无边际，细雨江南白雁飞。"
    ]
  },
  {
    "id": "adcfe4db75cab0fd3de1b12dcd257796",
    "title": "磬山若公寄阳羡茶谢答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "阳羡春芽浥露匀，石崖名品寄来新。",
      "如何毕扫前尘影，不忘盘阴采药人。"
    ]
  },
  {
    "id": "adcfe4db75cab0fd0150293174993df4",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "秋风奄落凤台山，九月边霜度进关。",
      "一片云旗临驿路，邹阳新载后车还。"
    ]
  },
  {
    "id": "adcfe4db75cab0fd01502931cf18358e",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "软莎高柳护金堤，路拥双桥绝马蹄。",
      "翡翠隔云森碧瓦，天开邸第御河西。"
    ]
  },
  {
    "id": "adcfe4db75cab0fd01502931f6a28cd3",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "价人特达侍亲藩，天子今尤重弟昆。",
      "龙涧猿岩初不远，禁门旁即大梁园。"
    ]
  },
  {
    "id": "adcfe4db75cab0fd015029316f6e6a34",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "九章特赐衮龙衣，藻火山河象服宜。",
      "日暮南宫犹纺绩，敬姜曾设旧风仪。"
    ]
  },
  {
    "id": "adcfe4db75cab0fd015029319691e317",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "黄柑飞舸出江干，碧映玻璃七宝盘。",
      "中使雪中颁御赐，一时分饱玉浆寒。"
    ]
  },
  {
    "id": "adcfe4db75cab0fd01502931607dc97d",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "九华灯影簇红罗，丝管年年足燕歌。",
      "午夜一传天上曲，春风春月两相和。"
    ]
  },
  {
    "id": "adcfe4db75cab0fd01502931c4b6c62f",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "竹简虫文绣作堆，壁书争献冢书开。",
      "久知礼乐河间备，不数相如作赋才。"
    ]
  },
  {
    "id": "adcfe4db75cab0fd0150293137e7b6ef",
    "title": "秋风八章留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "养疴垂老畏纷纭，初服无心习隐君。",
      "自是深情喜高尚，囊琴容下剡溪云。"
    ]
  },
  {
    "id": "adcfe4db75cab0fdc8b429fe284531a0",
    "title": "喜祝豫堂来自吴中因以留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "去年挂席归东吴，今年揽辔来京都。",
      "汉廷待下天人策，一卷遗经辟万夫。"
    ]
  },
  {
    "id": "adcfe4db75cab0fdc8b429fe05716d36",
    "title": "喜祝豫堂来自吴中因以留别",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "河外家山叠万层，归休蹑屩复担簦。",
      "监门真负平生德，终竟无言报信陵。"
    ]
  },
  {
    "id": "adcfe4db75cab0fd64296acfbae75955",
    "title": "过白沙泉适寺僧焙新茶因共啜之率尔成咏",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "金粉湖山色，争来画里看。",
      "路从芳草入，泉爱白沙寒。",
      "自率幽人性，谁知此境完。",
      "松筠留静理，耳目易清官。",
      "老衲事专一，新茶露乍乾。",
      "等无差别味，直作水天观。"
    ]
  },
  {
    "id": "adcfe4db75cab0fd47e12dcb454b18fd",
    "title": "咏法藏寺古松",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "造物无馀力，孤生此物奇。",
      "钩盘容一骋，局促殆相持。",
      "骨耸青麟角，斑丛赤豹皮。",
      "雷声如解作，龙战不披靡。",
      "势薄秋空黑，根蟠大壑危。",
      "长风有时下，万里为之吹。",
      "孔盖邀天步，金铜助佛仪。",
      "介龟终解甲，灵怪亦何为。"
    ]
  },
  {
    "id": "adcfe4db75cab0fdf79cfa2e8767c264",
    "title": "十月二十有八日夜集石东村咫尺斋因赠方士启陈卫瞻二子二十二韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "隙地乾坤迥，微阳草木衰。",
      "猥承朱履倒，旋报白驹维。",
      "东郭襟欢接，茭亭食允宜。",
      "一枝巢并寄，十笏榻分移。",
      "酒熟词靡隐，灯昏坐入危。",
      "神龙吟下泽，鬼物瞰空墀。",
      "汶汶□尘辟，京京宿卢堕。",
      "侧同君子席，乐观主人仪。",
      "有美称联璧，孤标准一葵。",
      "奔趋瞠且后，羁旅傲难羁。",
      "缥帙深紬绎，青囊妙指撝。",
      "极臻穷奥窔，宏槛抉藩篱。",
      "毛薛谁方驾，班扬固等夷。",
      "德全身在野，识密字搜奇。",
      "达士能通俗，高怀转即卑。",
      "曲针惭见受，方枘嘅安施。",
      "广废丛呵叱，郦狂易诋欺。",
      "世情嗤古处，天意试长饥。",
      "计拙蒙徒击，年侵节苦持。",
      "风尘馀独立，肝胆积无私。",
      "故旧嗟何托，平生重所知。",
      "千秋唯此夕，吾道实凭兹。"
    ]
  },
  {
    "id": "adcfe4db75cab0fdfab9f0398ce3ebef",
    "title": "秋日谒轩皇庙",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "土德承炎统，雷光兆斗枢。",
      "帝鸿开宝历，少典扩皇图。",
      "荡涤乾坤色，昭回日月模。",
      "窟巢淳古辟，轨物嗣王趋。",
      "圣实推先觉，天方剖众愚。",
      "道隆九纪著，政洽八荒苏。",
      "襄野曾纡驾，凶黎敢后诛。",
      "应龙披毒雾，牧马喻迷涂。",
      "俯仰寻姬水，传闻异鼎湖。",
      "一丘纯质见，百尺此厓孤。",
      "神鬼呵虚殿，山河拱旧都。",
      "溯时绳契远，徵俗礼文敷。",
      "画壁讹虫鸟，灵旗荡虎貙。",
      "树声商或奏，云意白仍铺。",
      "岁享劳耆叟，秋风拜匹夫。",
      "载寻陶铸迹，妙绪启唐虞。"
    ]
  },
  {
    "id": "adcfe4db75cab0fd49714ca9a37be0b8",
    "title": "出师",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "赤羽飞军阃，黄云绕祃坛。",
      "出师罴虎奋，驻足士民看。",
      "神策柔疏勒，天兵洗贺兰。",
      "雪消龙马跃，鼠急豹旗寒。",
      "报国须如此，封侯竟不难。",
      "丈夫无涕泪，君子挟心肝。",
      "颇牧筹真熟，甘陈事有端。",
      "会传西域靖，喜见北门安。",
      "日月原相照，雷霆莫可干。",
      "防风毋后至，万一圣恩宽。"
    ]
  },
  {
    "id": "adcfe4db75cab0fd979c472cb0ef8bed",
    "title": "癸丑元日柬藏公兼报石范二君消息",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "水石常流峙，观空趣日新。",
      "年谁司去住，节谩别冬春。",
      "寓道宁离相，依方早绝因。",
      "丘林齐众妙，天地适斯人。",
      "独立浮香海，群生触幻尘。",
      "范丹愁束缚，石德易艰辛。",
      "风隼收双翮，云鸾孑一身。",
      "熟图归小隐，百计度清贫。",
      "更切卑栖在，深惭困踬频。",
      "泥涂长紊紊，牛马共甡甡。",
      "袁虎仍舟子，王尼实隶臣。",
      "知非衰齿近，寡过昔贤纯。",
      "晚节敦初服，秋山立紫旻。",
      "乱行缘自饰，息景转多嗔。",
      "桃梗漂无极，衣珠照有神。",
      "何当回般若，同与慧灯邻。"
    ]
  },
  {
    "id": "adcfe4db75cab0fdae683ec42b513f65",
    "title": "醉红亭秋望",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "日月惊心剧，乾坤放眼空。",
      "塞寒霜欲度，山迥树新红。",
      "虚壑委蛇出，生烟冥漠通。",
      "境宽情自隘，愁绝理难攻。",
      "往事浮云似，秋声落木中。",
      "贵游销贱骨，白发变青童。",
      "纵酒捐齐瑟，鸣髇废楚弓。",
      "死生诸态见，哀乐几人同。",
      "苦节偏求守，迷方固易穷。",
      "虞卿原自窘，柳下讵为工。",
      "独客凭荒槛，危亭战北风。",
      "寝丘端在望，挥涕对飞蓬。"
    ]
  },
  {
    "id": "adcfe4db75cab0fd34b0bbd16830083c",
    "title": "呈晓亭少司农宗侯廿六韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "出震凭东极，含元建大中。",
      "山河开蕴藉，日月荡洪蒙。",
      "龙变蒸云气，鹏飞碧海风。",
      "轩邱鸣六相，沛下失群公。",
      "矧以天潢近，巍然玉牒通。",
      "分枝荣蒂萼，累叶奉昭融。",
      "属者朝廷上，多君品节隆。",
      "圣情舟楫待，农部版图充。",
      "践履纷相委，操持切自攻。",
      "赋班阡陌理，绩奏转输工。",
      "骨性清超绝，文章造诣雄。",
      "律谐钟荡涤，肉浑璧磨砻。",
      "汲引贤无隐，登临险必穷。",
      "远怀符胜具，深器挹虚衷。",
      "忽枉青丝辔，猥存白发翁。",
      "话言依厩底，物色到墙东。",
      "兀兀荒江鹤，悠悠断渚鸿。",
      "百年循墨守，一旦击包蒙。",
      "进语询先德，当时亦总戎。",
      "乘城被赤羽，辟敌有雕弓。",
      "遂次皋夔末，能标尺寸功。",
      "赏行劳顿著，报歉施弥丰。",
      "俯仰惭衰影，栖迟笑薄躬。",
      "主恩汪濊在，祖武缵承空。",
      "故剑尘秋水，殊书积乱蓬。",
      "不材如仆甚，何以谢帡幪。"
    ]
  },
  {
    "id": "adcfe4db75cab0fd05bd88b6488508ab",
    "title": "韨上听人鼓瑟",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "初制庖羲启，悲情素女扬。",
      "律谙孚上帝，风正协明堂。",
      "疏越宜虚凿，朱丝喜縆张。",
      "和平昌品物，精一洽阴阳。",
      "悦耳新声变，经时古乐荒。",
      "雨深寒宝匣，尘定积珠囊。",
      "师旷曾无匹，匏巴独擅场。",
      "破弦人孰敢，胶柱理真妨。",
      "有客穷涂在，何缘此器将。",
      "殷勤弹赵曲，索莫凑齐王。",
      "兀兀幽燕底，栖栖韨井旁。",
      "间能传仿佛，未易入清商。",
      "大雅今谁作，元音岂遂亡。",
      "洗心听再奏，吾意落三湘。"
    ]
  },
  {
    "id": "adcfe4db75cab0fd6ae4f983868ee960",
    "title": "上慎郡王二十四韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "日月扶皇极，朝廷建大中。",
      "弼谐资卫叔，谟赞属姬公。",
      "钟鼎光仪肃，圭璋品节隆。",
      "应龙佐云雨，威凤下梧桐。",
      "天秩班群后，懿亲特总戎。",
      "爪牙深寄托，典礼异尊崇。",
      "儒术河间贵，文章子建雄。",
      "断丝三尺剑，破的九年弓。",
      "坛坫争推毂，诗书妙发蒙。",
      "古怀端沕穆，盅器复谦冲。",
      "乐善嬉游简，怜才汲引工。",
      "布衣珠馆集，上客锦筵同。",
      "枚叟专能事，申公辟下风。",
      "雪霏毛颖湿，花落研池红。",
      "湫隘衡门底，尘沙贱子蒙。",
      "枯杨负膏泽，疲马策西东。",
      "卤碛留屯戍，宣房受土功。",
      "翾蠕无振作，天地有帡幪。",
      "白发衰情入，青袍壮志空。",
      "一经韦业废，旷野阮涂穷。",
      "细物迥偏照，虚声误大聪。",
      "谬承修绠汲，拟使滞流通。",
      "蔼蔼先春草，栖栖伏渚鸿。",
      "抚心增感激，没齿荷昭融。"
    ]
  },
  {
    "id": "adcfe4db75cab0fd92d1c441e9d3a114",
    "title": "上宗侯德少司马二十四韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "彊干敦磐石，和钧藉重臣。",
      "辟疆才实茂，长乐属原亲。",
      "舟楫符康济，衣冠绝等伦。",
      "五兵循职旧，三俊吁贤新。",
      "宠渥期无忝，刚方切自振。",
      "鼎虚金郑重，璧古玉璘霦。",
      "公望推当世，儒宗系此身。",
      "曹臧持节苦，董相下帷频。",
      "理蕴开天地，几先合鬼神。",
      "焦京传竟驳，施孟学宁醇。",
      "道洽文章著，中诚外物驯。",
      "众流稀壅遏，随事及陶甄。",
      "鄠杜栖迟士，龙蛇四十春。",
      "孤心孚泽雉，老骨挺江筠。",
      "麋鹿从归隐，儿童伴食贫。",
      "在闲常勿勿，匪醉日泯泯。",
      "疾有诗书癖，生同草木屯。",
      "潜麟端好缉，屈蠖敢求伸。",
      "摭拾娱枪父，提携辱伟人。",
      "未尝谋面貌，直欲拔风尘。",
      "谬宝帏中秘，回怜席上珍。",
      "骨非千里马，心见九方甄。",
      "紫塞开霜路，青天仰日轮。",
      "大君施解作，万汇入弥纶。"
    ]
  },
  {
    "id": "adcfe4db75cab0fdcce1fa1fbfd6f08b",
    "title": "观象台二十四韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "肇迹颛蒙辟，昭文象纬悬。",
      "健行标干运，灵曜示蝉联。",
      "覆冒纲维集，盈虚气朔宣。",
      "处高疑倚盖，居默等沦渊。",
      "宿昔神明洽，仪型睿哲传。",
      "造机符动静，剖器敌方圆。",
      "落下功初述，鲜于冶自专。",
      "错银星度密，注水地轮便。",
      "圣智通幽眇，天工绝后先。",
      "双枢交合契，都柱直任权。",
      "梁袅觚棱厉，跗平缔构坚。",
      "石渠深轹辇，铜幂径张弦。",
      "管隶横萧侧，弧分纪限边。",
      "渺茫窥日驭，毫发析星躔。",
      "岁月颁千祀，乾坤蕞一筵。",
      "世难求仿佛，谁足语蹄筌。",
      "矗立青冥表，凭淩沆瀣鲜。",
      "山龙回局曲，云海极雕镌。",
      "六合环尝缀，三辰轨旧沿。",
      "华林遗制薄，文德巧思偏。",
      "瞻眺成真遇，低佪得暂延。",
      "王蕃徒酌古，虞喜谬安天。",
      "弱莛喑宏响，秋蜩惑大年。",
      "傥容恣寝伏，或拟著新编。"
    ]
  },
  {
    "id": "adcfe4db75cab0fdaed4a4af98c48626",
    "title": "上淳郡王",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "奕叶承天冑，分茅表圣孙。",
      "三辰依帝座，一柱在龙门。",
      "爱育深宫切，谐明近属尊。",
      "丝纶昭宠锡，带砺重屏藩。",
      "谦谢金枝贵，纯涵玉貌温。",
      "尚文崇藻缋，服礼见渊源。",
      "奏雅朱弦直，挥毫翠凤鶱。",
      "古情尝独往，深度复谁论。",
      "寂听蒐忠益，虚襟猎外援。",
      "忽传名士札，报可小人言。",
      "伏处真无赖，多时阙见存。",
      "细鳞私缉缉，薄翼数翻翻。",
      "云水能忘物，樵苏自有村。",
      "空山靡日月，朽木立乾坤。",
      "不信衰迟久，猥叨采撷烦。",
      "涸鱼悲寄辙，羸马辱辞辕。",
      "雉贽从禽父，牛衣谒楚元。",
      "未渝安道节，实感子方恩。"
    ]
  },
  {
    "id": "adcfe4db75cab0fd1a30fe2f7d47d98e",
    "title": "读先太傅宁远伯传敬赋长律十四韵",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "有汉推猿臂，前朝重虎臣。",
      "茧丝宁作障，执秩足其民。",
      "半壁凭榰柱，群陬失抚循。",
      "蛮氛裁左戢，羌事复西论。",
      "雷火先声疾，乾坤血战频。",
      "竞传边立靖，敢信策称神。",
      "维嬖疑诛赏，论功屡屈伸。",
      "直将成贝锦，谁肯恤劳薪。",
      "献纳更三相，权衡赖一人。",
      "廉颇容善饭，新息偶全身。",
      "异代山河改，王家典籍新。",
      "语方崇起剪，名竟躐甘陈。",
      "小子诚无赖，穷年不自振。",
      "匣中遗故剑，每夜泣风尘。"
    ]
  },
  {
    "id": "adcfe4db75cab0fdee6269da112e4188",
    "title": "题天城寺慎淳二王泐石书",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "岣嵝山前石，琅琊台上辞。",
      "漫张它日事，徒启后人疑。",
      "有蓟承东甸，维盘镇左陲。",
      "久徼先帝赏，今结二王知。",
      "日月标文藻，虫鱼继鼎彝。",
      "天龙看独举，丹凤复双仪。",
      "气浑全神入，痕深捷势移。",
      "直教金并镂，不惜玉同劙。",
      "秋藓毋侵蚀，高云或蔽亏。",
      "涧增飞白胜，峰扼翠屏危。",
      "子固宁轻命，中郎剧好奇。",
      "定知千载下，争拓寺西碑。"
    ]
  },
  {
    "id": "adcfe4db75cab0fd5062bbaad0ca9e44",
    "title": "云冈寺",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "黄金易销木易朽，即山作佛佛乃寿。",
      "五丁风斤齐琢剖，一峰破碎万象有。",
      "四十七尺身独尊，三万六千日何久。",
      "崔浩已死可若何，后之君子扬其波。"
    ]
  },
  {
    "id": "adcfe4db75cab0fd89536e98669ab115",
    "title": "青冢",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "绿柳寄春色，白草横边思。",
      "累累北原冢，下有汉蛾眉。",
      "艳色颇自重，图画能见欺。",
      "近辞长门宫，远嫁单于儿。",
      "闺闼逼左右，或误真妍媸。",
      "妾意长已矣，君其慎来兹。"
    ]
  },
  {
    "id": "adcfe4db75cab0fddcf9a5fa44c67f69",
    "title": "瀚海",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "瀚海赤沙赤如赭，绵亘大漠无端倪。",
      "星汉界天海界地，其广千里狭半之。",
      "飞鸟解羽或傅会，游鱼蕴石良神奇。",
      "红鹾曝日水咸苦，谓陆为海其以兹。",
      "革囊载水乃可渡，不者人马皆渴饥。",
      "汉家健儿数绝此，几人生全几人死。",
      "海西落日大如轮，故鬼啾啾叫新鬼。"
    ]
  },
  {
    "id": "adcfe4db75cab0fd29887a9e10f80a81",
    "title": "天边美人行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "白水直上高山头，花草团作云锦毬。六月气候如晚秋，天边美人清昼游。",
      "金霞驻海凝不流，威凤十二相夷犹。头上自有装，双椎大秦珠。",
      "身上自有衣，半臂锦傅鞲。高靴窄其靿，蟠龙郁相纠。",
      "五花各有马，黄金为后鞦。五石各有弓，青镞为箭鍭。",
      "跽而野享团栾周，屠酥白酒裁新篘。酒酣上马疾不留，脱辔飞上山之陬。",
      "十八女儿骑橐驼，穿花渡水歌胡歌。旃裘毳幕事征驮，胡雏束版为行窝。",
      "异俗近古差复讹，阏氏劳苦殷见多。"
    ]
  },
  {
    "id": "adcfe4db75cab0fdd2285ecb7a4e89f3",
    "title": "登泰山作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "日月分两丸，天地非完璞。夜半古岱宗，浑沌独未凿。",
      "云翻雾卷不可解，滚滚腾腾白如海。层岩断壑沈欲尽，长松老栝皆安在。",
      "蒿蓬飒然振，仿佛出神鬼。客子当斯时，莫不股栗心震骇。",
      "须臾日出扶桑东，玲珑万象开秋空。一峰摇海色，众木号天风。",
      "何处苍蝇之声来细微，乃彼鼍钟霜晓怒吼孤城中。",
      "陟日观，眺云亭，之罘晓色何青青。金泥玉检应替零，龙游翠葆都杳冥。",
      "丰功盛德遍勒铭，谁能剥苔披藓读且听。日向曛，客未去。",
      "不见蓬莱之水清浅或可渡，片云飞落苍梧处。"
    ]
  },
  {
    "id": "adcfe4db75cab0fd25b5cadf9cb68cc2",
    "title": "挂剑台",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "徐君爱宝剑，公子爱寸心。",
      "宝剑岂不贵，宝剑只千金。"
    ]
  },
  {
    "id": "adcfe4db75cab0fd0fe68e6b0dd01972",
    "title": "卢龙塞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "策马九月卢龙道，卢龙塞头霜信早。",
      "晚花高柳不作春，夕阳处处黄芦草。",
      "客行系马且伫立，吹沙淅瑟边风疾。",
      "黄芦叶叶皆抱根，低头三嗅黄芦泣。"
    ]
  },
  {
    "id": "adcfe4db75cab0fdbbe42f4702e2758d",
    "title": "红驼尼将军行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "皇不助乱，德正厥归。爰命圣人，起东海垂。长箭大马，惊雷飞霓。",
      "比诸属国，一之扶义而西。",
      "谓我是宁远冑牛。赎我祖如五羊皮，赐名曰：宜汗纳。",
      "实用志喜侍从左右，尝得参预密谋。",
      "杏山峨峨，有雨祁祁。尝此克日，两兵交绥。属有军事，有所指撝。",
      "我祖白马，被红驼尼。敌矢指击，戒骋勿羁。",
      "桓桓我祖，按辔示暇。军中不驰，来往数四。得其要领，帝曰即马。",
      "上闻徐之，日未移晷。神策克敌，辙乱旗靡。军中自是传红衣，将军辟易其大麾。"
    ]
  },
  {
    "id": "adcfe4db75cab0fd7876fd2a0247a67d",
    "title": "拜远祖墓",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "广原何漠漠，千里横逶迤。",
      "大河迎其东，长冈承其西。",
      "中有远祖坟，五冢相肩随。",
      "不知几何年，石马犹未攲。",
      "方士厌王气，脉凿顶且灰。",
      "镇金曾未渝，芒砀神龙飞。",
      "岩岩泰山下，适得三公奇。"
    ]
  },
  {
    "id": "adcfe4db75cab0fd6b0d6275697881cb",
    "title": "渡滹河",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "朔风杀边草，肃轸凌寒晨。",
      "稍稍霜积渚，暖暖月落村。",
      "滹沱冰未合，两涘牛马喧。",
      "方舟中夷犹，榜歌何所陈。",
      "龙蛇窘仓卒，日月晦中天。",
      "惊波和促节，忼慷微音宣。",
      "时命有通蹇，下士复何言。"
    ]
  },
  {
    "id": "adcfe4db75cab0fda8191f55a4695fe8",
    "title": "井陉口",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "骏马蹶蹄仆茧足，怪石人立水鬼哭。",
      "可怜天险不足守，泜上谁能救败衄。",
      "旗鼓当时度汉军，苍茫天意厌瓜分。",
      "英雄独袭神龙迹，汉主终遗广武君。"
    ]
  },
  {
    "id": "adcfe4db75cab0fd84e0f1053d890c4b",
    "title": "太原行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "甲申天崩明不腊，九庙神灵哭阊阖。",
      "嚆矢由来启仁圣，我祖鹰扬委身正。",
      "金戈铁马气轶群，往往传避飞将军。",
      "太原言言贼城守，矢石如山计持久。",
      "蔽身土簏一何怯，被羽先登老谋捷。",
      "明月不见旧牙旗，寒雁乱下汾河湄。"
    ]
  },
  {
    "id": "adcfe4db75cab0fda3e8936c28850097",
    "title": "历下亭",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "鹊湖风厉水拍堤，菰芦冻折渔梁危。",
      "天寒鰦鷠不复跃，目落鵁鶄时自飞。",
      "渚烟苍苍沙历历，中有虚亭俯空碧。",
      "长廊诗句光怪多，杜陵野老留遗迹。",
      "芜没千秋谁再新，直栏横槛压波纹。",
      "月明四面渔歌起，争唱齐州李使君。"
    ]
  },
  {
    "id": "adcfe4db75cab0fda0663543c97abb1d",
    "title": "西甘涧赠藏山上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "颓云古石秋森森，半椽懒卧西溪深。",
      "藏头既白人不识，岩花寒证琉璃心。",
      "石龛如斗凭虚起，一弄丝桐百昌喜。",
      "芒忽谁开太古音，木叶夜下琴泉水。"
    ]
  },
  {
    "id": "adcfe4db75cab0fdd122bf5dedacde96",
    "title": "哭松山六弟",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "生者不可知，死者忽漫灭。",
      "清晨携我手，薄暮成永诀。",
      "秋风尔何心，吹我右臂折。",
      "褰衣复其魂，一叫气三咽。",
      "斤斧戕五中，寸寸争割裂。"
    ]
  },
  {
    "id": "adcfe4db75cab0fdf65c4895298e90ff",
    "title": "五岁逐队嬉六岁踵相逐七岁八岁时揽腕出就塾故物宿昔逢神解一何速镆铘愧丝整豫章超朴樕谷风陨秋霜寿命何局趣血涕塞我吭吞声不成哭",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "兄弟虽至亲，聚首曾几何。",
      "晨风有征翼，逝水无停波。",
      "相逢盛年尽，老大仍媕娿。",
      "生为长相思，死为永别离。",
      "谅无子桑识，馀响寄安歌。"
    ]
  },
  {
    "id": "adcfe4db75cab0fd88ece452c7051a2d",
    "title": "孟冬晓发之闽南",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "飞蓬岂无根，鸿雁亦有侣。",
      "霜折就衰心，风乱随阳序。",
      "膏车蚤戒徒，贱客易行旅。",
      "踟蹰老马心，仓皇仆夫语。",
      "萧萧野原草，淅淅寒林雨。",
      "漫漫江海遥，眇眇独愁予。",
      "北平苦数奇，漂荡终安取。"
    ]
  },
  {
    "id": "adcfe4db75cab0fdc4fccd8d1c0ef939",
    "title": "雪",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "我生匪兕虎，乃与旷野俱。",
      "束发绝大幕，二十临淮徐。",
      "江湖系人迹，今者犹饥驱。",
      "飞蓬实自振，飙风汝何诛。",
      "寒雨变雪霰，层冰合泥涂。",
      "周行昧己失，行李杳绝无。",
      "将投逆旅息，主前辞仆夫。",
      "岂不敬爱客，秣马无生刍。"
    ]
  },
  {
    "id": "adcfe4db75cab0fd3a99e906330e1947",
    "title": "寒",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "夜漏未告终，星芒动昏野。",
      "朔风振冻木，潇潇残雪泻。",
      "晶晶大泽冰，的的远村火。",
      "独客久服劳，酸嘶闵予马。",
      "繄予竟何辜，动无尺寸假。",
      "谁为汧澼絖，治我龟坼可。",
      "志定势自移，坦夷见埳轲。"
    ]
  },
  {
    "id": "adcfe4db75cab0fd597ef6aa72fa01e0",
    "title": "钱唐江",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "放蛇大泽中，蛇且化为龙。搏虎江水头，虎竟败于牛。",
      "馆娃宫中歌吹低，惊涛一旦浮鸱夷。锦袍白马北伐齐，夜有鹧鸪沙上飞。",
      "钱唐江，江水深，水有波，人有心。"
    ]
  },
  {
    "id": "adcfe4db75cab0fd36a0d9bf3f66679b",
    "title": "盘泉",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "岩壑无定姿，絪缊变清旦。",
      "胜因引纡步，得趣成汗漫。",
      "微暄解作近，芳意甲坼先。",
      "松丘郁蓊蔚，兰阪虚葱茜。",
      "荧荧和景鲜，活活激响乱。",
      "偶逐岩下云，遂及垂虹涧。",
      "叠石纷阸塞，飞流莽洄旋。",
      "境远神俱冥，赏真理独见。",
      "近服任公训，熟与海鸥玩。",
      "盥手弄鯈鱼，游心同伴奂。"
    ]
  },
  {
    "id": "adcfe4db75cab0fd224380910c29a9c1",
    "title": "自少林至西静室",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "老鹳欬密林，猛虎蹲伏莽。",
      "黝黝亭午阴，翏翏太空响。",
      "旷怀无前期，高兴肄独往。",
      "化城周大千，维摩室方丈。",
      "布毛证鸟窠，妙谛飞龙象。",
      "傥非水精域，焉启鸿荒想。",
      "纵心以天游，六凿罢相攘。"
    ]
  },
  {
    "id": "adcfe4db75cab0fdb50a9b5bef15acbb",
    "title": "鲤石行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "吾闻东海之鲤能变化，湖山飞越唯须臾。此石形状苦神似，往者毋乃真巨鱼。",
      "怒目轮囷大于斗，鼓鬐振鬣势欲走。倚峡犹飞失水心，冲天直奋吞舟口。",
      "惨澹风云入憔悴，土花石藓空鳞次。江湖何日得相忘，蝼蚁能无受其制。",
      "阴潭秋雨沈沈急，龙母叫啸鲛人泣。君不见朽瓜乌足何太神，解化江鱼与胡蝶。"
    ]
  },
  {
    "id": "adcfe4db75cab0fd133c039382c5479f",
    "title": "指石行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "田盘山中尽玄砺，险怪离奇出思议。柱师短杖惯冥搜，披葛扪萝亲指示。",
      "玉指一双拄厓际，浑融雕琢真殊致。夔魖辟易罔象藏，半天挥拂云霞坠。",
      "或者牟尼初度时，此是当时第一义。我来睇视心郁纡，良久摩挲古苍翠。",
      "安得力士移置神尧阶，区别忠佞无隐怀。"
    ]
  },
  {
    "id": "adcfe4db75cab0fde0208f84f5631cda",
    "title": "送别周西穆",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "神马不受羁，慈乌方告哀。",
      "栖栖远游子，握手长河隈。",
      "缟衣照斑鬓，色惨神不颓。",
      "萧索天鸡翼，磊砢豫章材。",
      "清超见真挚，简易名理该。",
      "空波漾返景，归棹行相催。",
      "敢恤川涂别，所念音尘乖。",
      "身无双飞翼，送子以鄙辞。",
      "东海还牧豕，北山聊凿坏。",
      "毋滋陵阳泣，璞玉慎所怀。"
    ]
  },
  {
    "id": "adcfe4db75cab0fd373d7c363adb5c36",
    "title": "有所思",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "海门开返照，烟景入萧森。",
      "秋草晚犹绿，相思深复深。",
      "鹿卢沈宝气，山鬼啸穷阴。",
      "白发终贫病，苍茫天地心。"
    ]
  },
  {
    "id": "adcfe4db75cab0fda5ef24f06a7401e2",
    "title": "观村人刈稼",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "山村数家面山处，屋茅不葺篱不补。冬春槺覈暂糊口，有日桑阴闲臼杵。",
      "秋风西畴熟新黍，大儿转碌碡，小儿涤场圃。老农伐薪妇轑釜，里正跨驴来击户。"
    ]
  },
  {
    "id": "adcfe4db75cab0fd375a9217da25e575",
    "title": "溟涬歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "山之荡兮水之洄兮，阒其同溟涬兮，何羭之来予攘兮。"
    ]
  },
  {
    "id": "adcfe4db75cab0fdda844b7581476432",
    "title": "九日登东冈小女为予簪花烹菊留连竟日戏作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "水色不敌漻天清，霜信欲逐凉飙生。",
      "时当九日那易得，兴发一旦谁能绳。",
      "次公清狂醒亦作，孝绪隐迹心兼并。",
      "取复不远他日侮，怜我无已娇儿情。",
      "黄花碎撷插斑鬓，苦菊细瀹吹破铛。",
      "野游汗漫动成趣，老态拥肿何庸憎。",
      "鸿飞江海信寥阔，鼎食钟鼓徒铿鍧。",
      "忽焉遥岑下落日，或恐阴壑来山精。",
      "一树一石神物附，秋蛩秋鸟天和鸣。",
      "苍山白水幸自力，天寒岁暮予汝凭。"
    ]
  },
  {
    "id": "adcfe4db75cab0fd4536106358ce8800",
    "title": "冷子示关中友人赠诗且索予作赋此以赠",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "吾闻关中建瓴势，襟带山河雄百二。",
      "名贤大儒每挺出，吾道苍茫实攸寄。",
      "峥嵘馀气未肯伏，有时更出英雄辈。",
      "多君壮年多壮游，锦囊古剑临清潜。",
      "一康三李假光怪，太华终南泄灵秘。",
      "我行海内十有八，老马风尘消故智。",
      "迄今关雁起秋风，把酒危楼辄西睇。"
    ]
  },
  {
    "id": "adcfe4db75cab0fd77abf628631a3a24",
    "title": "招同藏公过万松寺看牡丹作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "春草弄芳色，相思欲何言。",
      "孤琴不成调，脱身寻丘园。",
      "新新无已时，迟莫将谁援。",
      "火传薪指穷，兹理如所宣。",
      "软吹起客心，问彼尘外缘。",
      "何以契道怀，棼杂或不牵。",
      "行歌入沕穆，杖笠任后先。",
      "真境匪远趣，隈隩金绳悬。",
      "宝华湛琉璃，白日丽轻烟。",
      "翠鸟试翾飞，威凤稍低鶱。",
      "诸相固纷糅，繄谁得其原。",
      "妙香粹无著，畅悟无生前。"
    ]
  },
  {
    "id": "adcfe4db75cab0fdd6683ecfaddf8f81",
    "title": "七月六日雨三章",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "丰隆鞭龙龙疾走，惊风划裂土囊口。",
      "黑云如磐压户牖，一夕四山万牛吼。",
      "疏灯荧荧坐相守，娇儿宛转不离母。",
      "西成禾黍复及期，于嗟苍天将尔为。"
    ]
  },
  {
    "id": "adcfe4db75cab0fdd6683ecfdd7cb948",
    "title": "七月六日雨三章",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "窗穿片白天欲旦，开门邻比相呼唤。",
      "檐攲屋漏各零乱，颓墙却壅人径断。",
      "破衾斗粟夜来换，柴薪沾湿何由爨。",
      "群儿长竿向水汀，戏拈蛛网捎蜻蜓。"
    ]
  },
  {
    "id": "adcfe4db75cab0fdd6683ecfeafd73ad",
    "title": "七月六日雨三章",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "大河折南洲转北，突兀庄前走巨石。",
      "合抱之树竟安掷，四松拔根良可惜。",
      "栖苴瘣木争狼籍，陵谷由来轻变革。",
      "县南村落得几户，明日城中卖老牯。"
    ]
  },
  {
    "id": "adcfe4db75cab0fd449b28fb3096094b",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "廌青山中秋雨足，秋风萧萧被林麓，先登早秫次登谷。",
      "老农涤场颜色喜，饱饭今冬到妻子。"
    ]
  },
  {
    "id": "adcfe4db75cab0fd449b28fb657008ba",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "园桃累累枣垂垂，长竿踯躅跳群儿，窍凿未尽时天机。",
      "石床阴阴枕古树，簪花梦作儿时舞。"
    ]
  },
  {
    "id": "adcfe4db75cab0fd449b28fb319c416a",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "豆花蒙密薤叶肥，康瓠竟上邻家篱，小园抱瓮能灌畦。",
      "庾郎清贫复何屈，每食盘飧二十七。"
    ]
  },
  {
    "id": "adcfe4db75cab0fd449b28fb24a16226",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "鹿皮之翁拥肿馀，牧牛精舍方邻虚，香炉茗碗同安舒。",
      "刳心楞严契妙理，不离一切根尘是。"
    ]
  },
  {
    "id": "adcfe4db75cab0fd449b28fbe8a4a0fc",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "山僧在山便山处，絺衣粗疏杖手拄，云心无著鹤貌古。",
      "偶尔相过啜新茗，指看月倒秋潭影。"
    ]
  },
  {
    "id": "adcfe4db75cab0fd449b28fb38934718",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "奚肩壶卢客戴笠，蹇驴轻快风习习，云卷波流迹谁蹑。",
      "青溪蒙茸石崭岩，北山之北南山南。"
    ]
  },
  {
    "id": "adcfe4db75cab0fd449b28fb62991fb0",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "风廊稚女工拥彗，阿母桑户勤补缀，淫心舍力知相戒。",
      "一灯入夜话秋雨，灯底阴虫亦尔汝。"
    ]
  },
  {
    "id": "adcfe4db75cab0fd449b28fb13b79b48",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "日来竭蹶官粮完，里胥不到鸡豚安，大男小女同欢言。",
      "西邻饷黍东馈瓜，迭为宾主如一家。"
    ]
  },
  {
    "id": "adcfe4db75cab0fd449b28fb45b07dfd",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "溪南偶逢桑苎翁，白堕酌予尊且空，盘礴白石荫长松。",
      "卢胡一笑人不会，岂必齐谐裁志怪。"
    ]
  },
  {
    "id": "adcfe4db75cab0fd449b28fba7e92c14",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "村樵入云不见云，芒鞋啮入青苔痕，小髻插花肩负薪。",
      "戒子勿深深有虎，叉手告予有老母。"
    ]
  },
  {
    "id": "adcfe4db75cab0fd449b28fb164b4f80",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "荒陂无人秋草逼，轻霞反射西树黑，牧唱风吹下岩侧。",
      "村女如识柴门路，群鸡飞上山樗树。"
    ]
  },
  {
    "id": "adcfe4db75cab0fd449b28fb27a6157b",
    "title": "十二乐秋辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "石坳甾嶷数椽屋，麇麚宿场鼪缘木，天如相予玉反璞。",
      "隐侯之拜非吾徒，游鱼泼泼忘江湖。"
    ]
  },
  {
    "id": "adcfe4db75cab0fd03e6b27ef414b446",
    "title": "赠医者",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "几载悬壶汝南韨，伊人玩世而济世。",
      "笑口何妨数解颐，仁心不恤九折臂。",
      "丈夫相赏自有真，白鸥黄鹄谁能驯。",
      "长镵斸破寒云色，予亦南山采药人。"
    ]
  },
  {
    "id": "adcfe4db75cab0fda0f70d7f8adbfb85",
    "title": "雪夜同藏上人宿云公房",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "车马各有归，累累独焉寄。",
      "重阴逼短景，庄馗凛寒吹。",
      "纡步造荒寂，稍稍林鸟萃。",
      "兰若不受喧，琉璃莹昏翳。",
      "云公白业者，慧珠方内閟。",
      "握手各欢然，龛灯照心契。",
      "诗写秋冰清，雪杂软语细。",
      "严警谢远柝，孤僧宣夜呗。",
      "境远浮沤轻，理足弊屣赘。",
      "止托良自已，于焉增叹喟。"
    ]
  },
  {
    "id": "adcfe4db75cab0fdc850c2ef802b3031",
    "title": "寒夜石东村留宿东村村舍",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "孤鸿翅垂老蛟蛰，暮天苍莽惊飙急。",
      "时辈相逢龃龉多，南辕北辙宁相及。",
      "促膝东村村夜长，爱客偏论上下床。",
      "感君意气为君舞，喔喔鸡啼木末霜。"
    ]
  },
  {
    "id": "adcfe4db75cab0fdece1b7b48a77656d",
    "title": "泛舟东郭观打鱼晚直雨",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "蒙气变萧晨，秋坰森万象。",
      "舍策理扁舟，容与淳𣶈瀁。",
      "肃杀顺金侯，佃鱼快心赏。",
      "鳣鲔连兹乌，次第丽予网。",
      "初焉乱蘋藻，歘吸凌菰蒋。",
      "犗饵何足投，蛟龙群震荡。",
      "竭泽义所妨，忘筌理宁爽。",
      "凝阴盛亭午，寒雨洒莽苍。",
      "生烟覆縠波，中流戛兰桨。",
      "涵虚纳澄照，抱寂应空响。",
      "卓彼赤水游，眷焉怀象罔。"
    ]
  },
  {
    "id": "adcfe4db75cab0fd1b7e0ec09f0237a1",
    "title": "雪夜读赛岸亭溯源堂集率题其后",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "刘青枝，钟酂湖，卓荦傲岸相枝梧。清词奥语与世殊，白日鞭挞神灵驱。",
      "先后相逢京雒道，交口夸余岸亭好。微官罢斥役不除，贫骨支离学深造。",
      "几回物色驱羸马，风尘一面天难假。鼠肝虫臂奄忽陈，神都气索沦风雅。",
      "寒灯夜雪天寂寥，残编在簏光怪摇。繁声促节心离骚，郁为变徵行金飙。",
      "铦刀解牛肯綮中，古霤滴石觚棱凹。千秋此道许神遇，谁谓一日无知交。",
      "呜呼隐微感倡随所遭，鸴鸠威凤同啁嘐。"
    ]
  },
  {
    "id": "adcfe4db75cab0fd1d8085ace9d0f47d",
    "title": "涉雪行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "春城晓雪何霏霏，朝官玉珂声不迟。",
      "二三君子拥衾卧，天其或与吾侪私。",
      "陈遵好客好不已，割鲜切鲙重逶迤。",
      "仆夫从容理短策，我马既秣牵载脂。",
      "野心狸与清旷接，谢此城韨还郊圻。",
      "翩翩公子携佳儿，石麟风度尤岐嶷。",
      "襜褕殷红白马白，五陵谁敢夸轻肥。",
      "朱君闲雅鹤氅披，仓头肩耸清琴随。",
      "浏浏天风洒松雪，好事往已传雷威。",
      "中有古德殊清羸，萧萧独鹤藏山师。",
      "空机远趣日领接，路滑无若苍天为。",
      "锴也拥肿真狂痴，鹖冠伏轼常鸡栖。",
      "无终高躅岂终继，野谷实与愚公宜。",
      "酒徒任达材不羁，动止不与常人齐。",
      "行歌参差向幽仄，寒雀饥绕车轮飞。",
      "孤村小落绝人迹，浅塘枯柳横天机。",
      "此时六合入太素，空明一片青玻瓈。",
      "如此不乐将安归，老去相逢能几回。"
    ]
  },
  {
    "id": "adcfe4db75cab0fd0e1590390b307df1",
    "title": "雪夜听抱光弹涂山古操",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "玉轸高縆冰蚕丝，成连能事君庶几。",
      "神明内肃气息微，灯青雪白情远移。",
      "渊渊勤德古响稽，玄圭绣服灵依稀。",
      "龙蛇蛰伏江汉回，侧身南望长嗟咨。"
    ]
  },
  {
    "id": "adcfe4db75cab0fdf6ef6995c3782e67",
    "title": "破箑叹",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "破箑制自谁，阙略亏半月。",
      "君恩讵不怀，想见凉风发。",
      "微音谢衣里，判然隔胡越。",
      "上有相思字，痕深字不灭。",
      "已矣长弃捐，秋水沅湘阔。"
    ]
  },
  {
    "id": "adcfe4db75cab0fde3f43a85c0f5cea8",
    "title": "咏山堂牡丹",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "宝栏倦矜春，素景回青芜。",
      "金缕错纤葇，水碧承轻拊。",
      "玉立初亭亭，□态纷自如。",
      "縠云曳春江，窅渺一何疏。",
      "湘灵尚皖洁，洛女流丰腴。",
      "庄色洗妖淫，芳香烂吹嘘。",
      "流光既云暮，孤趣宁自殊。",
      "沃若桃李花，先春遂荣敷。"
    ]
  },
  {
    "id": "adcfe4db75cab0fd5296bfd67441ebad",
    "title": "黔石图歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "雷霆划然轰鬼蜮，明珠翠羽纷狼藉。轻车薏苡莫相乱，归帆唯载黔阳石。",
      "石腹谺张颠盖攲，灵窦纡回通络脉。屹立三尺具孤介，神韵古穆骨羸瘠。",
      "儿时摩挲弄寒碧，老大爬罗还抉剔。可怜兴替凡几回，五十年中事历历。",
      "比邻冷君东海秀，挥洒天风动潮汐。林离纸上如有声，走笔为我旋貌得。",
      "浓阴沈黛召秋气，汇为风雨天深墨。是时主客意震竦，竖尘微笑藏公貊。",
      "呜呼庭前几上双拱璧，幸不相离常宝惜，平泉醒酒非所识。"
    ]
  },
  {
    "id": "adcfe4db75cab0fd262b46d3aeaae6a0",
    "title": "暮春陈橘洲过五石瓠堂会若水上人至清华激射喜而有赠时予将偕若公入田盘而橘洲有志未果云",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "束发重交游，落落悲素守。",
      "荒涂矩跬步，局蹙惊蓬走。",
      "天风吹所知，粲然罗户牖。",
      "所知问为谁，二三同心友。",
      "矫矫太丘裔，风华擅琼玖。",
      "清畅发高言，岱华眇培塿。",
      "若师汉川逸，止水崇虚受。",
      "如意获宝珠，陀罗悟金手。",
      "空机时晏陈，实理恣缓扣。",
      "嚣尘庶荡涤，柴栅一击掊。",
      "杖策随支公，明发就南亩。",
      "离合无常期，春云独回首。"
    ]
  },
  {
    "id": "adcfe4db75cab0fd1cffdc4af4c4aed5",
    "title": "石塘峪",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "孤策狎清旷，萧晨纡远步。",
      "坦怀足虚受，延接生妙悟。",
      "复岭抱重冈，奇搆见回互。",
      "石豁白云屯，岩张流水住。",
      "人迹阒云灭，残村寄深处。",
      "败垣立缺齿，老屋饱撑柱。",
      "臼冷肥𧔥穴，场荒射干赴。",
      "山田久污莱，依稀辨樵路。",
      "缅彼岩栖人，白骨委丘墓。",
      "情专理岂敚，火传薪偶傅。",
      "搴蓬启长叹，苍苍夕阳暮。"
    ]
  },
  {
    "id": "adcfe4db75cab0fd9dce52cf391a1d79",
    "title": "课僮穫稻石塘冒雨归萝庄作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "伧父磨镰清冷溪，深山晚稻收新菑。",
      "主人携瓢奚负米，田家作苦劳佚齐。",
      "白沙红树不辞远，山烟水气潜相资。",
      "晦明呼吸生变态，岩雨淅沥吹凉飔。",
      "泠泠空响泛清听，寒蛩暮雀咽不啼。",
      "滑苔古磴有蹉跌，浅草仄坂无污泥。",
      "短蓑轻笠便利见，拄杖亦足扶倾危。",
      "少年江海累行役，汗漫今得平生奇。",
      "归来妻孥笑沾湿，翻羹未足窥吾私。",
      "石楼倚啸暝云合，山空木落孤鸿飞。"
    ]
  },
  {
    "id": "adcfe4db75cab0fdc4fccd8db1d29d88",
    "title": "雪",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "荒鸡不啼樵唱歇，开门千山万山雪。",
      "空天追琢玉清澈，枯林古石寒轇轕。",
      "屋茅颓唐脊半缺，山童绠汲井泉冽。",
      "穿屦行吟客孤绝，黄鹄东来啄冰窟。"
    ]
  },
  {
    "id": "adcfe4db75cab0fd9ed7bc74dda8ec00",
    "title": "七益诗那舍人慎修",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "北陆极穷阴，微云晚凝冱。",
      "昭然剥复际，青灯结良晤。",
      "曰善匪外来，闻义由积著。",
      "韫玉折方流，疏麻建直度。",
      "孤节谅不移，雪霰亦已屡。",
      "流议骇所遭，维皇眷深顾。",
      "生植忧患丛，暄回闭藏固。",
      "明两属休时，终焉令名树。"
    ]
  },
  {
    "id": "adcfe4db75cab0fd9ed7bc74f8b3dac8",
    "title": "七益诗那舍人慎修",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "黄鹄翩然飞，六翮自修整。",
      "秋风振广漠，江湖乐清迥。",
      "龙仪格精妙，象纬穷彪炳。",
      "自结耨野知，端殊扫门请。",
      "金闺籍晚通，兰台笔新秉。",
      "云蒸示鸿业，川竭昭深警。",
      "下风邈焉承，裴回独引领。"
    ]
  },
  {
    "id": "adcfe4db75cab0fd9ed7bc74adde8645",
    "title": "七益诗那舍人慎修",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "靡靡平乐习，华侈相崇高。",
      "幽兰芳意别，神剑精芒韬。",
      "风烟扫遗迹，筑馆邻近郊。",
      "微吟弄篇翰，绠汲古兴遥。",
      "方沼延素月，虚亭会凉飙。",
      "佳期肯云旷，胜引时招邀。",
      "授餐联日夕，絷驹竭场苗。",
      "顾予悲触藩，趑趄良告劳。",
      "废瑟奏深堂，节应宫角调。",
      "将无叶公好，坐使尘清标。"
    ]
  },
  {
    "id": "adcfe4db75cab0fd9ed7bc7454dfcb52",
    "title": "七益诗那舍人慎修",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "济济海城彦，夙著珣珉称。",
      "渥洼贱孤骋，鸑鷟矜双鸣。",
      "豁此尘外襟，蕴结初古情。",
      "荒涂析蒙密，绝响寻铿鍧。",
      "挥颖传三仓，抚几拥百城。",
      "铦力无留割，乱丝何牵萦。",
      "育兹千里材，继踵舆歌清。"
    ]
  },
  {
    "id": "adcfe4db75cab0fd9ed7bc74023f8d80",
    "title": "七益诗那舍人慎修",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "五石不可鍊，三芝复谁采。",
      "每生惑未祛，徒劳望瀛海。",
      "夫君秉道器，一致通恢恑。",
      "斗室杂冲衢，泠然脱尘滓。",
      "灵药匪外求，珠宫敷玉蕊。",
      "松菌坚脆殊，颓颜侵壮齿。",
      "天和能饮人，倾阳驻残晷。",
      "奚必御飞龙，遥从羡门子。"
    ]
  },
  {
    "id": "adcfe4db75cab0fd9ed7bc7476659f81",
    "title": "七益诗那舍人慎修",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "素质萃精纯，恳恳复款款。",
      "楚璞谢追琢，湘筠办高简。",
      "时髦而古趋，斯人希在眼。",
      "岐路虽多岐，复之则不远。",
      "一击傥不中，苍鹰瞥然返。",
      "折节专事尚，三冬户云键。",
      "咏歌先王风，弹琴助游衍。",
      "宣尼如可作，深思寄狂狷。"
    ]
  },
  {
    "id": "adcfe4db75cab0fd9ed7bc748c063b99",
    "title": "七益诗那舍人慎修",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "明星何烂如，满月湛虚白。",
      "根形木讷中，妙相不可测。",
      "藕丝擢污泥，况在水精域。",
      "溪云了变灭，松风叩空寂。",
      "时闻迦陵音，鷇鸣一諠然。",
      "二鄣方拄中，对之辄冰释。"
    ]
  },
  {
    "id": "adcfe4db75cab0fd4873af645e526a48",
    "title": "同藏上人避热倒影潭",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "青天岂或生十乌，蕴隆欲逼林峦枯。畏暑何处暑可逋，澄潭壁罅开冰壶。",
      "白云翻空碧沙湛，表里洞澈颇黎铺。新苔落花工绮错，轻鯈小鲒符中孚。",
      "老僧磅礴露顶颅，赤脚大叫醒狂奴。双厓散迸鲛人珠，金膏水碧何所须。",
      "铁网摆落红珊瑚，深喜此地炎蒸无。不唯炎蒸无，乐饥亦足终吾徒。"
    ]
  },
  {
    "id": "adcfe4db75cab0fdc1b58a5cfcb07c25",
    "title": "杀虎行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "握折刀，挥缺斧，山伧三五能杀虎。",
      "爪牙犀利皮斑斓，乳虎之怒良可干。",
      "南山日夕羊牛下，牧笛孤吹行路难。"
    ]
  },
  {
    "id": "adcfe4db75cab0fdf904acf59cdadc1c",
    "title": "初秋晚坐新亭咏怀",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "众草抽柔心，高云变新色。",
      "静惟所凭功，敷展殊莫测。",
      "素商易朱明，金气先驱亟。",
      "萧萧丛莽振，翏翏虚谷涤。",
      "大化宁异权，盛理欲谁抑。",
      "通蔽无易力，迷顺有失得。",
      "席荫空亭阴，予景庶终息。"
    ]
  },
  {
    "id": "adcfe4db75cab0fd6d569e1628a6da52",
    "title": "赠东竺极上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "廌峰古翠何絪缊，惟与东竺为比邻。群松龙立石虎蹲，厥水甘冽壤黑坟。",
      "庵摩罗果宜时珍，秋实万颗玛瑙匀。上人高悟忘我人，勇猛之性坚刚身。",
      "一毛刹见虚空新，琉璃映彻净妙陈。宝丝网缀何纷纭，精蓝岁时供米薪。",
      "腰包肩担接众勤，法用平等齐富贫。世如师者今罕闻，神珠在衣宁卒泯，忍草三嗅馀幽芬。"
    ]
  },
  {
    "id": "adcfe4db75cab0fda24221c1a7176b6d",
    "title": "秋日同藏师若师息亭雅集分赋",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "蓬累恣孤行法幢，许双建世我宁殊。",
      "涂邂逅尘坌远道，协背膺合吐纳符。",
      "一券丘琴弄清响，茗柯味馀善穆穆。",
      "山横秋肃肃风吹，万嘉游匪素期遁。",
      "迹果初愿息心欢，有徒终焉得无闷。"
    ]
  },
  {
    "id": "adcfe4db75cab0fde15fe8d843965406",
    "title": "倒影潭听藏公弹琴因怀抱光子",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "天籁溢青冥，风潭洒翠屏。",
      "谁知七弦上，空响亦泠泠。",
      "金石应诸节，蒿蓬振百灵。",
      "平生耽古调，惟向二君听。"
    ]
  },
  {
    "id": "adcfe4db75cab0fd2a9d77ad0e722ba4",
    "title": "虎子行赠石君东村",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "君家虎子蔚豹文，短小精悍骄不驯。问年裁及龆毁新，方颐阔颡骨肉匀。",
      "电光疾闪双瞳神，轻貂插帽玉琢带。窄靿靴跐天街尘，番刀快割不肯离。",
      "璁珩觿韘徒横陈，北山之石维四钧。兀然高广半及身，有时斜睨一笑申。",
      "双拳龙攫胯虎蹲，宝鼎足举山拔根。观者咋舌宾客笑，群儿慑伏咸逡巡。",
      "君不见朱丝修长断复续，系颈累累古相属。天生此儿必有为，姑墨龟兹其蚤服。"
    ]
  },
  {
    "id": "adcfe4db75cab0fd59a6b7615763bfb5",
    "title": "妖梦行哭东郊刘子",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "青滋山人汉王孙，产古楚地今吴门。秋心古貌凛然具，滟滪之水潇湘云。",
      "雄才跨陵邺都客，自许卓荦能偏人。少年客游老不返，负笈历遍天涯春。",
      "江涛海色揽欲尽，裋褐饱掬京华尘。低佪赵魏区，流览咸阳道。",
      "探索邯郸战伐危，荡磨太华阴阳老。凤台牛首烟雨秋，归去更作金陵游。",
      "酒酣放笔真宰赴，国殇山鬼啼阴幽。君年六十举一子，三载盈盈限秋水。",
      "故乡不归归异乡，人生有情宁乐此。秋山友人遗尺书，报君白首来京都。",
      "玄州十月一把臂，惆怅垂老犹饥驱。短日迫虞渊，不得驻斯须。",
      "清冰寒迸玉壶碎，霹雳骇震丘琴枯。忆与君订交，乃在庚子冬。",
      "惊飙振霜原，安能定飞蓬。中间离合经一纪，壮齿亦复成衰翁。",
      "昨夜昏灯入妖梦，先期死友精诚动。素车白马城东来，失声一拍成悲恸。",
      "天青月冻风凄凄，严霜古瓦鸺鹠啼。孤魂荧荧夕几逝，江云燕树增迷离。",
      "老妻向衰暮，娇儿方孩提，可怜茕独谁依栖。新诗简练齐杜陵，壬子况复同年生。",
      "君当休明彼昏乱，生死遭遇何同情。皇天独畀身后名，呜呼皇天独畀身后名。"
    ]
  },
  {
    "id": "adcfe4db75cab0fd2c5cec7bf641e69b",
    "title": "饥啮槽",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "饥啮槽，槽剥齿，骨肉中乾毛色毁。强神独立或不死，一鸣何伤乃若此。",
      "饥啮槽，风萧萧。"
    ]
  },
  {
    "id": "adcfe4db75cab0fd2d085b8dfebcd312",
    "title": "汉隶十帖歌寄陈不其",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "学书所贵探原始，熟精汉隶不其氏。握虚浑噩真气行，折波收缩中锋是。",
      "当时篆籀循古文，后来变隶变八分。毁繁就约势莫遏，政如天运承冬春。",
      "秦吏程邈创此格，中郎能事称绝伦。臣有古癖期临摹，陈子不秘灵蛇珠。",
      "史晨后碑首相赠，风骨古雅启坦涂。继购八帖皆古拓，奏铭回翔殊合法。",
      "杂华镂采纷馺还，百石卒史尤孤超。云幢海若凌朝潮，百灵齐肃衣冠朝。",
      "字裁盈寸曰孔彪，遒媚秀整初不媮。惟三礼器出瘦硬，左飞右飞点画正。",
      "倒悬石笋横流穿，屹立髯松山雪盛。最遭剥蚀闻礼碑，朴拙钟鼎仪型垂。",
      "孔宙碑阴亦有致，正碑余复新罗至。雄强体势二寸弱，圆兼乙瑛瘦礼器，神鸾高鶱龙马驶。",
      "宝玉五瑴呵神灵，怪底敝簏光怪生，对之老骨秋峥嵘。",
      "纸残笔秃池水墨，累月学之犹不成，让子千秋绝艺名。"
    ]
  },
  {
    "id": "adcfe4db75cab0fd4cb5033927e1cb45",
    "title": "灭蜂行戏作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "轮囷老树空其中，裁有罅隙巢山蜂。白蛇当道虎伏路，微物布势将无同。",
      "纤尾怀毒等虿蝎，细腰蛊媚逾蠮螉。经营采掇数十百，日夕飞集声匈匈。",
      "入怀壮士闻色变，出衷孝子悲冤蒙。么魔罪大莫可逭，扶义敢止儿童攻。",
      "前驱贾勇后作气，不辞辛螫披群凶。咸阳可怜一炬尽，函谷竟藉丸泥封，丑徒殄灭闲园空。",
      "绿阴亭亭老翁喜，寒蝉细蝶秋风起。"
    ]
  },
  {
    "id": "adcfe4db75cab0fddb21b5134caeffe0",
    "title": "射雉行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "敦弓髇矢钧重轻，猎生石塘初酒醒。一双锦雉向我鸣，子毋射予予肉腥。",
      "胡不射虎古北平，快马脑后秋风生，垒落亦足豪其名。"
    ]
  },
  {
    "id": "adcfe4db75cab0fd7c17c08cb13eccd4",
    "title": "与藏师野步遂之东岭采蕨不得",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "归雁度欲尽，芳草萋以合。",
      "行歌谷风徐，于喁互相答。",
      "祛俗匪自力，清旷承延接。",
      "远迹晦箕颍，馀情缀苕霅。",
      "幽讨无定趋，天倪寄双屧。",
      "循兹东峰阴，蕨薇或可拾。",
      "彼茁想挛拳，非时敢淩躐。",
      "眷言怀物理，繄谁利便捷。"
    ]
  },
  {
    "id": "adcfe4db75cab0fdada1133d020aaa92",
    "title": "城南行赠金雨山",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "城南委巷轮蹄希，中有一客来幽栖。",
      "苍鹰翅垂罢淩厉，天马骨立犹权奇。",
      "阴阳象纬理玄妙，七载胥靡撮其要。",
      "泥涂英雄沦落际，犹足因人说忠孝。",
      "媻姗蹩躠双足折，洪炉百鍊昆吾铁。",
      "抱道敢信王骀尊，用知非关鲍牵拙。",
      "冬寒今日无天风，杲杲日出扶桑东。",
      "老夫贸贸久颠踬，邂逅凭君一击蒙。"
    ]
  },
  {
    "id": "adcfe4db75cab0fd5ebe2bde5be2795b",
    "title": "送范子弃宅入山",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "范君仙骨何珊珊，一日飞遁红螺山。",
      "千金敝屣脱故宅，塔景虚闭清溪弯。",
      "红螺山深隈隩窅，有田三顷茅三闲。",
      "荒林野水伫客屐，高鸟亦破层云还。",
      "谷神蕴中玄解入，万有空洞冥其天。",
      "群羊鞭叱白石起，双龙豢食银涛翻。",
      "云璈内回翠盖接，隔世一片唯虚烟。",
      "廌翁憔悴栖廌峰，廌峰苍翠当其东。",
      "何当食我青精饭，碧海青天一掌中。"
    ]
  },
  {
    "id": "adcfe4db75cab0fd19eda915268dd9fc",
    "title": "鄂尔浑",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "壬子六月龙中昏，羌兵东下鄂尔浑。",
      "王师角前戎掎后，血战一夕歼游魂。",
      "牙旗累搴炮数夺，寒飙吹腥河水蔑。",
      "碛中参伐动秋芒，妖狐夜舐骷髅血。"
    ]
  },
  {
    "id": "adcfe4db75cab0fd0c0d07f04ee4d748",
    "title": "石壁下看秋海棠作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "晚色落蘼芜，霁晓扇商吹。",
      "相羊款遐心，莽渺展清睼。",
      "秋阳有不临，古壁丛苍翠。",
      "阴精凝鲜葩，纚洒妖红被。",
      "秾装沾露颊，翠羽褰风袂。",
      "宓妃回灵旗，二姚亦爰戾。",
      "遂生自敷畅，幽赏顾终惠。",
      "意远如两孚，情深各为媚。",
      "愿结青女萝，寸言傥可寄。"
    ]
  },
  {
    "id": "adcfe4db75cab0fd924276e31ebb27c2",
    "title": "长至前一日同人集睫巢草堂作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "坚冰凝冻华，序届穷阴后。",
      "严威蛰群动，朔风吹万有。",
      "野老狎鸡栖，亲知等箕斗。",
      "挈瓶胶故知，谁能易其守。",
      "郊鸡期断尾，野马辞络口。",
      "匠石徒有心，沟断终焉取。",
      "诸君毓琳琅，相识各已久。",
      "椒兰臭不移，欢焉此携手。",
      "城边霜鸟下，天际孤云走。",
      "乾坤回浩荡，兹会亦云偶。",
      "吾生迫化迁，倏忽及衰朽。",
      "昔为巢中雏，今作堂上叟。",
      "浅抱迷达观，含悲泣刍狗。",
      "北陆极寒曦，微荑震枯柳。",
      "复姤理自然，私心重回首。"
    ]
  },
  {
    "id": "adcfe4db75cab0fddf2e57f1f9a633a1",
    "title": "赠华相野",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "画史精义妙入神，解衣盘礴当元君。逡巡落笔后来事，冥浮物我几先申。",
      "相城之野古宋墟，华生千载能相因。水痕云叶动玩索，糟粕不受初古人。",
      "冰缣藤纸张十尺，睥睨经旬如浪掷。忽然中酒泼墨深，突兀高堂衡华逼。",
      "百灵乍栖万有震，孤电远掣群阴辟。有时设意不设色，歊云嫪雾飞空白。",
      "技精阃奥古莫传，谁知用水胜用墨。长安旅游游思孤，长揖却辞卿大夫。",
      "肯跨青骡走荒僻，为我醉写盘阴图。阴林日黑山鬼呼，灭景慎勿留须臾，与君斟酌为酒徒。"
    ]
  },
  {
    "id": "adcfe4db75cab0fd2ee82b192b7794c2",
    "title": "八月接东村书闻遂移居盘阳以诗代柬赠答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "鹿车脂其牵，秋风吹我衣。",
      "客子何仓皇，离居非前期。",
      "骨肉惨不欢，牵袂邻儿啼。",
      "虽殊千里别，转面长相思。"
    ]
  },
  {
    "id": "adcfe4db75cab0fd2ee82b19003973d1",
    "title": "八月接东村书闻遂移居盘阳以诗代柬赠答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "海鸟薄鲁羞，代马愁南辕。",
      "佳城郁苍苍，况在青门边。",
      "长跽却辞去，一日渝百年。",
      "彼草犹青青，纡回墓门前。"
    ]
  },
  {
    "id": "adcfe4db75cab0fd2ee82b19f3dbc782",
    "title": "八月接东村书闻遂移居盘阳以诗代柬赠答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "蛇行不赖足，牛用不赖齿。",
      "夫谁宰弘化，丰啬含妙理。",
      "方舟溯大河，投竿钓王鲔。",
      "落日射金沙，空波寒弥弥。"
    ]
  },
  {
    "id": "adcfe4db75cab0fd2ee82b193d6f5146",
    "title": "八月接东村书闻遂移居盘阳以诗代柬赠答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "羁魂恋枯骨，雨夜翔幽林。",
      "面交訾古处，今见君子心。",
      "昨日故人死，今日故人去。",
      "头白感伤多，人生甚流寓。"
    ]
  },
  {
    "id": "adcfe4db75cab0fd2ee82b1991751c9d",
    "title": "八月接东村书闻遂移居盘阳以诗代柬赠答",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "秋山抱孤村，葺茅枕虎落。",
      "息肩匪恤劳，田家岁耕作。",
      "大夫能纬萧，娇儿罔纺缴。",
      "白马金当卢，看人返平乐。"
    ]
  },
  {
    "id": "adcfe4db75cab0fdf2a328da36de65f8",
    "title": "赠李雄李库兄弟",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "束发承恩领边务，长剑划破阴山雾。",
      "从行李氏四十人，兄弟今存雄与库。",
      "曳杖相逢村树边，把手殷勤问新故。",
      "君年十八今五十，人生信如草头露。",
      "边霜如刀割人面，犹记当时逞雄健。",
      "异身同命走殊域，手指堕落心无闲。",
      "即今垂死骨髓枯，一中秋风肌肉颤。",
      "语罢淫淫涕如霰，不死他时再相见。",
      "感之赠以钱一串，亦知贱子长贫贱。"
    ]
  },
  {
    "id": "adcfe4db75cab0fdd983a823319a4ad7",
    "title": "秋风辞",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "眢井不可汲，乱丝不可治。",
      "嫁女不嫁妇，非复少年时。",
      "少年难再得，先鸣有鶗鳺。",
      "平生不相识，胡为怨离别。",
      "孤云本无根，芳草岂无节。",
      "冉冉歧路闲，秋风为谁发。",
      "秋风尔何心，吹我远梦断。",
      "河水不通江，鲤鱼长尺半。"
    ]
  },
  {
    "id": "adcfe4db75cab0fd62092681e710c6e9",
    "title": "坐仙人桥望西峰红树",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "白云之半西峰西，秋树十万红锦披。",
      "紫金交注宝丝网，碧海晴拥珊瑚枝。",
      "西风泠泠时中之，云璈宛转清商移。",
      "采旄扬云巫女下，豹旗揭雨山鬼啼。",
      "枝枝叶叶迎薄寒，山僧野客争来看。",
      "关河岁晚金气肃，青帝假尔丹砂颜。",
      "外方作态中则病，色若可怜心不竞。",
      "山烟欲暝严霜飞，松柏萧萧有本性。"
    ]
  },
  {
    "id": "adcfe4db75cab0fdff143092b10cc8db",
    "title": "散步石堂",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "自有茅庵在，因通石路微。",
      "清溪十三曲，豺虎未云稀。",
      "孤磬云际出，山霜八月飞。",
      "爱兹多古意，白日澹空机。"
    ]
  },
  {
    "id": "adcfe4db75cab0fd3a41906707d1cc54",
    "title": "题射潮图",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "钱唐之水水波恶，百丈惊潮天上落。",
      "太阴薄日群动栖，元气吹空万灵作。",
      "治功伯禹称至神，会稽合瑞狂澜驯。",
      "祖龙威力噬天下，上游慑气犹逡巡。",
      "江东贾贩飞金镞，乃使江潮一朝伏。",
      "河中有虎飞食人，关弓却射龙蛇族。"
    ]
  },
  {
    "id": "adcfe4db75cab0fd90f1867d0d408568",
    "title": "秋草",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "萋萋复萋萋，秋草被长堤。",
      "离披不盈寸，挽结长相思。",
      "八月心不抽，九月叶不齐。",
      "不惜芳翠歇，愿藉君马蹄。",
      "马蹄去不返，风吹柳丝断。"
    ]
  },
  {
    "id": "adcfe4db75cab0fdf839e4c68e12c698",
    "title": "兔丝",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "纤纤兔丝草，袅袅引蔓长。",
      "谁云无根株，可以缘众芳。",
      "绸缪事冯藉，所缠成萎黄。",
      "尝闻人有言，李树代桃僵。",
      "美人步南园，采采归兰房。",
      "缠我金步摇，绞切双凤皇。",
      "随手寸寸断，私心冀有常。",
      "江上生蘼芜，北风天陨霜。"
    ]
  },
  {
    "id": "adcfe4db75cab0fdc938b0c0eab94258",
    "title": "春风酒",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "中原游子老越乡，高楼女儿秋夜长。饥则有糜渴有浆，安能使我离愁忘。",
      "糟床注酒春风前，春风在酒不在天。青尊一滴裁入口，春风在眉不在酒。",
      "酒如铦刀愁乱丝，乱丝易斩愁难治，或有缠绵未断时。"
    ]
  },
  {
    "id": "adcfe4db75cab0fd166f1cec19a2ae86",
    "title": "洞庭秋月行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "沙棠之舟木兰楫，浅塘曲渚纷相入。",
      "凉风拂水水欲波，洞庭无人愁奈何。",
      "此时片月当人起，哀猿苦啼啼不止。",
      "何处参差吹夜阑，相思移注繁声边。",
      "金幢翠蕤骄不前，九疑滴滴空翠寒。",
      "夜久风吹月西堕，欲堕不堕曲入破。"
    ]
  },
  {
    "id": "adcfe4db75cab0fdab43a65a98a72ef3",
    "title": "射雉儿",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "射雉庚宗东，射雉庚宗西。",
      "朝出不俟日，薄莫且未归。",
      "贱子何苦辛，贱子初不痴。",
      "寡母应给使，灶下无山妻。",
      "野禽当家味，木末无啼鸡。",
      "委身豺虎丛，不死为至怡。",
      "使君西北来，自言归自齐。",
      "了非平生亲，一语云汉低。",
      "前车载以母，后车载以儿。",
      "裂我腰下裤，绣错锦障泥。",
      "毁我箭上镞，刻镂金月题。",
      "凤皇自高翔，谁云藉雉媒。",
      "富贵具本根，偶为君所施。",
      "磨刀不伤手，顽铁羞钝材。",
      "酿酒不醉客，曲糵坐味漓。",
      "报君君上天，谢我当不訾。"
    ]
  },
  {
    "id": "adcfe4db75cab0fd67a73a431b341fc8",
    "title": "题易公仙祝融观旭图",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "赤龙朱鸟纷经营，缔结火德凝阳精。衡山崱屴耸天半，北斗低亚南斗平。",
      "天风萧萧云冥冥，雨气洗濯芙蓉青。巴陵之水连洞庭，浸淫岳麓归无形。",
      "中有祝融峰特起，下视苍茫九万里。夜半日出扶桑东，金芒射天红射水。",
      "光怪翕赫万象分，呼吸帝座通三神。灵旗侧下湘夫人，寒飙远举云中君。",
      "此时繄谁坐空碧，易君自是湘南客。眼光炯炯相激射，帝将假君双羽翼，看君高飞横四极。"
    ]
  },
  {
    "id": "adcfe4db75cab0fd23cbd6f1fc4d698f",
    "title": "铭源侄孙遗玉泉水",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "有客叩我门，遗我清冷泉。",
      "芳香虽媚人，澹泊开其先。",
      "盐梅杂醯醢，遂分咸与酸。",
      "桂酒和椒浆，自生甘与辛。",
      "人生集百忧，大化禀自然。",
      "何如咀至味，与子保岁年。"
    ]
  },
  {
    "id": "adcfe4db75cab0fd65d610f76384e600",
    "title": "渎山大玉海歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "于阗太璞濡深青，龙膏麟髓凝苍精。",
      "白虹界天月死魄，古斑黝泽同晶莹。",
      "乾坤灵宝尚舆致，九牛汗喘来燕京。",
      "玉人磨砻靡岁月，仰盂呀口如天成。",
      "刳剔动肉不动骨，元气灏瀚栖百灵。",
      "神龙攫电野马走，鳞甲张满飞石鲮。",
      "海波浴日日转匿，伏阴糅作云霞蒸。",
      "淩兢魑魅辟不若，规模禹鼎援图经。",
      "轮广丈五深二尺，注酒不啻如淄渑。",
      "琼华岛中广寒殿，高寒六月留清冰。",
      "神物纳入诸品却，五山珍榻差抗衡。",
      "此时元氏主中夏，薛禅雅量吞沧溟。",
      "东南片水实视此，沼吴会见游鱼烹。",
      "时移世换玉云改，涂泥汨没归沈冥。",
      "风飙回首岁五百，覆以屋瓦谁经营。",
      "迦陵仙音若相吊，佛灯鬼火同荧荧。",
      "我闻玩物有深戒，玉杯漆器非仪型。",
      "天球不渝石鼓卧，辟雍东序长崇谹。"
    ]
  },
  {
    "id": "adcfe4db75cab0fd7850198d780fa514",
    "title": "随园雅集图歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "天帝灵宝无端倪，气有精者谁张施。矞云景星光曜滋，萃为帝子仍金枝。",
      "三驺退食尝委蛇，云旓翠蕤祛绣旗。道腴内充神外弥，被服儒素循中逵。",
      "西园十亩邸第西，嘉随之义因名随。药栏鹤栅丁香篱，势有曲折劳攀跻。",
      "神鞭丈石飞峨眉，千年紫柏丛斑皮。吟亭花馆靡雕几，石床木几闲撑支。",
      "购书不恤千金靡，河闲万卷咸签题。好古杂以古鼎彝，珊瑚瑟瑟如涂泥。",
      "颓云黯澹陡欲低，大王墨沈时淋漓。一笔一墨皆天机，草木中有神明栖。",
      "宛转飒沓风雨回，擘窠作字龙■蚭。园中佳客谁趋陪，曳裾趿履联邹枚。",
      "易居卓踔三湘湄，父子兄弟齐音徽。烂斑尺二横介圭，大庭作贡孚有时。",
      "落落唐子楚璞劘，学穷焦费非时蹊。祖丈萧曹家世齐，毓东弱籍通金闺。",
      "依光日月丰沛陲，钦明兰谷骈玉芝。远情凝注秋水涯，曹江性与糟丘宜。",
      "酒酣往往摹徐熙，吴中澹泉何提提。星源海鹤方清羸，促膝茗饮传缥瓷。",
      "琤瑽谁叩青颇黎，天风披拂冰蚕丝。白门上人情我移，锴也拥肿多狂痴。",
      "敝帷故席蒙不遗，蜩螗细响吟清辞。虎头妙技今丁仪，镕铸万象从范围。",
      "神采栩栩毫端飞，抡工选胜更入微。补以树石唐画师，锴闻吐握称周姬。",
      "大雅所在群贤归，西园澹荡无他奇，梁园邺都非所几。"
    ]
  },
  {
    "id": "adcfe4db75cab0fd929a48990e9da81f",
    "title": "冬夜留宿虚壑精舍暨朱抱光陈行一讲易图夜分抱光援琴弹碧天秋思雉朝飞诸曲行一起复为我剑舞二十四变烛见跋寒月莹然而霜鸡已再唱矣",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "少年好奇老好古，陡见神奇在臭腐。",
      "龟龙振跃自然事，妙义乾坤由逆数。",
      "京兆二君同■户，我来夜就双林语。",
      "虚襟远遇神近交，折角曾谁意连拄。",
      "灯昏夜久人坐忘，陈编未掩清琴张。",
      "流虚入变两不测，天风云海声琅琅。",
      "此时万籁肃不闻，一缕一丝呼吸分。",
      "寒飙细坼湘水纹，恍惚欲下云中君。",
      "琴歌既终客起立，子公曾孙剑舞及。",
      "腾踏步武飘风急，回旋五五复十十。",
      "崖倒枯株虎气吹，山划惊雷龙火匝。",
      "一片霜棱不见霜，寒月堕地清冰湿。",
      "始知役神不役气，能使观者皆震詟。",
      "舞罢孱然若处子，此夕何夕叹观止。",
      "机含动静良有以，太虚溶溶曙光启。"
    ]
  },
  {
    "id": "adcfe4db75cab0fd5ca3c731396b3171",
    "title": "晓月秋河研歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "桐崖尝云有研癖，端溪老坑目所击。冥搜隐索七百年，宋氏以还岁刳剔。",
      "澒洞或讶海穴穿，嵻崀真疑坤轴坼。粤中曾见鸠役夫，翻车数十兼渴乌。",
      "洪涛逆吸骇波走，潜虬伏蟒号乾枯。阴森窟穴裁得罅，坚椎利凿凌空下。",
      "神物可抉不可期，千金一片宁论价。此石何年出坑水，白日尘沙埋韨底。",
      "眼中取舍亦有时，爱汝莹然含妙理。璘璘霦霦翡翠斑，碧月细晕层波闲。",
      "峥峥嵘嵘老蛟骨，抚之荡之若无物。德苞贞介品正方，宝华黯澹腾古光。",
      "书生得此骄气张，山鬼不敢嗤空囊。呜乎石君石君聊字汝，昔者桐崖今化土。",
      "人闲茫茫争璞鼠，倘逢陵阳致辛苦。"
    ]
  },
  {
    "id": "adcfe4db75cab0fd4c4fb32e03e5f669",
    "title": "梅花",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "梅花结春思，春思浮云端。",
      "攀折岂终惜，别离良足叹。",
      "江云了无骨，秋水却增寒。",
      "惆怅乌啼夜，遥遥清梦阑。"
    ]
  },
  {
    "id": "adcfe4db75cab0fd4c4fb32ecd7596b4",
    "title": "梅花",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "众木正如梦，一枝方自春。",
      "遂令江水上，真见独醒人。",
      "霜月濯我魄，玉琴凝我神。",
      "对君三十日，日日荡愁新。"
    ]
  },
  {
    "id": "adcfe4db75cab0fd1ab65401f97a33fa",
    "title": "紫骝马送别易十八宝亭归湘南",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "紫骝马，金盘陀。湘南节士年最少，玉鞭燕赵轻经过。",
      "雪花如掌北山落，错刀寒拭青莲锷。南枝早梅如雪飞，留君不住君且归。",
      "春风香草丝满挽，此离别心伫君马蹄返。"
    ]
  },
  {
    "id": "adcfe4db75cab0fd14d61ac252bedba8",
    "title": "溪上同人煮茗作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "煮茶石溪水，忽生松风音。",
      "空香领春早，澹白入瓯深。",
      "竖子岂知味，至人同此心。",
      "茗柯有实理，君向静中寻。"
    ]
  },
  {
    "id": "adcfe4db75cab0fdd0c4a79781d4efbf",
    "title": "夜光木歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "枯株何年碎霹雳，嶙峋骨蜕苍龙脊。在手漓然毛羽轻，细理蹙波肤浅白。",
      "日沈虞渊爝火息，忽然是物标灵迹。荧荧焱焱光怪生，洞达通明烛幽仄。",
      "清冰一片悬秋空，返景金波摇水碧。又如白露泻银河，新月离三闪初魄。",
      "照乘已后黄支珠，烛室谁推大秦璧。吾闻凡木韫真火，以水迫之或成石。",
      "积精残焰不肯死，夺月骈星生玓瓅。大壑深潭夜将午，神宝高飞下雷雨，谁其致之白龙母。",
      "于嗟乎握瑜怀瑾士岂无，每抱幽光化为土。"
    ]
  },
  {
    "id": "adcfe4db75cab0fda37c605dbf1ba4b4",
    "title": "题山水图",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "秋黛翻空堕江水，平洲仄坂衔江尾。",
      "廿年旧梦今杳然，一旦苍茫落眼底。",
      "江村数家人迹稀，返照何处孤僧归。",
      "清猿白鸟寂视听，但见云水生空晖。",
      "凉风萧萧山欲暮，欲落不落江头树。",
      "鸣榔乍息入浦舟，略彴潜通向山路。",
      "长安八月好雨晴，对之浩然生远情。",
      "伊谁妙手称绝代，能使虚堂接洞庭。"
    ]
  },
  {
    "id": "adcfe4db75cab0fd6dab575a2f2e2c96",
    "title": "月夜有怀",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "月落秋山昏，时夜凭荒鸡。",
      "星河烂如银，阴虫方苦啼。",
      "相思缔中怀，乃在西河西。",
      "美人厄时命，人事不得齐。",
      "塞门度新霜，坐令百草衰。",
      "高树鸣天风，瑟瑟无已时。"
    ]
  },
  {
    "id": "adcfe4db75cab0fd1c913040e5cbf1eb",
    "title": "拟古三首高村",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "高村数家村，村东有老妪。",
      "白发而蓬垢，新霜被昏雾。",
      "自言良家子，归作刘家妇。",
      "六十还缉麻，五十且织布。",
      "省身少年日，条桑能上树。",
      "年侵筋力薄，遂为儿子恶。",
      "小儿弃种田，奢心趋瓦注。",
      "大儿能作家，累累仓箧富。",
      "前年岁除夜，萧萧风雪暮。",
      "割羊酴美酒，妻孥各团聚。",
      "健妇不放杯，娇儿不舍箸。",
      "老物实耄荒，曾不值一顾。",
      "馀命系微丝，淫淫涕沾污。",
      "忆昔乳儿时，饥肠分雀哺。",
      "新燕不辞巢，方知旧情误。",
      "一妇前致语，劝妪妪且去。",
      "老媪生三儿，今者邻家住。"
    ]
  },
  {
    "id": "adcfe4db75cab0fd1c91304074e227a4",
    "title": "拟古三首高村",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "客行还下马，系马望马台。",
      "落日照山店，肃肃秋风来。",
      "解我腰中钱，酤女瓮底醅。",
      "店中有小儿，洗盏还置杯。",
      "脚踵傅黝漆，头上堆乱柴。",
      "骨相初不恶，眉目生灰炱。",
      "客前问儿年，主人频嗟欸。",
      "村南指高楼，云是儿家遗。",
      "爷娘一旦死，哥嫂今不訾。",
      "饭牛且饲猪，不得容此儿。",
      "草丝一何长，其下同根荄。",
      "兄弟虽异身，其出同胞胎。",
      "寄言生儿人，慎毋遗货财。"
    ]
  },
  {
    "id": "adcfe4db75cab0fd1c9130401df85d4e",
    "title": "拟古三首高村",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "茫茫独乐河，汉水今不流。",
      "河边沙草色，还系边城秋。",
      "独行嗟为谁，老妇蒙白头。",
      "提篮拾草子，聊用充乾糇。",
      "野雁生有匹，群鸟各以俦。",
      "嗟为良人弃，弃水今不收。",
      "长城何高高，阴火明戍楼。",
      "宁为戍儿妇，或有梦魂投。"
    ]
  },
  {
    "id": "adcfe4db75cab0fdac69cb31d60f4d92",
    "title": "石将军歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "山阴阴，云冥冥，薜荔苔藓被秋青。丈石特起猛捷呈，左若按剑右若援弓而抨。",
      "秋风凄雨每夜战，但见骷髅败叶沙上相支撑。魄为陈汤魂李陵，千秋庙祀为鬼灵。",
      "匈奴过者下马拜，屏息股栗惊威棱。望夫山，前有闻，石门今复传将军。",
      "丈夫碌碌会终朽，剑倚荒台望暮云。"
    ]
  },
  {
    "id": "adcfe4db75cab0fd9e1e015e820ccbd0",
    "title": "凤台山蟠松歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "北山有若黄河水，直界中原九万里。碣石迤北东海西，骧首天门应箕尾。",
      "凤台山高隈隩张，百灵呵护严閟藏。轩辕尧舜各已葬，开朗今乃归先皇。",
      "卧龙之先先有符，地示灵效松一株。华盖将从紫极道，翠葆有待金根车。",
      "元精遒气不外荡，诘曲纠盘互低仰。一折再折怒势伸，忽走圆梢垂八丈。",
      "参差夜吹帝子声，宝瑟秋作湘灵响。神鸾威凤诡结形，夭矫古貌团深青。",
      "萧骚众木不敢对，彼五大夫何足名。挺生神物意有在，用蔽风雨如殽陵。",
      "于嗟乎蟠松蟠松汝何异，托根地上今天际。雪霜万里日月清，郁葱见汝缠佳气。"
    ]
  },
  {
    "id": "adcfe4db75cab0fdbe643bfd65f16f32",
    "title": "紫琼岩引",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "秋风萧萧柳叶黄，邯郸旧梦今苍茫。",
      "一鞭落日者何子，衣衔云水来潇湘。",
      "茅店无声霜月起，又入千秋残梦底。",
      "仙人示以紫琼岩，五色能令双目眯。",
      "吞爻吐凤神往事，中心丹碧镌三字。",
      "长安索米凡几春，逢人不敢宣灵秘。",
      "楚馆宾筵引申白，揭剑乘车为上客。",
      "云龙傅翼拔地飞，倏忽真落神仙宅。",
      "晶帘十二裁清冰，银虬漏戛琉璃屏。",
      "琼岩主人俨然在，再拜稽首称宗瀛。",
      "幻情真境忽交会，梦垒直击邯郸碎。",
      "相逢天外笑无言，蒙头枕藉乾坤睡。"
    ]
  },
  {
    "id": "adcfe4db75cab0fd65bdc9f22b240a8c",
    "title": "过传经院赠介上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "纡回路僻城东南，拄杖击户来精蓝。",
      "上人接物寂如水，一切万象能虚含。",
      "几载游心嗜前古，一枝弱管工榰柱。",
      "簪花妍寄卫夫人，崩云妙构钟东武。",
      "或祖仓颉禘史皇，北面程邈臣中郎。",
      "磨砻钟鼎萃光怪，肸蚃篆■丛膻芗。",
      "馀情远趣别有托，石耕铁耨尤难作。",
      "留刀舞刀法各呈，义假筑氏初为削。",
      "我亦萧然多古思，竹书力辨虫文奇。",
      "漏痕在屋不解道，钗脚终应属我师。"
    ]
  },
  {
    "id": "adcfe4db75cab0fd0b3e5226a7ffd955",
    "title": "随园雪夜歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "穷阴薄战乾坤交，玉龙十二腾踏骄。",
      "银河水冻不作雨，郁为响雪寒飘潇。",
      "鸟毳梢繁重剖析，蝉翼至薄犹锼雕。",
      "大白内莹不受污，栗气外迫时相胶。",
      "此时梁园一纯素，繁缛荡涤空明朝。",
      "邹阳鸣玉枚叟相，歌吟不恤清夜遥。",
      "雅音应节骋一击，哀弦入破求深挑。",
      "人籁未息天籁和，铮鏦飒沓轻冰敲。",
      "四更寒月破云出，竹柏低亚晶帘梢。",
      "道心役物且物物，洞澈万有归清超。"
    ]
  },
  {
    "id": "adcfe4db75cab0fd6b1070bcc4885638",
    "title": "题易啸溪画竹歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "歘吸长风落苍莽，空堂仿佛攒清响。水烟沙雨白日低，修竹翛翛出虚敞。",
      "或为筼筜或筱簜，短者盈尺长及丈。破雪横开劲节圆，飞烟乱叠晴梢仰。",
      "褷参错众态陈，陡揭高标且孤往。鸳鸯翡翠齐欲栖，紫霄直搏青鸾上。",
      "有时走笔复走意，一片萧森寄无象。化工在手不在天，尺尺寸寸琅玕长。",
      "谁工此艺称最神，潇湘易君世无两。潇湘岸头江水波，秋来丛竹多婆娑。",
      "荆扬之贡今若何，东南竹箭非不多。感君画竹为君歌，竹兮竹兮慎毋老朽枯折空江沱。"
    ]
  },
  {
    "id": "adcfe4db75cab0fde461d400cd19d58f",
    "title": "岁除夜有怀铭源",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "清河何洋洋，水清不受鱼。",
      "北客老不仕，乃向清河居。",
      "我有一端锦，裁衣阙襟裾。",
      "我有三尺剑，斩马马不殊。",
      "于嗟伤心人，委弃当路隅。",
      "众星寒苍苍，今夕逼岁除。",
      "相思漠然来，北风吹户枢。",
      "忧心托远梦，梦远空踟蹰。"
    ]
  },
  {
    "id": "adcfe4db75cab0fd3c31a15a37cb6fa9",
    "title": "寄若和尚",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "今年东涧见国一，临风对坐蒲团石。",
      "松花柳花冥漠飞，白日空山受虚寂。",
      "晴光荧荧楚天末，大江之南大江北。",
      "愁云一片如乱丝，中有相思不堪织。"
    ]
  },
  {
    "id": "adcfe4db75cab0fd5e3d91a4c167cfc5",
    "title": "黄即生得小铜印其文曰李古物也戊午夏黄集我诗题我集且标印其上而解赠之以李归李符其氏也",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "轩辕之李曰后土，六相因方各为辅。古人氏土或氏官，祖姓已先伯阳父。",
      "繄谁范金华我氏，篆势浑噩神媚妩。之江黄生颇嗜古，此印斓斑垂带组。",
      "授诗未已忽解赠，交深钜鹿无疑沮。有如故物一旦逢，我我周旋忘尔汝。",
      "噫吁嘻乾坤莽荡事交午，前谁为之后谁主。达人直作乌号观，得失何须辨荆楚。"
    ]
  },
  {
    "id": "adcfe4db75cab0fda852765b6e6bf4b2",
    "title": "三器歌粤鼓",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "群蛮蠢蠢天不遗，跂行喙息南交垂。动物有生即有受，蜂虿顺性皆良知。",
      "古之王者大无外，有汉始拓西南夷。夷德反覆服叛数，用牛马视唯羁縻。",
      "五溪毒淫骆越悍，新息虎节尝行师。雷霆震惊百蛮詟，爰得铜鼓声天威。",
      "范之为马马龙立，馀鼓千载犹灵奇。继其事者丞相亮，德音荡涤宣泸微。",
      "荒陬穷徼靡不振夔，三千里安足多王诛剪物不尽物，二轨实与天同规。",
      "迄今蛮种遂滋育，远物若鼓时凭之。深腔洞底面纸薄，四兽蹲伏如盘螭。",
      "海鱼天马重隐起，宝网细界金蚕丝。斑淹丹碧古色湛，玄冰凝结灵鼍皮。",
      "吾闻土蚀金则哑，试一弹指轰惊雷。夫谁呵护乃至此，无乃魍魉无支祁。",
      "呜呼鼓兮鼓兮汝在兹，摩挲我则有所思。"
    ]
  },
  {
    "id": "adcfe4db75cab0fda852765b2cc0ac73",
    "title": "三器歌粤鼓",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "横弓著臂肇为弩，用威天下章大武。狼弧炯炯俯垂象，弦剡之义睽兼取。",
      "参均九和法久备，岂曰琴氏传自楚。双牙函郭机絭捷，蹶张未半势已怒。",
      "黄闲白的争树绩，韩推蹊子推巨黍。弩师授法不授器，此物沈沦半泥土。",
      "精芒一朝韨底出，绿沈照眼谁能估。呜呼弩兮弩兮慎自处，不须再入书言府，世有陈音当事汝。"
    ]
  },
  {
    "id": "adcfe4db75cab0fda852765bf92f39c3",
    "title": "三器歌粤鼓",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "明者治物先治内，易戒曾闻日中沫。轩辕铸镜盖有故，宁仅山林辟魑魅。",
      "此镜何年始成器，背环十二虫文字。冠笏鹄立象安取，青马夹纽知何谓。",
      "大白由来不受污，白旃玄锡都无赖。出箧冷然金井深，碧月明水秋阴会。",
      "对之一再神气肃，毫发不敢中藏秽。呜呼宝镜照人人尽爱，所贵君子通其类。"
    ]
  },
  {
    "id": "adcfe4db75cab0fd547f054e7d2bb1c3",
    "title": "感化寺多古松有轩三楹时入灵籁远臻法师以听涛名之且制以图为赋长局",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "东竺上人寻绘素，盘山全体久毕露。骥毛龙甲少为贵，远师别搆图中趣。",
      "圆机离相转即相，能使作者神明注。焦墨虚拓岩下云，秃颖枯扫沙头树。",
      "莲花池东乱石西，隐开一尺盘阳路。听涛轩，凿空起，乡者在山今在纸。",
      "闻师善说法，能论一切无，与彼一切有。即此请师申妙理，毕竟云何托根柢。"
    ]
  },
  {
    "id": "adcfe4db75cab0fd87aa478c0ad397b2",
    "title": "天城寺定光塔下作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "龙神何年奉舍利，秘师血写莲花字。",
      "山河大地清净中，忽然石塔淩高空。",
      "风吹塔铃若太息，黄叶自下秋林夕。"
    ]
  },
  {
    "id": "adcfe4db75cab0fdf819547a8f70a6e3",
    "title": "芳草",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "芳草正萋碧，肃然丽清霜。",
      "王孙杳不见，蝴蝶飞以黄。",
      "紫塞下寒吹，浮云微夕阳。",
      "残荷张晚盖，七十二鸳鸯。"
    ]
  },
  {
    "id": "adcfe4db75cab0fda9cb400bab95c08d",
    "title": "秋花行因花佣顾五作",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "盘山绝远南西门，秋花强致佣真惛。历历鹿鹿随车轮，十日离土伤本根。",
      "长条缚急干叶渴，水华土膏徒具存。于嗟色态半憔悴，三嗅聊复投幽芬。",
      "贤豪失路气沮丧，对此亦足伤心魂。由来万物任遭遇，集有枯莞谁能论。",
      "盘山上人争好善，恼花萎落怜佣贫。敛钱买花不计直，花佣高唱归花村。",
      "颒水祝花花不活，佣售弃物真称神。君不见牛商楮贾利各在，阳翟大贾且贩秦，笑洴澼统徒终身。"
    ]
  },
  {
    "id": "adcfe4db75cab0fdfa56cf787629a68f",
    "title": "九月十有四日孤游花下悠然成咏效陶体",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "风静川无云，天地呈清秋。",
      "清秋此佳日，抱景成孤游。",
      "林亭鸟雀喧，物类各有求。",
      "得失遗外役，耳目易以酬。",
      "晚花散疏香，遂为静者收。",
      "山空白日下，此意常悠悠。"
    ]
  },
  {
    "id": "adcfe4db75cab0fda6f01260e7593369",
    "title": "晚菘行赠石堂慎上人",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "石堂上人能种菘，种菘不与寻常同。",
      "丰根大叶厚其里，凌跞百蔌维君宗。",
      "坟卢助骨云助气，乳泉饱沃真香秾。",
      "肤凝秋雪薄寒入，心敛石蜜微甘充。",
      "齿牙迎击了无物，厥滓作梗犹凡庸。",
      "迩来武遂产此种，十本入韨千钱空。",
      "乃知树艺贵以性，斯土协洽还丰茸。",
      "空山野老病脾泻，不谓得此供朝饔。",
      "倾盘下箸不惜尽，屠门大嚼乌足雄。",
      "养终吾老终藉汝，上人慎勿疑周颙。"
    ]
  },
  {
    "id": "adcfe4db75cab0fda3ac1ef352d45fb4",
    "title": "扫草子",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "北风晨萧萧，柳箕枲其帚。",
      "父老何所之，宿草栖予亩。",
      "一母百其子，亦足糊予口。",
      "扫之扬其根，终日不盈斗。",
      "道周坐白沙，哀哀啼寡妇。",
      "玄驹羞其穴，田鼠西北走。",
      "众庶实每生，谁能坐相守。",
      "淅米必以水，凿谷必以臼。",
      "父老聊归休，父母在女右。"
    ]
  },
  {
    "id": "adcfe4db75cab0fdaf30a9ada266e21c",
    "title": "题牧山画松",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "平生爱松多苦节，独立秋风共萧瑟。真精元气通往来，每与长松化为一。",
      "城东牧山亦有得，能使灵明两相契。伸纸有时放直笔，阑阑珊珊扫枯蘖。",
      "兴深风雨黯欲低，意走毫芒险成绝。蟠龙大泽一节申，野鬼穷岩夜阴泄。",
      "遂恐神物不自朽，霹雳当空猛摧裂。廌翁廌翁万事毕，老骨颓唐直如杌，其与此松并生灭。"
    ]
  },
  {
    "id": "adcfe4db75cab0fd217917ad0fbd7c22",
    "title": "上方望溪宗伯",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "丈夫弧矢志，少小应征繇。",
      "屯边隶充国，代马惨不骄。",
      "二十走淮徐，畚锸尝自操。",
      "蜃蛤贵时变，椒兰移所遭。",
      "微生苦不化，造物成虚劳。",
      "栖迟坐衰白，惄焉心烦骚。"
    ]
  },
  {
    "id": "adcfe4db75cab0fd217917ad5ac60fcb",
    "title": "上方望溪宗伯",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "烦骚当告谁，大命愧虚受。",
      "皇天匪不高，后土匪不厚。",
      "菅蒯虽可绳，其如索云朽。",
      "奄忽百岁尽，具体惭父母。",
      "于嗟千载下，焉知某为某。",
      "长为老农夫，荷锄寄南亩。"
    ]
  },
  {
    "id": "adcfe4db75cab0fd217917ad2341c753",
    "title": "上方望溪宗伯",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "南亩何膴膴，粤彼沧海浔。",
      "孤云黯栖薄，岁晚无终深。",
      "山桑不中矩，硕鼠多野心。",
      "弃物有不遗，辛苦劳见寻。",
      "多闻信臼季，高谅张虚襟。",
      "草木具本性，感激增悲吟。"
    ]
  },
  {
    "id": "adcfe4db75cab0fd1a859d916b16a0d9",
    "title": "赠余星源",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "万壑蟠胸故支拄，青苍历历纷难数。十年抑郁不可吐，一旦余生能貌取。",
      "江有湘，山有岷。青林绿波渺无极，点染万里毫芒分。",
      "渔歌牧唱若有闻，或留虚无成白云。野人平生怀，一切无所注。",
      "爱山有若麛，爱水有若鹜，手不能写心则悟。我能对君之画图，内役神明日来去。"
    ]
  },
  {
    "id": "adcfe4db75cab0fdb78216717dfec4d3",
    "title": "易十六淑南许为我作萝村图诗以识之",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "淑南许作萝村图，满纸为我扫古翠。秋林护石溪入云，一尺一寸期有味。",
      "凿空构虚固以变，不妨古拙兼狂肆。沈冥黯淡妙入神，逼迫山鬼幽阴至。",
      "用通大钧造物理，飞笔走墨臣行意。我有青藤杖，尝之山之垂。",
      "我有乌角巾，尝临水之湄。盘阴傥遇息阴者，此卷卢胡笑所为。"
    ]
  },
  {
    "id": "adcfe4db75cab0fdd2bbabeea585d6cf",
    "title": "绞丝斫木行赠金子",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "太古作器琴为先，绞丝斫木师自然。吴中金子传正传，入指清籁鸣其天。",
      "傥寘清庙明堂前，编钟颂磬应四悬。融泄民物登万年，不特授技如成连。",
      "圣人之道中和且平。"
    ]
  },
  {
    "id": "adcfe4db75cab0fdc93eb8aa2585692a",
    "title": "朱鹭",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "鹭飞来，何常羊。鹭将栖，倡六茎。尊则有象彝有黄。",
      "器充厥实表乃章。鼓之咽咽，若存若亡。"
    ]
  },
  {
    "id": "adcfe4db75cab0fdab8c6ac23e87210b",
    "title": "艾如张",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "艾如张，张于田之下。左杀得鴽，右杀得鼠。前蹊芃芃立猛虎。",
      "劝君莫走马，走马马折跨。"
    ]
  },
  {
    "id": "adcfe4db75cab0fdf3c0fb2e3aa7f264",
    "title": "巫山高",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "巫山长，淮水深。我有远心，末由以南。巫山高，淮水浅。",
      "沙口舟长棹尾短。我欲褰裳涉之，疾不治缓。会稽无人，靡视睍睍。",
      "长镵归来，刬巫山断。"
    ]
  },
  {
    "id": "adcfe4db75cab0fd94dbaa9fe117ab68",
    "title": "将进酒",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "将进酒，夜将半。饥乌雅雅承曷旦。梁郑女儿正操缦。",
      "注耳回心入澶漫。醉起更衣衣历乱。匪手孰携，匪口孰吹。",
      "金罍之舟，不可以自移。于嗟兮奈何。"
    ]
  },
  {
    "id": "adcfe4db75cab0fdd40d2c1bd6165ce3",
    "title": "临高台",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "春日临高台，高台淩四荒。与客周顾之，蜿蜿双飞龙。",
      "关弓射龙脊，下中鲤与鲂。长跪烹鲤鱼，牛羊夺臐膷。",
      "贡君千秋万岁乐，愿君乐未央。"
    ]
  },
  {
    "id": "adcfe4db75cab0fd373d7c3677e55929",
    "title": "有所思",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "食有炮牂，不如黄粱。邦有齐梁，不如故乡。浮舟九河徒怀望，但见落日曛以黄。",
      "磨我金错刀，削我青竹简，片语投人人莫辨。鸳鸯失水鱼负巘，昔有所思今则殄。"
    ]
  },
  {
    "id": "adcfe4db75cab0fdfba2f85ecb8c8626",
    "title": "君马黄",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "君马黄，臣马黄。两骖随靳相回翔，纆牵冲冲从短长。",
      "君马黄，臣马白。赠君黄棘之枉策，可以南，可以北。"
    ]
  },
  {
    "id": "adcfe4db75cab0fdca608431e11de184",
    "title": "芳树",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "芳树汝藉汝阴，芳树汝独何心。我有步光剑，切玉不切泥。",
      "我有昆吾刀，杀牛不杀鸡。我于汝，奈之何哉，双睫淫淫涕交注。",
      "腹转车轮自归去，旦晚寒阴湿生蠹。"
    ]
  },
  {
    "id": "adcfe4db75cab0fd44ceb7f3e883f66c",
    "title": "雉子斑",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "雉子斑，河之梁。童得雉子用以烹，翁得雉子用以羹。",
      "母乃引，子口且黄，母饮水，子啄粻。群飞飞从公子。",
      "公子去来，得车已多。公子归来，得车已多。"
    ]
  },
  {
    "id": "adcfe4db75cab0fd1a064aaa97599bd0",
    "title": "圣人出",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "圣人出，绥绥而。圣人出，䙾䙾而。嫛弥黎老无殿屎。",
      "期门羽林，带刀跨马，皆能闲礼仪。醇德洽，物无暌。",
      "携河鱼，呴以沫，雉宿我栭。圣人出，出以时。"
    ]
  },
  {
    "id": "adcfe4db75cab0fd36517f296c278b95",
    "title": "钓鱼篇",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "鱼之洋洋，避我钓竿。鱼则无求，维钓有干。飞尘疾流，实行路难。",
      "影乱于目，迹乱于足。谓是寐言，杲杲日瞩。悠悠寸心，系我河曲。",
      "云乎归休，谁我此复。"
    ]
  },
  {
    "id": "adcfe4db75cab0fd7ef4dff0bdfe560f",
    "title": "长歌行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "朝出上东门，走马平原间。",
      "箭截姈胡笴，弓张麻林弦。",
      "射鸟亦射狼，一发矜双联。",
      "妙技跨燕赵，谁能为之先。",
      "生年且七十，累积青铜钱。",
      "积钱欲何为，日买东皋田。",
      "岂知流光催，年寿不长假。",
      "骷髅化狐冠，夜拜青林下。"
    ]
  },
  {
    "id": "adcfe4db75cab0fdd0e750f6497b1c83",
    "title": "薤露",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "草长不离根，枯杨且生稊。",
      "人生百年间，一去无还期。",
      "原上累累冢，其下瘗者谁。",
      "昨日乡里中，白马耀金羁。",
      "一语不得意，按剑成恣睢。",
      "精魄既失我，骨肉如涂泥。",
      "亲戚环咨嗟，娇儿捧故衣。",
      "少妇等畴昔，茕茕为鬼妻。"
    ]
  },
  {
    "id": "adcfe4db75cab0fd7d1c9d10bbb32680",
    "title": "鸡鸣",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "鸡长鸣，天苍苍，腷腷膊膊锦翼张。旦气感召蒙阴阳。",
      "丈人何所为，丈人非寻常。大男骑都尉，小男典文章。",
      "女婿金爵冠，诸孙罗雁行。生存谋鼎食，死亦飨膻芗。",
      "瑟瑟春风来，井上桐花黄。招招唤俦匹，与吾同翱翔。"
    ]
  },
  {
    "id": "adcfe4db75cab0fde80c3f480352f49a",
    "title": "乌生八九子",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "乌生八九子，同生不同死。",
      "野火烧树空，危巢坐成燬。",
      "朝被千金裘，莫著百结衣。",
      "物情自增减，何者为是非。",
      "春菊不有华，冬蚕不结丝。",
      "谁怜青青草，岁晚随风靡。",
      "乌生八九子，同生不同死。"
    ]
  },
  {
    "id": "adcfe4db75cab0fdffcd8b3ea62e0e3e",
    "title": "艳歌罗敷行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "张弦弹秦筝，秦筝代人语。",
      "请君侧耳听，听明秦氏女。",
      "秦女自采桑，何与行路人。",
      "使君自行路，何与秦女言。",
      "使君既有言，秦女亦有愿。",
      "我欲从使君，胭脂污人面。",
      "我欲从使君，充耳厌双钿。",
      "我欲从使君，纤手不任钏。",
      "我欲从使君，裙带斜憎襻。",
      "长箭须配弓，金针各随线。",
      "秦女如善从，多时入楚宫。"
    ]
  },
  {
    "id": "adcfe4db75cab0fde661f822ee36a0dc",
    "title": "董逃行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "傅应龙以翼，咄嗟升天。下视九州，人民薨薨蠕蠕。",
      "薨薨蠕蠕，曾何足与言。吾谁从乎董逃。",
      "爽鸠不死，齐姜奈何。黄帝尧舜，乃有阳周与苍梧。",
      "北邙之土，土不异色，安辨夫贤与愚。吾谁从乎董逃。",
      "世所谓大故，天运冥冥以迁化理。不拒蹠又安得拒惠。",
      "齿亡舌存，谁则云然，其为后先胡以异。吾谁从乎董逃。",
      "大火铄金，曾不若百忧销肌。大火铄金，曾不若百忧销肌。",
      "欲斩艾之，膺有败纰。膺有败纰，浸淫而化涕洟。吾谁从乎董逃。",
      "五柞山崔崔，中有云母滑如脂。旦夕哺之如哺糜。",
      "天门一以开，塞兑阖户资丸泥。吾谁从乎董逃。"
    ]
  },
  {
    "id": "adcfe4db75cab0fd3148c36d325f8862",
    "title": "东门行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "长剑不守故乡，班马临歧多悲鸣。与宛转，向亲故，无宁仆赁于野假以容。",
      "挥手奋将东去，曾无一钱实我囊。丈夫贫贱死，不若埋殊方。",
      "出东门，唶高柳，啼鹂黄。行矣慎努力，它日富贵毋相忘。"
    ]
  },
  {
    "id": "adcfe4db75cab0fd22b97af160174bdd",
    "title": "野田黄雀行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "宿草上大田，岁岁移新陈。",
      "夜风自东来，扇此伤心春。",
      "浍洫岂不具，隧路中横分。",
      "故鬼耿不化，重以新死魂。",
      "百年老狐狸，其间化为人。",
      "气机沮群疑，仡仡徒苦辛。",
      "大鸟不生角，哀哉野田雀。"
    ]
  },
  {
    "id": "adcfe4db75cab0fd4d553acea9942691",
    "title": "气出唱",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "宁北山，有人上下五色随飞烟。谢陶正，却不顾，乃含生于火，传体若薪。",
      "我欲从之长死，死则浑沦一气超炎燀。回视故乡，一何漫漶，骨肉为土精血埏。",
      "顾以离愁沈痛之火，陶我以甄。鹪鹏闻之大笑，望醯鸡而耸肩。",
      "垂天之云，自东飞来，屏息歆羡，蟪蛄教我以大年。"
    ]
  },
  {
    "id": "adcfe4db75cab0fd9d43227aacab0e28",
    "title": "王昭君",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "凤皇虽为媒，鸩鸟能闲之。",
      "美人在宫中，衾枕宁自移。",
      "艳色自骄矜，安怪它人为。",
      "当轩拜天子，流光耀前墀。",
      "所愿在一见，去去无所辞。"
    ]
  },
  {
    "id": "adcfe4db75cab0fd0f523079715eefcd",
    "title": "中山孺子妾歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "桃华开春在双颊，縠衣稳称偏诸緁。可怜中山孺子妾，流波转盼空光接。",
      "情深不如线，穿珠不成串。塘上对秋风，秋荷瓣瓣红。"
    ]
  },
  {
    "id": "adcfe4db75cab0fde56453adc6169d00",
    "title": "古有所思行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "吾闻大海之外环以瀛，其中之人不死不生。十二应龙傥可乘，瑶象金虎来将迎。",
      "文昌摄提共上下，南极一星时争明。于嗟乎蜉蝣蟪蛄之世太短促，尔乃低头笑蛮触。"
    ]
  },
  {
    "id": "adcfe4db75cab0fd6d75882b3fa32c4a",
    "title": "久别离",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "淅淅梧桐叶，几向秋窗落。但见金井阴，欲朽银床索。",
      "关河不必远，边山不必近。乡心宛转托尺书，云中岂少南飞雁。",
      "女萝与乔松，那得长相守。君心傥弃捐，一日即为久。"
    ]
  },
  {
    "id": "adcfe4db75cab0fd0f902962874169cc",
    "title": "扶风豪士歌",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "长虬不受泥束缚，神马何尝劳刻雒。关中耳目龌龊多，未若扶风豪士信然诺。",
      "将军能知郭解贫，季布肯赦曹丘恶。黄金为注就君博，绝胜求田问舍苦不乐。",
      "君不见平津侯脱粟饭，一过汲长孺，清浑一朝判。"
    ]
  },
  {
    "id": "adcfe4db75cab0fdddadd8a7c56a7a8b",
    "title": "拟古乐府五首同石闾作短歌行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "野蒿上参天，荼荠称圣贤。",
      "枯桑何萧萧，飘风不崇朝。",
      "世短裁瞬息，夜长愁莫极。",
      "生年或欲引，药石不可准。",
      "缀石丝且断，蕴热鱼自烂。",
      "黄雀鸣复飞，毋为人所哀。"
    ]
  },
  {
    "id": "adcfe4db75cab0fd691fc00c08cd6751",
    "title": "拟古乐府五首同石闾作思公子",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "枯蘖求新苔，斥卤望芳草。东风过残春，脉脉伤怀抱。",
      "策我假，牵我脂，飞龙蜿蜿黄金旗。梦中识路觉后疑，孤云遥裔天一涯。",
      "我梦梦君君不知，黄姑织女长相思。"
    ]
  },
  {
    "id": "adcfe4db75cab0fdb765875db335ab27",
    "title": "拟古乐府五首同石闾作边笳曲",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "胡霜作苦风作酸，黄芦卷叶吹夜阑。牙旗萧萧堠火死，万马回首云中看。",
      "寄语瓯脱儿，边笳且莫吹。朝来鏖战皋兰北，入耳军心有别离。"
    ]
  },
  {
    "id": "adcfe4db75cab0fd560181f9de97a3d6",
    "title": "拟古乐府五首同石闾作燕歌行",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "韨中年少轻去留，爱骑白马锦傅韝。",
      "鸣珂朝驱平乐观，趿履夜上倡家楼。",
      "买醉徵歌取快意，按板不正红裙愁。",
      "平生豪侠一二数，腰间敢佩双吴钩。",
      "丈夫沈滞不若死，年过三十羞封侯。",
      "抱关屠狗何为者，笑汝悠悠蚤白头。"
    ]
  },
  {
    "id": "adcfe4db75cab0fd1f76d93457496965",
    "title": "拟古乐府五首同石闾作雉子斑",
    "authorName": "李锴",
    "authorId": "adcfe4db75cab0fdb618c321d8d31bd7",
    "dynasty": "清",
    "content": [
      "麦垄闲闲雉子斑，饮溪啄薮时翩翻。南风悠然百灵化，冥冥至道曾无前。",
      "穿牛络马小智作，涅乌浴鹄伤其天。工倕易伎殊巧废，离娄改听庸人先。",
      "物性有固然，君不见雉子斑。"
    ]
  },
  {
    "id": "adcfe4db75cc0ed2f0504254cf019c5c",
    "title": "晚渡西兴",
    "authorName": "西成",
    "authorId": "adcfe4db75cc0ed2d1457b72d1457b72",
    "dynasty": "清",
    "content": [
      "吴山今是主，更客越山东。",
      "半月梅时雨，一江花信风。",
      "潮平波潋滟，雾合月朦胧。",
      "向晚推篷坐，渔镫几点红。"
    ]
  },
  {
    "id": "adcfe4db75d1bbcde5165a18505a42bc",
    "title": "山中杂句",
    "authorName": "宋士冕",
    "authorId": "adcfe4db75d1bbcdd1457b72d1457b72",
    "dynasty": "清",
    "content": [
      "霜痕深染一林殷，岁暮人家各自闲。",
      "酒盏熏炉收拾了，邻翁约看雪中山。"
    ]
  },
  {
    "id": "adcfe4db75dda3af4a21a05fa3193382",
    "title": "舟入茅夹子",
    "authorName": "张九思",
    "authorId": "adcfe4db75dda3afd1457b72d1457b72",
    "dynasty": "清",
    "content": [
      "暮色苍然至，明星落小山。",
      "篙声残石齿，人影入烟鬟。",
      "泛梗沙鸥似，冲寒旅雁艰。",
      "吾生惭羽化，何计出尘寰。"
    ]
  },
  {
    "id": "adcfe4db75dda3aff1787c06b63fa2bf",
    "title": "编罗洋诗目录因题其后",
    "authorName": "张九思",
    "authorId": "adcfe4db75dda3afd1457b72d1457b72",
    "dynasty": "清",
    "content": [
      "南国有佳人，幼乃好奇服。",
      "明月缀古冠，耿如媚幽独。",
      "清冷沁雪香，充润肥雨福。",
      "咳唾落九天，锦云新万族。",
      "欢吹寒谷温，惨澹杲日伏。",
      "群儿撼蚍蜉，大音回敔柷。",
      "喧啾榆枋鴳，刺戾长沙鵩。",
      "古欢遂已驰，此意予杼柚。",
      "茫茫向千载，草阜兴歌哭。",
      "何当驹影还，寿之岳与渎。"
    ]
  },
  {
    "id": "adcfe4db75dda3af0c603104f9eea604",
    "title": "古辞",
    "authorName": "张九思",
    "authorId": "adcfe4db75dda3afd1457b72d1457b72",
    "dynasty": "清",
    "content": [
      "郁郁空山苍，霭霭远村树。",
      "濯濯明月辉，汩汩寒波注。",
      "松风韵素琴，菱塘飞白鹭。",
      "中有太古人，散发振遥步。",
      "俗书吾不解，长镵吾不恶。",
      "一饱乃弃余，一饮尽仙露。",
      "世士无与言，吐纳骈新故。",
      "寒天变暄暖，古老还童孺。",
      "鼾卧十丈岩，流云相驻护。",
      "有时独啸声，垠谷莽回互。"
    ]
  },
  {
    "id": "adcfe4db75e51dce1f9092014688a81e",
    "title": "上巳同外携儿子振裕登滕王阁",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "水落沙犹曲，风恬浪不漩。",
      "繁樯依断渚，孤鹜没遥天。",
      "醉柳开新火，啼鹃破晓烟。",
      "登高欣有赋，索价问榆钱。"
    ]
  },
  {
    "id": "adcfe4db75e51dce333636f808123a72",
    "title": "旅兴",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "身世苍茫里，烽烟已数千。",
      "旅愁春候觉，归梦草堂前。",
      "花径迷蝴蝶，家山映杜鹃。",
      "枝头闻鸟语，犹自说燕然。"
    ]
  },
  {
    "id": "adcfe4db75e51dcef98bb312005ca197",
    "title": "雨馀登避暑台",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "晚妆才罢试齐纨，夏木阴阴落照残。",
      "欲向层台窥远堞，偶飞疏雨染重峦。",
      "湿云缓度莺声老，凉月还生燕语欢。",
      "共挹荷香思茗饮，轻风有意送梅酸。"
    ]
  },
  {
    "id": "adcfe4db75e51dcec00f9d4239cd263d",
    "title": "客秋偶憩西子湖皆令携幼女过访发方覆额遂能诵诗写法帖楚楚可人今依然梦想间并裁小诗似之",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "瑟瑟轻罗澹澹妆，柳梢莺语乍调簧。",
      "乌云应拂春山小，红蕊初含夜雨香。",
      "鸳水毓灵多鲍谢，蝇头妙楷逼钟王。",
      "梦回犹记殷勤别，几欲笺诗燕子忙。"
    ]
  },
  {
    "id": "adcfe4db75e51dcee45ac70ecf341dc5",
    "title": "谷雨前一日小室闲吟",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "小苑焚香逗绿纱，摊书随意注《南华》。",
      "春衫未剪寒仍怯，午梦初回日又斜。",
      "湖外只堪眠弱柳，雨前谁复饷新茶。",
      "中怀脉脉闲无那，看取游丝缀落花。"
    ]
  },
  {
    "id": "adcfe4db75e51dce7f7782ead923e5a6",
    "title": "春日感怀",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "青春作伴已还乡，赢得新诗富草堂。",
      "苏圃漫添湖水绿，柴桑难问径花黄。",
      "荒城处处伤离黍，旧燕飞飞觅画梁。",
      "家国可堪寥落甚，怡情何地足沧浪。"
    ]
  },
  {
    "id": "adcfe4db75e51dceba4d701472577d25",
    "title": "舟行晚眺",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "远望清流曲曲通，孤帆幸逐芰荷风。",
      "黑云片片归前浦，紫燕纷纷掠短篷。",
      "岸柳乍摇新水绿，山花遥带夕阳红。",
      "频闻箫鼓知村近，雨过潮平月正中。"
    ]
  },
  {
    "id": "adcfe4db75e51dce6a449489375241e1",
    "title": "岁杪答梅君维扬",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "久阅关乡未忍离，霏霏应值到家时。",
      "梅开芳信书凭早，梦绕江干月上迟。",
      "彭泽喜裁归去赋，芜城愁和寄来诗。",
      "新篘正熟思君赏，独坐深宵且课儿。"
    ]
  },
  {
    "id": "adcfe4db75e51dcecca663096a4d8799",
    "title": "晚秋怀里",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "落叶惊残梦，秋归人未归。",
      "水明天一色，鸦带晚霜飞。"
    ]
  },
  {
    "id": "adcfe4db75e51dce38e23482e90b3562",
    "title": "春晚",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "瑟瑟湘帘袅袅垂，娇莺初啭最高枝。",
      "枕棱画得金钗响，为记深宵梦里诗。"
    ]
  },
  {
    "id": "adcfe4db75e51dce1c441c35442ff342",
    "title": "赠涂年侄女南归",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "每话家园泪雨潸，蓟门秋老雁初还。",
      "惊魂自逐潇湘水，忍见湓城山外山。"
    ]
  },
  {
    "id": "adcfe4db75e51dce1c441c355fde8e4d",
    "title": "赠涂年侄女南归",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "时慰愁容强作欢，漫伤亲串半凋残。",
      "珠帘暮雨西江月，尽付离人马上弹。"
    ]
  },
  {
    "id": "adcfe4db75e51dce1c441c35ccf2746f",
    "title": "赠涂年侄女南归",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "啮雪餐毡苦自持，谁怜弱息委燕支。",
      "青青柳色仍如旧，寄与韩郎知不知。"
    ]
  },
  {
    "id": "adcfe4db75e51dce1c441c3585043a97",
    "title": "赠涂年侄女南归",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "共羡山公古道稀，黄金解尽出重围。",
      "丰城剑合珠还浦，故国文姬此日归。"
    ]
  },
  {
    "id": "adcfe4db75e51dce928068fd8aee29e2",
    "title": "舟泊鸠兹",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "水阔春回接楚湘，学啼娇鸟未调簧。",
      "起来卷幔窥红色，一抹青山带夕阳。"
    ]
  },
  {
    "id": "adcfe4db75e51dceb9f1f6a376543a1c",
    "title": "闻子规",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "忽听啼鹃柳外飞，声声相唤不如归。",
      "人归何似春归易，芳草萋萋送落晖。"
    ]
  },
  {
    "id": "adcfe4db75e51dce1f7e31282e1d7ed4",
    "title": "宗伯年嫂招集沧浪亭观女郎演秣陵春",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "越调吴歈可并论，梅村翻入莫愁村。",
      "兴亡瞬息成今古，谁吊荒陵过白门。"
    ]
  },
  {
    "id": "adcfe4db75e51dce2c33ad171c9da479",
    "title": "和外五日自潞河归津门",
    "authorName": "朱中楣",
    "authorId": "adcfe4db75e51dced1457b72d1457b72",
    "dynasty": "清",
    "content": [
      "地接蓬瀛任所探，扁舟何日泛元潭。",
      "椿萱岁越今逾九，兄弟时怜但有三。",
      "采药盈筐怀益母，书符结缕佩宜男。",
      "移樽共向花前醉，擘藕还因雨后甘。",
      "几度幽香深院袅，半湾斜月远林含。",
      "层云掩映迷芳树，落照依微度翠岚。",
      "鹤草不须烦媚蝶，鸾笙每欲动归骖。",
      "千头种橘宁无念，万里浮家未可堪。",
      "却羡数雏还茹哺，偶来双鹆助清谈。",
      "轻风淡宕消残暑，闲署萧条忆寸柑。",
      "戏和新诗君勿笑，为联险韵我何憨。",
      "鸳鸯并浴翻荷盖，鹦鹉频餐啄玉函。",
      "茗战晚烟炊细沸，蚊征宵鼓劫雄酣。",
      "寒冰滴沥声催句，暝鸟回翔语觉喃。",
      "刻艾悬庭惊燕户，伊蒲绣佛对禅龛。",
      "盐梅空负调羹美，蒲酒聊斟供馈惭。",
      "飘泊漫欣曾解带，逍遥惟喜早抽簪。",
      "忽雷才拨乡思集，方响慵敲旅梦耽。",
      "偕隐宜从翰墨圃，同游直到买山庵。",
      "稚儿听说家园好，解望关河问指南。"
    ]
  }
]