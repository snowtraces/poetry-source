[
  {
    "id": "adcfe4db97484e5f6a20e5f4d7eb1a4c",
    "title": "秋夜",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "流云卷月镜开奁，闲咏新歌《昔昔盐》。",
      "秋兴撩人眠不得，时闻蕉叶打虚檐。"
    ]
  },
  {
    "id": "adcfe4db97484e5ff985082b523a3333",
    "title": "浣花诗社歌",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "浣花溪水何洋洋，绕溪珍木郁苍苍。楼阁瞰流各低昂，湘帘十二卷夕阳。",
      "中有诗人清且扬，芝兰竞秀雁成行。明月为裾云为裳，高谈妙语翰墨香。",
      "依依梦锁春草堂，笔花灿烂生辉光。丽句争传碧琳琅，浣溪风月富锦囊。",
      "松篁敲韵入潇湘，波光云影皆文章。染墨绮靡不可忘，诗情遥共海天长。",
      "诗万卷，酒千觞，吟咏之乐乐未央。但愿人生欢聚永无荒，千秋万岁，合与骚人共草堂。"
    ]
  },
  {
    "id": "adcfe4db97484e5faea36dcd520aa3f2",
    "title": "莲花曲",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "水榭帘栊人如玉，鸣桡轧轧春波绿。昨宵酒醉各题诗，今朝都赋《莲花曲》。",
      "粉痕欲坠红妆浅，清露如珠垂欲散。翠潋清风荡融融，参差绿影云塘满。",
      "莲子花开水槛东，重叠掩映鲛绡红。秋罗拂水水纹绉，香飘四座生荷风。",
      "碧塘摇滟多芳草，白蘋断处生红蓼。紫鳞水面吸莲花，池边日日来青鸟。",
      "遥遥柳绿锁湘烟，莲根莲叶相钩连。素藕丝柔情不断，露珠摇荡非真圆。",
      "银浪金光荡晓日，绿蕖半掩桃花色。帘波隔水夏云生，千里轻风总无力。",
      "杜宇啼残春已归，交交鸂鶒芳塘飞。愁煞江干采莲女，软风吹香香着衣。",
      "青丝系船茱萸湾，重开新筵不忍还。侍女低鬟进美酒，坐中酒后皆红颜。",
      "月明满地遥相望，鱼戏莲叶吸细浪。佩环初解舞衣轻，荷叶罗裙色一样。",
      "归来玉婢捧花蕊，采莲夜夜得莲子。一身花露湿云衣，回首胭脂红十里。"
    ]
  },
  {
    "id": "adcfe4db97484e5f8ca36d475da2e314",
    "title": "送孟昭大姊归新都同游桂湖时值中秋桂花正开",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "秋风一夜来桂湖，天香馥郁飘云衢。",
      "虹桥跨水水飞动，湖光如练烟中铺。",
      "烟中词客数来往，三尺绿波摇画舫。",
      "双桨划破碧琉璃，白鹭惊飞时三两。",
      "半山偃蹇露华泫，峭风吹花浮水面。",
      "游鱼吸水并吸花，树影亦为鱼吞咽。",
      "桂树转东舟转西，树梢直与城堞齐。",
      "金栗飘香气郁葱，归鸦如墨酿霜啼。",
      "桂叶冷云苍且碧，斜阳穿树红于血。",
      "花光黄晕真珊瑚，衬以粉墙成五色。",
      "色映亭台生辉光，鸣筤深护清晖堂。",
      "阑干倒影池清浅，枯荷数柄留古香。",
      "记得去年嬉好春，芳草如茵蹋软尘。",
      "风光转眼千万变，人生聚散等浮萍。",
      "新诗吟罢酒频倾，与君小别心绪萦。",
      "不知明月几时有，冰壶一洗襟怀清。"
    ]
  },
  {
    "id": "adcfe4db97484e5fdd97a34f258f6cab",
    "title": "忆梅曲和慈亲韵寄仲仪三妹",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "霜满檐牙蟾魄冷，碧梧飘尽冻金井。",
      "角声吹断陇头云，惆怅江南芳意迥。",
      "曾记闲庭春夜春，月温花暖人同影。",
      "一声长笛落纷纷，扫来葬向孤山顶。",
      "而今芳信天涯远，人瘦如花花不管。",
      "几度巡檐几度思，醉吟击碎琉璃盏。",
      "昨宵梦入罗浮里，香雾朦胧迷芳芷。",
      "溪南溪北尽是花，一片香魂飞不起。",
      "翠羽啾啁窗月白，栩栩仙梦酣成蝶。",
      "残镫一点可怜红，魂黯黯兮情脉脉。"
    ]
  },
  {
    "id": "adcfe4db97484e5fc557c6b2271c99f3",
    "title": "园中海棠盛开招静专从妹小饮",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "几日春阴浓，海棠睡已足。",
      "和风洒然来，花气蒸入幕。",
      "开帘惜无香，秾艳早夺目。",
      "绛萼含葳蕤，清影颤扑簌。",
      "宛如红霞红，不枉绿章绿。",
      "容颜本无偶，观者苦多俗。",
      "幸有故人来，相与诉衷曲。",
      "握手谈新诗，开樽倒金谷。",
      "对此良辰景，惟有醉醽醁。",
      "君醉傥欲眠，抱此花魂宿。"
    ]
  },
  {
    "id": "adcfe4db97484e5ff9c44365eea9f9ec",
    "title": "旋闽别亲",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "生小依依骨肉亲，天涯忽已转雕轮。",
      "明知久聚愁言别，故作欢颜强对人。",
      "燕寝何时承色笑，鹿车从此历风尘。",
      "亲心更比儿心切，隔夕先看泪满巾。",
      "一曲骊歌百虑攒，思亲容易侍亲难。",
      "夔关雪冷魂先怯，巫峡云深梦亦寒。",
      "雁影无端重聚散，鱼书从此望平安。",
      "临歧无限伤心泪，忍到鸳舆细细弹。"
    ]
  },
  {
    "id": "adcfe4db97484e5f315b9f05b73935f7",
    "title": "舟过大佛岩",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "山头一雨作膏沐，洗出千重万重绿。林容灿烂江声高，古刹庄严枕山麓。",
      "系缆凝碧湾，石润青苔斑。欸乃一声山谷应，千帆影落夕阳间。",
      "仙人低鬟静相对，但觉扑面皆青烟。青烟飞不断，石磴石镜互回转。",
      "碑披蝌蚪奇，树种菩提满。忽然万壑奔惊雷，青天倒挂银河来。",
      "飞流直下一千丈，晴雪滚滚晶帘开。枯藤浓梁赤龙血，古楠䢔遝作人立。",
      "暗涧风号虎气腥，深箐暮卷猿声急。前山嵌古亭，后嶂开锦屏。",
      "扁丹一叶泛萍梗，大江日夜无留停。宛疑人在镜中坐，相对共讶鬓眉青。",
      "我今随君掉客帆，行程始至大佛岩。明早挂席东南去，一片疏钟送过山。"
    ]
  },
  {
    "id": "adcfe4db97484e5fe90aa24abaaa3bd7",
    "title": "即景",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "梧桐庭院碧阴满，桐花香扑幽人馆。",
      "幽人养疴意态慵，罢妆镜掩青芙蓉。",
      "迢迢长昼漏频转，悄倚疏帘品茶荈。",
      "一阵凉风送雨来，搅碎炉烟和云卷。"
    ]
  },
  {
    "id": "adcfe4db97484e5f6b31fe744308e5e9",
    "title": "英山道中",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "晓发仙人山，山高风似虎。",
      "月落东方明，雾气蒸成雨。",
      "风卷暝色开，曈曈日初吐。",
      "林麓喷彩霞，朝阳散平楚。",
      "偶闻鸡犬声，人家隐桑坞。",
      "登高望八荒，苍天如覆釜。",
      "杜鹃红满冈，开落无人主。",
      "贪看山林景，不觉征途苦。",
      "茫茫尘世中，何如鸳鹭侣。",
      "朝聚沧浪烟，夕宿蓼花渚。",
      "得失不关心，翱翔时振羽。"
    ]
  },
  {
    "id": "adcfe4db97484e5fc8b81cbb32ec9130",
    "title": "季硕五妹以诗见示题其卷后",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "人生处世苦局促，惟有新诗可傲俗。摇笔长吟天地宽，放怀何必争荣辱。",
      "吾家季妹诗最豪，百篇挥洒才弥速。哀艳应教谢、鲍惊，苍凉直使韩、苏伏。",
      "长途千里历风尘，牢愁欲效穷途哭。阅历因知世路艰，翠袖单寒频倚竹。",
      "遨游湖海衣化缁，陶铸江山字凝绿。松压严霜挺秀姿，梅含古雪得奇馥。",
      "清烈如闻越石笳，激昂疑听渐离筑。扫除俗艳与凡音，开卷琳琅先豁目。",
      "忆昔故乡聚首时，推敲共剪西窗烛。裘葛回环逾十年，吟囊早已盈千束。",
      "自惭随宦走皖江，尘海羁縻总庸碌。披卷真同《下里》音，挥毫难奏《阳春曲》。",
      "今君征棹赴姑苏，一路溪山诗料足。酒酣落笔凌沧浪，别绪匆匆梦魂逐。",
      "宛转相思何处寻，临风遥指君山麓。"
    ]
  },
  {
    "id": "adcfe4db97484e5f63692d4d6a756b97",
    "title": "九日登楼望迎江寺塔",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "斜阳明灭鸦对语，白杨萧萧作风雨。",
      "孤城寒甃大江声，一塔巍然涌过城。",
      "二龙山高高百仞，恍若玉山遥相并。",
      "人影微茫落半空，足底白云送清磬。"
    ]
  },
  {
    "id": "adcfe4db97484e5fad8c77eea60c8659",
    "title": "舟行阻风雨杂书所见寄叔俊四妹寿州",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "惊涛卷长空，气势来东北。",
      "密雨抛散珠，油云张重幕。",
      "琴书颇繁重，汊港复幽僻。",
      "草深蚊蚋骄，潮急鱼虾掷。",
      "回波迟双棹，暝我欺行客。",
      "嗟我尘世劳，言念保身哲。",
      "遥睇景转韬，养静神逾寂。",
      "指点来时路，迷茫芦花白。"
    ]
  },
  {
    "id": "adcfe4db97484e5fa73fbb97a3efa60f",
    "title": "冬夜玩月偶见南园梅花微绽与外子尊酒赋此",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "鸳瓦粼粼霜似雪，池冰坚结琉璃碧。",
      "巢枝宿鸟冻无声，一轮寒月东方出。",
      "冰壶月曜澄清华，泬寥天气迷寒鸦。",
      "众卉纷纷争摇落，惟有梅萼霜中花。",
      "铁骨冰肤呈綦缟，苔阶叶落愁慵扫。",
      "冷香菲菲暗袭予，心迹双清同怀抱。",
      "春风二月随南征，梅花如雪扑帘旌。",
      "椒陵小住将一载，赢得风霜两袖清。",
      "金貂换得梨花春，寒梅香里倾千尊。",
      "醉后谈诗诗愈巧，披衣起舞挹星辰。",
      "玉堂夜静月逾皎，碧天如磨青无云。",
      "不如且向酒中住，与月为友花为邻。",
      "高谈久坐灯花灺，墙外传来数声柝。",
      "霜气浸空月欲斜，诗魂冷共梅花宿。"
    ]
  },
  {
    "id": "adcfe4db97484e5f4c4a8382d2d5b19b",
    "title": "夏末秋初炎蒸未退病起无聊作此以示诸子",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "病起苦炎熇，郁纡意不适。乘晓临前轩，冷冷蕉露滴。",
      "苔藓缘阶绿，败叶扫还积。昨夜西风来，吹梦落天末。",
      "眷念宦游子，天涯互相隔。章江波溶溶，蜀山青突屼。",
      "长歌《行路难》，栈道历冰雪。儿行万里遥，母心随征辙。",
      "愿儿志四方，云程奋六翮。仲子依帝都，圣恩美嘉节。",
      "弱冠金闺彦，辞亲远行役。护辇去复回，衣黦边尘迹。",
      "愿儿俪璠玙，匡君并辅国。愿儿如阳春，随时布德泽。",
      "霭霭出岫云，曈曈浴海日。勉哉为霖雨，努力同修德。"
    ]
  },
  {
    "id": "adcfe4db9748a052cd2cfe739172f999",
    "title": "噶布陔和许滇生",
    "authorName": "乔重禧",
    "authorId": "adcfe4db9748a052d1457b72d1457b72",
    "dynasty": "清",
    "content": [
      "出卡快扬鞭，朝阳艳锦鞯。",
      "碑荒娄室墓，草长塔儿泉。",
      "杨柳严边戍，松花问战船。",
      "山凹见丛菊，乡梦落吴天。"
    ]
  },
  {
    "id": "adcfe4db9748a0524afbd67b7988669b",
    "title": "风云岭",
    "authorName": "乔重禧",
    "authorId": "adcfe4db9748a052d1457b72d1457b72",
    "dynasty": "清",
    "content": [
      "惊沙风卷夕阳明，松漠茫茫积翠横。",
      "残雪数峰犹噤马，落花四月未闻莺。",
      "玉盆湾远无牙帐，银铠星寒吊柳城。",
      "塞女琵琶边戍角，听来总是可怜声。"
    ]
  },
  {
    "id": "adcfe4db9748a0524826781e555f60c8",
    "title": "阿济克鸠",
    "authorName": "乔重禧",
    "authorId": "adcfe4db9748a052d1457b72d1457b72",
    "dynasty": "清",
    "content": [
      "玲珑山势俯崇冈，浩浩平沙接大荒。",
      "天辟围场资羽猎，地临绝塞走名王。",
      "养茸麋鹿呼群衍，得气骅骝恋草香。",
      "六合一家还肄武，雄文应陋汉《长杨》。"
    ]
  },
  {
    "id": "adcfe4db9748a052543d23fb4cc7d962",
    "title": "杏花和祁春浦",
    "authorName": "乔重禧",
    "authorId": "adcfe4db9748a052d1457b72d1457b72",
    "dynasty": "清",
    "content": [
      "十三万众化沙虫，圣武犹传挞伐功。",
      "百战艰难成创业，三山形胜矗长空。",
      "盘雕影落关云黑，塞马秋腾海日红。",
      "开国神谟天助顺，莫将成败论英雄。"
    ]
  },
  {
    "id": "adcfe4db9748a0526fdc5d6ec73dbabd",
    "title": "大台和诗舲",
    "authorName": "乔重禧",
    "authorId": "adcfe4db9748a052d1457b72d1457b72",
    "dynasty": "清",
    "content": [
      "兴京王业自天开，捺钵频添驻䟆台。",
      "万马横驱厨岭下，六龙晓渡大河来。",
      "国陵地迥风云壮，辽塞秋深雨雪催。",
      "才子櫜鞬勤载笔，饶歌应陋上之回。"
    ]
  },
  {
    "id": "adcfe4db9748a05203f611c624172738",
    "title": "精忠柏歌",
    "authorName": "乔重禧",
    "authorId": "adcfe4db9748a052d1457b72d1457b72",
    "dynasty": "清",
    "content": [
      "风波亭上白日黑，三字狱成碧血碧。千秋冤愤谁见之，惟有凌霜一株柏。",
      "柏之生也精气横，柏之死也英风鸣。公生亦生死亦死，如公者死将焉生。",
      "柏既不能将身作弓弩，随公直捣黄龙府。又不能化为宝剑如吴钩，出匣径斩奸臣头。",
      "且不能效隗顺一狱卒，手捧公尸瘗岩樾。惟此盘屈尘沙中，日对南冠泣秋月。",
      "岁岁磨鍊风霜姿，青铜为皮铁为骨。黄天荡里杀气摧，朱仙镇上悲声哀。",
      "施全已死背嵬殉，眼见宋室成蒿莱。露叶风枝气郁勃，劲节棱棱谁与夺。",
      "纵有日暄雨润时，天地精华不能活。公也与柏原殊形，柏也与公为一身。",
      "柏死取其义，公死全其仁。丹心孤干不共劫火没，要使天下万世知其真。",
      "尽忠四字公镌背，精忠二字柏堪配。今日见柏如见公，泣下多于赭衣辈。",
      "吁嗟乎！古今正气乾坤中，圣贤与物无不同。君不见西湖墓上落日暗，南枝肃肃生寒风。"
    ]
  },
  {
    "id": "adcfe4db9748a05220d31746d52a340e",
    "title": "出山海关和张诗舲",
    "authorName": "乔重禧",
    "authorId": "adcfe4db9748a052d1457b72d1457b72",
    "dynasty": "清",
    "content": [
      "跸路仙筹驿骑催，扶桑迎面晓霞开。",
      "雄关锁钥千山包，沧海朝宗万国来。",
      "当日从龙多硕辅，即今射虎亟边才。",
      "长城诗思增怀古，策马相期上大台。"
    ]
  },
  {
    "id": "adcfe4db9756c02760492e5400c855eb",
    "title": "诞日偶书",
    "authorName": "蔡鸿书",
    "authorId": "adcfe4db9756c027d072677d6c2aec0b",
    "dynasty": "清",
    "content": [
      "逆旅栖迟岁月奔，功名富贵且休论。",
      "今年六十又加八，聊对榴花酒一樽。",
      "江湖徒愧负虚名，垂老敢随鸥鹭盟。",
      "鹤发上梳身颇健，蝇头写字眼犹明。",
      "满襟风月诗情淡，绕膝儿孙天福清。",
      "人事年来都不管，优游杖履乐馀生。"
    ]
  },
  {
    "id": "adcfe4db97607086fee5a9b2e9cf83e8",
    "title": "甃径",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "甃径编篱窄似蜗，间中风物澹生涯。",
      "新蔬乍剪头番韭，小雨如催二月花。",
      "出谷禽方娇唤友，穿帘燕亦巧营家。",
      "敬容残客吾羞对，只许门停好事车。"
    ]
  },
  {
    "id": "adcfe4db97607086af13c77f9b7d66bb",
    "title": "颓龄",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "颓龄犹驻荷天慈，领略风光趁此时。",
      "缩水酿如鹅破壳，添棉柳似茧抽丝。",
      "腾腾但博逢场健，愦愦何妨见事迟。",
      "调伏粗教尘累减，只牵口业未抛诗。"
    ]
  },
  {
    "id": "adcfe4db97607086de972d166510ae8a",
    "title": "读杜白二集",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "子美千门厦，香山万里裘。",
      "回殊魏晋士，熟醉但身谋。"
    ]
  },
  {
    "id": "adcfe4db97607086545b66aecb5ebd54",
    "title": "论古",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "《阴符》诵熟揣摩成，十上终邀六印荣。",
      "纵使有田皆负郭，可能结舌事躬耕。"
    ]
  },
  {
    "id": "adcfe4db97607086545b66ae14213206",
    "title": "论古",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "挑得琴心正倦游，垆边尚典鹔鹴裘。",
      "《长门》解为他人赋，却惹闺中怨白头。"
    ]
  },
  {
    "id": "adcfe4db97607086545b66ae8bd8e742",
    "title": "论古",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "鼎足中原势未分，英雄魄力自超群。",
      "阿瞒眼底空余子，只重孙郎与使君。"
    ]
  },
  {
    "id": "adcfe4db976070861537cc2ac93933f2",
    "title": "观棋示友",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "花落银缸下子迟，莫将谬算费沉思。",
      "风摧一角西南急，可是推枰敛手时。"
    ]
  },
  {
    "id": "adcfe4db976070861537cc2a2aa4992e",
    "title": "观棋示友",
    "authorName": "叶舒璐",
    "authorId": "adcfe4db97607086d1457b72d1457b72",
    "dynasty": "清",
    "content": [
      "满盘黑白烂纵横，全局端资一著撑。",
      "指点不教留劫在，樵夫冷眼看分明。"
    ]
  },
  {
    "id": "adcfe4db9767e31c71ef18978c5b7b1f",
    "title": "题墨龙",
    "authorName": "程开镇",
    "authorId": "adcfe4db9767e31cd1457b72d1457b72",
    "dynasty": "清",
    "content": [
      "惊风拍岸势漫漫，大地真成墨一团。",
      "直使乾坤留浑沌，故教雷雨供波澜。",
      "为霖天许昂头近，出岫云都住脚难。",
      "飞上禹门人不觉，依然壁上等闲看。"
    ]
  },
  {
    "id": "adcfe4db976b2f9f03c6e8b7a5fb2fbe",
    "title": "种竹",
    "authorName": "吴正治",
    "authorId": "adcfe4db976b2f9ff60bb6bb8303a79b",
    "dynasty": "清",
    "content": [
      "退食少尘事，疏篁惬远心。",
      "门无俗客到，时有暮蝉吟。",
      "密叶侵阶绿，幽香入阁深。",
      "那知炎暑厉，移榻就清阴。"
    ]
  },
  {
    "id": "adcfe4db976db4495a6b655a680e476f",
    "title": "同人集准提寺晚过渔家",
    "authorName": "刘以化",
    "authorId": "adcfe4db976db449d1457b72d1457b72",
    "dynasty": "清",
    "content": [
      "城中春较迟，湖上草先绿。",
      "素友相招邀，净地联芳躅。",
      "岁月苦奔驰，昏嫁怜拘束。",
      "觞咏惬幽情，风物寓遐瞩。",
      "纵论杂古今，遗形失荣辱。",
      "月出挂城头，照我松间屋。",
      "疏雨滴花琴，微风动林烛。",
      "烟际下渔舟，家在青溪曲。"
    ]
  },
  {
    "id": "adcfe4db9771a0aafb9114faff7a27da",
    "title": "庆养老典",
    "authorName": "黄玉阶",
    "authorId": "adcfe4db9771a0aa8c3039bd2bba78f1",
    "dynasty": "清",
    "content": [
      "皇恩浩荡遍三台，养老典逢践祚开。",
      "南极寿星辉殿陛，东方旭日丽蓬莱。",
      "天厨惠赐先尝席，帝阙荣颁纪念杯。",
      "旷古隆仪传万世，须知教孝廑宸裁。"
    ]
  },
  {
    "id": "adcfe4db97743fd23bbf2a30dc09ee25",
    "title": "奉柬上舍少弼世良二兄之ㄧ",
    "authorName": "陈尚惠",
    "authorId": "adcfe4db97743fd2d1457b72d1457b72",
    "dynasty": "清",
    "content": [
      "久羡松梅竹，相于友岁寒。",
      "几番忻唱和，数月快盘桓。",
      "老至居人下，身闲觉世宽。",
      "光阴驹过隙，倥偬跨征鞍。"
    ]
  },
  {
    "id": "adcfe4db97743fd25015b938945ec007",
    "title": "奉柬上舍少弼世良二兄其二",
    "authorName": "陈尚惠",
    "authorId": "adcfe4db97743fd2d1457b72d1457b72",
    "dynasty": "清",
    "content": [
      "落拓天涯客，飘飘狎海鸥。",
      "翔蒿惭斥鴳，伏枥愧骅骝。",
      "厚贶叨持赠，佳章惠再投。",
      "春魁谁占得，端合让名流。"
    ]
  },
  {
    "id": "adcfe4db97743fd2f7080b443b3688a9",
    "title": "寄赠仞千工部",
    "authorName": "陈尚惠",
    "authorId": "adcfe4db97743fd2d1457b72d1457b72",
    "dynasty": "清",
    "content": [
      "罗山历历数方家，俊逸如君信足夸。",
      "树帜骚坛分鼎足，扬镳黉序若冲牙。",
      "久传笔砚珊瑚架，独擅词章锦绣花。",
      "未听钧天韶乐奏，虫吟窃自乱涂鸦。"
    ]
  },
  {
    "id": "adcfe4db97743fd23d1bec5cd80328b8",
    "title": "怀赖刚直",
    "authorName": "陈尚惠",
    "authorId": "adcfe4db97743fd2d1457b72d1457b72",
    "dynasty": "清",
    "content": [
      "佐郑东来永历年，为充军饷事屯田。",
      "垦荒披斩经三代，尽化腴田稻麦妍。"
    ]
  },
  {
    "id": "adcfe4db9776cfec1b7517429d4409e6",
    "title": "侍玉方舅氏夜坐赋呈",
    "authorName": "杨炳",
    "authorId": "adcfe4db9776cfecd1457b72d1457b72",
    "dynasty": "清",
    "content": [
      "月亦知人意，窥窗分外明。",
      "虾须排竹桁，蟹眼沸茶铛。",
      "镫火秋心觉，星河夜气清。",
      "此时参静悟，客慧不容生。"
    ]
  },
  {
    "id": "adcfe4db9776cfec443948b1bfd82185",
    "title": "喜晤肥乡查梅史明府",
    "authorName": "杨炳",
    "authorId": "adcfe4db9776cfecd1457b72d1457b72",
    "dynasty": "清",
    "content": [
      "夙晤方三拜，骚坛契盛名。",
      "墨痕分竹劲，诗味耐茶清。",
      "嗟我倦行役，中途求友生。",
      "萍踪猝相遇，不负此邮程。"
    ]
  },
  {
    "id": "adcfe4db9776cfec1f105deb9cbcbc04",
    "title": "渡江",
    "authorName": "杨炳",
    "authorId": "adcfe4db9776cfecd1457b72d1457b72",
    "dynasty": "清",
    "content": [
      "片帆双桨稳中流，乞得天风送客舟。",
      "昨夜江南今夜产，玉箫声里上扬州。"
    ]
  },
  {
    "id": "adcfe4db9776cfecca13e259820ce4ef",
    "title": "秋夜同胡石圃访林一凡",
    "authorName": "杨炳",
    "authorId": "adcfe4db9776cfecd1457b72d1457b72",
    "dynasty": "清",
    "content": [
      "荡涤烦嚣梦寐清，萧疏眉宇紫芝情。",
      "幽居杳不离城市，结社还须免送迎。",
      "月透窗棂光照席，风传漏鼓响催砧。",
      "归逢醉尉休予詈，故李将军未有名。"
    ]
  },
  {
    "id": "adcfe4db9780f13d5cb14afca0388999",
    "title": "顾亭林访陈顾侍郎野王遗迹",
    "authorName": "王廷享",
    "authorId": "adcfe4db9780f13dd1457b72d1457b72",
    "dynasty": "清",
    "content": [
      "海隅风物纪来真，策策探幽不厌频。",
      "浮世难逢千岁鹤，断碑如对六朝人。",
      "沧桑几度名犹在，金紫何缘梦再亲。",
      "寂寞亭林湖畔冢，只余荒寺伴青磷。"
    ]
  },
  {
    "id": "adcfe4db9780f13d5cb14afc31c1d443",
    "title": "顾亭林访陈顾侍郎野王遗迹",
    "authorName": "王廷享",
    "authorId": "adcfe4db9780f13dd1457b72d1457b72",
    "dynasty": "清",
    "content": [
      "禅关寂寞几更迁，尘幌萧然古佛边。",
      "一旅勤王悬日月，千秋护法黯风烟。",
      "清光渺渺平湖远，灵迹悠悠片石传。",
      "为问九原逢故主，舍身曾否到诸天。"
    ]
  },
  {
    "id": "adcfe4db9781aebac7535f6bf20f0210",
    "title": "春怨",
    "authorName": "夏敬渠",
    "authorId": "adcfe4db9781aeba2a27b814d860bd12",
    "dynasty": "清",
    "content": [
      "堂中何事话周遮，燕子无端到妾家。",
      "夜雨谱成长恨曲，春风酿出可怜花。",
      "钟声枕畔天难晓，柳色楼头日易斜。",
      "遥望白云最深处，也知啼杀后栖鸦。"
    ]
  },
  {
    "id": "adcfe4db9781aebac38356a529b1f844",
    "title": "都门除夕",
    "authorName": "夏敬渠",
    "authorId": "adcfe4db9781aeba2a27b814d860bd12",
    "dynasty": "清",
    "content": [
      "千里壮心辞骨肉，三更残蜡对风尘。",
      "不须后日催前日，已见今人代昔人。",
      "烛泪正怜除夜影，椒花又颂别年春。",
      "可能裘马翩翩地，自著绨袍稳称身。"
    ]
  },
  {
    "id": "adcfe4db9781aeba5133008ef77d595a",
    "title": "远行",
    "authorName": "夏敬渠",
    "authorId": "adcfe4db9781aeba2a27b814d860bd12",
    "dynasty": "清",
    "content": [
      "远行出门闾，举足心自量。",
      "鄙夫念鸡肋，男子志四方。",
      "勿作儿女态，徘徊在闺房。",
      "闺房讵足道，瞻顾萱草堂。",
      "秋风势如雨，秋露色如霜。",
      "萧萧萱草堂，皇皇游子装。",
      "游子为饥驱，贸然适殊乡。",
      "仰头发长啸，低头重彷徨。",
      "儿行二千里，母心万里长。",
      "万里有时极，母心无时忘。",
      "母心不能忘，儿行途路旁。",
      "路旁无深谷，路旁无高冈。",
      "高冈与深谷，乃在慈母肠。",
      "游子动深省，泪下沾衣裳。",
      "儿泪有时乾，母心无时忘。",
      "母心不能忘，儿行途路旁。",
      "儿行途路旁，一行一悲伤。"
    ]
  },
  {
    "id": "adcfe4db9781aeba4ce8b656eef82cdc",
    "title": "送楚雄太守张禹则之官",
    "authorName": "夏敬渠",
    "authorId": "adcfe4db9781aeba2a27b814d860bd12",
    "dynasty": "清",
    "content": [
      "万里不为远，五马不为荣。男儿生即设弧矢，簪缨本是鸿毛轻。",
      "去去勿复念，所念在苍生。苍生不尔弃，讵必为公卿。",
      "远莫远于阶前一片土，荣莫荣于杜母与召父。惜此远兮慕此荣，为祥麟兮勿为虎。"
    ]
  },
  {
    "id": "adcfe4db9781aeba7043d896bbab4491",
    "title": "乌衣巷",
    "authorName": "夏敬渠",
    "authorId": "adcfe4db9781aeba2a27b814d860bd12",
    "dynasty": "清",
    "content": [
      "乌衣巷里旧堂前，燕子呢喃人不见。",
      "一年一度逐春风，春风不识当时燕。",
      "燕去人亡巷黯然，我来卧听秋声颤。",
      "鸡鸣山头瓦几堆，临春结绮颜色变。",
      "六朝事业随流水，潮打空城白如练。",
      "虎踞龙蟠在眼前，风云易失英雄面。",
      "书生本无缚鸡力，便欲归家焚笔砚。",
      "风流李白即吾师，兰陵美酒须尝遍。",
      "汉水无时西北流，空论南金与竹箭。",
      "北邙万古复千秋，松柏声中无贵贱。"
    ]
  },
  {
    "id": "adcfe4db9791f9617a2c1f954fdd1fb5",
    "title": "过定远",
    "authorName": "褚维垲",
    "authorId": "adcfe4db9791f961d1457b72d1457b72",
    "dynasty": "清",
    "content": [
      "十年前事在，驱马此重游。",
      "荒草迷残垒，斜阳下戍楼。",
      "赤眉余党尽，碧血故人留。",
      "判虎台边路，萧条满目秋。"
    ]
  },
  {
    "id": "adcfe4db9791f96137f8f80d2609c53c",
    "title": "书感",
    "authorName": "褚维垲",
    "authorId": "adcfe4db9791f961d1457b72d1457b72",
    "dynasty": "清",
    "content": [
      "荒村寥落树无边，齐鲁征尘接蓟燕。",
      "马蹋寒沙风四起，雕盘大漠日孤悬。",
      "登车敢负澄清志，抚髀惭逾少壮年。",
      "笑问此来欲何事，朝朝犯晓走霜天。"
    ]
  },
  {
    "id": "adcfe4db9791f9610be99a96d4aee101",
    "title": "湖口山行",
    "authorName": "褚维垲",
    "authorId": "adcfe4db9791f961d1457b72d1457b72",
    "dynasty": "清",
    "content": [
      "春来驱马出燕京，本拟西江取道行。",
      "时局休谈王景略，乡园愁赋庾兰成。",
      "但逢险阻心宜壮，得免流亡愿已平。",
      "三月舟车遍游历，笋舆前去又山程。"
    ]
  },
  {
    "id": "adcfe4db9791f96131272eb46eb2bcdd",
    "title": "晓行即事",
    "authorName": "褚维垲",
    "authorId": "adcfe4db9791f961d1457b72d1457b72",
    "dynasty": "清",
    "content": [
      "登车残梦续沈沈，寒逐轮蹄料峭侵。",
      "枯树著霜疑是雪，远山迎日半犹阴。",
      "江南消息愁兵事，蓟北风沙倦客心。",
      "只有荒村人最乐，晓驱黄犊出平林。"
    ]
  },
  {
    "id": "adcfe4db9791f961147fd37e0b81dd59",
    "title": "如许",
    "authorName": "褚维垲",
    "authorId": "adcfe4db9791f961d1457b72d1457b72",
    "dynasty": "清",
    "content": [
      "如许头颅两鬓斑，移文应亦汗尘颜。",
      "一春花柳江边尽，三面风涛郭外环。",
      "借箸更休谈击贼，读书何待乞还山。",
      "旅窗岑寂终朝坐，已是身居吏隐间。"
    ]
  },
  {
    "id": "adcfe4db9791f9613c4d74194ab42736",
    "title": "过邳州",
    "authorName": "褚维垲",
    "authorId": "adcfe4db9791f961d1457b72d1457b72",
    "dynasty": "清",
    "content": [
      "邳州城外远征骖，遍眼风尘世路谙。",
      "屈指离家将一月，行程还未出江南。"
    ]
  },
  {
    "id": "adcfe4db9792491809c1c2a4803d8b35",
    "title": "早春携鹤儿出郊",
    "authorName": "查善和",
    "authorId": "adcfe4db97924918d1457b72d1457b72",
    "dynasty": "清",
    "content": [
      "疲马单裘出郭门，绕堤得得又前村。",
      "官卑春草欺袍色，年长秋霜上鬓痕。",
      "老仆携茶行踯躅，稚儿索果语温存。",
      "繁华易惹青年恨，风雪荒寒黯客魂。"
    ]
  },
  {
    "id": "adcfe4db97924918cf72380c98d85594",
    "title": "雨声",
    "authorName": "查善和",
    "authorId": "adcfe4db97924918d1457b72d1457b72",
    "dynasty": "清",
    "content": [
      "轻阴细雨作新凉，点滴间阶引兴长。",
      "准拟明年北窗下，绿蕉斜种两三行。"
    ]
  },
  {
    "id": "adcfe4db979b17bc758519f84fb3394d",
    "title": "辞墓",
    "authorName": "孙望雅",
    "authorId": "adcfe4db979b17bcd1457b72d1457b72",
    "dynasty": "清",
    "content": [
      "巾车频促去他乡，临路凄其拜墓傍。",
      "我奉严亲天外去，诸孙应解办蒸尝。"
    ]
  },
  {
    "id": "adcfe4db97a3fae7bb5b5d69a3a40cd0",
    "title": "凤山道中和韵",
    "authorName": "章谷",
    "authorId": "adcfe4db97a3fae7d1457b72d1457b72",
    "dynasty": "清",
    "content": [
      "策辔并驱闽海东，䨥旌远下乘长风。",
      "禾苗秀结千村外，鸡犬声闻四境中。",
      "明道久为花县宰，河阳近接子云公。",
      "趋劳莫畏边途泛，万里葵哀向日红。"
    ]
  },
  {
    "id": "adcfe4db97a970b6ba6e215eacfec334",
    "title": "赤嵌城晓望",
    "authorName": "李清运",
    "authorId": "adcfe4db97a970b6d1457b72d1457b72",
    "dynasty": "清",
    "content": [
      "晨起兹城望，所思竟若何。",
      "涌金初日上，开鉴晓霞多。",
      "树老晴含翠，山危俯卧波。",
      "谩云天堑险，惟德沛江河。"
    ]
  },
  {
    "id": "adcfe4db97b682dfa070dc5fe3093a73",
    "title": "一字诗",
    "authorName": "陈沆",
    "authorId": "adcfe4db97b682df6449f44af442d33f",
    "dynasty": "清",
    "content": [
      "一帆一桨一渔舟，一个渔翁一钓钩。",
      "一俯一仰一场笑，一江明月一江秋。"
    ]
  },
  {
    "id": "adcfe4db97bf5b98ce5e75ae5f8ff05f",
    "title": "雨雪书怀",
    "authorName": "许乃来",
    "authorId": "adcfe4db97bf5b98d1457b72d1457b72",
    "dynasty": "清",
    "content": [
      "山向湖东万笏开，翠峰寺接雨花台。",
      "参禅欲作逃禅客，济世谁为不世材。",
      "伟壮风声催雪去，迷离树色趁云回。",
      "莫将冷淡嗤生活，聊假蛮笺自遣怀。"
    ]
  },
  {
    "id": "adcfe4db97fd433fb2438b17b9793913",
    "title": "台阳笔记题词",
    "authorName": "姚长煦",
    "authorId": "adcfe4db97fd433fd1457b72d1457b72",
    "dynasty": "清",
    "content": [
      "闽峤儒官四十年，台阳风土一编传。",
      "都关国计民生事，莫拟虞衡志异篇。"
    ]
  },
  {
    "id": "adcfe4db97fd433fb2438b174cb4d8e1",
    "title": "台阳笔记题词",
    "authorName": "姚长煦",
    "authorId": "adcfe4db97fd433fd1457b72d1457b72",
    "dynasty": "清",
    "content": [
      "书生敢上防边策，草莽难忘靖海功。",
      "读罢奇文空眼界，鹭门关键在胸中。"
    ]
  },
  {
    "id": "adcfe4db97fdf53fb948551b8ec74379",
    "title": "中夜",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "老话侵中夜，微霜落半秋。",
      "黄花知月令，白发恋人头。",
      "丹粒应难熟，笙歌最易休。",
      "弦光浑未湿，桂影叠山楼。"
    ]
  },
  {
    "id": "adcfe4db97fdf53f5f85dc10ed6b1a93",
    "title": "秦州杂咏",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "玉门千万里，飞鸟去仍回。",
      "山自昆丘矗，河从积石来。",
      "羌人咸内附，边郡复新开。",
      "随路邮亭少，征鸿只独哀。"
    ]
  },
  {
    "id": "adcfe4db97fdf53f70b60124cea4b4ae",
    "title": "陇城雨中即事",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "山郡易为雨，河湟便有秋。",
      "野人收燕麦，羌地出犏牛。",
      "红鸟窥笼语，孤猿带树愁。",
      "五原闻暮吹，大半唱《凉州》。"
    ]
  },
  {
    "id": "adcfe4db97fdf53f74c66ac5640d0eb7",
    "title": "南发留别子湘季弟",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "行年将七十，客路更三千。",
      "白首留长铗，青山问薄田。",
      "在家同逆旅，随地可栖禅。",
      "避暑知何处，华阳洞口边。"
    ]
  },
  {
    "id": "adcfe4db97fdf53f505ccfb08a221221",
    "title": "现在",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "现在贫居士，前生老比丘。",
      "那能追向诩，只可似黔娄。",
      "白发何时变，青山往日游。",
      "著书还未就，真乃负穷愁。"
    ]
  },
  {
    "id": "adcfe4db97fdf53f59dd42b4410723f9",
    "title": "晓山上人",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "幢花迦叶再生天，净业沙门自妙年。",
      "智永书名皆是法，贯休诗格总归禅。",
      "云流梵阁翻公案，月照松关注内篇。",
      "不有阿难真定慧，孰从座上现青莲。"
    ]
  },
  {
    "id": "adcfe4db97fdf53fefa8b28113fa3f6d",
    "title": "重阳后一日雨中感怀",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "把酒临风进羽卮，云棚萝架半离披。",
      "雨多九月寒应早，花失重阳开已迟。",
      "一自累旬寻药裹，更从何地问禅期。",
      "晚年欲受菩提戒，绮语犹惭江总持。"
    ]
  },
  {
    "id": "adcfe4db97fdf53f14cc2620493b6404",
    "title": "茶烟",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "碾就龙团谷雨前，乳香云脚逗轻烟。",
      "煎茶原有真三昧，品水常思第一泉。",
      "只可焚香供客坐，不妨对酒向琴边。",
      "傥逢阳羡人争问，茗具新窑略已全。"
    ]
  },
  {
    "id": "adcfe4db97fdf53f631e9b309db046d6",
    "title": "九日",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "黄花白酒住柴桑，冷雁凄云九月霜。",
      "只有义熙陶靖节，年年甲子记重阳。"
    ]
  },
  {
    "id": "adcfe4db97fdf53ff202ab66f7eb9a5f",
    "title": "秣陵秋日留别王茨庵",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "江南秋正好，江北人初别。",
      "芦花满面飞，孤棹波中咽。",
      "揾泪指归云，夕流帆影灭。",
      "鱼鸟见留连，西风吹断绝。",
      "苏李当此时，那能心不结。"
    ]
  },
  {
    "id": "adcfe4db97fdf53f1584538cfc2000f8",
    "title": "登华山未至莎萝坪而返",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "云气遮山腰，半入仙人掌。",
      "萦怀数十年，兹晨慰景仰。",
      "石径如箭筈，篮舆遽来往。",
      "身到眼界空，岧峣无殊象。",
      "共指奇峭处，变幻绝顶上。",
      "帝座不可通，明星分霄壤。",
      "始知天下事，毕念在鹤𣰉。",
      "留着莲花峰，尚作未来想。"
    ]
  },
  {
    "id": "adcfe4db97fdf53fa60e66e3b1f5d2a3",
    "title": "白下喜晤程穆倩",
    "authorName": "纪炅",
    "authorId": "adcfe4db97fdf53fd1457b72d1457b72",
    "dynasty": "清",
    "content": [
      "君昔住广陵，慷慨振风雅。",
      "客每至红桥，论文倒杯斝。",
      "妙擅皇象书，摹印独心写。",
      "伊川道力深，门外多车马。",
      "我昨过雷塘，蒲汀正初夏。",
      "泊舫近垂杨，士女纷游冶。",
      "修刺通故人，一一如钟哑。",
      "叹彼挟贵资，几日离草野。",
      "名地无谈宗，唾弃同飘瓦。",
      "秋色渡江来，相逢石城下。",
      "庞眉粲然笑，牵衣袖仍把。",
      "检历八十余，公实长年者。",
      "聚散老更稀，交情谂真假。"
    ]
  },
  {
    "id": "adcfe4db981e9da46ccc4482619aa703",
    "title": "携琴过松风堂",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "草木秋深变，河山醉后非。",
      "浮云直北断，独雁向南飞。",
      "雨气沈沧海，潮声裂石扉。",
      "自弹《水仙操》，松翠湿人衣。"
    ]
  },
  {
    "id": "adcfe4db981e9da4ba70406c6a6610cf",
    "title": "南浦驿",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "黯黯垂杨道，青山引去程。",
      "啼乌过古驿，寒日淡高城。",
      "僧磬随云度，村烟隔树明。",
      "只怜桥下水，犹作别离声。"
    ]
  },
  {
    "id": "adcfe4db981e9da4fe766dea20a7e3e5",
    "title": "西溪渔庄",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "日入栖鸟乱，惊此星月光。",
      "渔人先鸟归，棹歌入沧浪。",
      "击汰弄虚影，水木相青苍。",
      "钟动梅花林，夜壑横烟霜。",
      "芦埼一鹤起，寥寥引清吭。"
    ]
  },
  {
    "id": "adcfe4db981e9da4554adc4f923db127",
    "title": "题唐宫歌舞图同方又韩克铣弟德远侄作",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "玉奴弦索花奴鼓，花萼楼前日初午。梨园子弟列成行，黄衣舞马登床舞。",
      "海棠恹恹春梦惊，新谱《霓裳》初按成。三更玉笛吹入破，花影下动宫墙明。",
      "乐极哀来足悲恸，突骑渔阳势狂纵。烽烟赤紧达神京，台省从容献歌颂。",
      "剑门万里秋萧瑟，夜雨霖铃听不得。归来南内草荒凉，一曲《凉州》头尽白。",
      "明光宫中啼杜鹃，金粟堆南狐兔眠。由来声色易倾国，叹息不独开元年。",
      "变乱几令唐社屋，金鉴遗篇付蟫腹。宋公宰相守正人，可怜亦进《羯鼓录》。"
    ]
  },
  {
    "id": "adcfe4db981e9da4895f4529c1d4e75f",
    "title": "开元寺飞来柏",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "苍龙挟山雷劈石，溪涛怒卷风雨泣。",
      "寺门偃仰不计年，奇气耸身作鬼立。",
      "枞身桧叶成空腔，黛色参天更奇特。",
      "空山卧干蛟螭僵，白昼攫人牙爪黑。",
      "古来大材本非易，传以飞来知未必。",
      "文章暴露遭斧斤，神物凭依降精魄。",
      "嘻嘻出出惊宋火，附会蛮君与鬼伯。",
      "愚民喜作不稽谈，请官镇以祝融宅。",
      "我来但伤梁栋失，载酒时时吊遗迹。",
      "只今鹿苑亦荒凉，夕照鸦啼劝归客。"
    ]
  },
  {
    "id": "adcfe4db981e9da4da2e320a704c21a4",
    "title": "房山人琵琶",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "鹍弦嘈嘈月欲落，秋气入指指似削。",
      "大声激昂乱风雹，小声萧骚雨飘萚。",
      "湘江衔芦天拍水，交河合阵雪洒幕。",
      "飞沙淅沥镫影摇，烟橹横空星络角。",
      "敛衽窃听意深远，倦仆立眠客罢酌。",
      "离群酸嘶止且飞，旅食关河等漂泊。",
      "清商大雅久不作，逻逤沙尘亦萧索。",
      "昆仑绝艺赏音寡，朱门曳裾安可托。",
      "何不明驼驰绝漠，筚篥孤吹万马跃。",
      "一弹青冢草复青，美人金钟劝酮酪。",
      "方今穹庐远驱廓，青海鲸鲵尽束缚。",
      "封侯卫霍当何时，请君更弹白翎雀。"
    ]
  },
  {
    "id": "adcfe4db981e9da48d2d5738e71f9ac5",
    "title": "南湖草衣歌赠汪子",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "男儿腰悬印如斗，何如当前一杯酒。屋堆黄金斗量珠，何如醉读两汉周秦书。",
      "周秦之书不易睹，存者岐阳与诅楚。偃师殷盘十四字，其余赝本难仆数。",
      "汪子奇气不可羁，典衣南北收残碑。从大小篆溯蝌蚪，能变古法生新奇。",
      "古人刀笔每并用，后世但解持毛锥。遗弃刀法不复讲，遂令字体形神离。",
      "图章近古得古意，冥坐似悟造字义。咿嚘夜听鬼神哭，变化琐及虫鸟细。",
      "汉唐以来银与铜，或金或玉夸精工。有元王冕易以石，穿凿坑谷争磨砻。",
      "明时工此文寿承，后来继者程穆倩。中间顾子与徐生，绝技尤怜矢死郑。",
      "子也嗜好同酸咸，系属前后如斿縿。六合直欲凿混沌，万象何以供镌镵。",
      "灵芝润聚金碧气，神剑夜发蛟龙函。古如明堂列彝鼎，快若沧海驰风帆。",
      "方今妖氛幻蛟蜃，万室逃亡吁可悯。杀声惨淡日欲昏，客路飘零穷且忍。",
      "会须待子刊磨崖，南湖虽好莫归隐。呜呼！南湖虽好归何日，且复醉歌出金石。"
    ]
  },
  {
    "id": "adcfe4db981e9da4b35fff98f21194f8",
    "title": "登延平明翠阁",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "水程阅奔峭，十日厌鸣橹。",
      "登高数飞鸿，秋气淡平楚。",
      "地瘠草木瘦，日暮钟磬古。",
      "渺兹半壁区，信国昔开府。",
      "志复社稷仇，力屈尺寸土。",
      "伤哉朱鸟魂，化作剑龙舞。",
      "萧萧青枫林，黯黯闻杜宇。",
      "历劫千载悲，负险一水阻。",
      "石激怒涛飞，如闻响军鼓。"
    ]
  },
  {
    "id": "adcfe4db981e9da4a6687fbe6d347497",
    "title": "谪仙窟歌为云寥先生赋",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "我闻武夷三十六洞天，中有十洲三岛飞空仙。群仙夜集寿太姥，酒半欲续宾云篇。",
      "吾师手携苍玉砚，乘云欻入幔亭宴。新宫醉草人不见，空际似闻仙语羡。",
      "吹笙朝辞白银阙，桂子出袖大如月。至今能作蕊珠歌，清若寒松折冰雪。",
      "长安筝琶喧里耳，肯向王门趿珠履。逢人羞吹北郭竽，拂袖归访曾孙里。",
      "曾孙曾孙今白头，瑶草自绿春崖幽。菟裘远忆丘壑美，药笼富有参苓收。",
      "鲰生三十不自勉，俯仰随人羞偃蹇。喜闻孙登啸鸾凤，愿随淮南作鸡犬。",
      "淮南贵倔今清臞，坐拥玉堂森宝书。娘嬛仙馆花扶疏，鞭鸾时有群仙趋。",
      "出饮虚皇碧琳腴，高唱击碎青珊瑚。我时亦复歌乌乌，醉执如意敲唾壶。",
      "但愁下追返清都，官府束缚非我娱。此境一失安可摹，仙山则有世则无。"
    ]
  },
  {
    "id": "adcfe4db981e9da4f52fdb13fbec78c4",
    "title": "题上屯嵩山寺",
    "authorName": "许赓皞",
    "authorId": "adcfe4db981e9da4d1457b72d1457b72",
    "dynasty": "清",
    "content": [
      "老僧宴坐不迎客，一溪沄沄青到门。",
      "养成山中鹿麋性，辟出世外桑麻村。",
      "斋厨无烟落松子，坏磬挂壁生苔痕。",
      "梦思嵩阳不可到，对此妙悟参风幡。"
    ]
  },
  {
    "id": "adcfe4db9821c90a2af629f970ce0a68",
    "title": "题陆野塘高士松陵八景",
    "authorName": "王廷魁",
    "authorId": "adcfe4db9821c90ad1457b72d1457b72",
    "dynasty": "清",
    "content": [
      "昔贤觞咏地，展卷认幽栖。",
      "人领天随趣，家临震泽西。",
      "夕阳帆影乱，秋水雁行低。",
      "便拟鲈乡去，行吟续旧题。"
    ]
  },
  {
    "id": "adcfe4db9821c90a3dd3431ceaa67e15",
    "title": "登天平山",
    "authorName": "王廷魁",
    "authorId": "adcfe4db9821c90ad1457b72d1457b72",
    "dynasty": "清",
    "content": [
      "何年巧斫龙门路，侧身石缝迷窘步。",
      "分明从此隔人间，梯空仄磴穿云雾。",
      "探奇仿佛达天都，松花飘落来虚无。",
      "银房石室隐崖谷，山茶活火然僧炉。",
      "白云冉冉自来去，半岭钟传泉落处。",
      "鲜葩错杂吐幽香，梵宇凌空接仙驭。",
      "披襟直上最高巅，下瞰万笏浮春烟。",
      "湖光浩渺望不极，琉璃倒映丹霞天。"
    ]
  },
  {
    "id": "adcfe4db982b148c0001f8c3311da930",
    "title": "哀湖北吕堰驿死事巡检王翼孙",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "部勒新招募，安能任指挥。",
      "吏犹从战没，贼亦惜宫微。",
      "空槥收衣殓，孤魂带血归。",
      "即今各开府，经岁事攻围。"
    ]
  },
  {
    "id": "adcfe4db982b148c92291cc99b6e7eee",
    "title": "昌平州作",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "流贼披猖日，何人启北门。",
      "当时亦乌合，此地忽蜂屯。",
      "陵树枯樵采，城砖蚀炮痕。",
      "客来空吊古，寒日欲黄昏。"
    ]
  },
  {
    "id": "adcfe4db982b148c34aa240a35d6f0c4",
    "title": "哭赵庆孙",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "百亩山田三径资，岁收杞菊可无饥。",
      "种来松柏不妨晚，斸取茯苓还有时。",
      "云护溪堂相待久，花栽江县却归迟。",
      "只今留得吟床在，网罥尘封自不知。"
    ]
  },
  {
    "id": "adcfe4db982b148c495960a602adf226",
    "title": "谢曾宾谷运使刻先侍御兄诗集",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "孔融座上本萧条，张劭坟头更寂寥。",
      "海内何人求谏草，江干有客识诗瓢。",
      "封函远寄非前诺，酹酒长吟当大招。",
      "留取一编问千载，此情未觉古人遥。"
    ]
  },
  {
    "id": "adcfe4db982b148c8c55a71c763eac5a",
    "title": "游古费城北岭寺",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "岭无依傍势孤尊，带水屏山开寺门。",
      "晴潦白侵空碛界，春畴绿到远峰根。",
      "层层栝柏依岩屋，历历鸡豚对岸村。",
      "却下西坡归路晚，回头殿角夕阳痕。"
    ]
  },
  {
    "id": "adcfe4db982b148c6d3173e6dab0e9c9",
    "title": "寄赵庆孙",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "少壮舍我去，回忆如隔生。古人皆百年，安取多余赢。",
      "此刻未即草木腐，此刻足与日月争。日日日有明，月月月有盈。",
      "数之已山积，览之无寸程。人生如此便了却，而何不可齐殇彭。",
      "故人远相问，珍贶非瑶琼。迟迟久未报，何以慰其情。",
      "生前之日操之己者且无据，死后之日听诸人者将安凭。"
    ]
  },
  {
    "id": "adcfe4db982b148c2024fcdc6bd3b926",
    "title": "寄题步武嘉祥学署迟月楼",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "沈沈郁郁天正青，牢牢落落三五星。荒城早闭寒悄悄，乱山丛矗深冥冥。",
      "苍玉虬蟠成大玦，楼开正对东南缺。弟子燕息帷自下，先生坐瞑烛不艺。",
      "瞥眼长空生白毫，晶莹澈骨寒侵毛。常仪按辔蓄气势，并力一涌飞凌霄。",
      "顽云轇轕顿离脱，攒峰赑屃争擎高。银阙瑶台现突兀，霓旌羽葆来游遨。",
      "神仙好此果非妄，岂有枣脯能相招。先生永夜常独寤，清辉应为先生驻。",
      "何似明湖桥上酒垆边，醉眸看倚华山树。"
    ]
  },
  {
    "id": "adcfe4db982b148cd2218f82d11411b8",
    "title": "大清河舟行",
    "authorName": "王烻",
    "authorId": "adcfe4db982b148cd1457b72d1457b72",
    "dynasty": "清",
    "content": [
      "一棹无行李，容与旷渺间。",
      "水平赴堤阔，天远引帆间。",
      "小憩篷栖燕，孤明沙立鹇。",
      "却看车马客，尘土满征颜。"
    ]
  },
  {
    "id": "adcfe4db98557f1b58422e304fb5958e",
    "title": "丁亥重九后二日贺讷甫弟入泮",
    "authorName": "曹廷熊",
    "authorId": "adcfe4db98557f1bd1457b72d1457b72",
    "dynasty": "清",
    "content": [
      "访道寻师已有年，文章声价重青钱。",
      "骅骝得路驰千里，雕鹗淩云薄九天。",
      "月窟桂枝攀有兆，风檐彩翰睹争先。",
      "闻鸡中夜频看剑，未肯忘名老一毡。"
    ]
  },
  {
    "id": "adcfe4db985c53e86b53846527c37e9f",
    "title": "秋夜有忆",
    "authorName": "伊都礼",
    "authorId": "adcfe4db985c53e8d1457b72d1457b72",
    "dynasty": "清",
    "content": [
      "微月下庭树，幽房寐独迟。",
      "不知何处笛，来触旧相思。",
      "银汉浮槎日，江皋解佩时。",
      "无聊在良夜，还恐梦佳期。"
    ]
  },
  {
    "id": "adcfe4db985c53e8759468ba07973e70",
    "title": "春日喜晤汪武曹前辈",
    "authorName": "伊都礼",
    "authorId": "adcfe4db985c53e8d1457b72d1457b72",
    "dynasty": "清",
    "content": [
      "艳阳多佳日，淑景流轻飔。",
      "闭户良所欣，读书聊自怡。",
      "高轩时到门，趋走迎阶墀。",
      "华发耀双眸，炯炯扬高眉。",
      "神鸾哕清音，转盼云霄时。",
      "况穷灵台奥，能尽天人奇。",
      "我欲从君游，负笈相追随。",
      "余光破昏途，攀此琼树枝。"
    ]
  },
  {
    "id": "adcfe4db98658ce2214ba78844623a55",
    "title": "寿生寺晚步",
    "authorName": "陶模",
    "authorId": "adcfe4db98658ce2dfce0680fc4ddc15",
    "dynasty": "清",
    "content": [
      "纵目青冥外，飘然兴独赊。",
      "夕阳明远水，暝色在寒鸦。",
      "溪抱僧居小，林藏细路斜。",
      "鬓丝无限意，重为惜年华。"
    ]
  },
  {
    "id": "adcfe4db98658ce2b63f082282acd55c",
    "title": "咸丰丁巳六月芦雨盦观荷至者十九人用古诗十九首韵得客从远方来",
    "authorName": "陶模",
    "authorId": "adcfe4db98658ce2dfce0680fc4ddc15",
    "dynasty": "清",
    "content": [
      "濯足弄涟漪，临流清且绮。",
      "水乡苦少山，一发青尔尔。",
      "芦苇声萧萧，听雨合蒙被。",
      "入山何用深，巢许或不解。",
      "坐中几诗老，一杯应惜此。"
    ]
  },
  {
    "id": "adcfe4db98658ce20c881d1bf7046135",
    "title": "戊午六月从沈南一陈子松两先生及张倬云沈谱笙诸君观荷芦雨盦欢饮至月上始罢用少陵丈八沟诗分韵得放字客字",
    "authorName": "陶模",
    "authorId": "adcfe4db98658ce2dfce0680fc4ddc15",
    "dynasty": "清",
    "content": [
      "临水结茅庵，位置自清旷。",
      "芙蕖若亲人，灼灼窗前放。",
      "布席面澄波，遥峰淡相向。",
      "酒酣一散步，烟际闻渔唱。"
    ]
  },
  {
    "id": "adcfe4db98658ce20c881d1b047366aa",
    "title": "戊午六月从沈南一陈子松两先生及张倬云沈谱笙诸君观荷芦雨盦欢饮至月上始罢用少陵丈八沟诗分韵得放字客字",
    "authorName": "陶模",
    "authorId": "adcfe4db98658ce2dfce0680fc4ddc15",
    "dynasty": "清",
    "content": [
      "对酒溯前游，转瞬一年隔。",
      "少壮不自励，岁月真虚掷。",
      "安得二三子，裹饭挟书策。",
      "烟萝相与娱，胜作风尘客。"
    ]
  },
  {
    "id": "adcfe4db98663b1a5f2a3818a30fe710",
    "title": "山居",
    "authorName": "江有溶",
    "authorId": "adcfe4db98663b1ad1457b72d1457b72",
    "dynasty": "清",
    "content": [
      "郊原雨足静蓬扉，许放山林老布衣。",
      "地隔市城过客少，尘封笔砚答书稀。",
      "棋当敛局知高下，鸟惯窥檐说是非。",
      "消受竹篱根处稳，去年春尽尚迟归。"
    ]
  },
  {
    "id": "adcfe4db98663b1a5f2a3818af7ff2c8",
    "title": "山居",
    "authorName": "江有溶",
    "authorId": "adcfe4db98663b1ad1457b72d1457b72",
    "dynasty": "清",
    "content": [
      "青泉白石坐忘机，新整茅庐待燕飞。",
      "时事急如春雨下，名心懒似洞云归。",
      "才疏寡合身先退，年少能文事已非。",
      "安稳何须频握粟，猜嫌不到薜萝衣。"
    ]
  },
  {
    "id": "adcfe4db987743fe6915ebe892393cc4",
    "title": "佳人",
    "authorName": "蔡希邠",
    "authorId": "adcfe4db987743fed1457b72d1457b72",
    "dynasty": "清",
    "content": [
      "佳人抱绝色，贞静性寡欢。",
      "容华耀霜菊，姿态凌风兰。",
      "浣纱自织布，羞被绮与纨。",
      "世情向浮薄，得贤古所难。",
      "绸缪缔君子，自谓摅肺肝。",
      "和鸣悦同调，丹凤谐青鸾。",
      "岂知中道乖，一旦分羽翰。",
      "回文叠缄恨，鱼帛沈江湍。",
      "君虽弃妾好，妾弃良亦安。",
      "人生靡新故，终始贵不刊。",
      "愿君三复思，群口方讥弹。"
    ]
  },
  {
    "id": "adcfe4db987743fefa6a1b6d0d17cb1c",
    "title": "柳州偕曹介藩太守金辅臣司马游立鱼峰遍探岩洞诸胜遂题",
    "authorName": "蔡希邠",
    "authorId": "adcfe4db987743fed1457b72d1457b72",
    "dynasty": "清",
    "content": [
      "灵鱼自何年，波底猝飞出。",
      "龙门不得上，矫首作山立。",
      "化龙虽未成，终胜枯鱼泣。",
      "至今石缝髓，常带残沫湿。",
      "其腹空能容，中有洞六七。",
      "平生抱奇好，特为留一日。",
      "招携两长官，车马亭前集。",
      "幽岩户不扃，左右随客入。",
      "突兀挺孤砫，诡异罗四壁。",
      "仰骇崩朵云，离地才数尺。",
      "摩顶防欲压，势甚危岌岌。",
      "缨络纷下垂，纯是钟乳汁。",
      "天女霞裁帔，罗汉风飘笠。",
      "貌固难尽传，目亦无暇给。",
      "岂知涉犹浅，愈转境愈密。",
      "窈深曲而达，白昼黑于漆。",
      "秉烛为我导，所到必穷历。",
      "雪窦放光明，变幻相千亿。",
      "神物互屈蟠，恶兽相搏击。",
      "森然欲攫人，对此毛发慄。",
      "睨视忽猛省，谬想潜起蛰。",
      "安得驱雷霆，更挟风雨力。",
      "奋鬣山动摇，一夜头角戢。",
      "阴崖徙空潭，惊舞赤鲩赤。",
      "骑之蹑云汉，万里江倒吸。"
    ]
  },
  {
    "id": "adcfe4db9877d6260408fa2ffcf221ac",
    "title": "西塞",
    "authorName": "朱广川",
    "authorId": "adcfe4db9877d626d1457b72d1457b72",
    "dynasty": "清",
    "content": [
      "岧峣势接建昌城，江表兴亡此战争。",
      "当日南徐通北伐，他年西晋罢东征。",
      "白衣感叹功何在，青盖谣言兆已成。",
      "会猎不联唇齿助，无缘归命俟乌程。"
    ]
  },
  {
    "id": "adcfe4db9877d626c1c1b6f26bbfd330",
    "title": "㴩湖山寺",
    "authorName": "朱广川",
    "authorId": "adcfe4db9877d626d1457b72d1457b72",
    "dynasty": "清",
    "content": [
      "飞泉百道下寒空，路转山回境不同。",
      "古寺白云人迹外，疏林黄叶磬声中。",
      "烟销东岭秋经雨，日隐南湖夜起风。",
      "暂叩禅关深竹里，静听仙梵卧花宫。"
    ]
  },
  {
    "id": "adcfe4db98790da4f2f5b575a32dab7a",
    "title": "镇淮楼",
    "authorName": "介福",
    "authorId": "adcfe4db98790da4d1457b72d1457b72",
    "dynasty": "清",
    "content": [
      "百尺高楼迥，烟云面面开。",
      "蜀山还北向，淮水自南来。",
      "荒草寒筝浦，斜阳下弩台。",
      "不须悲故国，重吊楚江隈。"
    ]
  },
  {
    "id": "adcfe4db98790da4801b9ebd1a31dc4f",
    "title": "泗城登山远眺有怀作",
    "authorName": "介福",
    "authorId": "adcfe4db98790da4d1457b72d1457b72",
    "dynasty": "清",
    "content": [
      "宦海行踪动客愁，匆匆又作胜湖游。",
      "楚山南去连吴远，淮水东来挟泗流。",
      "人代沧桑双语燕，渔樵风雨一归舟。",
      "登临不禁凄凉感，满眼斜阳上画楼。"
    ]
  },
  {
    "id": "adcfe4db987a232833bb23666a4c0abd",
    "title": "酒兵",
    "authorName": "赵汝揆",
    "authorId": "adcfe4db987a2328d1457b72d1457b72",
    "dynasty": "清",
    "content": [
      "百二愁城可若何，曲曹传令誓横戈。",
      "青州从事鸣刁斗，白堕先声乱鸭鹅。",
      "狂饮忽闻驰露布，投醪早见奏饶歌。",
      "中山指授新方略，十万横磨剑未多。"
    ]
  },
  {
    "id": "adcfe4db987fd2b195fbc7709df0db80",
    "title": "奉题恩赠中宪大夫前崇庆州牧常理斋爱吟草",
    "authorName": "孟邵",
    "authorId": "adcfe4db987fd2b1d1457b72d1457b72",
    "dynasty": "清",
    "content": [
      "挽粟飞刍不顾身，从知报国重儒臣。",
      "烟寒昔岭成千古，更有殊恩及后人。"
    ]
  },
  {
    "id": "adcfe4db987fd2b195fbc770b507f649",
    "title": "奉题恩赠中宪大夫前崇庆州牧常理斋爱吟草",
    "authorName": "孟邵",
    "authorId": "adcfe4db987fd2b1d1457b72d1457b72",
    "dynasty": "清",
    "content": [
      "岂惟鸿业在文章，大节昭然纪太常。",
      "我是蜀人知最悉，至今立像仿桐乡。"
    ]
  },
  {
    "id": "adcfe4db987fd2b195fbc770506efb14",
    "title": "奉题恩赠中宪大夫前崇庆州牧常理斋爱吟草",
    "authorName": "孟邵",
    "authorId": "adcfe4db987fd2b1d1457b72d1457b72",
    "dynasty": "清",
    "content": [
      "华表遥遥鹤有灵，忠魂常绕浣花亭。",
      "十年几度祠前过，廿六人同重汗青。"
    ]
  },
  {
    "id": "adcfe4db987fd2b195fbc7703dca2d38",
    "title": "奉题恩赠中宪大夫前崇庆州牧常理斋爱吟草",
    "authorName": "孟邵",
    "authorId": "adcfe4db987fd2b1d1457b72d1457b72",
    "dynasty": "清",
    "content": [
      "芳名久已入昭忠，血食千年俎豆崇。",
      "职忝奉常襄祀列，每从酾酒挹馀风。"
    ]
  },
  {
    "id": "adcfe4db988472e600307603a86455fa",
    "title": "过优昙禅院",
    "authorName": "行鉴",
    "authorId": "adcfe4db988472e6d1457b72d1457b72",
    "dynasty": "清",
    "content": [
      "为访优昙遗迹来，碑残零落杂莓苔。",
      "三春腊月犹多积，二月梅花尚未开。",
      "绀殿虽经新匠斧，老松还是昔人栽。",
      "祖师面目依然在，了了分明不用猜。"
    ]
  },
  {
    "id": "adcfe4db9898fd5432f4015e36732560",
    "title": "过丹阳晤九逵",
    "authorName": "黄伸",
    "authorId": "adcfe4db9898fd54d1457b72d1457b72",
    "dynasty": "清",
    "content": [
      "大江何浩渺，数载间情亲。",
      "别梦西泠月，愁心北固春。",
      "山川争待我，衣食尚随人。",
      "不尽班荆意，相看各怆神。"
    ]
  },
  {
    "id": "adcfe4db9898fd54c6bc07638a0a780e",
    "title": "送别赵秋水兼寄申凫盟观仲兄弟",
    "authorName": "黄伸",
    "authorId": "adcfe4db9898fd54d1457b72d1457b72",
    "dynasty": "清",
    "content": [
      "七月西风吹井梧，池荷渐老庭葵疏。",
      "鸣虫唧唧夜色徂，羁客徘徊临前除。",
      "送君尚记与君别，黄金台下无颜色。",
      "还家忽忽音书绝，君去并州我适越。",
      "洎我归来卧旧丘，闻君又买广陵舟。",
      "同在天涯不相值，江山怅望生离愁。",
      "两年不见增白发，相逢遗我诗盈箧。",
      "三伏炎蒸金石流，展卷洒洒飘冰雪。",
      "河朔快饮五陵豪，留君不住心烦劳。",
      "匣琴罢酌坐深宵，玉露无声银汉高。",
      "悠悠此意无终极，说向世人应不识。",
      "归见荆园两弟兄，为道别后长相忆。"
    ]
  },
  {
    "id": "adcfe4db98a0636f7ebbf93949ba3e34",
    "title": "读钵山志寄怀薛慰农院长即用其九日澹然招集旃檀林即事原韵",
    "authorName": "应宝时",
    "authorId": "adcfe4db98a0636fd1457b72d1457b72",
    "dynasty": "清",
    "content": [
      "桑根先生其犹龙，入世出世殊凡庸。晚耽泉石岂所愿，早躬轩冕犹非慵。",
      "东床寄我《钵山志》，如向群玉窥嵷巃。相违忽忽逾十载，未得携酒来过从。",
      "金陵自昔最繁盛，劫火之后皆蒿蓬。记曾共蹑翠微顶，放眼一望万古空。",
      "其时意熊尚雄杰，俯视多少岧峣峰。名花未厌鬓毛白，野草犹凝战血红。",
      "寇盗初平四彝服，傲岸身世谁能容。幸蒙圣恩放归去，麋鹿性喜林草丰。",
      "沧江一卧岁顿晚，惟爱深夜闻清钟。虚空打破便无碍，此理真实非机锋。",
      "悬崖撒手百事了，先生之意将无同。桓公鲁公并辛苦，武乡终竟瘁厥躬。",
      "何如靖节与元直，种秫种菜春融融。老方学诗不解律，聊赓长句呈河东。"
    ]
  },
  {
    "id": "adcfe4db98aad654e117795dc858cc7b",
    "title": "断针吟",
    "authorName": "马苏臣",
    "authorId": "adcfe4db98aad654d1457b72d1457b72",
    "dynasty": "清",
    "content": [
      "断针余荩箧，开箧泪如丝。",
      "血渍锋铓尽，儿寒手线知。",
      "昏眵嫌布涩，邻壁借镫迟。",
      "习苦嗟慈母，哀哀欲废诗。"
    ]
  },
  {
    "id": "adcfe4db98aad654c17b02485c2943f3",
    "title": "九日欧舫蛟门诸老小集老圃",
    "authorName": "马苏臣",
    "authorId": "adcfe4db98aad654d1457b72d1457b72",
    "dynasty": "清",
    "content": [
      "不雨不风刚九日，一丘一壑有三秋。",
      "吾曹已作将红树，人事多轮未白头。",
      "到耳霜清初听雁，候门山翠漫扶鸠。",
      "黄花傥亦伤迟暮，更与城南续旧游。"
    ]
  },
  {
    "id": "adcfe4db98aad6549146a150610ca40d",
    "title": "谒杜樊川祠",
    "authorName": "马苏臣",
    "authorId": "adcfe4db98aad654d1457b72d1457b72",
    "dynasty": "清",
    "content": [
      "杏花村上草离离，古屋斜阳漾酒旗。",
      "知己一人牛节度，风流绝代杜分司。",
      "曾闻战论谙兵略，只为情多看水嬉。",
      "自去骚坛无格调，瓣香低首拜灵祠。"
    ]
  },
  {
    "id": "adcfe4db98aad654cc71570dea41a81f",
    "title": "十日菊答谢巨公",
    "authorName": "马苏臣",
    "authorId": "adcfe4db98aad654d1457b72d1457b72",
    "dynasty": "清",
    "content": [
      "老僧遗我十日花，丛中尚有黄金芽。忙搜旅舍觅盆盎，疾呼健仆团泥沙。",
      "要扶强干植根本，先除病叶芟杈丫。花头苦被束缚久，豁如自直蓬中麻。",
      "人情爱菊我爱影，百影无如菊影斜。移镫邀月月亦至，纵横满壁飞龙蛇。",
      "藐姑仙人真绰约，何妨背立珠帘遮。浇花痛饮颇快意，坐间隐隐花咨嗟。",
      "扬州市上作重九，金钱买断渊明家。娉婷不嫁后时节，蹉跎坐误春韶华。",
      "我闻花语三叹息，一岁一荣生有涯。君不见绮楼昨夜笙歌歇，几人冷眼窥窗纱。",
      "汝从禅窟听说法，可知微笑拈天葩。萧然相对共迟暮，秋光尽向苍公赊。"
    ]
  },
  {
    "id": "adcfe4db98aad6549d3dfa72c1c70b8a",
    "title": "谷雨后二日程芗溪招同洪棕亭汪春泉方石堂游上方寺寺有三绝碑及坡公送李使君诗十韵墨刻在壁即用坡公白板烧松烟为韵分得烧字",
    "authorName": "马苏臣",
    "authorId": "adcfe4db98aad654d1457b72d1457b72",
    "dynasty": "清",
    "content": [
      "故宫化为寺，寺古春萧萧。",
      "舍舟踞陇首，极目沿僧寮。",
      "好风揽衣袖，吹我凌金焦。",
      "金焦不可越，匹练横江潮。",
      "城中自歌吹，鸟外空烟霄。",
      "墓田即云好，吟魂亦已销。",
      "徘徊禅悦近，惆怅神仙遥。",
      "坐觉白昼静，感昔苍松雕。",
      "平山距数武，佳构青岧峣。",
      "叹息壁间字，难逃劫火烧。"
    ]
  },
  {
    "id": "adcfe4db98ae98a167dc745f4f7ebec6",
    "title": "送赖壶仙东航留学",
    "authorName": "郭文炳",
    "authorId": "adcfe4db98ae98a1fb8feff244968aec",
    "dynasty": "清",
    "content": [
      "长亭祖饯卜良辰，杨柳依依送故人。",
      "万里鹏程君奋翮，一声骊唱我伤神。",
      "诗如珠玉初成集，劫历沧桑自在身。",
      "此后风光三月好，樱花满眼大和春。"
    ]
  },
  {
    "id": "adcfe4db98b39c6e29fd97d2c93a1fe3",
    "title": "查湾步吴梅村先生韵",
    "authorName": "范缵",
    "authorId": "adcfe4db98b39c6ed1457b72d1457b72",
    "dynasty": "清",
    "content": [
      "涧石画多雾，戎戎揽石根。",
      "落花停水簖，深竹护沙门。",
      "鹿过疑无路，鸡鸣忽有村。",
      "徘徊山吐月，清梵报黄昏。"
    ]
  },
  {
    "id": "adcfe4db98b39c6e58e132b31df9c446",
    "title": "湖上",
    "authorName": "范缵",
    "authorId": "adcfe4db98b39c6ed1457b72d1457b72",
    "dynasty": "清",
    "content": [
      "闽越干戈息，寒鸦还旧林。",
      "夕阳依草薄，霜信入湖深。",
      "废苑何人到，空山独客心。",
      "不堪频驻马，归路接秋阴。"
    ]
  },
  {
    "id": "adcfe4db98b39c6ebdbadb76d5dbc6b5",
    "title": "京口石松庵晓望大江",
    "authorName": "范缵",
    "authorId": "adcfe4db98b39c6ed1457b72d1457b72",
    "dynasty": "清",
    "content": [
      "岩窗旅枕每晨兴，残月余光树几层。",
      "露鸟乍惊邻院鼓，晓船犹带过江镫。",
      "天留一水陪行客，秋借青山住老僧。",
      "遥望海门初日起，微微波面白云蒸。"
    ]
  },
  {
    "id": "adcfe4db98b39c6ea2d69920f17ed7bb",
    "title": "即事",
    "authorName": "范缵",
    "authorId": "adcfe4db98b39c6ed1457b72d1457b72",
    "dynasty": "清",
    "content": [
      "雨后鸦声撼寒树，荧荧渔火随潮去。",
      "山前烟雾一时昏，隔溪人问停船处。"
    ]
  },
  {
    "id": "adcfe4db98c8739c8fb587c12f310e24",
    "title": "赠德国大使",
    "authorName": "许廷光",
    "authorId": "adcfe4db98c8739c96c5c28b139f0874",
    "dynasty": "清",
    "content": [
      "求图对峙抗西东，天下强权属两雄。",
      "藉重平和坚誓约，万邦齐颂息兵戎。"
    ]
  },
  {
    "id": "adcfe4db98c8739cb79bdf4b94a2fa7f",
    "title": "有作",
    "authorName": "许廷光",
    "authorId": "adcfe4db98c8739c96c5c28b139f0874",
    "dynasty": "清",
    "content": [
      "欧亚风云幻莫知，威廉黄祸语犹奇。",
      "漫谈国事何艰钜，多难兴邦在此时。"
    ]
  },
  {
    "id": "adcfe4db98d28da3eff08e0b3ed982b4",
    "title": "和抱生真如庵夜归得月原韵",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "寻秋偏得月，竹径翠烟空。",
      "梵语含虚籁，虫吟答晚风。",
      "野潮冲路断，篝火出林红。",
      "回首诗情远，苍茫一望中。"
    ]
  },
  {
    "id": "adcfe4db98d28da3eed743c7c5b4f6a2",
    "title": "高荦生席间次仰菶斋赠行原韵",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "斗酒张宵宴，清风荡我襟。",
      "麈谭窥视彻，诗味入秋深。",
      "朗月应留醉，高山敢嗣音。",
      "苍茫宛中树，无限别离心。"
    ]
  },
  {
    "id": "adcfe4db98d28da3a2d699209cb75d6e",
    "title": "即事",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "小坐背镫红，清光满院中。",
      "琴移青石案，酒注碧莲筒。",
      "凉滴竹间露，香来花底风。",
      "松杉深□影，蛾月正当空。"
    ]
  },
  {
    "id": "adcfe4db98d28da3c7e879776533d250",
    "title": "纳凉",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "炎歊扫尽任徜徉，百本芭蕉半亩塘。",
      "竹屋夜吟诗隽永，莲筒秋味酒清香。",
      "月斜透树影俱好，风细著身心亦凉。",
      "更占人间无量福，书帷萤火胜燃糠。"
    ]
  },
  {
    "id": "adcfe4db98d28da3548e534b2ee793c3",
    "title": "将赴姑孰留别诸友生",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "高展蒲帆一片秋，独怜宛水又依刘。",
      "春风未选扬州梦，明月先招太白楼。",
      "诗访青山凭谢屐，酒酣红烛问吴钩。",
      "此行旧雨多挥手，回首江峰数点愁。"
    ]
  },
  {
    "id": "adcfe4db98d28da3d9574b1f849600bc",
    "title": "题梅花帐",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "山边篱落水边村，招得亭亭倩女魂。",
      "绣幕夜寒春有影，锦屏镫灺月留痕。",
      "人来小阁风横□，鹤立深更雪掩门。",
      "犹忆罗浮清梦醒，几番香著枕函温。"
    ]
  },
  {
    "id": "adcfe4db98d28da399b841a575102992",
    "title": "钱佩庄自泾县来宣城",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "琴溪山色近如何？",
      "秋已萧条水已波。",
      "我亦清深抵千尺，桃花潭上昔曾过。"
    ]
  },
  {
    "id": "adcfe4db98d28da3c3916ffab8c2cd34",
    "title": "却忆",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "却忆清宵抱膝时，秋风吹漏故迟迟。",
      "松萝映月茶烟袅，黄叶声中夜咏诗。"
    ]
  },
  {
    "id": "adcfe4db98d28da38298f412b96e9b23",
    "title": "咏蕉",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "芳心舒卷总相宜，移向空阶好护持。",
      "才得一窗新绿影，夜来风雨可能支。"
    ]
  },
  {
    "id": "adcfe4db98d28da390f876265b8f477f",
    "title": "摘花有感绝句",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "好花开得几回看，又被东风一阵残。",
      "蜂蝶不来啼鸟去，有人还倚玉阑干。"
    ]
  },
  {
    "id": "adcfe4db98d28da3827f8a5c4292ea2c",
    "title": "晚泊花津",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "万顷波光拥碧山，一轮明月比心闲。",
      "渔歌夜半邻舟起，荡入绿蒲青苇间。"
    ]
  },
  {
    "id": "adcfe4db98d28da33d154f3655fc2dc1",
    "title": "过丹阳湖二首",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "奇峰错落起波间，水上看云只当山。",
      "亲到米家图画里，身随鸥鹭总清闲。"
    ]
  },
  {
    "id": "adcfe4db98d28da33d154f36b96fec87",
    "title": "过丹阳湖二首",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "布帆无恙客心闲，峰影岚光指顾间。",
      "洞启蓬窗斜倚枕，卧游历尽水边山。"
    ]
  },
  {
    "id": "adcfe4db98d28da342de5ef47e5bef4f",
    "title": "同抱生登君山步至江干次韵",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "不著屐，不弄舟，世间更有佳胜不？人生意气贵各适，安能与世相沉浮。",
      "我乡山水本灵秀，游览所至舒吟眸。阿咸招我出城北，江山共我穷探搜。",
      "君山巍巍峙云表，长江浩浩波东流。嗟余尘网久羁束，何幸与子偕昂头。",
      "山灵招手冯夷啸，放怀直欲淩沧舟。乾坤俯仰一何窄，回顾尘界将安投。",
      "不如乘风跨黄鹤，轻掷世事如闲鸥。白云在天红树远，君听我歌君莫愁。",
      "君不见神仙飘渺排云阙，手执芙蓉呼我俦。拍肩从此洒然去，与君长作蓬莱游。"
    ]
  },
  {
    "id": "adcfe4db98d28da3baaa7efe007877c2",
    "title": "丁亥戊子年间，余省伯父于泾，尝偕抱生探水西。辛丑秋日抱生话闲及旧游，问能纪其胜否？记忆所及，赋长句答之",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "春风放浆水西山，山在青溪翠郭间。",
      "胜游如梦十数载，至今忆及开心颜。",
      "山前双塔锁层云，上界钟还下界闻。",
      "夹路长林入松竹，幽花错杂时缤纷。",
      "烟雨亭高蹑崖上，石磴崎岖意苍莽。",
      "扪藤援葛颇籍手，猿猱愁落峰千丈。",
      "峰回斜接桃花台，红霞碧巘溪桥开。",
      "数家著屋最佳处，隔篱鸡犬鸣云隈。",
      "下种桃花二三里，晋隐秦贤疑尺咫。",
      "此中大抵不知年，花落花开成甲子。",
      "万花行尽眼欲空，沙村唤渡斜阳红。",
      "阆风高阁满山翠，读书坐对奇无穷。",
      "尚厌好山看不足，鸥鹭清盟几回续。",
      "别后烟螺傥无恙，新诗聊抵水仙曲。"
    ]
  },
  {
    "id": "adcfe4db98d28da3c9e4ec21aa897910",
    "title": "杜康墓踏秋谢高荦生招饮",
    "authorName": "汪廷桂",
    "authorId": "adcfe4db98d28da3d1457b72d1457b72",
    "dynasty": "清",
    "content": [
      "酒酣放步踏青山，奚囊未许秋风间。",
      "出笼野鹤不受缚，萧然行经非人闲。",
      "杜康池上满秋草，芒鞋落地青莎倒。",
      "石碣深深不可扪，清冷一曲芦花老。",
      "先生造酒复善饮，放杯一旦事沈寝。",
      "朝霞夕霏千载红，芙蓉城郭空如锦。",
      "何不破醉淩波来，十千沽酒相徘徊。",
      "区区餔歠我亦解，拍肩把臂糟邱台。",
      "先生不醒我亦醉，树根路入斜阳坠。",
      "眼前樵牧都忘机，短犁比犊耕山翠。",
      "竹林深处持竿人，钓钩不直衔金鳞。",
      "买归烹治复置酒，陶然留作无边春。"
    ]
  },
  {
    "id": "adcfe4db98d3694eb9d39e98326ea3f1",
    "title": "石塘",
    "authorName": "金璋",
    "authorId": "adcfe4db98d3694ed1457b72d1457b72",
    "dynasty": "清",
    "content": [
      "人烟不知处，深曲数峰横。",
      "路截溪流入，云从馆壁生。",
      "村醪浮月色，客枕纳松声。",
      "计日乡关近，山行第一程。"
    ]
  },
  {
    "id": "adcfe4db98d42b9d030c3708a21e19b1",
    "title": "七夕夕直",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "行庐山色暝，七夕夕郎归。",
      "引手明河近，回瞻列宿稀。",
      "新凉生禁树，余曝入宫衣。",
      "天巧宜频乞，惟于宦路非。"
    ]
  },
  {
    "id": "adcfe4db98d42b9d7eac2be7dd5162e7",
    "title": "新泰车中",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "晓云不及客装轻，薄笨相携大坂行。",
      "平楚绿沿荒戍隐，野桃红倚午村明。",
      "经春古涧初通水，近岳他山尽有名。",
      "好手荆关图不足，总教收卷入吟情。"
    ]
  },
  {
    "id": "adcfe4db98d42b9dad0281f9c179c7e3",
    "title": "直庐一首有寄",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "直庐特许北门开，视草新恩擢上才。",
      "初地传衣将百岁，昔贤倚笔已三回。",
      "兴元赦制加颜读，泽潞军书运掌裁。",
      "润色王言良不易，岂惟前路近中台。"
    ]
  },
  {
    "id": "adcfe4db98d42b9d311ff3b2daeeb320",
    "title": "赠王香海同年",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "六衔官鼓应鸡鸣，缓步清郎试履声。",
      "不及昌平陈主事，相公为赋《卖车行》。"
    ]
  },
  {
    "id": "adcfe4db98d42b9d8045f5847c70892d",
    "title": "仓颉造字台",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "万古不长夜，斯文焕初启。",
      "羲皇画卦爻，厥佐得仓史。",
      "仰观星斗象，俯察蹄迒理。",
      "作字代结绳，百度立纲纪。",
      "功在尧文先，宣尼称后死。",
      "遗台如果在，庙食无千祀。",
      "胡令西来僧，筑室踞其趾。",
      "或云梵祛偻，本出同父耳。",
      "旁行及左行，渊源无异揆。",
      "斯言讵合经，儒者未敢是。",
      "小学今废绝，俗书方填委。",
      "不知有籀斯，安论蝌蚪起。",
      "翻惭异域人，各守开辟轨。",
      "谁当执此咎，已往无可訾。",
      "又疑初造时，鬼哭何不知。",
      "先民亦有言，识字忧患始。"
    ]
  },
  {
    "id": "adcfe4db98d42b9d21488f0565e2071f",
    "title": "乘驿谣",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "昨岁使于越，今岁使汉阳。",
      "东南两驿堠，飞辔相追翔。",
      "肥驿富盘餐，瘠驿窘刍豆。",
      "肥瘠虽不同，情状归一辏。",
      "轩车自北来，侦骑却先回。",
      "头衔甚赫奕，牙爪何毰毸。",
      "索增夫与马，应声连者者。",
      "供顿少或迟，棰楚辄交下。",
      "悬吏自门东，罄折进红封。",
      "区区为寿意，愿得资先容。",
      "前驱闻此言，始觉有颜色。",
      "下逮圉与庖，琐屑各有得。",
      "银翅海鲨镵，丝窝岛燕衔。",
      "数缗罗一品，犀筋不三拈。",
      "贿成乃得馈，车骑齐呼备。",
      "看踏锦茵升，私幸无咎恚。",
      "亦有贤士夫，守分不敢逾。",
      "从人祇四五，俭薄如寒儒。",
      "心此言下客，草草具杯炙。",
      "授舍不扫除，给马惟骨骼。",
      "漏鼓下三挝，行人拂鞞靫。",
      "频呼祗候隶，相与醉倡家。",
      "邮亭一老戍，漫应还徐步。",
      "问求缊火薪，答言无买处。",
      "使客意如何，于吾则已多。",
      "无言催就道，王事敢蹉跎。",
      "彼也宾岂知，此也主谁白。",
      "作歌陈两端，敬听愿凡百。"
    ]
  },
  {
    "id": "adcfe4db98d42b9dd1c30f7c4680af57",
    "title": "题明皇幸蜀图",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "中书已罢张九龄，太守不识颜真卿。",
      "黄虬跳梁虫狐死，仓皇蜀栈青螺行。",
      "白衣父老前迎跸，羽骑林端出复没。",
      "宫人憔悴下雕鞍，手摘园瓜供帝渴。",
      "更无羯鼓打梁州，铃语郎当听未休。",
      "剑门直上一千里，风尘澒洞天颜愁。",
      "后队观者忽如堵，锦袍年少腰玉琥。",
      "元礼力士非其俦，疑是王孙英且武。",
      "咄哉王孙儋耳龙，奉天之辱将毋同。"
    ]
  },
  {
    "id": "adcfe4db98d42b9d6c100b8222453578",
    "title": "秦始皇冢",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "平生每读《秦本纪》，颇怪始皇脱三死。一不死荆卿匕，把袖袖绝王得起。",
      "再不死渐离筑，实筑以铅仇不复。最后险绝博浪椎，副车一击声如雷。",
      "祖龙岂亦有天幸，三十六年获终令。奈何甫葬骊山隈，戍卒夜叫函关开。",
      "诗书余烬未销歇，反风遂使阿房灰。乃知扶苏未北辒辌返，嬴祚不应若是短。",
      "嗣王足盖前人愆，虽百赵高几上脔。杀秦一君乃有君，子房几作秦功臣。",
      "岂如假手少子亥，毋俾育种屠羱羵。亡秦者胡又必楚，始皇身存籍如许。",
      "苍璧直献镐池君，诽谤之刑空偶语。水银江海黄金凫，朽骨安知殉鲍鱼。",
      "西来重瞳怒一掘，遂令万代陵寝生艰虞。歌莫哀，君勿恐，功德在人终不动。",
      "樵采毋侵柳下垄，陈涉何人但夥颐，异代犹为置守冢。"
    ]
  },
  {
    "id": "adcfe4db98d42b9d3cfcaad64386ba03",
    "title": "汉通天台金铜仙人歌",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "文成已诛栾大死，武皇长生心未已。",
      "黄金仙药两无成，犹进铜盘一杯水。",
      "茂陵一闭高台空，突兀仙掌摩苍穹。",
      "日精月华历四百，遂有灵气通鸿蒙。",
      "赤眉含血不敢喋，董卓焚烧亦未及。",
      "牵车西来乃魏官，欲辇铜人洛阳入。",
      "青龙元年秋正半，万众拆盘盘忽断。",
      "天倾地塌华山鸣，数十里中鸡犬乱。",
      "铜人既下观者多，汪然泪作流滂沱。",
      "长安父老尽掩泣，物尚恋主人如何。",
      "万牛之力终莫致，倔强中途闻且置。",
      "居然不辱魏宫前，神鼎依稀没清泗。",
      "新故之间不可居，夏璜秦玺恨何如。",
      "华歆王朗尽名士，及见铜人辞汉无。"
    ]
  },
  {
    "id": "adcfe4db98d42b9d525784a3893c67b4",
    "title": "鹦鹉洲吊祢正平",
    "authorName": "管世铭",
    "authorId": "adcfe4db98d42b9d84c6494dac5dab2e",
    "dynasty": "清",
    "content": [
      "奸雄龟鼎谋将作，竞致才人入私幕。",
      "陈琳阮瑀何足多，至今齿冷荀文若。",
      "堂堂大汉一祢生，才高气烈操履贞。",
      "孔融荐汉非荐贼，要恃一鹗清朝廷。",
      "老瞒就使能容物，我识祢生不为屈。",
      "渔阳掺挝蹀躞前，慷慨声情光日月。",
      "此心视死甘如茹，不择曹瞒与黄祖。",
      "杀身犹是建安年，埋骨终须干净土。",
      "睫论惟知吊罻罗，文人但赏题鹦鹉。",
      "芳草萋萋远树青，一抔江汉共垂名。",
      "何当配食三闾庙，览揆先教字正平。"
    ]
  },
  {
    "id": "adcfe4db98dd3c1a1093d8d302045098",
    "title": "恭和御制赐朝鲜琉球安南诸国使臣诗",
    "authorName": "阮止信",
    "authorId": "adcfe4db98dd3c1ad1457b72d1457b72",
    "dynasty": "清",
    "content": [
      "华旦欣逢万寿旬，春卮廑祝叩筵频。",
      "象方玉帛联王会，鹿宴笙簧慰远人。",
      "望日有年陶煦暖，朝天何幸妥尊亲。",
      "南归愿即呈黄耇，早拜丹墀仰至仁。"
    ]
  },
  {
    "id": "adcfe4db98dea19d9b2680c905c08f92",
    "title": "书高青丘诗集后",
    "authorName": "吴存楷",
    "authorId": "adcfe4db98dea19dd1457b72d1457b72",
    "dynasty": "清",
    "content": [
      "空有文章结主知，偏从萧散得艰危。",
      "年华顿作干将折，诗句争传骏骨奇。",
      "一代清才收史局，千秋遗恨付宫词。",
      "白衣曾见还山客，回首葑溪悔亦迟。"
    ]
  },
  {
    "id": "adcfe4db98dea19d671c555fe3d7c9b7",
    "title": "潼关",
    "authorName": "吴存楷",
    "authorId": "adcfe4db98dea19dd1457b72d1457b72",
    "dynasty": "清",
    "content": [
      "秦关扼塞势岧峣，四扇门通万里遥。",
      "潼水入河趋北折，虢州分陕望中条。",
      "山皆壁立碉楼险，地有人耕战骨销。",
      "兵甲只今长不用，勒铭吾欲笑孙樵。"
    ]
  },
  {
    "id": "adcfe4db98dea19d49d4ad865b7a327d",
    "title": "从观察使者循行夷寨编列户版即事成诗",
    "authorName": "吴存楷",
    "authorId": "adcfe4db98dea19dd1457b72d1457b72",
    "dynasty": "清",
    "content": [
      "在昔西南夷，万里阻缴徼。",
      "犛牛山穹隆，金沙江缭绕。",
      "氐羌区以类，邛巂实其隩。",
      "散或蛮触攻，聚则魑魅啸。",
      "唐蒙黩武备，马卿谕文诰。",
      "首屈仍羁縻，尾大复攻剽。",
      "斧画图苟完，瓯缺终见诮。",
      "我朝受命初，蕃服争自效。",
      "板楯联新封，钩町除旧号。",
      "笮马归皂枥，蒟酱供瓦铫。",
      "乃献赕献琛，亦舞羽舞翿。",
      "形方瘠土旷，骛利客民召。",
      "燕忘巢幕危，蚁切慕膻好。",
      "襁负携妻孥，担簦罗臼灶。",
      "占地辟畛畦，凿坏启堂奥。",
      "重译语渐通，吾市剂可约。",
      "阡陌多华离，污莱半侵盗。",
      "强怒有力争，众哄无理闹。",
      "短箭青竹弓，长刀赤皮鞘。",
      "列阵驱千人，具狱喧两造。",
      "息壤背盟誓，边衅惧开导。",
      "是宜井疆画，毋使客籍冒。",
      "抚夷责桢臣，编版息群噪。",
      "纷纷亥市集，一一丁男报。",
      "卖价规奇零，租税酌丰耗。",
      "算匪元封僧，民异太原料。",
      "毳幕开前庭，椎髻迎左纛。",
      "威之蒲鞭县，来者乘韦犒。",
      "义警边氓愚，令戢土官暴。",
      "夏畦敢惮劳，春雨咸沐膏。",
      "辁材艰觅食，俭府容寄傲。",
      "志惭定远壮，年逊终军少。",
      "裤褶裁毡裘，行縢缚锦袎。",
      "猛鼓渡沪楫，催发逾岭轿。",
      "晨起霜锋锋，宵征月魄耀。",
      "砭肌入风洞，没胫穿雪窖。",
      "但看排穹庐，聊与息旌旄。",
      "寸田履亩分，尺籍剪镫校。",
      "直似穷要荒，讵止快游眺。",
      "爨女及獠奴，桶裙而花帽。",
      "铜镮试宽窄，毛褐历寒袄。",
      "生熟支久殊，黑白种惟肖。",
      "猿扳碉房登，牛饮芦酒釂。",
      "铁褐罫有文，糌粑米杂糙。",
      "跣足踏山走，裂齿向人笑。",
      "但闻钩辀声，不凿混沌窍。",
      "兼旬伴我惯，数语为尔告。",
      "圣王今御宇，遐陬尽服教。",
      "德裕镇西蜀，韦皋奠南诏。",
      "驯皆似犬羊，劣弗为虎豹。",
      "矧伊族凋攰，待恃峰峻峭。",
      "爝火如炫明，死灰将复溺。",
      "心宜凛畏怀，力可任徵调。",
      "网获罢秋狝，刀耕急冬烧。",
      "歌树梨一曲，备柳营七校。",
      "耳目留睢盱，孙子安啄抱。",
      "挥帚列砦间，锲字繁木摽。",
      "庶几安土著，长得戴天焘。",
      "淳俗期上臻，浮踪傥重到。",
      "作诗宣皇风，健笔特排奡。"
    ]
  },
  {
    "id": "adcfe4db98dea19d8f135a231a80f1f8",
    "title": "阿都行",
    "authorName": "吴存楷",
    "authorId": "adcfe4db98dea19dd1457b72d1457b72",
    "dynasty": "清",
    "content": [
      "骠卫以北徒笮西，乃有阿都长官司。旄牛山下列砦住，河东一姓分守之。",
      "厥酋天折子幼稚，请以世职归其妻。猡猓十万隶尺籍，土舍土目咸所治。",
      "岁时亦行狝狩礼，桶裙外夹黄金铍。三年拜表达重译，厥贡文马筐织皮。",
      "巡方使者衔帝命，叱驭来抚西南夷。邛都君长夜郎大，詟服犹复烦鞭笞。",
      "阿都一部独效顺，嗅靴以鼻容委蛇。纷纷连袂迓旌节，妇官鞠𦜕如男儿。",
      "绣金之裳锦罽衣，丰貂一尺围蝤蛴。瞳神秋水不敢溜，马首肃拜恒垂颐。",
      "刲羊缚豕趋行炙，杂以斑鹿兼文狸。欢声殷地齐拍手，钩辀格磔相诹咨。",
      "我闻夷俗久{牜世}昧，豕交麀聚人所嗤。女官问年未三十，何独洁守甘为嫠。",
      "面首不闻左右设，秦家老妇羞蛾眉。歌成阿𧛾时一唱，峒花犵鸟皆酸凄。",
      "碉房持踵藉蛮女，长宵宿卫无暂离。秃发裹梦入冰𡾹，玉貌凛若含霜姿。",
      "雄酋或萌觊觎想，刀光出水同儿嬉。用能葆真逾十载，吹尨不敢窥藩篱。",
      "圣朝声教讫四海，日又仁义渐黔黎。何图夷獠亦向化，志节远与共姜媲。",
      "契木傥许树绰楔，愿为使者陈风诗。"
    ]
  },
  {
    "id": "adcfe4db98ead253f69226a576025374",
    "title": "鲍茝香大家赠诗次韵奉酬",
    "authorName": "王玉燕",
    "authorId": "adcfe4db98ead253d1457b72d1457b72",
    "dynasty": "清",
    "content": [
      "兰香方许脱尘埃，德曜惟堪隐草莱。",
      "每对牙签惭失学，乍拈斑管敢言才。",
      "琼瑶过尺原难报，锦绣盈机岂易裁。",
      "安得化身成脉望，常餐奇字侍妆台。"
    ]
  },
  {
    "id": "adcfe4db98ead2531340a7dddde00419",
    "title": "题自画兰为某夫人寿",
    "authorName": "王玉燕",
    "authorId": "adcfe4db98ead253d1457b72d1457b72",
    "dynasty": "清",
    "content": [
      "砌草原从谢氏栽，清芬和露泛霜杯。",
      "人间春蕊开千遍，侍宴兰香夜甫回。"
    ]
  },
  {
    "id": "adcfe4db98efb811d9898f1615cec541",
    "title": "赵北口早发",
    "authorName": "邓显鹤",
    "authorId": "adcfe4db98efb811e9b73bccff1418e8",
    "dynasty": "清",
    "content": [
      "咿喔鸡声远，郎当铎语忙。",
      "征人影在水，残月白于霜。",
      "犬吠渔村火，风吹蟹舍香。",
      "酒旗摇树杪，隐约似潇湘。"
    ]
  },
  {
    "id": "adcfe4db98efb811c47da9d0ca3c1aca",
    "title": "过襄阳书寄家遁溪丈",
    "authorName": "邓显鹤",
    "authorId": "adcfe4db98efb811e9b73bccff1418e8",
    "dynasty": "清",
    "content": [
      "终古沧桑几劫灰，行人过此一徘徊。",
      "依然汉水浮天去，不见庞公上冢回。",
      "《荆楚岁时》思续记，《襄阳耆旧》有余哀。",
      "我来欲伴鹿门隐，莽莽平芜但草莱。"
    ]
  },
  {
    "id": "adcfe4db98efb8110516e497957b1e4a",
    "title": "登天津城楼书寄谭吾肩晏湘门两孝廉",
    "authorName": "邓显鹤",
    "authorId": "adcfe4db98efb811e9b73bccff1418e8",
    "dynasty": "清",
    "content": [
      "笙歌声里驻行舟，丁字沽前暮霭收。",
      "两岸人家多在水，一天烟月正登楼。",
      "远帆历历津门树，平渚昏昏海国秋。",
      "为报周南留滞客，无心我已学间鸥。"
    ]
  },
  {
    "id": "adcfe4db98efb811467ff888be0292cc",
    "title": "泊金陵",
    "authorName": "邓显鹤",
    "authorId": "adcfe4db98efb811e9b73bccff1418e8",
    "dynasty": "清",
    "content": [
      "一叶蒲帆指石城，暮云无际与天平。",
      "秋生泽国难为客，山到秦淮便有情。",
      "终古兴亡柰何帝，过江风味可怜生。",
      "伤心呜咽寒潮水，消尽华年是此声。"
    ]
  },
  {
    "id": "adcfe4db98efb81191ce874ad368f71f",
    "title": "皖江送石甫北上",
    "authorName": "邓显鹤",
    "authorId": "adcfe4db98efb811e9b73bccff1418e8",
    "dynasty": "清",
    "content": [
      "君官八闽我客粤，南海东海中隔绝。",
      "同心天遣一相逢，可惜逢时是离别。",
      "离怀黯黯况九秋，愁霖三日为句留。",
      "丈夫不洒别离泪，对子不觉先倾流。",
      "北风猎猎寒肌砭，黄河浊浪连天卷。",
      "东南方自亟才用，富贵逼人知不免。",
      "语君且莫愁颠踣，如尔人才岂易得。",
      "眉间黄气正飞扬，男儿未可轻量测。",
      "皖公山下一尊酒，骊唱在门鞭在手。",
      "野夫独坐听晨鸡，隔旦江头莫回首。"
    ]
  },
  {
    "id": "adcfe4db98f568a0d62f80c5e05b10d9",
    "title": "和印心老屋陶云汀赠诗",
    "authorName": "洪羲锡",
    "authorId": "adcfe4db98f568a0d1457b72d1457b72",
    "dynasty": "清",
    "content": [
      "燕天万里踵星槎，雅会今朝远俗哗。",
      "笔下传情移日色，眉间得气爱文华。",
      "室闻兰馥频斟酒，味合诗香细啜茶。",
      "奇绝兹游都可忘，羁愁摆脱胜还家。"
    ]
  },
  {
    "id": "adcfe4db98fc8afbeabe42f7b4254ebc",
    "title": "晴",
    "authorName": "永瑢",
    "authorId": "adcfe4db98fc8afbd1457b72d2541440",
    "dynasty": "清",
    "content": [
      "新两池塘足，清晨喜乍晴。",
      "小桥垂柳色，深巷卖花声。",
      "鸟语迎人乐，山容照眼明。",
      "高楼春一望，徙倚畅吟情。"
    ]
  },
  {
    "id": "adcfe4db98fc8afbdd1ae761c1bb406f",
    "title": "拟陈拾遗修竹篇",
    "authorName": "永瑢",
    "authorId": "adcfe4db98fc8afbd1457b72d2541440",
    "dynasty": "清",
    "content": [
      "籦笼产终南，嶰壑亘深邃。湛露滋甘膏，流泉激清吹。",
      "含气侪芸生，独秉造化粹，猗猗发崇标，垂条郁森萃。",
      "风回玉戛音，云披色含翠。灵根待凤凰，空山辟魑魅。",
      "昆仑万里远，圣世有嘉瑞。虚中抱宫商，《韶》、《咸》于以被。",
      "当其植干时，坚贞有真意。松柏得其俦，桃李良自愧。",
      "筱簜亦多材，效长终远致。缅彼有筠姿，风契结寤寐。"
    ]
  },
  {
    "id": "adcfe4db98fc8afb2e71a3c8c9cfc451",
    "title": "廿六日度罗睺岭入潭柘岫云禅林",
    "authorName": "永瑢",
    "authorId": "adcfe4db98fc8afbd1457b72d2541440",
    "dynasty": "清",
    "content": [
      "晓梦破涛声，幽禽近枝啭，畏寒尚拥衾，言补昨朝倦。",
      "东方浴海暾，野气若蒸甗。招提伯仲间，廿里无平甸。",
      "威纡艮背行，眼晕逐峰转。攀径肖猿缘，到顶俨螺旋。",
      "仆夫惜马蹄，陟降辄原巘。浑河俯漭流，青蚓盘一线。",
      "乱石叱馀羊，杂花堕疑钿。村氓傍岭居，厨烟亘葱茜。",
      "颇逊上洄佳，山中乏水。小宜下噀佃。过山山愈积，晴岚移九面。",
      "培塿幻松冈，薏菂出莲殿。餐秀不疗饥，净钵分齑面。",
      "坐禅芟晋谈，走病取吴谚。涧泉语幽修，引入丁东院。",
      "遵途劳佚殊，阅候暄凄变。却睇前峰雪，已空桑宿恋。"
    ]
  },
  {
    "id": "adcfe4db98fc8afb2357a57c2a787d66",
    "title": "尹望山招绚春园雅集",
    "authorName": "永瑢",
    "authorId": "adcfe4db98fc8afbd1457b72d2541440",
    "dynasty": "清",
    "content": [
      "春风袅袅吹余寒，柳枝欲绿梅舒丹。纤尘不起四郊净，白云澹荡天宇宽。",
      "何处去天才一握，平津别墅饶芳药。主人爱客兼爱诗，群公问字经过数。",
      "良辰招客琴尊开，华篸珠履登春台。旋脍银鳞出翠釜，还倾琥珀注深杯。",
      "九州英彦蓬莱友，五十年中辈先后。击钵哦诗诗尽成，薄罚停催金谷酒。",
      "当筵日转层城霞，红亭绮榭流清华。源头活水承太液，绚春题榜来天家。",
      "岚光翠滴西山暮，漠漠微烟笼苑树。树头鸟宿酒微酲，天际云归客初去。",
      "东阁深沈淑景迟，风光咫尺怅攀追。拈毫漫作邯郸步，一曲《阳春》和者谁。"
    ]
  },
  {
    "id": "adcfe4db98fc8afb67a1c708ac5cbd30",
    "title": "长生无极汉瓦砚歌",
    "authorName": "永瑢",
    "authorId": "adcfe4db98fc8afbd1457b72d2541440",
    "dynasty": "清",
    "content": [
      "阿房土焦未央起，万岁千秋功莫毁。金仙去渭荆棘芜，片瓦往往珍璠玙。",
      "中凹上锐形式古，铜雀香姜滥觞祖。铸成吉语谁氏题，意取寿与金汤齐。",
      "长生海外方难得，炎祚巍巍永无极。当时慎重命将作，岂谓年深土花蚀。",
      "汉家宫阙天下雄，襟带冯翊连扶风。候真但愿益延寿，桂馆旁峙蜚廉通。",
      "至今雍耀出耕垄，铭识屡见摩挲同。乃知颂祷赖夸饰，灵光过眼烟云空。",
      "吁嗟此瓦沧桑阅，隶法斯邕细堪别。秦镜尘昏莽钱缺，幸未磨穿劲于铁。",
      "春风无赖荒石田，晓露不滴金茎圆。谁能裹携直中禁，倚马更赋《甘泉》篇。"
    ]
  },
  {
    "id": "adcfe4db9905f1151f4c8bae12ada4e1",
    "title": "晚途",
    "authorName": "庆康",
    "authorId": "adcfe4db9905f115d1457b72d1457b72",
    "dynasty": "清",
    "content": [
      "古道映斜晖，风寒夕照微。",
      "人随暮山暝，鸟带片云归。",
      "倦犊眠沙稳，栖鸦绕树飞。",
      "两三颁白叟，闲对话柴扉。"
    ]
  },
  {
    "id": "adcfe4db9908e62c62dd769223b66a7d",
    "title": "新秋",
    "authorName": "赵崇礼",
    "authorId": "adcfe4db9908e62cd1457b72d1457b72",
    "dynasty": "清",
    "content": [
      "去郭曾无远，今人不易寻。",
      "高林初叶坠，秋雨一帘深。",
      "老态惭香稻，孤怀傍素琴。",
      "杜鹃声未歇，何可听层阴。"
    ]
  },
  {
    "id": "adcfe4db992c909bd5db9ebd914a3885",
    "title": "基隆山",
    "authorName": "戴启文",
    "authorId": "adcfe4db992c909b06a15eb1e74c0d42",
    "dynasty": "清",
    "content": [
      "海上有重镇，厥地为台湾。袤延数千里，四望云水环。",
      "台北遥对台之南，险要爰有基隆山。强虏忽启衅，称兵乃犯顺。",
      "轮舶胜星驰，炮声作雷震。麾军直上千仞冈，夺得昆仑思坐镇。",
      "伟哉真将军，孤立无援兵。出奇设险能以少许胜，一战而捷基隆平。",
      "敌锋挫衄争先逃，如鸟兽散惊呼号。功成未敢矜言劳，论功却比兹山高。"
    ]
  },
  {
    "id": "adcfe4db99344b422e768c9543e7b9c5",
    "title": "过苏斋师寓斋感赋",
    "authorName": "曹振镛",
    "authorId": "adcfe4db99344b42d8d31bd7dfce0680",
    "dynasty": "清",
    "content": [
      "空庭寥落梦吟魂，每过潸然渍涕痕。",
      "昔侍门墙呼老友，今趋第宅对孤孙。",
      "可能点笔神光护，只有遗书手泽存。",
      "石墨楼高回首望，尽教腹痛向黄昏。"
    ]
  },
  {
    "id": "adcfe4db99344b422e768c9519cc876a",
    "title": "过苏斋师寓斋感赋",
    "authorName": "曹振镛",
    "authorId": "adcfe4db99344b42d8d31bd7dfce0680",
    "dynasty": "清",
    "content": [
      "当年诗境是诗坛，多少人来剑铗弹。",
      "恩怨谁堪追侠烈，炎凉何意到儒酸。",
      "五千文字撑肠易，八百孤寒下泪难。",
      "苏米斋中悲寂寞，残编散帙孰重刊。"
    ]
  },
  {
    "id": "adcfe4db99344b429fbb972b22da6ace",
    "title": "揽镜词",
    "authorName": "曹振镛",
    "authorId": "adcfe4db99344b42d8d31bd7dfce0680",
    "dynasty": "清",
    "content": [
      "人怜渐憔悴，壮志犹轩举。",
      "揽镜忽愁生，心知口不语。"
    ]
  },
  {
    "id": "adcfe4db99344b42f370659634926df2",
    "title": "汉将军柏歌",
    "authorName": "曹振镛",
    "authorId": "adcfe4db99344b42d8d31bd7dfce0680",
    "dynasty": "清",
    "content": [
      "峨峨天封观，屹屹嵩阳宫。怒涛声沸沸，偃盖圆童童。",
      "拿云攫雨恣奇怪，老皮张展横晴空。大者根坚介于石，小者枝舞神如龙。",
      "独惜三株火其一，不然鼎足而峙天之中。当年树旁驻仙跸，千乘万骑群候从。",
      "登坛拜将宠锡秩，直欲使尔任所冲。岂知将军不好武，静含秀色森古容。",
      "回天转地自智勇，洗兵销甲何英雄。干耸十丈气郁郁，叶铺千叠光重重。",
      "惟名与器不可假，讵要人爵贪天功。嗟尔将军柏，何如大夫松。",
      "贞心共守壮貌古，劲节肯受头衔封。不惟其人惟其树，秦皇汉武将毋同。",
      "可怜骊山一炬成焦土，茂陵有客悲秋风。岱松已亡叹枯朽，此柏无恙犹青葱。",
      "我来为揖客，眺赏心神融。莫言将军何乃故，敢不封殖忘角弓。"
    ]
  },
  {
    "id": "adcfe4db994443d341e95a9d98dca9d8",
    "title": "归田述感",
    "authorName": "孙毓汶",
    "authorId": "adcfe4db994443d3d1457b726be5336d",
    "dynasty": "清",
    "content": [
      "江海三年客，萍蓬无定居。",
      "此生遭圣代，高枕乃吾庐。",
      "慈竹春阴覆，荒城鲁殿余。",
      "开襟驱瘴疠，跋涉体何如。"
    ]
  },
  {
    "id": "adcfe4db994443d341e95a9dcd6290d5",
    "title": "归田述感",
    "authorName": "孙毓汶",
    "authorId": "adcfe4db994443d3d1457b726be5336d",
    "dynasty": "清",
    "content": [
      "扶病垂朱绂，低头愧野人。",
      "本无轩冕意，直取性情真。",
      "忧我营茅栋，呼儿正葛巾。",
      "礼宽心有适，对酒满壶频。"
    ]
  },
  {
    "id": "adcfe4db994443d341e95a9db37fa584",
    "title": "归田述感",
    "authorName": "孙毓汶",
    "authorId": "adcfe4db994443d3d1457b726be5336d",
    "dynasty": "清",
    "content": [
      "啅雀争枝坠，春鸥洗翅呼。",
      "微生沾忌刻，朗咏划昭苏。",
      "失学从儿懒，吟诗信杖扶。",
      "百年双白鬓，随意数花须。"
    ]
  },
  {
    "id": "adcfe4db994443d341e95a9d5059bfe2",
    "title": "归田述感",
    "authorName": "孙毓汶",
    "authorId": "adcfe4db994443d3d1457b726be5336d",
    "dynasty": "清",
    "content": [
      "凉月白纷纷，晴天养片云。",
      "诗应有神助，喧已去人群。",
      "乱后嗟吾在，愁多任酒醺。",
      "晚酣留客舞，重与细论文。"
    ]
  },
  {
    "id": "adcfe4db994443d341e95a9d12b46113",
    "title": "归田述感",
    "authorName": "孙毓汶",
    "authorId": "adcfe4db994443d3d1457b726be5336d",
    "dynasty": "清",
    "content": [
      "秋水通沟洫，亭深到芰荷。",
      "霏红洲蕊乱，隐映野云多。",
      "花动朱楼雪，风含广岸波。",
      "玉尊移晚兴，君子意如何。"
    ]
  },
  {
    "id": "adcfe4db994443d34ede2f86c2ee1420",
    "title": "归田述感其二",
    "authorName": "孙毓汶",
    "authorId": "adcfe4db994443d3d1457b726be5336d",
    "dynasty": "清",
    "content": [
      "游子久不至，菁华岁月迁。",
      "柴扉临野碓，土锉冷疏烟。",
      "自愧无虾莱，人来坐马鞯。",
      "四邻何所有，把酒意茫然。"
    ]
  },
  {
    "id": "adcfe4db994e3e9d35d38fc7b6eb2dfc",
    "title": "金牌坑地中得古窑器",
    "authorName": "梅文鼐",
    "authorId": "adcfe4db994e3e9dd1457b72d1457b72",
    "dynasty": "清",
    "content": [
      "崒峍金牌山，郁郁生云气。巨木盘幽崖，村落聊位置。",
      "将欲就山麓，稍辟为平地。开基深寻丈，忽得古藏器。",
      "盆盂及瓶缶，尊罍式各异。玉质陶兼土，朴拙非近制。",
      "沈埋历岁时，完好色逾粹。不知千年前，此物谁所瘗，古云桑田更，其说亦良是。",
      "高下理相倾，数极且自至。何为复区区，蜗角争名利。",
      "辛苦衔西山，填海学精卫。"
    ]
  },
  {
    "id": "adcfe4db994f18f9ce7459d25f5f6c85",
    "title": "读梅村先生鹿樵纪闻有感题长句",
    "authorName": "唐孙华",
    "authorId": "adcfe4db994f18f96dd4e10e8725fb77",
    "dynasty": "清",
    "content": [
      "一旅谁知扼紫荆，蜩螗聒耳至纷争。",
      "腹书竞伏狐鸣火，手蔗频惊鹤唳兵。",
      "直待临危思剪牧，可应先事戮韩彭。",
      "石头袁粲真堪惜，自坏边关万里城。"
    ]
  },
  {
    "id": "adcfe4db994f18f96d797d2b6e5bac68",
    "title": "闲居写怀",
    "authorName": "唐孙华",
    "authorId": "adcfe4db994f18f96dd4e10e8725fb77",
    "dynasty": "清",
    "content": [
      "屈伸固有命，秋毫非人功。",
      "三世不徒官，执戟老扬雄。",
      "荀爽起布衣，百日至三公。",
      "猿臂终数奇，李蔡本下中。",
      "方壮既悼颜，皓首仍悲冯。",
      "世有巧而踬，亦或拙而通。",
      "忧喜塞翁马，得失楚人弓。",
      "时命苟不谐，不如安固穷。"
    ]
  },
  {
    "id": "adcfe4db9955a4e81f1bca041c976612",
    "title": "项羽",
    "authorName": "陈锡如",
    "authorId": "adcfe4db9955a4e819de10ad5bce843d",
    "dynasty": "清",
    "content": [
      "魁梧相貌目重瞳，叱咤喑呜盖世雄。",
      "八载纵横原逐鹿，千秋悔恨界分鸿。",
      "壮年剑学万人敌，末路兵从十面攻。",
      "倘使当年能忍辱，何难割据王江东。"
    ]
  },
  {
    "id": "adcfe4db9955a4e84a75d6ffb3dffd62",
    "title": "廉颇",
    "authorName": "陈锡如",
    "authorId": "adcfe4db9955a4e819de10ad5bce843d",
    "dynasty": "清",
    "content": [
      "大将生来胆气豪，老成持重熟戎韬。",
      "拒秦策似风云变，保赵勋同日月高。",
      "罪请负荆怀旷达，交为刎颈志坚牢。",
      "可怜绝代干城选，终被谗言魏楚逃。",
      "戎马沙场意气豪，一生为将著勋劳。",
      "破秦韬略人难测，保赵功名汝独高。",
      "李牧机谋堪作副，相如智勇可联曹。",
      "伤心最是谗言中，莫得宗邦柄久操。",
      "白发萧疏年最高，邯郸坐镇气雄豪。",
      "戎行久历精骑射，敌国常摧富略韬。",
      "荐牧举奢安社稷，拒秦保赵著勋劳。",
      "长平倘使公长守，何致坑降一夜遭。",
      "老成谋国熟兵韬，四十馀年军政操。",
      "全赵拒秦资保障，围燕伐魏著勋劳。",
      "那知庸主偏谗信，遂使功臣获罪逃。",
      "他日纵然思起用，无如遗矢谤重遭。"
    ]
  },
  {
    "id": "adcfe4db9955a4e87603872c4dc83e2e",
    "title": "申包胥泣秦廷",
    "authorName": "陈锡如",
    "authorId": "adcfe4db9955a4e819de10ad5bce843d",
    "dynasty": "清",
    "content": [
      "伤心祖国压强邻，汉水方城已半沦。",
      "退敌有怀存故楚，乞师无奈向西秦。",
      "挥来一副英雄泪，洒遍全班将士身。",
      "破碎河山旋克复，若敖不馁赖斯人。",
      "救国天生社稷臣，乞师奔走不辞辛。",
      "心诚一片因存楚，泪洒连朝始感秦。",
      "友谊不乖情笃厚，君恩欲报性忠纯。",
      "郢都虽破终能复，千古如公有几人。",
      "吴师不退郢都沦，奋起英雄志欲伸。",
      "只为一心存故楚，敢辞千里乞强秦。",
      "洒挥几日声和泪，感动盈廷君若臣。",
      "近世许多亡国恨，如公挽救有何人。",
      "徇情纵友岂忠臣，大祸来时始到秦。",
      "昔日若非私故旧，今朝何致乞强邻。",
      "虽能哭动雄师出，莫补横行敌卒臻。",
      "功首罪魁应两有，斯人未可作完人。"
    ]
  },
  {
    "id": "adcfe4db995c31731b2ed28774a46aa3",
    "title": "遥夕",
    "authorName": "徐谦",
    "authorId": "adcfe4db995c3173d1457b72d1457b72",
    "dynasty": "清",
    "content": [
      "雨霁月弥静，无人共遥夕。",
      "乱蛩风露寒，虚堂入秋色。"
    ]
  },
  {
    "id": "adcfe4db995c3173b51c16d609e189cb",
    "title": "古松歌",
    "authorName": "徐谦",
    "authorId": "adcfe4db995c3173d1457b72d1457b72",
    "dynasty": "清",
    "content": [
      "我醉梦骑苍虬飞，飞云如盖随翠旗。",
      "鳞鬣怒张寒凛肌，绿雪片片沾我衣。",
      "乍闻谡谡天风急，俄见茫茫海潮立。",
      "白虎喑口荒谷奔，青兕摄魂深隧泣。",
      "松下乍醒错愕久，突兀眼前势犹走。",
      "乃悟神物百灵守，孕胚元气天未剖。",
      "此老神完人罕知，空山与我同支离。"
    ]
  },
  {
    "id": "adcfe4db995c3173fb4d4a10105b2278",
    "title": "重过时帆先生诗龛",
    "authorName": "徐谦",
    "authorId": "adcfe4db995c3173d1457b72d1457b72",
    "dynasty": "清",
    "content": [
      "诗龛我三至，相逢始辛未。乍见索诗读，许我玉堂吏。",
      "草草功名马耳风，怜才谁与古人同。再到诗龛唁公子，摩诘已去蓝田空。",
      "龛中一瓣香，韦柳储孟王。中坐柴桑叟，诗境森清苍。",
      "潭上落花流水逝，泉台又洒西河泪。斜日松阴满旧龛，几人门下哭羊昙。"
    ]
  },
  {
    "id": "adcfe4db9969104fb4bb09e8ebc4576e",
    "title": "包惊几夜过",
    "authorName": "潘陆",
    "authorId": "adcfe4db9969104fd1457b72d1457b72",
    "dynasty": "清",
    "content": [
      "故人寒夜至，风雨暗东菑。",
      "不忍论前事，还同哭所知。",
      "住山多病后，学佛破家时。",
      "犹念飘零者，殷勤重有期。"
    ]
  },
  {
    "id": "adcfe4db9969104fc47f7c7e59810a9c",
    "title": "同玉鱼过肇伯饮感赋",
    "authorName": "潘陆",
    "authorId": "adcfe4db9969104fd1457b72d1457b72",
    "dynasty": "清",
    "content": [
      "门前桥影漾江流，几度吞声哭故侯。",
      "公子苦饥还置酒，老夫向晚且停舟。",
      "百年天地倾朋党，十载逋逃任马牛。",
      "漠漠海云连朔气，又惊初雁过吴洲。"
    ]
  },
  {
    "id": "adcfe4db997123c7be86a46497f376d3",
    "title": "登金山",
    "authorName": "复显",
    "authorId": "adcfe4db997123c7d1457b72d1457b72",
    "dynasty": "清",
    "content": [
      "一叶乘风破浪开，登山更上妙高台。",
      "乱云时复生虚壁，疑有苍龙听法来。"
    ]
  },
  {
    "id": "adcfe4db997123c7ad7f2f6e9d3f3de8",
    "title": "秋夜闻雨",
    "authorName": "复显",
    "authorId": "adcfe4db997123c7d1457b72d1457b72",
    "dynasty": "清",
    "content": [
      "暗虫绕壁怨残更，镫影幢幢半不明。",
      "秋雨自凉人自卧，萧萧一夜打窗声。"
    ]
  },
  {
    "id": "adcfe4db997123c7eb0b152bd7eceda1",
    "title": "夜宿朴树湾",
    "authorName": "复显",
    "authorId": "adcfe4db997123c7d1457b72d1457b72",
    "dynasty": "清",
    "content": [
      "夜阑天水共澄清，月落参横正五更。",
      "愁到枕边眠未得，晓鸡声里听潮生。"
    ]
  },
  {
    "id": "adcfe4db997e94af573447d4feef2b53",
    "title": "京口晓望",
    "authorName": "顾于观",
    "authorId": "adcfe4db997e94afd1457b72d1457b72",
    "dynasty": "清",
    "content": [
      "万户沈苍霭，鸣鸡出翠微。",
      "江声自流转，秋色静依稀。",
      "海日千峰出，吴船一棹飞。",
      "东南形胜地，萧爽有余晖。"
    ]
  },
  {
    "id": "adcfe4db997e94afb38414cbd9d1645b",
    "title": "北极阁",
    "authorName": "顾于观",
    "authorId": "adcfe4db997e94afd1457b72d1457b72",
    "dynasty": "清",
    "content": [
      "钟陵积秀邈霏微，北极台高山四围。",
      "树底人家苍翠合，云间楼阁乱红飞。",
      "湖烟北望迷春草，江势西来卷夕晖。",
      "下去玉阶承辇处，牧儿横笛打牛归。"
    ]
  },
  {
    "id": "adcfe4db997e94af38d3a3f2a96997f5",
    "title": "婺州试院后有宋皇子魏王节度使碑院故节度使第",
    "authorName": "顾于观",
    "authorId": "adcfe4db997e94afd1457b72d1457b72",
    "dynasty": "清",
    "content": [
      "立傍残阳看古碑，双松殿角隐蛟螭。",
      "河山一去成千古，笙鹤重来是几时。",
      "复道云深迷客屐，丛篁春尽老孙枝。",
      "浮图空外闻铃语，琐院庭闲月上迟。"
    ]
  },
  {
    "id": "adcfe4db997e94afe6089540931aefb1",
    "title": "长桥",
    "authorName": "顾于观",
    "authorId": "adcfe4db997e94afd1457b72d1457b72",
    "dynasty": "清",
    "content": [
      "长桥跨通川，明星动川底。",
      "风吹桥上人，云随衣带起。"
    ]
  },
  {
    "id": "adcfe4db998c076946d3e38017164686",
    "title": "斋中读书",
    "authorName": "徐有王",
    "authorId": "adcfe4db998c0769d1457b72d1457b72",
    "dynasty": "清",
    "content": [
      "孝标昔辨命，流落多愤辞。",
      "邅迦十年间，才地良可悲。",
      "人生贵达志，富贵非我思。",
      "仰观苍天云，舒卷任汝为。"
    ]
  },
  {
    "id": "adcfe4db99a9dfa96aac2d1bc5fdf6b6",
    "title": "都中与赵直夫孝廉别",
    "authorName": "李文耕",
    "authorId": "adcfe4db99a9dfa917ed8abed7657583",
    "dynasty": "清",
    "content": [
      "欲别频谋聚，离怀苦不禁。",
      "切磋吾辈事，沟壑古人心。",
      "云指黔山近，波愁济水深。",
      "他年此共对，何以证胸襟。"
    ]
  },
  {
    "id": "adcfe4db99bfff66aab804c706f1b5a2",
    "title": "牛心山寺",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "右卫城东寺，香台积雁毛。",
      "一川融夏雪，众壑舞松涛。",
      "落照牛羊小，悬崖日月高。",
      "欲留谈胜谛，长剑愧粗豪。"
    ]
  },
  {
    "id": "adcfe4db99bfff66b1f73ba43a8138ef",
    "title": "怀潘次耕",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "我友今安在，江村积潦深。",
      "苦吟过百战，高枕获初心。",
      "夙约花筹冷，闲愁戌管阴。",
      "定知游辙倦，鸡黍或相寻。"
    ]
  },
  {
    "id": "adcfe4db99bfff66e8c39f03cfea9996",
    "title": "桐庐道中",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "细路循溪转，苍然易夕阴。",
      "城荒衔素壁，潭静带孤琴。",
      "野刹烟中见，危滩雨后深。",
      "桐君如可遇，便许掷华簪。"
    ]
  },
  {
    "id": "adcfe4db99bfff661db4a42c332af2de",
    "title": "南昌",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "易世江湖在，疲民喘息难。",
      "罚轻群盗狎，兵动百城残。",
      "野葛荣疏雨，山楼放晓寒。",
      "却思全盛日，清事满鱼竿。"
    ]
  },
  {
    "id": "adcfe4db99bfff66e89b271991ae1c32",
    "title": "访陆绳仲",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "问族平原旧，空堂乃贮书。",
      "好山支枕后，幽草倚栏初。",
      "春气亲茶鼎，林香散壁鱼。",
      "一瓻曾古制，来往莫教疏。"
    ]
  },
  {
    "id": "adcfe4db99bfff6691986298e25164e8",
    "title": "入北山深处",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "薄暮穿松磴，盘崖路转通。",
      "竹深山磬冷，雁过雪楼空。",
      "樵侣时相引，筇枝意漫同。",
      "近传多虎迹，归兴转匆匆。"
    ]
  },
  {
    "id": "adcfe4db99bfff6691986298b6507271",
    "title": "入北山深处",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "树影疑无地，庵居恰有泉。",
      "溪冰危客渡，石籁响寒烟。",
      "翠湿常愁雨，山荒不记年。",
      "未能留信宿，猿鸟共愀然。"
    ]
  },
  {
    "id": "adcfe4db99bfff666191210d4252e3a7",
    "title": "南湾",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "就麓开幽栈，登登翠不穷。",
      "有时行树杪，终古在烟中。",
      "架壑翻忘险，飞流总嵌空。",
      "最愁多窅折，无处著渔翁。"
    ]
  },
  {
    "id": "adcfe4db99bfff66cfb895783f9f725e",
    "title": "游虞山",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "几折嶙峋上，烟云杳霭间。",
      "侵衣见苍翠，沸耳听潺湲。",
      "俗爱三春闹，余欣半日闲。",
      "从兹蜡两屐，揽胜始虞山。"
    ]
  },
  {
    "id": "adcfe4db99bfff66b333e5c8d04deddf",
    "title": "同维思芝麓石鸣入山寻道公留雪浪轩竟日纪事",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "霁色溪回塔院明，春衫初试出郊行。",
      "松阴远送啼莺合，磴道青随踏草平。",
      "颓后讲台云自入，馔成香粒昼相迎。",
      "身惊学佛升堂晚，跃马看花误一生。"
    ]
  },
  {
    "id": "adcfe4db99bfff66658537be2e653892",
    "title": "晚入东塔禅房",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "乍归禾里客怀酸，仅识城东旧讲坛。",
      "曲港欲邀仙舸宿，山风不动塔铃寒。",
      "一身与世悲空寂，初地从僧借羽翰。",
      "春晦更看游骑少，夜凉花雨撼栏杆。"
    ]
  },
  {
    "id": "adcfe4db99bfff66a00fdb1e9a2e17ae",
    "title": "答连江令秦景天",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "彩绶新加小邑清，单车将指让乡行。",
      "却钱刘宠功名狭，存菊陶潜意气平。",
      "暑馆有花催酿秫，旅床无梦到销兵。",
      "交期尽浣风尘去，骏马吴钩万里情。"
    ]
  },
  {
    "id": "adcfe4db99bfff66a00fdb1e14dc0d6a",
    "title": "答连江令秦景天",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "酌罢幽泉啸碧梧，天南倾盖惜征途。",
      "封侯岁尽双蓬鬓，卧雪人归一酒垆。",
      "曲里高山聊自傲，愁中沧海更谁扶。",
      "尺书报我非无意，落月深村听鹧鸪。"
    ]
  },
  {
    "id": "adcfe4db99bfff6611ae0a6830ee86b2",
    "title": "送周月如守瑞州",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "沙飞柳色怨春还，醉泊吴关复楚关。",
      "差慰故乡离别梦，乱云黄叶似燕山。"
    ]
  },
  {
    "id": "adcfe4db99bfff666d5a3916c1c62775",
    "title": "江上与彦远别",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "天涯兵动惜分携，人去虔州路更西。",
      "试看山中红叶下，五溪秋热鹧鸪啼。"
    ]
  },
  {
    "id": "adcfe4db99bfff6641406f0de8c39373",
    "title": "送程瑞伯还楚",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "虎观当年视草人，客装憔悴秣陵春。",
      "片帆忽为思家去，六月江清采白蘋。"
    ]
  },
  {
    "id": "adcfe4db99bfff6641406f0d7f35df4c",
    "title": "送程瑞伯还楚",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "锦袖珠鞭白鼻騧，醉眠多在酒胡家。",
      "好携朱雀桥边月，遍踏黄陵庙口花。"
    ]
  },
  {
    "id": "adcfe4db99bfff660126a6a6e71ccf34",
    "title": "雨中渡玉溪",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "涧水南流雪有阴，冲风打桨散幽禽。",
      "谁知马背秋衣薄，不耐山中积翠深。"
    ]
  },
  {
    "id": "adcfe4db99bfff66d24a630639232f19",
    "title": "遣胥至曲阳拓北岳庙碑",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "吾衰屏尘杂，弱翰颇好弄。",
      "边州病寒瘁，凌秋墨池冻。",
      "流览欧赵录，日月聊自送。",
      "拟补夹漈疏，孰慰宣和痛。",
      "披剥裨聪明，蒐讨辞倥偬。",
      "庋藏虽百编，零落亦已众。",
      "侧思恒山陲，蛇蚓结昏霿。",
      "阴林上危岑，乱沫走虚洞。",
      "谷张饥狼罝，书听巢鸟哢。",
      "岿然翼灵祠，扫士消怨恫。",
      "中多琬琰章，扁刻见深砻。",
      "薤叶美离披，银钩凛森动。",
      "远溯贞观初，宋碑略成讽。",
      "书流晚媕媚，那许称伯仲。",
      "妙迹未充囊，古色屡回梦。",
      "浑河隔雄关，资尔出飞鞚。",
      "摹拓幸遄归，真气绕梁栋。",
      "入手蜡痕香，悬足龟跌空。",
      "匣芸驱粉蠹，贉缥装紫凤。",
      "遗文非细务，俗儒敢相控。",
      "祀典倏纷拿，目睫任群哄。",
      "海岳罗座间，一笑竭春瓮。"
    ]
  },
  {
    "id": "adcfe4db99bfff66351f24cedff76152",
    "title": "游云岗寺",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "释氛理时服，顿辔西郊阴。",
      "荒陬非乐邦，得友谐所钦。",
      "猛志惜暇日，独居多伤心。",
      "选徒越农圃，敷席荫飞岑。",
      "欢宴不知疲，昃景招鸣禽。",
      "反顾丹甍高，诸天布黄金。",
      "凿石象祇园，双树垂清森。",
      "宁意甲马场，黯黯孤壑深。",
      "奔湍吹白沙，迫冬仍浸淫。",
      "徐悟区中隘，率性惟幽寻。",
      "行帐因风翻，长笛和哀吟。",
      "三复河清篇，覆爵还自斟。"
    ]
  },
  {
    "id": "adcfe4db99bfff664b9a8f66b27bc185",
    "title": "出门行",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "出门复入门，游子席不温。生来贵适志，难与妻孥论。",
      "大江东注洗胸臆，低眉缩手空逼仄。苦雨沾泥旧井颓，杨花落尽无颜色。",
      "发兴欲坐隋堤头，朱楼挟瑟打我愁。绿枪金甲塞州县，固应逸士甘扁舟。",
      "已卷书囊宿郊外，日高打鼓临春流。忽闻介马中宵动，千人走哭爷娘送。",
      "填街惊踏波沸天，重关断锁谁能控。不惜骨肉委尘沙，何况罗绮夹梁栋。",
      "军将原无取卵心，遗民自抱伤弓痛。此信传来已三四，长年收棹无行意。",
      "我本山中麋鹿人，且免预他忧乐事。呜呼广陵破后才三夏，客强主弱尤堪讶。",
      "市倡可使酒可饮，榷场鹾舶霸天下。势剧易繁终易涣，隔水遥将舆地看。",
      "芜城不复入新词，蜀冈烟柳旋零乱。如今不飞亦不伏，有眼但见鸣金镞。",
      "驱车何处定粗安，百钱底就君平卜。"
    ]
  },
  {
    "id": "adcfe4db99bfff661a6baf00e85076ad",
    "title": "故里吟",
    "authorName": "曹溶",
    "authorId": "adcfe4db99bfff66d1457b72d1457b72",
    "dynasty": "清",
    "content": [
      "我本禾中民，暂作姑苏客。一年一度归去来，每见人情不如昔。",
      "恶雨连春蚕箔难，湖田侵水桑苗残。乡村苦盗市苦没，家无斗米衣裳单。",
      "成群游手贪言乱，传讹倾刻腾郊闬。识者稍为违俗行，辄起千人横目看。",
      "乘间但欲恣焚掠，此岂有意存炎汉。负贩低昂物价贵，里正胥徒热可畏。",
      "挂屋空遗一卷书，面色如灰少生气。亲知恤我招我返，具区烟浪滔天远。",
      "吴语轻浮莫久居，长卿倦辙今须挽。狐有首丘岂不忆，满室蓬蒿除未得。",
      "伯通故迹依然在，佣保随时宁敢悔。"
    ]
  },
  {
    "id": "adcfe4db99db4da1b9c22a4f8975d0fd",
    "title": "项秋浦孝廉招集湖舫",
    "authorName": "秦承恩",
    "authorId": "adcfe4db99db4da1d1457b72645098b0",
    "dynasty": "清",
    "content": [
      "柔橹清歌唱采莼，春波滑笏见游鳞。",
      "夷光去后空烟水，君合西湖作主人。"
    ]
  },
  {
    "id": "adcfe4db99db4da1a4f2eb3e325540b3",
    "title": "泊舟东庄步至摄山",
    "authorName": "秦承恩",
    "authorId": "adcfe4db99db4da1d1457b72645098b0",
    "dynasty": "清",
    "content": [
      "春江一舣舟，斜阳问古渡。",
      "过雨陌无尘，支筇任散步。",
      "茅屋三两家，乌犍傍农具。",
      "涧水落花浮，吹香不知处。",
      "小立溪桥边，游踪忆前度。",
      "行行近寺门，疏钟出烟树。"
    ]
  },
  {
    "id": "adcfe4db99e97c7e8c32125723dd5761",
    "title": "龙州山家",
    "authorName": "何人鹤",
    "authorId": "adcfe4db99e97c7ed1457b72d1457b72",
    "dynasty": "清",
    "content": [
      "听说山中景，人间别有天。",
      "熊眠深箐雪，虎啸暮崖烟。",
      "关闭铁龙堡，蛮分白草川。",
      "地硗征赋少，荍麦代输钱。"
    ]
  },
  {
    "id": "adcfe4db99e97c7ecd14b58aebe331e1",
    "title": "与刘芳皋昆仲出齐化门放舟二闸",
    "authorName": "何人鹤",
    "authorId": "adcfe4db99e97c7ed1457b72d1457b72",
    "dynasty": "清",
    "content": [
      "积闷久不舒，今乃得纵遣。",
      "蒹葭引之去，水与秋空浅。",
      "极意恣幽探，心开目愈展。",
      "树老一蝉鸣，舟轻平浪软。",
      "鸥鹭淡忘机，飞飞时复转。",
      "逸兴豁天怀，吟情推妙选。",
      "我本恋渔樵，君亦忘轩冕。",
      "九衢车马客，得此亦云鲜。",
      "拾句付奚囊，归途泠然善。"
    ]
  },
  {
    "id": "adcfe4db99f3d7f9d174712a00b59129",
    "title": "中秋日吾园访桂柬程文伯",
    "authorName": "周葆濂",
    "authorId": "adcfe4db99f3d7f9d1457b72d1457b72",
    "dynasty": "清",
    "content": [
      "肝胆向谁说，须眉比众殊。",
      "还乡翻似客，经世愧为儒。",
      "东去涛声壮，南来雁影孤。",
      "扬州今夜月，还是二分无。"
    ]
  },
  {
    "id": "adcfe4db99f3d7f909ba5051b02b21d3",
    "title": "赠章雅堂",
    "authorName": "周葆濂",
    "authorId": "adcfe4db99f3d7f9d1457b72d1457b72",
    "dynasty": "清",
    "content": [
      "少时意气渺何许，今日相看涕泪流。",
      "乱后朋侪多末路，愁边风雨有孤舟。",
      "飘蓬异地龙蛇厄，落木荒城鸿雁秋。",
      "三十六湖烟水阔，商量无自著羊裘。"
    ]
  },
  {
    "id": "adcfe4db99f3d7f9a99ecc50963f6b2b",
    "title": "寄罗心鱼",
    "authorName": "周葆濂",
    "authorId": "adcfe4db99f3d7f9d1457b72d1457b72",
    "dynasty": "清",
    "content": [
      "回头十事九咨嗟，数米量盐度岁华。",
      "今日饥寒犹有地，少时朋好半无家。",
      "浮沉玩世从人老，剥啄敲门任客哗。",
      "七尺男儿千古志，未应诗酒即生涯。"
    ]
  },
  {
    "id": "adcfe4db9a04808283f2f7583ccba62e",
    "title": "柬崔心孚",
    "authorName": "叶道源",
    "authorId": "adcfe4db9a048082d1457b72d1457b72",
    "dynasty": "清",
    "content": [
      "彭门流落久，慰我意深深。",
      "不作感恩语，恐违知己心。",
      "干戈孤士愤，猿鹤故山吟。",
      "赖有机云在，醇醪夜共斟。"
    ]
  },
  {
    "id": "adcfe4db9a0480824870e9877e4c0e05",
    "title": "舜琴移家勺湖寄诗索和书此却寄",
    "authorName": "叶道源",
    "authorId": "adcfe4db9a048082d1457b72d1457b72",
    "dynasty": "清",
    "content": [
      "共道勺湖好，烟波五月凉。",
      "水花跳白雨，寺柳覆红墙。",
      "菱渚鸟声乱，荷风人语香。",
      "晚天鱼笛起，击楫咏沧浪。"
    ]
  },
  {
    "id": "adcfe4db9a0480825ca4fbef02160c78",
    "title": "遣兴",
    "authorName": "叶道源",
    "authorId": "adcfe4db9a048082d1457b72d1457b72",
    "dynasty": "清",
    "content": [
      "久向人间觅赏音，偶然冥想到山深。",
      "芝兰自带烟霞气，鸾凤原无枳棘心。",
      "一献已羞和氏玉，再来谁问伯牙琴。",
      "栖栖负此拿云志，仍作当年抱膝吟。"
    ]
  },
  {
    "id": "adcfe4db9a2691d128548a4147b42729",
    "title": "五妃墓",
    "authorName": "秦定国",
    "authorId": "adcfe4db9a2691d1d1457b72d1457b72",
    "dynasty": "清",
    "content": [
      "天兵鼓棹逼江滨，只把丹心质鬼神。",
      "君发数茎犹自惜，妾身敢作未亡人。"
    ]
  },
  {
    "id": "adcfe4db9a2691d128548a4153bb5fc9",
    "title": "五妃墓",
    "authorName": "秦定国",
    "authorId": "adcfe4db9a2691d1d1457b72d1457b72",
    "dynasty": "清",
    "content": [
      "海表观风题墓道，阳秋有笔墨痕新。",
      "只缘千古纲常系，岂独伤心吊五人。"
    ]
  },
  {
    "id": "adcfe4db9a275ac7acd5492ad2e0855e",
    "title": "见岳楼",
    "authorName": "郭宏岐",
    "authorId": "adcfe4db9a275ac7d1457b72d1457b72",
    "dynasty": "清",
    "content": [
      "崚嶒高阁倚天边，授简阎公愧少年。",
      "一片江声流槛外，万峰云影到窗前。",
      "消除白昼还凭酒，检点青山不用钱。",
      "北望长安思旧侣，月明回雁数行连。"
    ]
  },
  {
    "id": "adcfe4db9a2da9ea84cb7bf9f839798b",
    "title": "谒武乡侯祠",
    "authorName": "赵亨钤",
    "authorId": "adcfe4db9a2da9ead1457b72d1457b72",
    "dynasty": "清",
    "content": [
      "南阳肃拜卧龙祠，怀古苍茫有所思。",
      "三聘就徵莘野侣，千秋知己杜陵诗。",
      "功名管乐卑无论，鱼水君臣乐可知。",
      "明日襄阳又投宿，更无泪洒岘山碑。"
    ]
  },
  {
    "id": "adcfe4db9a2da9ea711eeb0294a720d1",
    "title": "重阳日唐梧庄置酒于临佛阁醉后题壁",
    "authorName": "赵亨钤",
    "authorId": "adcfe4db9a2da9ead1457b72d1457b72",
    "dynasty": "清",
    "content": [
      "豪宕谈心剧有情，天涯高会两忘形。",
      "孤帆远浦秋无极，细雨斜风酒易醒。",
      "宦海同心伤落寞，玄都旧树半雕零。",
      "醉中误解君谟句，青眼看人万里青。"
    ]
  },
  {
    "id": "adcfe4db9a2da9eaa3b612d74c21b08d",
    "title": "感春",
    "authorName": "赵亨钤",
    "authorId": "adcfe4db9a2da9ead1457b72d1457b72",
    "dynasty": "清",
    "content": [
      "一例春光发旧枝，长松古柏独迟迟。",
      "东风亦有偏吹处，桃李无言尔自知。"
    ]
  },
  {
    "id": "adcfe4db9a31f54c1e95a4d7d8c477b9",
    "title": "寿北里先生",
    "authorName": "正羞",
    "authorId": "adcfe4db9a31f54cd1457b72d1457b72",
    "dynasty": "清",
    "content": [
      "竹杖方袍久不疑，萧然茗碗雪来时。",
      "枯桐未卖宁堪爨，古墨多残足疗饥。",
      "已过虎溪难强笑，欲投鱼腹亦成痴。",
      "但将泡影看身世，海角天涯月一池。"
    ]
  },
  {
    "id": "adcfe4db9a3d4e3a3bb5766a8619cbd5",
    "title": "赠圣幢师",
    "authorName": "静维",
    "authorId": "adcfe4db9a3d4e3ad1457b72d1457b72",
    "dynasty": "清",
    "content": [
      "自是闺中秀，超然远物华。",
      "心能同水月，骨自带烟霞。",
      "翠长真如竹，黄开般若花。",
      "寄言刘铁磨，应识赵州茶。"
    ]
  },
  {
    "id": "adcfe4db9a3d4e3add628e8fe23ecdb1",
    "title": "夜坐",
    "authorName": "静维",
    "authorId": "adcfe4db9a3d4e3ad1457b72d1457b72",
    "dynasty": "清",
    "content": [
      "残镫照帘幕，楼阁有馀情。",
      "落叶堆蛩砌，凉风吹雁声。",
      "暮蝉愁里听，河汉望中横。",
      "独坐悲秋夜，疏棂淡月莹。"
    ]
  },
  {
    "id": "adcfe4db9a3d4e3a3a4ffaba8895f761",
    "title": "题春草堂",
    "authorName": "静维",
    "authorId": "adcfe4db9a3d4e3ad1457b72d1457b72",
    "dynasty": "清",
    "content": [
      "谢公游眺地，春草已无根。",
      "夕巷牛羊下，空檐鸟雀喧。",
      "可怜盱盼尽，徒有简编存。",
      "泪洒西州路，何人酹一樽。"
    ]
  },
  {
    "id": "adcfe4db9a3d4e3a3a4ffabaee157d2b",
    "title": "题春草堂",
    "authorName": "静维",
    "authorId": "adcfe4db9a3d4e3ad1457b72d1457b72",
    "dynasty": "清",
    "content": [
      "十载重游地，孤城带落晖。",
      "西园迷旧迹，北渚长新矶。",
      "玉树人俱尽，金庭事已非。",
      "何须闻短笛，独立自沾衣。"
    ]
  },
  {
    "id": "adcfe4db9a3d4e3ac709ea776193a827",
    "title": "村居杂感",
    "authorName": "静维",
    "authorId": "adcfe4db9a3d4e3ad1457b72d1457b72",
    "dynasty": "清",
    "content": [
      "春山斜远郭，渌水满晴川。",
      "白鸟孤云外，青林返照边。",
      "风波何处少，耕凿此中偏。",
      "莫作途穷叹，聊同鹿豕全。"
    ]
  },
  {
    "id": "adcfe4db9a3d4e3afba26dd4e18306db",
    "title": "碧海",
    "authorName": "静维",
    "authorId": "adcfe4db9a3d4e3ad1457b72d1457b72",
    "dynasty": "清",
    "content": [
      "碧海风涛静不飞，凌霄高阁敞云扉。",
      "拥书千卷无人到，剪烛三更有鹤归。",
      "汉殿香消青鸟去，缑山秋冷玉笙微。",
      "劫灰辨得馀悲怆，独向人间寄衲衣。"
    ]
  },
  {
    "id": "adcfe4db9a3d4e3a74659612f5af628f",
    "title": "秋宵对月",
    "authorName": "静维",
    "authorId": "adcfe4db9a3d4e3ad1457b72d1457b72",
    "dynasty": "清",
    "content": [
      "夜静天地凉，凭楼独凝眺。",
      "烟树色离离，云山望中杳。",
      "万籁寂无声，数萤流木杪。",
      "青镫照罗幕，残叶铺池沼。",
      "悲哉今古情，乾坤徒浩渺。",
      "忧怀自苍茫，至意漠难晓。",
      "姮娥知我愁，流影来相照。",
      "当持金石心，千秋同皎皎。"
    ]
  },
  {
    "id": "adcfe4db9a52e8ce4d8b3bd073a0706b",
    "title": "春辞",
    "authorName": "黎复典",
    "authorId": "adcfe4db9a52e8ced1457b72d1457b72",
    "dynasty": "清",
    "content": [
      "妾心如垂杨，不系羁人梦。",
      "昨日东风生，丝丝为君动。"
    ]
  },
  {
    "id": "adcfe4db9a622d0efc3fd8232a38dcfe",
    "title": "望洋",
    "authorName": "冯钺",
    "authorId": "adcfe4db9a622d0ed1457b72d1457b72",
    "dynasty": "清",
    "content": [
      "绝岛隐棋置，茫茫积气平。",
      "潮回天地坼，风撼鬼神惊。",
      "万斛舟如粒，三更蜃作城。",
      "恨无山笛弄，让此老龙鸣。"
    ]
  },
  {
    "id": "adcfe4db9a622d0e327457084874d60b",
    "title": "赠谭晴畬",
    "authorName": "冯钺",
    "authorId": "adcfe4db9a622d0ed1457b72d1457b72",
    "dynasty": "清",
    "content": [
      "不作人间汗漫游，归来且自系虚舟。",
      "一林萧叶云生肘，四壁残镫屋打头。",
      "铁笛凄霜山榻冷，草衣飘雪石田秋。",
      "贫家剩有知交在，樽酒鸡鱼话未休。"
    ]
  },
  {
    "id": "adcfe4db9a622d0e392751f4f33cff86",
    "title": "望甘竹滩",
    "authorName": "冯钺",
    "authorId": "adcfe4db9a622d0ed1457b72d1457b72",
    "dynasty": "清",
    "content": [
      "尺地舱低蹴膝难，蒲帆容易刷前湾。",
      "千钗树色双襟酒，万马江声一发山。",
      "侠骨女儿歌陌上，镫华水市簇云间。",
      "金闺那费金钱卜，几次随潮几往还。"
    ]
  },
  {
    "id": "adcfe4db9a622d0ea79c920ec2feef68",
    "title": "北上次东阿道中",
    "authorName": "冯钺",
    "authorId": "adcfe4db9a622d0ed1457b72d1457b72",
    "dynasty": "清",
    "content": [
      "沙程万里趁岧峣，猎叶风寒酒力消。",
      "一径啮轮崖石陡，残更咒月马铃骄。",
      "苍茫问俗荒碑少，却曲迷阳古堠遥。",
      "独有黄埃埋不得，春光透出柳条条。"
    ]
  },
  {
    "id": "adcfe4db9a622d0e4ddea43dcac80da5",
    "title": "苦雨吟",
    "authorName": "冯钺",
    "authorId": "adcfe4db9a622d0ed1457b72d1457b72",
    "dynasty": "清",
    "content": [
      "肝人之肉日不给，岂谓穹苍亦解泣。",
      "变作阴霾黯八荒，沈沈苦雨掣风急。",
      "堕井颓堤无处无，昔日高原今下隰。",
      "沈灶生蛙釜有鱼，百粤连旬俱饮湿。",
      "大风吹梦忽宵惊，万瓦争与排墙倾。",
      "子妇颠踣无户庭，得人无恙从屋鸣。",
      "陇头遗穟卧生耳，屋底秸珠长有尾。",
      "崩角吁天天不闻，百室劬劳今已矣。",
      "大江南北忽夏枯，河渴时还涓滴无。",
      "尺泽尽汇岭一隅，谁言大地同洪垆。"
    ]
  },
  {
    "id": "adcfe4db9a64fa9ea65ec17ee1c9c77e",
    "title": "初夏书事",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "日永无尘事，山居境转幽。",
      "雨归云外树，人语竹间楼。",
      "春去寒仍浅，花残蝶解愁。",
      "晚窗茶未熟，一缕翠烟浮。"
    ]
  },
  {
    "id": "adcfe4db9a64fa9ef349b9b69771aadd",
    "title": "立秋前一日",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "转瞬流光速，临风易作愁。",
      "芙蕖还映水，蟋蟀已鸣秋。",
      "爱静居山境，迎凉上小楼。",
      "井梧如解事，为我少迟留。"
    ]
  },
  {
    "id": "adcfe4db9a64fa9e346c9293bcb8b2d8",
    "title": "阅书有作",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "一年弹指又经秋，云物凄凉岁月遒。",
      "自昔佳人皆有恨，由来名士尽工愁。",
      "班姬失宠难成赋，赵嘏无聊但倚楼。",
      "莫向残编动惆怅，可知容易白人头。"
    ]
  },
  {
    "id": "adcfe4db9a64fa9e5f2a38183d4f90c0",
    "title": "山居",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "市远山深兴自饶，数椽聊得避尘嚣。",
      "闲分鸟迹寻花径，曲引泉流灌药苗。",
      "户外何知有鸡犬，闺中亦复乐箪瓢。",
      "幽窗喜与秋江近，欹枕长听上下潮。"
    ]
  },
  {
    "id": "adcfe4db9a64fa9e641b505b1ff82ac1",
    "title": "春兴",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "幽居恰喜近山城，乐意相关境转清。",
      "双蝶蹁跹林外去，一莺睍睆树间鸣。",
      "卢医不疗烟霞疾，高士还深丘壑情。",
      "精舍日长闲不得，苔钱数遍绕阶行。"
    ]
  },
  {
    "id": "adcfe4db9a64fa9e641b505b11b5ae77",
    "title": "春兴",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "僻处城南一草堂，高情自爱水云乡。",
      "临池每困生花笔，得句旋投古锦囊。",
      "山送晴晖来画阁，树分浓翠覆吟房。",
      "凭阑莫讶韶光浅，春事迟回到海棠。"
    ]
  },
  {
    "id": "adcfe4db9a64fa9ea2ea56f56cbd793b",
    "title": "早春湖上遇雨",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "山色空蒙雨更幽，落镫风里作春游。",
      "剧谈往事浑忘倦，每恋清吟为少留。",
      "云起忽遮岩畔寺，烟迷时下水边鸥。",
      "徘徊未识梅花面，可是归舟载得愁。"
    ]
  },
  {
    "id": "adcfe4db9a64fa9e9d8b3a4e645177cd",
    "title": "哭翁霁堂先生",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "少微星忽陨寒芒，天丧斯文巨壑藏。",
      "四海长留知己感，一生只有爱才忙。",
      "楷模自足垂当代，猿鹤空惊去草堂。",
      "闻说故交铭有道，定看金石耀琳琅。"
    ]
  },
  {
    "id": "adcfe4db9a64fa9ed34fa8555c63fd19",
    "title": "怀藻姊书来询近况赋此代柬",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "河桥分手惜匆匆，数载悲欢事不同。",
      "至戚已从生死隔，故交惟有梦魂通。",
      "啖名漫学屠龙技，处世今如失马翁。",
      "问讯兰闺无恙否，莫教惆怅对飞鸿。"
    ]
  },
  {
    "id": "adcfe4db9a64fa9ed34fa8550251d4db",
    "title": "怀藻姊书来询近况赋此代柬",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "含毫每欲写相思，一纸离愁不自持。",
      "连月江山频入梦，经旬镫火罢谈诗。",
      "浮云世态无今古，流水韶光感岁时。",
      "一语寄君应绝倒，此生竟为读书痴。"
    ]
  },
  {
    "id": "adcfe4db9a64fa9e6a20e5f4ccf1a744",
    "title": "秋夜",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "绣枕垂云梦乍醒，侍儿憨睡触银屏。",
      "搴裳欲问更深浅，露湿红衫月半庭。"
    ]
  },
  {
    "id": "adcfe4db9a64fa9e8b4ff15019c3f140",
    "title": "咏纸鸢",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "剪纸为形骨相寒，常依稚子博悲欢。",
      "偶然得藉微风力，却要旁人仰面看。"
    ]
  },
  {
    "id": "adcfe4db9a64fa9eb7442ad6ca5beb05",
    "title": "雨中看山",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "连朝掩扉卧，襟怀殊怏怏。",
      "重阴昼亦昏，远色润书幌。",
      "忽闻山雨飞，檐溜送清响。",
      "开帘得奇观，林木何苍莽。",
      "岂徒眼界新，足使神情爽。",
      "拥鼻一微吟，挥毫技复痒。",
      "横斜字半欹，聊以志幽赏。",
      "绝爱群鸦雏，冲烟自来往。"
    ]
  },
  {
    "id": "adcfe4db9a64fa9e7d1bd8adcda1b65a",
    "title": "西湖打鱼歌",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "明湖浩渺万顷秋，荻花红蓼萦汀洲。",
      "朝霞散彩旭日上，鸣榔棹出千渔舟。",
      "招呼齐起布巨网，回旋水面风飕飗。",
      "锦鳞泼剌骇欲道，乱抛玉尺惊眠鸥。",
      "渔人生小江湖惯，拍天翠浪相沈浮。",
      "长笛一声烟际起，笑歌归去笭箵收。",
      "云峰不动卧寒碧，浴凫飞鹭还悠悠。"
    ]
  },
  {
    "id": "adcfe4db9a64fa9ee1788bf7c3d496ef",
    "title": "西湖雪",
    "authorName": "方芳佩",
    "authorId": "adcfe4db9a64fa9ed1457b72d1457b72",
    "dynasty": "清",
    "content": [
      "湖水莽无痕，云峰失故态。",
      "猗与苎萝女，遽尔施粉黛。"
    ]
  },
  {
    "id": "adcfe4db9a78414a6db63d1b82410e86",
    "title": "曹仁宪谨荣寿",
    "authorName": "陈济川",
    "authorId": "adcfe4db9a78414ad1457b72d1457b72",
    "dynasty": "清",
    "content": [
      "重修文甲喜初成，到处逢人说姓名。",
      "盈室芝兰皆后辈，满城桃李属先生。",
      "泰山北斗千年仰，化雨春风四座倾。",
      "幸遇今朝嵩降日，跻堂寿酒各称觥。"
    ]
  },
  {
    "id": "adcfe4db9a928f92049b670be72ce25b",
    "title": "南山听吴用山先生弹琴",
    "authorName": "郝仲成",
    "authorId": "adcfe4db9a928f92d1457b72d1457b72",
    "dynasty": "清",
    "content": [
      "吴子弹琴处，萧然山水深。",
      "松声下虚阁，石溜鸣空林。",
      "落落动幽指，寥寥闻古音。",
      "曲终无一语，夕日散寒阴。"
    ]
  },
  {
    "id": "adcfe4db9a928f921a3c3ece1877fe7e",
    "title": "晚眺",
    "authorName": "郝仲成",
    "authorId": "adcfe4db9a928f92d1457b72d1457b72",
    "dynasty": "清",
    "content": [
      "凉风惊我袂，翘首一开颜。",
      "夕日上高柳，晴云飞远山。",
      "鸟归林叶定，村静犬声闲。",
      "谁向寥空外，轻描月一弯。"
    ]
  },
  {
    "id": "adcfe4db9a928f927345a62e64f4641d",
    "title": "夜",
    "authorName": "郝仲成",
    "authorId": "adcfe4db9a928f92d1457b72d1457b72",
    "dynasty": "清",
    "content": [
      "斜月明深池，流萤下高树。",
      "独夜澹无言，幽花滴香露。"
    ]
  },
  {
    "id": "adcfe4db9a94d9fed1cd6588ef870326",
    "title": "晚行",
    "authorName": "段驯",
    "authorId": "adcfe4db9a94d9fed1457b72d1457b72",
    "dynasty": "清",
    "content": [
      "几点雁横秋，新寒倦客游。",
      "碧峰云外隐，纤月水中流。",
      "衰草连荒道，残碑卧古丘。",
      "停车凝望处，枫叶绕层楼。"
    ]
  },
  {
    "id": "adcfe4db9a94d9fef7fad86300ba21a3",
    "title": "晓起渡钱塘",
    "authorName": "段驯",
    "authorId": "adcfe4db9a94d9fed1457b72d1457b72",
    "dynasty": "清",
    "content": [
      "晓出钱塘口，江天月尚浮。",
      "晴初山色淡，风定早潮收。",
      "离雁随人远，樯乌解客愁。",
      "富春名胜地，欣得一帆游。"
    ]
  },
  {
    "id": "adcfe4db9a9b254bea498fd83cbe2192",
    "title": "晚秋游祖将军园亭",
    "authorName": "张元臣",
    "authorId": "adcfe4db9a9b254bd1457b72d1457b72",
    "dynasty": "清",
    "content": [
      "将军休沐地，延伫思无穷。",
      "宾从当年盛，图书四壁空。",
      "寒花泣暮雨，危叶战秋风。",
      "只有琅玕竹，青青废院中。"
    ]
  },
  {
    "id": "adcfe4db9aabeddd24b3ce0137ba98cd",
    "title": "送徐卉庵入都",
    "authorName": "邢世铭",
    "authorId": "adcfe4db9aabedddd1457b72d1457b72",
    "dynasty": "清",
    "content": [
      "独携琴剑向长安，水驿星程去路宽。",
      "篷底河声流夜月，马头岱色拥春寒。",
      "才名自合传京洛，典则由来重汉官。",
      "我欲临风赠杨柳，青袍染出与人看。"
    ]
  },
  {
    "id": "adcfe4db9aabeddd62bebf0347a094c6",
    "title": "怀兄子贞盐城官舍",
    "authorName": "邢世铭",
    "authorId": "adcfe4db9aabedddd1457b72d1457b72",
    "dynasty": "清",
    "content": [
      "草堂如水夜将阑，晓雁声中梦未安。",
      "忆得孤篷残醉客，秋风卧听海潮寒。"
    ]
  },
  {
    "id": "adcfe4db9aac7d913d609594fc361595",
    "title": "题李氏双节卷",
    "authorName": "冯光裕",
    "authorId": "adcfe4db9aac7d911ef91c2154f5f407",
    "dynasty": "清",
    "content": [
      "管涔高巀嶪，淑气何蜿蟺。",
      "郁积既云久，笃生闺中贤。",
      "李氏有二母，中道失所天。",
      "一母诞两雏，一母影独怜。",
      "文葆母互负，厕牏母共湔。",
      "及长戏母侧，不知所出焉。",
      "午夜课儿读，刀尺音琅然。",
      "皎皎双琼枝，焜耀二母前。",
      "菁莪化雨洽，循卓蜚声宣。",
      "文孙复竞奋，鹗荐秋风便。",
      "伟哉二母节，堂构岂不延。",
      "龙缣贲幽壤，丰碑表新阡。",
      "以兹酬母德，讵足垂千年。",
      "姓氏列贞珉，声诗形管弦。",
      "庶几畀高风，永峙管涔巅。",
      "愧非刘更生，列女将谁传。"
    ]
  },
  {
    "id": "adcfe4db9ab1b00090a4ecf2b04ed8db",
    "title": "次邀陈迂谷山长程守山司马同游剑潭韵",
    "authorName": "陈登元",
    "authorId": "adcfe4db9ab1b000201d7288d1457b72",
    "dynasty": "清",
    "content": [
      "掷剑寒潭里，蛟龙不敢腾。",
      "参禅惟有佛，入定已无僧。",
      "壁古诗留迹，碑荒笔起棱。",
      "愿教霏法雨，四海尽清澄。"
    ]
  },
  {
    "id": "adcfe4db9ab1b0001c7c0f0aa6164b4d",
    "title": "赋得城阙参差晓树中得门字五言八韵",
    "authorName": "陈登元",
    "authorId": "adcfe4db9ab1b000201d7288d1457b72",
    "dynasty": "清",
    "content": [
      "绕郭参差树，香山看晓暾。",
      "高城连凤阙，初日照龙门。",
      "杨柳藏官阁，芙蓉丽掖垣。",
      "千莺朱户曙，万雉彩云屯。",
      "天半明霞倚，林梢落月浑。",
      "觚棱撑汉殿，彩翠荡梁园。",
      "寺据东京胜，楼凭北斗尊。",
      "洛阳夸辇邑，花木蔼春暄。"
    ]
  },
  {
    "id": "adcfe4db9ab2a879cdd2aa90f0dea7f1",
    "title": "叠许鹤巢韵",
    "authorName": "潘曾玮",
    "authorId": "adcfe4db9ab2a879d1457b72d1457b72",
    "dynasty": "清",
    "content": [
      "故园西望尚烽烟，诸将争称猛著鞭。",
      "端赖汾阳回纥马，何如王浚益州船。",
      "疾风待扫经霜箨，浩劫谁生出火莲。",
      "盼到甘泉真报捷，先看旗鼓井陉前。"
    ]
  },
  {
    "id": "adcfe4db9ab2a879ebfe6c24a86e04e5",
    "title": "重九同人集顾祠秋祭并为朱伯韩侍御祖饯即席分韵得制字",
    "authorName": "潘曾玮",
    "authorId": "adcfe4db9ab2a879d1457b72d1457b72",
    "dynasty": "清",
    "content": [
      "一雨凤城秋，西山明晓霁。",
      "萧晨八古寺，宾从盛车骑。",
      "佳节况重阳，崇祠肃时祭。",
      "命俦多俊英，唱妍更酬丽。",
      "京师冠盖场，欢会岁复岁。",
      "岂无金石交，亦有芝兰契。",
      "所期盟岁寒，各具傲霜意。",
      "遭遇在一时，得失千古事。",
      "我爱朱御史，盘盘有经济。",
      "朝阳曾一鸣，苏陈快联袂。",
      "两子去不来，君留振士气。",
      "娲石待补天，弥轮勿埋地。",
      "胡为将母呼，秋风速鼓枻。",
      "独鹤向南飞，来雁望北至。",
      "安知涧盘游，不为廊庙计。",
      "送君饮君酒，四座勖古谊。",
      "我亟怅离群，狂歌杂清涕。",
      "醉眼窄乾坤，酒力不能制。",
      "明日对黄花，相思渺天际。"
    ]
  },
  {
    "id": "adcfe4db9ab2a879808fcf51e2423d58",
    "title": "嘲鹤篇呈少荃中丞",
    "authorName": "潘曾玮",
    "authorId": "adcfe4db9ab2a879d1457b72d1457b72",
    "dynasty": "清",
    "content": [
      "白鹤海上来，毛羽自珍惜。",
      "岂为饮啄谋，下争鸡鹜食。",
      "远势待盘空，奋飞终有力。",
      "一旦拘樊笼，难振九霄翮。",
      "主人眷顾深，珍重异凡禽。",
      "安羡乘轩贵，羞为铩羽吟。",
      "铩羽尔忽悲，一举自千里。",
      "所望附青云，声闻从此始。",
      "我为嘲鹤歌，嗟尔久寂寞。",
      "嘲鹤且自嘲，我亦不舞鹤。"
    ]
  },
  {
    "id": "adcfe4db9ab2a87996da457d23387845",
    "title": "送汪小珊归省",
    "authorName": "潘曾玮",
    "authorId": "adcfe4db9ab2a879d1457b72d1457b72",
    "dynasty": "清",
    "content": [
      "郁郁青棠花，亭亭连理枝。",
      "青棠可蠲忿，连理纷葳蕤。",
      "与子为益友，形影两不疑。",
      "但愿长相见，安知有别离。",
      "别离欲何之，江南我所思。",
      "人生各有职，恨不相追随。",
      "惜此良会促，感彼心知希。",
      "道路隔千里，会面未有期。",
      "常恐会面日，已非少年时。"
    ]
  },
  {
    "id": "adcfe4db9ab2a87996da457dc8565b5c",
    "title": "送汪小珊归省",
    "authorName": "潘曾玮",
    "authorId": "adcfe4db9ab2a879d1457b72d1457b72",
    "dynasty": "清",
    "content": [
      "少年不可恃，千载何悠悠。",
      "曜灵常西驰，逝川但东流。",
      "阳春方骀荡，倏焉凌素秋。",
      "人生在一世，譬若江上鸥。",
      "亮无松乔寿，不死非可求。",
      "达者垂大观，卒岁且优游。",
      "忧伤以终老，无乃拙身谋。",
      "永言难尽意，别泪忍复收。",
      "行矣各自爱，相期励前修。"
    ]
  },
  {
    "id": "adcfe4db9abaa4bd76ea051193a9f2e4",
    "title": "寄破尘道士",
    "authorName": "法若真",
    "authorId": "adcfe4db9abaa4bd69d658d05cf21ce3",
    "dynasty": "清",
    "content": [
      "桃源风雪断，不得送鹅来。",
      "玉趾留丹灶，金绳换酒杯。",
      "山空雏鹤宿，潭隐老龙开。",
      "新种松千亩，商量去镜台。"
    ]
  },
  {
    "id": "adcfe4db9abaa4bdbe6c736f0c21ecfd",
    "title": "诸城黄来公过访谈地理",
    "authorName": "法若真",
    "authorId": "adcfe4db9abaa4bd69d658d05cf21ce3",
    "dynasty": "清",
    "content": [
      "得君说破紫囊筌，玉斧长挥劈野禅。",
      "自是清谈归叔度，非关读画到龙眠。",
      "丛峰石色擎珠蕊，大海潮声乱铁泉。",
      "不识山川调药谱，一天风雨护超然。"
    ]
  },
  {
    "id": "adcfe4db9ac87ce8ebce61a94304f49c",
    "title": "同谢芗泉饮铁门酒楼醉后赋赠",
    "authorName": "尤维雄",
    "authorId": "adcfe4db9ac87ce8d1457b72d1457b72",
    "dynasty": "清",
    "content": [
      "嫉恶心犹在，休官道乃光。",
      "举朝怜汲黯，当路避张纲。",
      "乞食游吴市，行吟类楚狂。",
      "酒酣歌一曲，音节恐悲凉。"
    ]
  },
  {
    "id": "adcfe4db9ac87ce8629849b83d0f9092",
    "title": "辰溪",
    "authorName": "尤维雄",
    "authorId": "adcfe4db9ac87ce8d1457b72d1457b72",
    "dynasty": "清",
    "content": [
      "秀绝辰溪县，冈峦列市阛。",
      "流分九江水，郭绕五城山。",
      "大酉能探策，丹砂好驻颜。",
      "缮完应有术，烽火近诸蛮。"
    ]
  },
  {
    "id": "adcfe4db9ac87ce8cfb4bbb46fb4f8e1",
    "title": "江宁邢园春宴诗",
    "authorName": "尤维雄",
    "authorId": "adcfe4db9ac87ce8d1457b72d1457b72",
    "dynasty": "清",
    "content": [
      "青溪笛步富笙歌，几辈词人载酒过。",
      "自昔江山春梦短，至今文采寓公多。",
      "楼台到眼皆云气，耆旧关心有逝波。",
      "不审随园旧游处，林花鱼鸟近如何。"
    ]
  },
  {
    "id": "adcfe4db9ac87ce8257db89bcbad63eb",
    "title": "舟夜",
    "authorName": "尤维雄",
    "authorId": "adcfe4db9ac87ce8d1457b72d1457b72",
    "dynasty": "清",
    "content": [
      "日午火伞张，水沸气如炙。",
      "凉风解迎秋，妙意得清夜。",
      "滩声过枕函，百里才一泻。",
      "须臾就平夷，柔橹声未罢。",
      "篷窗三板轻，黄篾缚低架。",
      "稚儿走踆踆，强欲出其罅。",
      "水中云叶鲜，流影忽西射。",
      "妻孥坐两头，明月满裙衩。",
      "微生狎舟楫，风水免惊怕。",
      "何况不失家，白公语堪借。"
    ]
  },
  {
    "id": "adcfe4db9ac87ce87ca9f694055e3983",
    "title": "寄唐陶山明府",
    "authorName": "尤维雄",
    "authorId": "adcfe4db9ac87ce8d1457b72d1457b72",
    "dynasty": "清",
    "content": [
      "我生出处逢轗轲，交游落落晨星罗。",
      "平生师友劳记忆，屈指独数湘南多。",
      "冢宰刘公能爱士，礼曹谢客吾知己。",
      "同官近复得萧郎，恰与唐侯成四美。",
      "唐侯静者意有余，长安数载淹公车。",
      "安仁竟作栽花县，文举尝为荐士书。",
      "当时同是诸侯客，楚尾吴头远相隔。",
      "邂逅相逢眼更青，蹉跎拙宦头俱白。",
      "九日清歌戏马台，徐州幕府同追陪。",
      "君愁车马行堤困，我苦文书满案堆。",
      "去住因缘无定在，鸿泥雪爪随年改。",
      "已留明月照吴天，忽送孤云落滇海。",
      "临别多君赠别篇，行厨还顿石湖船。",
      "公荣不饮情深矣，中叔羁游意惘然。",
      "一载炎荒营薄禄，此身已饱蛮烟毒。",
      "自别江南不可闻，潇潇暮雨吴娘曲。",
      "请急行当返里门，故园松菊怆离魂。",
      "衰亲弱弟知无恙，岁晚犹烦一致存。"
    ]
  },
  {
    "id": "adcfe4db9ad39fd7e6c94285e6cf7dee",
    "title": "平山堂",
    "authorName": "行照",
    "authorId": "adcfe4db9ad39fd7d1457b72d1457b72",
    "dynasty": "清",
    "content": [
      "广陵山阁好跻攀，放眼乾坤夕照闲。",
      "十里松涛传石磬，万重云树接江关。",
      "雷塘尚积千秋恨，法海旋偷半日闲。",
      "幸得有人同此意，五泉亭上竟忘还。"
    ]
  },
  {
    "id": "adcfe4db9ad39fd7bdec863e49b9eee5",
    "title": "梵阁",
    "authorName": "行照",
    "authorId": "adcfe4db9ad39fd7d1457b72d1457b72",
    "dynasty": "清",
    "content": [
      "凭虚梵阁倚晴空，无限伤心一望中。",
      "六代繁华浑已尽，塞鸿犹叫五更风。"
    ]
  },
  {
    "id": "adcfe4db9ae501e1878f989e54292393",
    "title": "石梁",
    "authorName": "徐步瀛",
    "authorId": "adcfe4db9ae501e1d1457b72d1457b72",
    "dynasty": "清",
    "content": [
      "无计消烦虑，闲行步石梁。",
      "云端见新月，水际尚斜阳。",
      "客鬓滋秋色，征衣怯夜凉。",
      "隔林有归鸟，绕舍自回翔。"
    ]
  },
  {
    "id": "adcfe4db9ae501e1b6ec2322db31c6a9",
    "title": "夜雨",
    "authorName": "徐步瀛",
    "authorId": "adcfe4db9ae501e1d1457b72d1457b72",
    "dynasty": "清",
    "content": [
      "作客本无梦，况经雨意深。",
      "空阶一万滴，滴滴是秋心。",
      "落叶他乡树，孤镫旅夜吟。",
      "披衣不成寐，夜半起鸣琴。"
    ]
  },
  {
    "id": "adcfe4db9aecc0cbdc0de5ee1a30e424",
    "title": "舟泊石门忆事有作",
    "authorName": "赵之谦",
    "authorId": "adcfe4db9aecc0cbaa2a7737f0fcf351",
    "dynasty": "清",
    "content": [
      "黄叶村庄路莫知，当时坏壁剩题诗。",
      "阶前片石曾无主，偏有人争吴六奇。"
    ]
  },
  {
    "id": "adcfe4db9aecc0cbdc0de5eea15458b2",
    "title": "舟泊石门忆事有作",
    "authorName": "赵之谦",
    "authorId": "adcfe4db9aecc0cbaa2a7737f0fcf351",
    "dynasty": "清",
    "content": [
      "盦无风木墓空存，百轴观音一夕燔。",
      "辨利藏真闻尚在，归舟恰入艮山门。"
    ]
  },
  {
    "id": "adcfe4db9aecc0cbdc0de5ee485f706e",
    "title": "舟泊石门忆事有作",
    "authorName": "赵之谦",
    "authorId": "adcfe4db9aecc0cbaa2a7737f0fcf351",
    "dynasty": "清",
    "content": [
      "洛闽正学伪殷顽，讲习堂余水一湾。",
      "空腹高谈焉取信，敬观禹鼎识神奸。"
    ]
  },
  {
    "id": "adcfe4db9aecc0cbdc0de5eef07548b3",
    "title": "舟泊石门忆事有作",
    "authorName": "赵之谦",
    "authorId": "adcfe4db9aecc0cbaa2a7737f0fcf351",
    "dynasty": "清",
    "content": [
      "一拳紫石力能扛，异事何来瓦塔双。",
      "此日可能惊伯有，我曾深夜辨经幢。"
    ]
  },
  {
    "id": "adcfe4db9aecc0cb971a9305d274d0e7",
    "title": "再去温州蔡枳篱同年以诗赠行依韵答之已巳十一月初一日也",
    "authorName": "赵之谦",
    "authorId": "adcfe4db9aecc0cbaa2a7737f0fcf351",
    "dynasty": "清",
    "content": [
      "贪夫宜徇财，烈士悔徇名。求财与市名，溪壑愈不盈。",
      "身存则蠖屈，言大为鲵鲸。先难后无获，岂为求非诚。",
      "通辞既款款，卜兆见庚庚。自古有穷途，偏续阮步兵。",
      "吞声求海曲，忍发惊人鸣。既来悔不去，将去悔此行。",
      "我足不自裹，何当怨榛荆。乞米得握粟，施者等坻京。",
      "非敢谢嗟来，幸不系死生。蔡子我同岁，长我为我兄。",
      "喜我远方来，怜我侬且伧。赠我五百字，囊以诗为倾。",
      "纂组审周密，揩击动噌訇。离人感吹笛，隅坐逢弹筝。",
      "我今别子去，石田尚可耕。但恐荒所业，中夜犹怦怦。",
      "饱暖失长策，咿唔留短檠。死豹终爱皮，过雁自有声。",
      "戴天见北极，御风及东瀛。所苦不能饮，独醒非解酲。",
      "偏同醉梦中，出话违世情。媚骨天靳我，嗫嚅事屏当。",
      "虫鸟记翰螒，草{草草}识蓱苹。无能谈性道，操术难变更。",
      "皂白何愦愦，眯色非使盲。轻重焉可欺，执权折厥衡。",
      "生曾历灾难，分不当公卿。命蹇畴与造，人老成非精。",
      "矜此七品官，远过万里程。为郎坐无资，废弃事易明。",
      "方枘入圆凿，一纵交数横。为庸不受直，谓我心难平。",
      "朔风扰客眠，触物徒鏦铮。焦卷忽得雨，岂有桑羊烹。",
      "愆期负良媒，长愧蚩蚩氓。不尖逊古弼，所短殊晏婴。",
      "俯仰道已拙，兀奡身终轻。临歧重太息，此愿将无成。",
      "负气绝俗累，述穷学官清。一游误雁荡，三过别鹿城。",
      "问子大荆道，惶恐与丁令。新潮浃水长，自与人送迎。",
      "厌作海上沤，愿为幽谷莺，感子赠我言，我歌与子赓。",
      "各有文字累，往复劳仆伻。未信五恨彭，且受三乐荣。",
      "为贫固非病，筮困德在亨。明年傥相见，同餐秋菊英。"
    ]
  },
  {
    "id": "adcfe4db9aecc0cb43f926d25f568269",
    "title": "题晴窗鉴古图诗",
    "authorName": "赵之谦",
    "authorId": "adcfe4db9aecc0cbaa2a7737f0fcf351",
    "dynasty": "清",
    "content": [
      "评书读画君应惯，是古非今我更憨。",
      "一语商量须记取，犹强枯坐作空谭。"
    ]
  },
  {
    "id": "adcfe4db9afe69b68fef24796cf2c3e6",
    "title": "滕王阁晚泊",
    "authorName": "彭泰来",
    "authorId": "adcfe4db9afe69b6d1457b72d1457b72",
    "dynasty": "清",
    "content": [
      "西山一片雨，暮色大江前。",
      "帝子仍高阁，他乡又禁烟。",
      "家书通粤使，春水泛吴船。",
      "往日登临客，关山最少年。"
    ]
  },
  {
    "id": "adcfe4db9afe69b64fb5849b26e5190a",
    "title": "残雨",
    "authorName": "彭泰来",
    "authorId": "adcfe4db9afe69b6d1457b72d1457b72",
    "dynasty": "清",
    "content": [
      "残雨如人语，无声复有声。",
      "为谁写幽怨，竟夕不分明。",
      "地僻秋心早，梦寒江水生。",
      "江波一双鲤，应到越王城。"
    ]
  },
  {
    "id": "adcfe4db9afe69b604bc969aa44008ee",
    "title": "过陈仲卿明经",
    "authorName": "彭泰来",
    "authorId": "adcfe4db9afe69b6d1457b72d1457b72",
    "dynasty": "清",
    "content": [
      "通天上表沈初明，怀刺生毛祢正平。",
      "万里客游何所遇，五年回首若为情。",
      "幽燕气老新诗在，湖海才多百感生。",
      "独愧飘零东阁士，齿牙犹有汉公卿。"
    ]
  },
  {
    "id": "adcfe4db9afe69b6033ad4387efb48b6",
    "title": "诃林小住宾谷先生画像刻石适成感赋",
    "authorName": "彭泰来",
    "authorId": "adcfe4db9afe69b6d1457b72d1457b72",
    "dynasty": "清",
    "content": [
      "拂檐诃子落秋阴，重向方池照古心。",
      "青岁回头人影月，黄尘弹指去来今。",
      "虞祠片石寒山在，乐令遗踪画省深。",
      "昨日西湖街上过，推敲畏续浪仙吟。"
    ]
  },
  {
    "id": "adcfe4db9afe69b655a25929c9f5653c",
    "title": "光孝寺新建虞仲翔祠为曾宾谷方伯赋",
    "authorName": "彭泰来",
    "authorId": "adcfe4db9afe69b6d1457b72d1457b72",
    "dynasty": "清",
    "content": [
      "菩提身高烟雨碧，诃子林空访遗宅。",
      "说偈犹传五叶禅，谈经谁梦三爻易。",
      "文章方伯曾南城，祠堂肇祀虞先生。",
      "海外韩苏能爱士，眼前屈贾有深情。",
      "天发神谶碑久倾，千五百载新宫铭。",
      "于禁昔归虚座设，孔融未死瘴乡行。",
      "盗蹠余财岂足道，可惜吴侬厌家宝。",
      "辽海空思周舍言，会稽不许萧何老。",
      "呜呼论世足感慨，噂沓同时几倾倒。",
      "吊客从今祠下多，心交自古生前少。",
      "古今何代无贤才，南州桂树初谁栽。",
      "凭将荐荔传芭意，一洗江鱼野鹏哀。"
    ]
  },
  {
    "id": "adcfe4db9afe69b6141d0b6904f0e614",
    "title": "湖上望庐山醉歌",
    "authorName": "彭泰来",
    "authorId": "adcfe4db9afe69b6d1457b72d1457b72",
    "dynasty": "清",
    "content": [
      "挂席鄱阳船，痛饱浔阳酒。二千里外不逢人，五老云中忽招手。",
      "湖波一白吞长空，波心倒濯青芙蓉。石梁三道揭南斗，云锦九叠张天风。",
      "天风云开，宛虹不来。洪荒昔漾，滔天可哀。高崖绝壁不知几万仞，禹航所泛下压千崔嵬。",
      "蜾书龙画入石处，互古灵踪翳神露。紫霄直上连青冥，咫尺飞翔玉京路。",
      "湖上南溟客，醉赋庐山篇。匡君兄弟笑相视，问我浮世今何年。",
      "眼中陶谢两黄鹄，灭景远入香炉烟。吟诗吾怜孟浩然，草堂亦爱白乐天。",
      "傥与卢敖汗漫游戏太清上，安知我身前度非青莲。",
      "浩歌叩舷风日美，山雪春融九江水。江南江北青山多，有酒不饮如山何。"
    ]
  },
  {
    "id": "adcfe4db9afe69b6d21a46d641354891",
    "title": "督亢行",
    "authorName": "彭泰来",
    "authorId": "adcfe4db9afe69b6d1457b72d1457b72",
    "dynasty": "清",
    "content": [
      "黄云屯空如万马，督亢坡前马不下。",
      "断虹掉尾入古城，城头浩浩乌鸦声。",
      "昌国君亡郭隗死，鹑首赐秦天醉矣。",
      "刺秦不刺燕必亡，万死一中当灵长。",
      "铁椎铅筑亦此策，只未先将滈池璧。",
      "不识荆卿一片心，当日踌躇待何客。",
      "萧萧易水光如刀，秋风刮地吹征袍。",
      "栈车轣辘天马劳，黄金台古生蓬蒿。"
    ]
  },
  {
    "id": "adcfe4db9afe94a686bd7e7a3d5e2f40",
    "title": "湖上次主君韵",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "偶然临眺处，花笑鸟能吟。",
      "曲水流青草，遥山映碧林。",
      "燕来双剪冷，云去半湖阴。",
      "徙倚风前柳，柔情共尔深。"
    ]
  },
  {
    "id": "adcfe4db9afe94a6e7b03ebe0318f7c7",
    "title": "清秋临眺",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "清秋如静女，窈窕不多妆。",
      "菱浦微弯月，枫林小著霜。",
      "山眉修入画，波縠滑生光。",
      "更拟褰裳去，三湘畹芷香。"
    ]
  },
  {
    "id": "adcfe4db9afe94a68ad5d2af0e74e67b",
    "title": "与夫人论诗偶成",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "羚羊挂角处，无迹少人知。",
      "偶尔成佳句，泊然何所思。",
      "从来兰似草，莫认菌为芝。",
      "微雨空闺里，茶香细论诗。"
    ]
  },
  {
    "id": "adcfe4db9afe94a6f795553c31612cef",
    "title": "春日薄游",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "不须绣幕逐香车，小径春明玩物华。",
      "罨画溪添三尺水，催诗雨送一枝花。",
      "离离青草终无尽，的的红颜信有涯。",
      "准拟明朝钻活火，太湖石上试新茶。"
    ]
  },
  {
    "id": "adcfe4db9afe94a697afc1a2667d0ade",
    "title": "秋夜怀梅谷主君客越同夫人韵",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "为访灵威烂漫游，潇潇暮雨越溪头。",
      "已凋蒲柳千螺翠，未老芙蓉一镜秋。",
      "明月双湾无到雁，浙江三折阻归舟。",
      "不堪南望增惆怅，凉笛声中独倚楼。"
    ]
  },
  {
    "id": "adcfe4db9afe94a692f6f94ca3dd12b1",
    "title": "次主君戏赠韵",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "大海珊瑚折一枝，镂成彩笔寄吟诗。",
      "临池上拟岐阳鼓，敲句坚须博浪锤。",
      "苦爱蠹书成脉望，不知霞脸去春肢。",
      "外孙荠日终何用，欲叩天阍一问之。"
    ]
  },
  {
    "id": "adcfe4db9afe94a61c836706896ecf19",
    "title": "初秋",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "佛桑花底坐凉飔，正是幽闺七月时。",
      "作画应知特健药，镌书须倩伏灵芝。",
      "甘回齿颊梨拳破，碧照衣襟竹个垂。",
      "欲寄美人摇落思，芭蕉和露写新诗。"
    ]
  },
  {
    "id": "adcfe4db9afe94a6000b82c50887f9fe",
    "title": "秋夜书兴",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "绣床书轴斗精严，寂坐红闺夜已淹。",
      "山子数声如咒月，风姨一笑正褰帘。",
      "椒兰无气香将烬，巾舄生潮露暗沾。",
      "拟把簪花三寸管，尽收清景入毫尖。"
    ]
  },
  {
    "id": "adcfe4db9afe94a6f4ceb546f7492c12",
    "title": "初寒",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "残菊犹存一两丫，清霜淡驻画檐牙。",
      "蝶惊年冷难依草，蝇恋微温易入茶。",
      "呵镜白云初滴雨，卷帘红叶故如花。",
      "晓来不觉肌生粟，半臂妆成换縠纱。"
    ]
  },
  {
    "id": "adcfe4db9afe94a6c4afb32a20e1c8eb",
    "title": "春日闲适",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "闲铺翠毯拂云笺，血玉蛟螭镇一圈。",
      "春日花多栽句易，雨窗砚润作书便。",
      "将临大令鹅群帖，拟赋庄生蝶梦篇。",
      "不觉钟鸣时向午，隔溪修竹上厨烟。"
    ]
  },
  {
    "id": "adcfe4db9afe94a6a8bc50501b44199c",
    "title": "晚兴",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "雕栏品亚倦馀凭，爱绘青春藻思仍。",
      "小苑杏花三月雨，高楼藜火十年镫。",
      "闲情已入无何有，好句常来得未曾。",
      "便拟下帘重展卷，乌丝淡墨写溪藤。"
    ]
  },
  {
    "id": "adcfe4db9afe94a6e6a64dbf28659653",
    "title": "述书",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "不知春蚓与秋蛇，嫡嗣山阴第一家。",
      "曾彷金钗为转折，谁云花骨有欹斜。",
      "焚书空复嗟秦始，炼石应须问女娲。",
      "淳古自难清劲易，十年辛苦悔涂鸦。"
    ]
  },
  {
    "id": "adcfe4db9afe94a665206ce21014584a",
    "title": "晚景独坐遣怀",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "钩帘暝色下松杉，独倚阑干絮语喃。",
      "薄醉懒添螺子黛，嫩寒初试杏花衫。",
      "法书大半从人弆，诗草无多且自芟。",
      "故事欲查镫未上，好教明月照开函。"
    ]
  },
  {
    "id": "adcfe4db9afe94a63bc11b2fdd331e09",
    "title": "题临献之帖",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "江梅几点漏春光，鹆眼新磨紫玉香。",
      "初试裌衣莺语里，小窗闲写《十三行》。"
    ]
  },
  {
    "id": "adcfe4db9afe94a6b1a0a7d695a03979",
    "title": "题自写兰",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "入春十日雨兼风，兰叶香迟未破丛。",
      "差喜砚田初解冻，墨花争发翠毫中。"
    ]
  },
  {
    "id": "adcfe4db9afe94a6d352518833429728",
    "title": "有日本人索余书戏作",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "簪花妙格几曾悭，万里鲸波到海山。",
      "不似唐宫一片叶，只随沟水向人间。"
    ]
  },
  {
    "id": "adcfe4db9afe94a65ea2d72534e4e9a3",
    "title": "避暑",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "避暑北窗下，凉风吹幽襟。",
      "蕉竹夹深翠，仲夏如秋阴。",
      "残花犹未尽，寒蝉已先吟。",
      "芳兰供一缶，石上陈清琴。",
      "欲按山水调，纤爪力不任。",
      "但取横膝上，一寄飞仙心。"
    ]
  },
  {
    "id": "adcfe4db9afe94a6bc9ddf2771f1c9da",
    "title": "夜读",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "被服纨与绮，流览圣与儒。岂为荣名计，简编自堪娱。",
      "栖乌中夜起，明月临前除。皓皓清露冷，萧萧竹影疏。",
      "我思英皇女，千载不得俱。复观曹大家，八志《续汉书》。",
      "伊余慕前淑，汲古期有馀。譬如月桂影，而欲穷根株。",
      "终当事蚕织，私好徒区区。"
    ]
  },
  {
    "id": "adcfe4db9afe94a65d8f53b202feffed",
    "title": "晓起作书因题",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "晓起弄笔札，白露进窗几。",
      "虽嫌皓腕冷，滋润亦可喜。",
      "欲书青李帖，拂拭苔花纸。",
      "漏痕无成心，折钗有妙理。",
      "悠悠千载下，可能入米史。",
      "鬓丝帘影间，染翰聊记此。"
    ]
  },
  {
    "id": "adcfe4db9afe94a652551d69a79983d8",
    "title": "答邻姝",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "长啸月当窗，微吟日卓午。",
      "邻姝谓余曰，读书徒自苦。",
      "多谢邻姝言，余心慕终古。",
      "譬如蜂酿蜜，性命藉为主。",
      "千函敌百城，万事轻一羽。",
      "但愿长如此，来生仍女姥。"
    ]
  },
  {
    "id": "adcfe4db9afe94a6feffab6d2a65c160",
    "title": "古诗二首寄采芝山人",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "山人烟霞心，笔墨师董巨。",
      "独立千仞冈，啸傲绝俦侣。",
      "貌山粉本收，得句锦囊贮。",
      "曾上娥眉峰，或泊鸳鸯渚。",
      "清川泛长薄，落日淡容与。",
      "依依陇首云，冥冥花间雨。",
      "江海空青苍，采芝在何处。"
    ]
  },
  {
    "id": "adcfe4db9afe94a6feffab6d864e2b8d",
    "title": "古诗二首寄采芝山人",
    "authorName": "沈彩",
    "authorId": "adcfe4db9afe94a6d1457b72d1457b72",
    "dynasty": "清",
    "content": [
      "我本青云侣，失足堕尘寰。飘飖鸾凤群，逸兴不可删。",
      "拾翠弄菀茝，采香佩兰蕳。麻姑向我笑，手挽双髻鬟。",
      "白玉饰姣貌，丹砂驻酡颜。言写《黄庭经》，仍归青要山。",
      "从君采芝术，白云非人间。"
    ]
  },
  {
    "id": "adcfe4db9b03a9d6fc8740ba85420ffd",
    "title": "和阮亭《秋柳》诗原韵",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "南浦西风合断魂，数枝清影立朱门。",
      "可知春去浑无迹，忽地霜来渐有痕。",
      "家世凄凉灵武殿，腰肢憔悴莫愁村。",
      "曲中旧侣如相忆，急管哀筝与细论。"
    ]
  },
  {
    "id": "adcfe4db9b03a9d6fc8740ba5ad9f703",
    "title": "和阮亭《秋柳》诗原韵",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "红闺紫塞昼飞霜，顾影羞窥白玉塘。",
      "近日心情惟短笛，当年花絮已空箱。",
      "梦残舞榭还歌榭，泪落岐王与薛王。",
      "回首三春攀折苦，错教根种善和坊。"
    ]
  },
  {
    "id": "adcfe4db9b03a9d6fc8740bac7bf5599",
    "title": "和阮亭《秋柳》诗原韵",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "无复春城《金缕衣》，斑骓蹀躞是耶非。",
      "张郎街后人何处，白傅园中客已稀。",
      "誓作浮萍随水去，好从燕子背人飞。",
      "误传柳宿来天上，一堕风尘万事违。"
    ]
  },
  {
    "id": "adcfe4db9b03a9d6fc8740ba28e8b828",
    "title": "和阮亭《秋柳》诗原韵",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "台城隋苑总相怜，忆昔萦堤并拂烟。",
      "金屋流萤俱寂寞，玉关羁雁苦缠绵。",
      "十围种就知何代，千缕垂时已隔年。",
      "最恨健儿偏欲折，凉秋闻道又临边。"
    ]
  },
  {
    "id": "adcfe4db9b03a9d62369018c9c5e68ab",
    "title": "无大师掩关高座客秋相见以诗示余今夏无忝重过白下因倚韵和寄",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "历尽中原破衲身，竹关坚键识前因。",
      "更生至再留今我，万死濒仍见古人。",
      "朱岳有怀煨茧芋，青林无发岸纶巾。",
      "齐年当日称联璧，犹记来游共抚尘。"
    ]
  },
  {
    "id": "adcfe4db9b03a9d65a613688748bfb11",
    "title": "戊戌仲冬九日陈其年初过塞庐宴集即席限韵",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "异代论交风雪寒，飘然书剑泪痕看。",
      "楼松化石今余几，风雨如期古所难。",
      "对尔须眉堪共照，问他薇蕨许谁餐。",
      "霜天片月当年白，萧飒西风夜未残。"
    ]
  },
  {
    "id": "adcfe4db9b03a9d65f6465c5dc83b580",
    "title": "小秦淮曲",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "何处能令客思消，沿流出郭到红桥。",
      "更无丽瞩堪娱悦，随苑风光是柳条。"
    ]
  },
  {
    "id": "adcfe4db9b03a9d65f6465c56098adb9",
    "title": "小秦淮曲",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "千丝吐尽尚为蚕，花月心情事事堪。",
      "前夕家园争乞巧，穿针小妇忆江南。"
    ]
  },
  {
    "id": "adcfe4db9b03a9d65f6465c56a891f5b",
    "title": "小秦淮曲",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "游侠髯麻柳敬亭，恢谐笑骂不曾停。",
      "重逢快说隋家事，又向河亭一日听。"
    ]
  },
  {
    "id": "adcfe4db9b03a9d670a73f41f81420b1",
    "title": "昌田洞",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "怪石大小立，冲激发高响。偃仰适所乐，苍莽结幽党。",
      "一望古参横，位置各有像。绿雪拄波帘，喷珠上余颡。",
      "水石角异观，万态堪奇赏。游鱼吹雨丝，俊鸟洗翠氅。",
      "薄舟袅娜行，{氵众}然滞双桨。榜人嗟蹇涩，余意怅遄往。"
    ]
  },
  {
    "id": "adcfe4db9b03a9d627741150f586ab62",
    "title": "宣德铜炉歌为方坦庵年伯赋",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "龙眠先生须鬓皤，两朝鼎贵称鸣珂。丝纶世掌遭迁播，邗江卖字书擘窠。",
      "生平嗜古入骨髓，玩好不惜三婆娑。有炉光怪真异绝，肌腻肉好神清和。",
      "窄边蚰耳藏经色，黄云隐跃穷雕磨。洼隆丰杀中规矩，红榴甘黛粉雷蝌。",
      "我时捧视惊未有，精光迸出呼奈何。恭闻此炉始宣庙，制器尚象勤搜罗。",
      "宫闺风雅厌奇巧，炉煹精妙无偏颇。或云流乌一夜镕宝藏，首阳铜枯汁流酡。",
      "或云炼铜十二取轻液，式仿官瓷非鬲牺。彝乳花边称最上，鱼蚰诸耳无相过。",
      "博山睡鸭真俗丑，宋烧江制咸差讹。工倕拨腊昭千古，香龙火暖浮金波。",
      "宜香宜火宜几席，宁惟鉴赏堪吟哦。百金重购拟和璧，旃檀函贮文犀驮。",
      "后来北铸并南铸，道南施蔡皆幺魔。乱真火色终枯槁，磨治雕凿蛟龙呵。",
      "平生真赏惟忏阁，同我最好沈江河。抚今追昔再三叹，怜汝不异诸铜驼。",
      "一炉非小关一代，列圣德泽相渐摩。我今为公作此歌，万事一往何其多。",
      "歌成乞公书大字，明日且换山阴鹅。"
    ]
  },
  {
    "id": "adcfe4db9b03a9d683c39020f07c9b20",
    "title": "送别程明士",
    "authorName": "冒襄",
    "authorId": "adcfe4db9b03a9d6d1457b72d1457b72",
    "dynasty": "清",
    "content": [
      "程君一生湖海客，慷慨悲歌古无匹。当代谁人更游侠，意气纵横称第一。",
      "余也愁病隋堤别，片言相托成胶漆。忆昔君家蜚语连，竹林大阮真可怜。",
      "孤身七入蜚狐塞，独夜长歌《猛虎》篇。保孤全宗果不易，此事已有千人传。",
      "月明跌荡旗亭肆，握手秋宵论往事。阙下将为汗漫游，座间不露英雄气。",
      "余也有子趋燕台，何时振融还归来。托君之语语何骤，此意敢望常人哉。",
      "西风萧萧日将夕，满目骊歌留不得。为我须乾白玉壶，因君一拓黄金戟。"
    ]
  },
  {
    "id": "adcfe4db9b13dac9295bb0f217830fca",
    "title": "和吴肱良中秋无月之作",
    "authorName": "冉觐祖",
    "authorId": "adcfe4db9b13dac952c51893fc6709bf",
    "dynasty": "清",
    "content": [
      "高人相并玉壶清，造物无端妒月明。",
      "藜杖有神吹夜火，霓裳何处度新声。",
      "萧森雨气凌窗入，缭绕云烟掠树行。",
      "纵饮雄谈真胜事，庾楼得似此时情。"
    ]
  },
  {
    "id": "adcfe4db9b13dac99cc30eb6b632c47e",
    "title": "庵居",
    "authorName": "冉觐祖",
    "authorId": "adcfe4db9b13dac952c51893fc6709bf",
    "dynasty": "清",
    "content": [
      "结茅就僻境，盘曲下平地。",
      "启牖纳日暄，抱膝可假寐。",
      "入春尚凝寒，屋头余雪积。",
      "拥炉寡朋俦，折梅代把臂。",
      "案书与瓶花，间杂无行次。",
      "抽书惟信手，看花亦随意。",
      "书到赏心时，花香忽入鼻。",
      "欣然有至乐，举觞得一醉。",
      "醉醒总自适，脱屣遗名利。",
      "为语风尘客，谁能领此致。"
    ]
  },
  {
    "id": "adcfe4db9b13dac994256cb1a177975b",
    "title": "启母石",
    "authorName": "冉觐祖",
    "authorId": "adcfe4db9b13dac952c51893fc6709bf",
    "dynasty": "清",
    "content": [
      "大造产奇石，镇古植于此。如何好事者，指为涂山氏。",
      "禹也神圣启也贤，事迹分明垂经史。异说纷纷徒浪传，堪供一笑而已矣。",
      "我来盘膝坐石阴，石上题诗难遍视。白石斑驳成黛色，立卧合看应相似。",
      "闻说前峰洞壑幽，逸兴飘飘振衣起。北上层峦一纵目，莽莽山川自流峙。"
    ]
  },
  {
    "id": "adcfe4db9b187c1147e34737a2fbf4b7",
    "title": "冒雨访盛凤翔城北寓居留饮春盘醉后有作",
    "authorName": "丁午",
    "authorId": "adcfe4db9b187c11d1457b72d1457b72",
    "dynasty": "清",
    "content": [
      "入春雨雪多，兼旬风簌簌。",
      "枯坐兀无聊，蜡屐访城北。",
      "登堂一笑迎，握手意可掬。",
      "天寒泥留饮，是真来不速。",
      "嗟我生寡欢，性僻难谐俗。",
      "与君久缔交，淡然若兰菊。",
      "遇合彼此同，牖下犹雌伏。",
      "瞻顾名利场，无能共角逐。",
      "笑彼冠盖多，其奈知食肉。",
      "不如咬菜根，静对缥缃馥。",
      "优游寝馈中，万卷丹黄读。",
      "知足神自怡，朱颜为君祝。",
      "至乐颇耐寻，何必求多福。",
      "冲寒梅信芳，同上孤山麓。"
    ]
  },
  {
    "id": "adcfe4db9b1c7e7a4e4f85a8fd5dc852",
    "title": "睡醒得句",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "睡醒黑甜乡，翛然诗味长。",
      "虫声侵梦短，镫影逼窗凉。",
      "骨肉喜团聚，书编愁健忘。",
      "几番劳阿姆，替剪夜来香。"
    ]
  },
  {
    "id": "adcfe4db9b1c7e7ad1a5c93dfe2562cb",
    "title": "吟红阁晚坐",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "梧竹萧萧里，凉阴一院赊。",
      "湿云疏漏月，微雨淡沾花。",
      "暑减谢挥扇，诗清借饮茶。",
      "牙签编百卷，奇富女儿家。"
    ]
  },
  {
    "id": "adcfe4db9b1c7e7a327fd43ae74ee6d1",
    "title": "清明展祖姑母墓",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "松根携弱弟，展墓泪频倾。",
      "白发人何在，空山岁几更。",
      "弥留绕床梦，瞻拜阖家诚。",
      "几味饤盘冷，聊申返哺情。"
    ]
  },
  {
    "id": "adcfe4db9b1c7e7a7d8d954db5068f53",
    "title": "山家",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "山家景物未全非，一院酴醾静掩扉。",
      "睡鸭池塘花落早，浴蚕天气客来稀。",
      "条桑小憩绿云坞，试剪新裁白袷衣。",
      "牵到柔丝千缕细，垂杨肯遽放春归。"
    ]
  },
  {
    "id": "adcfe4db9b1c7e7a7cda1ece09c126c3",
    "title": "侍家慈登吴山",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "十万楼台指顾间，凭高最足豁心颜。",
      "晴云淡挂胥祠树，残雪微明越岸山。",
      "天意尚留寒料峭，人情转爱境清闲。",
      "篮舆不厌探幽去，履舄追陪乐未还。"
    ]
  },
  {
    "id": "adcfe4db9b1c7e7a2e0909b5fc585172",
    "title": "圣因寺揽胜斋小憩",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "揽胜还将胜境登，几回小憩倚枯藤。",
      "竹声多似清吟客，梅格高如戒行僧。",
      "游爱早春人寂静，饮当薄醉兴瞢腾。",
      "散花我本天仙女，胜果能参最上乘。"
    ]
  },
  {
    "id": "adcfe4db9b1c7e7af2375046fb077118",
    "title": "哭族兄钱江",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "浓华馆里共周旋，长我居然三十年。",
      "蜡屐寻山娴相地，缊袍入座侈谈天。",
      "研经王济爻吞《易》，闭户袁安爨绝烟。",
      "惆怅人群容易谢，累侬弱妹也凄然。"
    ]
  },
  {
    "id": "adcfe4db9b1c7e7a5e30e5f90928bac7",
    "title": "葛岭吊贾秋壑",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "山中宰相任游嬉，兵困襄樊已失机。",
      "半壁笙歌荒蟀闹，华堂镫火暮萤飞。",
      "藏春有坞书空积，输币无灵计总非。",
      "凄绝木棉庵里月，幽魂千里未能归。"
    ]
  },
  {
    "id": "adcfe4db9b1c7e7a3ece2a5f4895454e",
    "title": "耽寂",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "拟耽寂静养天和，偏有芸编费揣摩。",
      "月上方知临水好，树深才觉得秋多。",
      "花香淡袭七碗茗，虫语凉侵一径莎。",
      "赋到新诗还自赏，盘阿入夜少人过。"
    ]
  },
  {
    "id": "adcfe4db9b1c7e7a4d972f6b7ef2131f",
    "title": "甲申除夕",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "啸歌回首迹都陈，又见风光转绿蘋。",
      "弱婢营盘供饯岁，老亲剪纸写宜春。",
      "团圞好借尊前酒，僾忾难通画里神。",
      "但愿承欢依膝下，年年常作帨鞶身。"
    ]
  },
  {
    "id": "adcfe4db9b1c7e7afd0803c1fb7c156f",
    "title": "忆祖姑母",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "严亲幼稚赖提携，两代深情一脉遗。",
      "骨肉已归三尺土，恩勤犹记十年时。",
      "人天渺渺神何在，笑语依依愿已亏。",
      "几度绣窗劳剪鬌，伶俜忆昔苦无知。"
    ]
  },
  {
    "id": "adcfe4db9b1c7e7a9feaf22f9900a9c4",
    "title": "春日侍家慈天竺礼佛",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "何年梵刹倚丹霄，拂座幡幢影乱飘。",
      "挟到天风喧佛呗，聚将香市杂尘嚣。",
      "山沈磬响清逾远，云冱炉烟冷不销。",
      "我欲题诗参震旦，松篁戛韵类笙箫。"
    ]
  },
  {
    "id": "adcfe4db9b1c7e7adcd33ac4391b91c1",
    "title": "游灵隐寺",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "飞来峰畔几番寻，梵刹庄严倚夕曛。",
      "幡影淡摇三殿月，炉烟寒郁半山云。",
      "丹厓桂子落无迹，碧洞猿声杳莫闻。",
      "遍地野花开烂漫，偷闲聊拟破苔纹。"
    ]
  },
  {
    "id": "adcfe4db9b1c7e7ab2665f6c5ca79f51",
    "title": "吊宋阎妃墓",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "佛火钟鱼绀院幽，佩环谁忆六宫游。",
      "山空昼落松钗静，径断云埋石镜秋。",
      "芳履誓随真后去，宠名羞共贾媭留。",
      "香销粉冷灵峰侧，麦饭何人奠古丘。"
    ]
  },
  {
    "id": "adcfe4db9b1c7e7a74951c95f7287bed",
    "title": "郊外",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "东风小试袷衣鲜，结伴曾经度陌阡。",
      "人影淡留桑径里，春光黄到菜花边。",
      "几重云树留残照，十簇楼台入暝烟。",
      "曾得郊行多乐意，胜游最好纪年年。"
    ]
  },
  {
    "id": "adcfe4db9b1c7e7aa2d69920778c278b",
    "title": "即事",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "春归新绿满园赊，节近清和暖渐加。",
      "连日好风催楝子，一溪流水落松花。",
      "乌丝界字临多宝，香篆萦帘诵《法华》。",
      "奇福笑侬都占尽，兰房即是列仙家。"
    ]
  },
  {
    "id": "adcfe4db9b1c7e7a89f5f9e05269a8db",
    "title": "吟红阁送春",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "绣阁延芳梦未阑，吹将玉笛数声残。",
      "虾帘卷雨芭蕉暗，蛤粉黏墙薜荔寒。",
      "迤逦光阴闲展卷，寂寥心事倦凭阑。",
      "碧桃枝上馀春在，小勒红英几朵看。"
    ]
  },
  {
    "id": "adcfe4db9b1c7e7a31b84afdc4b81eff",
    "title": "偕姊妹辈雨中登望湖楼",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "我辈联群互唱酬，楼延暮霭尚句留。",
      "四围烟雨凉无际，一片云山淡入秋。",
      "柳影垂青低别浦，湖光摇白送归舟。",
      "荷花依旧开无主，冷落当年玉局游。"
    ]
  },
  {
    "id": "adcfe4db9b1c7e7a24e1bdd8f6281c11",
    "title": "秋日再过葛岭",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "无复西湖纵夜游，椒房恩宠一朝休。",
      "夕阳依旧南朝树，蟋蟀于今半壁秋。",
      "孱弱官家裘仅委，颓唐国事水空流。",
      "华堂歌舞都非昔，衰草寒云起暮愁。"
    ]
  },
  {
    "id": "adcfe4db9b1c7e7a4d35e386e9d62509",
    "title": "度亲庵",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "纷排棨戟旧门庭，舍宅于今岁几更。",
      "佛果证来忠孝好，尘机洗到磬钟清。",
      "疏花几簇密无路，流水一溪寒有声。",
      "我亦劬劳惭未报，残碑读罢转心惊。"
    ]
  },
  {
    "id": "adcfe4db9b1c7e7a140c4b54c48730a7",
    "title": "吟红阁小坐",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "尘积借风除，屋敝延花补。",
      "山云觑无人，滃然入牖户。"
    ]
  },
  {
    "id": "adcfe4db9b1c7e7a088e781eeb6d1e63",
    "title": "偶吟",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "寂坐山房里，尘心销几许。",
      "残镫黯无光，烟外闻人语。"
    ]
  },
  {
    "id": "adcfe4db9b1c7e7a1c061a90696655dd",
    "title": "漫成",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "樱桃成实笋抽芽，春老西泠女士家。",
      "拆到绵衣刚欲曝，画楼恰恰落杨花。"
    ]
  },
  {
    "id": "adcfe4db9b1c7e7afe635306074ed341",
    "title": "古意",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "涧底松桓桓，冈头柏郁郁。",
      "劲节历冰霜，不知世荣辱。",
      "中有绝代姿，牵萝补茅屋。",
      "爱洁憩林泉，含贞抱幽独。",
      "欲折贻佳人，素心渺何托。",
      "缅彼春花开，红紫纷繁缛。",
      "争妍更取怜，时荣亦时落。",
      "遂令深情人，怜香歌当哭。",
      "所以桃李姿，不及女贞木。"
    ]
  },
  {
    "id": "adcfe4db9b1c7e7a7d2860bfff9886a7",
    "title": "读列女传",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "我披《列女传》，怀古心长悸。忠孝节义风，罗列类略备。",
      "闺阁垂师表，摹仿匪易易。幼读《女孝经》，晨昏殊自愧。",
      "幸生贤女后，所学为何事。不见蓬户女，书史未睹记。",
      "或投梭表洁，或奉匜养志。至性有馀师，殊途而一致。",
      "况综三千年，供我精取弃。贤媛去今遥，精灵简策寄。",
      "后先心印心，一一呼欲至。我辈工絮吟，聊以娱亲意。",
      "大义重节孝，馀技通文艺。陶孟范犹存，曹庞型未坠。",
      "千秋仰止情，盥薇一编肄。"
    ]
  },
  {
    "id": "adcfe4db9b1c7e7a2970ef32b8a6158d",
    "title": "明河词",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "微云点缀有无边，咫尺红墙望邈然。",
      "记取浣纱河畔路，碧虚清浅自年年。",
      "迢迢一水隐星妃，惆怅仙游旧迹非。",
      "我亦乘槎怀远想，只愁无学辨支机。"
    ]
  },
  {
    "id": "adcfe4db9b1c7e7a696671f166143252",
    "title": "飞来峰",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "奇峰生羽翼，摩空势轩翥。",
      "相传古灵鹫，佛国名长署。",
      "何年石飞来，梵刹永蹲踞。",
      "浩浩荡云烟，重重拥岩树。",
      "古剑劈山开，千古石隙露。",
      "虹梁跨半空，群峰尽奔赴。",
      "山风忽怒号，潮音喧日暮。",
      "未识缁衣徒，可领烟霞趣。",
      "我本散花女，佛前常拥护。",
      "瑶台一小谪，西泠十载住。",
      "峰下久徘徊，慄慄增危惧。",
      "但恐石狡狯，负我竺国去。",
      "入险更出险，罗衣幂云雾。",
      "一笑谢山灵，胜游殊匆遽。"
    ]
  },
  {
    "id": "adcfe4db9b1c7e7add89785520183587",
    "title": "登六合塔",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "群松势天矫，张翼将天盖。",
      "一塔独昂然，翘首矗云外。",
      "我辈巾帼流，每苦囿尘壒。",
      "幸得礼浮图，佛天灵堪丐。",
      "螺旋径曲曲，偪仄毋乃太。",
      "初行颇暗黑，接引镫火赖。",
      "历尽七层巅，昭然豁昏昧。",
      "户牖妙嵌空，风来发虚籁。",
      "远山淡无边，蒙蒙杂苍霭。",
      "烟树认隔江，几丛隐蔚荟。",
      "乾坤千万里，咫尺罗襟带。",
      "才信神禹功，天地同其大。",
      "昔闻慈恩塔，杜句妙如绘。",
      "傥能恣登眺，兹塔等自郐。",
      "岂知造化巧，随意骋狡狯。",
      "名迹此亦奇，胜赏今为最。",
      "临危神自安，凭高心转泰。",
      "潮声晚来壮，奔腾激江濑。",
      "天风薄罗袂，忍寒殊无奈。",
      "倚柱立移时，夕阳下西㟋。",
      "何时挈伴登，重与续良会。"
    ]
  },
  {
    "id": "adcfe4db9b1c7e7a5fce1ea2f26b4664",
    "title": "云栖寺",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "出山不见云，入山惟见竹。",
      "竹尽露寺门，绿阴环曲曲。",
      "莲池昔居此，安禅构茅屋。",
      "高踪西去久，衣钵今谁属。",
      "我来偶徜徉，香积饭初熟。",
      "禅从玉版参，书向金函读。",
      "转怜名利辈，抗尘空逐逐。",
      "晚钟云外来，催我还辕速。"
    ]
  },
  {
    "id": "adcfe4db9b1c7e7a72e138d778e70d38",
    "title": "偶成",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "人生德与才，兼备方为善。独至评闺材，持论恒相反。",
      "有德才可赅，有才德反损。无非亦无仪，动摇古训典。",
      "我意颇不然，此论殊褊浅。不见《三百篇》，妇作传匪鲜。",
      "《葛覃》念父母，旋归忘路远。《柏舟》矢靡他，之死心不转。",
      "自来篇什中，何非节孝选。妇言与妇功，德亦藉兹阐。",
      "勿谓好名心，名媛亦不免。女子在室时，承欢职难谢。",
      "及长事舅姑，或难依亲舍。孩提至及笄，廿年时颇暇。",
      "行宜奉杖屦，食宜罗酒炙。有女即当儿，服劳亲所藉。",
      "此时不努力，终身责难卸。他年纵思亲，往来联姻娅。",
      "顾此转失彼，孝思终假借。膝下乐融融，一刻千金价。",
      "纵言至于斯，慄慄心胆怕。所以北宫女，懿行昭华夏。",
      "环瑱都屏撤，老死誓不嫁。"
    ]
  },
  {
    "id": "adcfe4db9b1c7e7a72e138d7612f8d24",
    "title": "偶成",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "才子泣穷途，佳人苦薄命。不料此定例，千年难改政。",
      "谓系如分傥，殊难一例评。庄姜赋《绿衣》，《终风》暴自迅。",
      "昭君嫁沙漠，琵琶寄哀咏。彼独非贞淑，何都罹强横。",
      "昭昭祸福门，颠倒胡无定。空空轮回理，渺茫难凭信。",
      "十二万年前，偶然分逆顺。化工草创成，铁案堪援证。",
      "夭寿贞不贰，古训式贤圣。趋避徒烦劳，但当受其正。"
    ]
  },
  {
    "id": "adcfe4db9b1c7e7abc9ddf2742f73c1d",
    "title": "夜读",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "展卷坐深宵，竹阴趁清暇。",
      "引人书味长，佳境如啖蔗。",
      "女伴幸不来，憧扰片时谢。",
      "罗纨向夕挥，放我凉风借。",
      "妙理耐钻研，闺房当书舍。",
      "创获珍珠船，宝贵真无价。",
      "蛩吟豆花篱，萤堕蔷薇架。",
      "月解窥读来，玲珑穿树罅。"
    ]
  },
  {
    "id": "adcfe4db9b1c7e7ad589d47686b2bdea",
    "title": "皋亭山看桃花",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "出港橹有声，沿山花无数。春风替我作前驱，引入红霞最深处。",
      "霞光水色冱千重，剪绡曳彩凭天工。半山傥作沩山比，禅偈参来色即空。",
      "空明倒影窥屏嶂，夕阳几处闻渔唱。一镜春晴泻绿油，三篙香暖霏红浪。",
      "桃花尽处露烟村，鸡犬桑麻聚子孙。不信西湖名胜外，此间别有武陵源。"
    ]
  },
  {
    "id": "adcfe4db9b1c7e7ab1d15148e22f4e94",
    "title": "偕诸表姊妹游三潭印月",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "小艇一叶轻，穿波驶如箭。",
      "携将联吟侣，三潭游历遍。",
      "借彼德生堂，团圞开华宴。",
      "芰荷未着花，风来叶频颤。",
      "纤鳞聚族多，喷沫银浪溅。",
      "返照入潭心，万匹滉金练。",
      "凭栏立移时，心摇更目眩。",
      "澄影写心心，鉴光窥面面。",
      "何时踏月来，吟秋聚名媛。",
      "寿师昔放生，乐善意不倦。",
      "旧迹久荒凉，葑根簇湖堰。",
      "犹幸去年夏，胜境重修缮。",
      "川泳鲂鱮乐，云飞鸿鹄便。",
      "生机溢湖澳，空明融一片。",
      "缅彼大悲心，千载犹如见。"
    ]
  },
  {
    "id": "adcfe4db9b1c7e7a13b81e7614ff6998",
    "title": "偕程二表姊孙七表妹登湖山一览阁",
    "authorName": "夏伊兰",
    "authorId": "adcfe4db9b1c7e7ad1457b72d1457b72",
    "dynasty": "清",
    "content": [
      "湖山罗户牖，杰阁联容与。",
      "凭高豁心颜，幸联咏絮侣。",
      "况当孟夏时，草木尽繁庑。",
      "居高更眺远，月令典可数。",
      "梵音度悠扬，何处传钟鼓。",
      "云忙意自闲，心静境都古。",
      "茗味淡可怜，诗情瘦如许。",
      "真乐个中多，妙悟各无语。",
      "好风扑帘来，松花落如雨。"
    ]
  },
  {
    "id": "adcfe4db9b1ffd5c1d9bf62356b9d62c",
    "title": "落梅",
    "authorName": "宋昭明",
    "authorId": "adcfe4db9b1ffd5cd1457b72d1457b72",
    "dynasty": "清",
    "content": [
      "无端飞雪点苍苔，疑是仙人擪笛来。",
      "落尽江城春不管，东风孤负艳阳才。"
    ]
  },
  {
    "id": "adcfe4db9b37503ef591e145a3c637b4",
    "title": "五百梅花庵访觉阿上人师",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "言访支公去，杳然云壑深。",
      "遥闻一声磬，忽见梅花林。",
      "空外激清响，孤烟生夕阴。",
      "前期应不远，风雪辄相寻。"
    ]
  },
  {
    "id": "adcfe4db9b37503eb2c724bcd0e6e541",
    "title": "同湘乡左孟辛仲敏昆季白马涧访觉公师归舟口占",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "万山沈暮气，一塔俯寒流。",
      "僧寺钟初动，渔家网未收。",
      "来寻支遁马，同载李膺舟。",
      "后约梅花发，还当蜡屐游。"
    ]
  },
  {
    "id": "adcfe4db9b37503ee859b9e377382eb0",
    "title": "晓发",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "晓色催人古驿旁，模糊犹带梦痕苍。",
      "残星欲没初收雾，败叶将飞乍怯霜。",
      "微辨人声知市近，悄无鸡唱觉村荒。",
      "萧萧芦荻风如雨，一霎轻帆过野塘。"
    ]
  },
  {
    "id": "adcfe4db9b37503e19ca5aa592a066f4",
    "title": "草堂",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "微雨乍过烟满溪，草堂间听晓禽啼。",
      "着花老树有春意，卷幔乱山如屋低。",
      "竹榻昼长清蝶梦，板桥泥滑印牛蹄。",
      "经旬不沐拥书坐，疑是忤时人姓嵇。"
    ]
  },
  {
    "id": "adcfe4db9b37503e56f023b41e059fa3",
    "title": "远别",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "风叶作离声，萧然客独行。",
      "多情故山月，常向马头明。"
    ]
  },
  {
    "id": "adcfe4db9b37503eb171fedb278430dd",
    "title": "早起偶得",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "诗梦如烟堕水村，前溪夜雨长新痕。",
      "晓来聊展一编坐，无数乱峰青到门。"
    ]
  },
  {
    "id": "adcfe4db9b37503e91b7ae3d57d14373",
    "title": "山中访友不值",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "策杖行幐上翠微，白云深处扣柴扉。",
      "美人不见碧天暮，幽鸟一声花乱飞。"
    ]
  },
  {
    "id": "adcfe4db9b37503ec9d1a29db1e708bb",
    "title": "以辽参饷姚先生媵以长歌",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "帝车之尾瑶光星，降为神草蒙茸生。",
      "秋来结子大如豆，熟者深红生者青。",
      "背阳向阴椵树林，三丫五叶何菁菁。",
      "玄泉天醴此孕毓，千岁化作婴儿形。",
      "有时月中恣跳舞，有时地下呱呱鸣。",
      "紫团白条种各别，人衔鬼盖纷其名。",
      "结队斸取蛇虎穴，铜炉乃与糖霜烹。",
      "岂独开心益神智，久服能使身躯轻。",
      "辽阳真井最堪重，句骊上党难争衡。",
      "近来采者利速售，深山未许留句萌。",
      "又或揠苗出移植，田园灌溉同春耕。",
      "云间先生武功后，含咀经史穷华英。",
      "江湖游倦两鬓雪，偃蹇归卧扃柴荆。",
      "百城坐拥勤著述，兀兀毋乃摇其精。",
      "况复晚境不如意，忧时涕泪纷纵横。",
      "得非于此病根伏，渐致腰脚艰于行。",
      "怜公衰老赠数茎，虬枝铿作金石声。",
      "奇功异勋不可说，咄咄肯伍松根苓。",
      "先生服此益矍铄，力将四海风骚撑。",
      "鲁殿灵光屹然峙，长为圣代歌升平。"
    ]
  },
  {
    "id": "adcfe4db9b37503ee332638f361db0c8",
    "title": "奇寒酿雪愁思纷然和坡公聚星堂韵",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "空廊拥烬聚干叶，云日模糊天欲雪。",
      "炊烟久断坐耐饥，冷对梅花正愁绝。",
      "严风刺壁尖于刀，老屋声摇势将折。",
      "楚南连年方苦兵，哀哉死者虫沙灭。",
      "书生赤手寸铁无，深恨长鲸未能掣。",
      "鼙鼓动地烽火纷，江天愁望眼生缬。",
      "况复三吴歉岁频，四乡妇子食曲屑。",
      "但祝丰年早呈瑞，玉花历乱下飘瞥。",
      "遗蝗入地百尺深，明年麦熟饼可说。",
      "诗就偎镫呵手书，冰冻笔尖坚似铁。"
    ]
  },
  {
    "id": "adcfe4db9b37503edb2cd02bf150a8b9",
    "title": "题程序伯丈",
    "authorName": "孙周",
    "authorId": "adcfe4db9b37503ed1457b72d1457b72",
    "dynasty": "清",
    "content": [
      "烟波满纸凉于洗，一片湿云收不起。",
      "遥山暝合青苍茫，丛苇萧萧声在纸。",
      "桥南茅屋水面开，钓艇摇入芦花里。",
      "雪鬓渔翁换酒归，自脱蓑衣挂船尾。"
    ]
  },
  {
    "id": "adcfe4db9b491c0b8c24e3e59a8c7030",
    "title": "恭挽皇清授赠中宪大夫常理斋老先生二首其一",
    "authorName": "郭玉珩",
    "authorId": "adcfe4db9b491c0bd1457b72d1457b72",
    "dynasty": "清",
    "content": [
      "轻裘缓带一儒生，万里从戎事远征。",
      "岂是豺狼能肆恶，只因星斗暂回明。",
      "血袍搦战乾坤赤，甲马含悲草木平。",
      "凛凛英魂何处所，一轮皓月照天清。"
    ]
  },
  {
    "id": "adcfe4db9b491c0bfb661b9d1846a756",
    "title": "恭挽皇清授赠中宪大夫常理斋老先生二首其二",
    "authorName": "郭玉珩",
    "authorId": "adcfe4db9b491c0bd1457b72d1457b72",
    "dynasty": "清",
    "content": [
      "凄风苦月透刀瘢，万里长征竟未还。",
      "但使淩烟名不朽，忠魂到处是家山。"
    ]
  },
  {
    "id": "adcfe4db9b51a2efa4764312638ffdb4",
    "title": "题如此江山楼焚馀草",
    "authorName": "王瑶京",
    "authorId": "adcfe4db9b51a2efba9a56ce65fc52ed",
    "dynasty": "清",
    "content": [
      "文章标格两风流，怎禁声名满九州。",
      "高士原非才百里，完人别有业千秋。",
      "簪缨难易林泉乐，著作真堪梨枣留。",
      "不是吾宗频击节，已闻异国散金求。"
    ]
  },
  {
    "id": "adcfe4db9b51ebfe267f3fba22c2a61a",
    "title": "燕中吟",
    "authorName": "秦文超",
    "authorId": "adcfe4db9b51ebfed1457b72d1457b72",
    "dynasty": "清",
    "content": [
      "贞女耻自媒，大儒耻自炫。",
      "古人藏岩穴，贤声动州县。",
      "安车聘不出，明王犹北面。",
      "季代重制科，词章罗英彦。",
      "士气日以靡，士心日以变。",
      "四方窃名流，被褐来畿甸。",
      "滥刻诗与文，彼此相夸诞。",
      "朝暮马厩中，欲乘阍吏便。",
      "东阁与西掖，千金重一见。",
      "是曰通声气，不惜身卑贱。",
      "有时关节灵，凤池叨首荐。",
      "得意骄后生，衣钵相流传。",
      "亦有不得志，奔竞日云倦。",
      "譬彼倚市门，色衰遭人谴。",
      "穷通由彼苍，岂必事攀援。",
      "徒丧廉耻心，千秋污笔砚。",
      "不见韩范辈，浩气留书卷。"
    ]
  },
  {
    "id": "adcfe4db9b5970dc4adb8cec54cfbe06",
    "title": "新草",
    "authorName": "英和",
    "authorId": "adcfe4db9b5970dc21be9a4b201d7288",
    "dynasty": "清",
    "content": [
      "阶下几茎草，离离青未匀。",
      "池塘空有梦，边徼忽惊春。",
      "时不遗微物，天原育至仁。",
      "待看平野遍，访旧动双轮。"
    ]
  },
  {
    "id": "adcfe4db9b5970dc1ea188d983358feb",
    "title": "书韩苏桃花源诗后",
    "authorName": "英和",
    "authorId": "adcfe4db9b5970dc21be9a4b201d7288",
    "dynasty": "清",
    "content": [
      "曾闻涿郡有三坡，纳赋年年父老过。",
      "莫认桃花源旧路，满山风雨落英多。"
    ]
  },
  {
    "id": "adcfe4db9b5dcba6d96b169b8129095e",
    "title": "荠苨寄胡生伯寅",
    "authorName": "黄式三",
    "authorId": "adcfe4db9b5dcba6ecd62de24e87337f",
    "dynasty": "清",
    "content": [
      "荠苨和人参，钩吻杂黄精。淄渑味谁辨，鸱凤竟齐鸣。",
      "懦书羼老释，孰惩舒与荆。尔爱漆园书，幸而还嗜经。",
      "训诂声音彻，徐思性与情。转圜自敏捷，苦口岂能争。",
      "尔弹琴一曲，寄书邀我听。我疑今日谱，雅郑不分程。",
      "魏文嗜新声，丝竹耳亦盈。《岐山》《越裳操》，都与蝇蛙并。",
      "我憾如陶公，无弦索寂冥。读书避甚解，儱侗过一生。",
      "子细别宫商，觊望和且平。"
    ]
  },
  {
    "id": "adcfe4db9b5df56c8a95723edb8945a6",
    "title": "归愚述都门李穆堂侍郎话吴中故交殷勤见讯赋此志感",
    "authorName": "金义植",
    "authorId": "adcfe4db9b5df56cd1457b72d1457b72",
    "dynasty": "清",
    "content": [
      "垂老成何事，空惭吴下蒙。",
      "逢人问无恙，忽辱陇西公。",
      "清节三朝重，高文绝代雄。",
      "龙门远莫至，弥感古人风。"
    ]
  },
  {
    "id": "adcfe4db9b5df56c8ff9880d0381fb9f",
    "title": "落木庵吊徐元叹先生",
    "authorName": "金义植",
    "authorId": "adcfe4db9b5df56cd1457b72d1457b72",
    "dynasty": "清",
    "content": [
      "诗老风流尽，犹传落木庵。",
      "孤根曾此托，古佛直同龛。",
      "竹坞云盘树，天池月印潭。",
      "幽寻一追赏，烟鹤下山南。"
    ]
  },
  {
    "id": "adcfe4db9b5df56cdcfd51bf998f58f7",
    "title": "清明前一日江上送友",
    "authorName": "金义植",
    "authorId": "adcfe4db9b5df56cd1457b72d1457b72",
    "dynasty": "清",
    "content": [
      "朝雨霏微浥细尘，露桃烟柳一番新。",
      "粥香野店寻花路，浪暖春江唤渡人。",
      "遮住马头频劝酒，拨残凤尾欲沾巾。",
      "韶光此际添惆怅，芳草斜阳绿正匀。"
    ]
  },
  {
    "id": "adcfe4db9b5df56cbd4b6bef5e47b272",
    "title": "塘栖道中",
    "authorName": "金义植",
    "authorId": "adcfe4db9b5df56cd1457b72d1457b72",
    "dynasty": "清",
    "content": [
      "西风瑟瑟水泠泠，人倚篷窗酒半醒。",
      "秋老乍飞霜叶赤，雨来旋失越山青。",
      "卖丝市晚炊烟断，舂谷声微野户扃。",
      "前路凄迷何处宿，愁听哀雁下寒汀。"
    ]
  },
  {
    "id": "adcfe4db9b621220dc18f4a9c20f8261",
    "title": "晚出西郭口号",
    "authorName": "何贯曾",
    "authorId": "adcfe4db9b621220d1457b72d1457b72",
    "dynasty": "清",
    "content": [
      "风尘冉冉策青骊，草际凉风感鬓丝。",
      "绿水数湾通獬豸，碧城一带守熊罴。",
      "傍河野艇分沙嘴，落日寒蝉抱柳枝。",
      "司马赋成尊酒尽，凌云缥渺是何时。"
    ]
  },
  {
    "id": "adcfe4db9b63271029e14697bf6597cc",
    "title": "山游限韵",
    "authorName": "刘正谊",
    "authorId": "adcfe4db9b632710d1457b72d1457b72",
    "dynasty": "清",
    "content": [
      "越峰万叠清，高与苍穹薄。",
      "烟云互隐现，盘郁列岩壑。",
      "兹山卧南隅，芙蓉擎千萼。",
      "两崖界清溪，石发细可擢。",
      "沿流陟崔巍，飞翠眉边落。",
      "危磴空际悬，修绠差相若。",
      "翻疑太古初，神工巧空凿。",
      "纡回得平衍，心目悠然拓。",
      "古杀围松杉，疏钟度寥廓。",
      "山僧宿所谐，不厌逢迎数。",
      "妙谛竖拂诠，尘襟汲泉濯。",
      "卓午日影圆，幽奇导我索。",
      "老藤蛟虬盘，怪石虎豹攫。",
      "湍激金铁撞，禽喧丝竹作。",
      "岚封洞杳冥，藓蚀碑斑驳。",
      "奋力蹑崇冈，忘疲循略彴。",
      "海气忽吹来，天风唳孤鹤。",
      "视听乃一新，斯游良可乐。",
      "归途眷林峦，斜阳红半角。",
      "揽胜有前期，更订山灵约。"
    ]
  },
  {
    "id": "adcfe4db9b661dae5f2a3818f94403c6",
    "title": "山居",
    "authorName": "陈嘉宣",
    "authorId": "adcfe4db9b661daed1457b72d1457b72",
    "dynasty": "清",
    "content": [
      "黄木为冠葛作衣，淡然无欲是玄机。",
      "茂林深处人来少，独掩柴关坐翠微。"
    ]
  },
  {
    "id": "adcfe4db9b694ccc58189738c5fc23da",
    "title": "灵圣寺",
    "authorName": "林荃",
    "authorId": "adcfe4db9b694cccd1457b72d1457b72",
    "dynasty": "清",
    "content": [
      "寺枕青山石径斜，钟声催月上梅花。",
      "老僧晓起浑无事，手掬新泉试早茶。"
    ]
  },
  {
    "id": "adcfe4db9b6e64e044f22b1effc1642d",
    "title": "寻广泉寺",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "古寺寻何处，穿云上碧空。",
      "泉飞阴洞口，僧老乱山中。",
      "废殿残碑在，禅房曲径通。",
      "可知全盛日，人在蕊珠宫。"
    ]
  },
  {
    "id": "adcfe4db9b6e64e046a4c6cf9a872020",
    "title": "自寿安山晚归",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "不觉众山暮，扶筇趁落晖。",
      "醉同樵共唱，行逐鸟俱飞。",
      "树色凝烟紫，秋声入夜微。",
      "欲知投宿处，前路一僧归。"
    ]
  },
  {
    "id": "adcfe4db9b6e64e04710a87ab3cafe1c",
    "title": "题沈慎言扇上画桃慎言时正出塞",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "不信元都树，今朝塞上来。",
      "枝从毫末辨，花自扇头开。",
      "春色飞龙碛，芳名到蝎台。",
      "莫愁霜露湿，根柢在蓬莱。"
    ]
  },
  {
    "id": "adcfe4db9b6e64e0dd628e8f71ab03c0",
    "title": "夜坐",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "细雨消残暑，微风送薄凉。",
      "秋声乾木叶，夜气湿衣裳。",
      "冰雪行将至，关山去正长。",
      "那堪燕市口，愁坐听鸣螀。"
    ]
  },
  {
    "id": "adcfe4db9b6e64e0a51996462b9ba527",
    "title": "次榆关",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "西风吹落木，斜日满群山。",
      "白板新官舍，黄榆旧汉关。",
      "前车行欲止，我马去仍还。",
      "投宿知何处，柴门一水间。"
    ]
  },
  {
    "id": "adcfe4db9b6e64e08f0bfca872aea806",
    "title": "前卫",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "一片平沙里，荒荒百雉城。",
      "市朝从此变，卫所亦空名。",
      "白草翻新屋，黄云压旧营。",
      "边庭今不战，无复鼓鼙声。"
    ]
  },
  {
    "id": "adcfe4db9b6e64e025e483a7e333968c",
    "title": "火烧岭晓发",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "边外鸣鸡少，轻装逐塞翁。",
      "马行残月下，人语乱山中。",
      "须为冰花白，颜因皴瘃红。",
      "庭闱犹未达，不敢畏途穷。"
    ]
  },
  {
    "id": "adcfe4db9b6e64e057cc151ae3d10652",
    "title": "宿尼什哈站",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "水经玄菟黑，山过混同青。",
      "漫道无城郭，相看有驿亭。",
      "糠镫劳梦寐，麦饭慰飘零。",
      "明发骑鞍马，萧萧逐使星。"
    ]
  },
  {
    "id": "adcfe4db9b6e64e01e566e6c11e83282",
    "title": "宿贺莫索落山中",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "日落万峰西，荒荒路欲迷。",
      "依然成露宿，何必过前溪。",
      "野火凭风力，孤群仗马嘶。",
      "穷山鸡犬绝，莫听五更啼。"
    ]
  },
  {
    "id": "adcfe4db9b6e64e0bd013bf24244af0b",
    "title": "人日陪家大人周长卿过李召林侍御",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "绝塞逢人日，随行过柏台。",
      "可怜围毳帐，犹自说蓬莱。",
      "生菜盘中得，冰花胜里开。",
      "故园何处是，醉里更衔杯。"
    ]
  },
  {
    "id": "adcfe4db9b6e64e02ec4f2d3b37f56ce",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "石□围平野，河流抱浅沙。",
      "土城惟半壁，茅屋有千家。",
      "泣月天边雁，悲风塞上笳。",
      "老亲忠信在，不减住中华。"
    ]
  },
  {
    "id": "adcfe4db9b6e64e02ec4f2d32e77ce53",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "北行犹有塞，东去更无边。",
      "校尉乘虚幛，阿机欲受廛。",
      "马闲秋草后，人醉晚风前。",
      "莽势空齐曲，逍遥二十年。"
    ]
  },
  {
    "id": "adcfe4db9b6e64e02ec4f2d3cf7a1c19",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "黑水新城近，黄龙旧府遥。",
      "家传肃慎矢，人暖挹娄貂。",
      "残雪埋松塔，微风变柳条。",
      "春明二三月，也复种青苗。"
    ]
  },
  {
    "id": "adcfe4db9b6e64e02ec4f2d305a9e2c9",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "辽金曾建号，唐宋亦经过。",
      "旧迹残碑少，荒城蔓草多。",
      "三韩迷姓氏，五国失山河。",
      "绝域无文献，苍茫发浩歌。"
    ]
  },
  {
    "id": "adcfe4db9b6e64e02ec4f2d32c26cd5a",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "化城开石壁，镫火出林微。",
      "不见乘杯渡，还看卓锡归。",
      "闲云埋土室，古佛钓渔矶。",
      "怪底经行处，天花片片飞。"
    ]
  },
  {
    "id": "adcfe4db9b6e64e02ec4f2d3fdc0762a",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "城郭沙阑口，荒荒草木秋。",
      "地连三万卫，名是五云楼。",
      "眢井填银瓮，春耕响玉钩。",
      "千年馀王气，今日未全收。"
    ]
  },
  {
    "id": "adcfe4db9b6e64e02ec4f2d3560e1f81",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "山川盘地轴，草木亦多宜。",
      "旧塞黄榆树，官山紫桦皮。",
      "桃花水似锦，香蓼菜如丝。",
      "谁道穷边外，年年春到迟。"
    ]
  },
  {
    "id": "adcfe4db9b6e64e02ec4f2d30fb911a3",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "土产参为最，今时贡帝京。",
      "营州非旧种，上党亦空名。",
      "碧叶翻风动，红根照眼明。",
      "人形品绝贵，闻说可长生。"
    ]
  },
  {
    "id": "adcfe4db9b6e64e02ec4f2d3f35ae603",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "更有诸珍异，宁随草木枯。",
      "浅沙埋赤玉，老蚌出东珠。",
      "稗子贫家少，山儿到处无。",
      "怪来水土变，今日此陪都。"
    ]
  },
  {
    "id": "adcfe4db9b6e64e02ec4f2d3435f048c",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "八月松花冻，家家打角鹰。",
      "山边张密网，树底系长绳。",
      "拦虎金眸疾，屠龙玉爪能。",
      "海青如便得，万里会骞腾。"
    ]
  },
  {
    "id": "adcfe4db9b6e64e02ec4f2d3d997462d",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "笑语乡音杂，衣冠上下同。",
      "十年乘堡障，一半是王公。",
      "辛苦头多白，沙尘眼易红。",
      "莫因迁闾左，错比五陵东。"
    ]
  },
  {
    "id": "adcfe4db9b6e64e02ec4f2d397a3a202",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "三十年前事，儿童见者稀。",
      "天寒曳护腊，地冻著麻衣。",
      "雪积扒犁出，灯残猎马归。",
      "只今风俗变，一一比皇畿。"
    ]
  },
  {
    "id": "adcfe4db9b6e64e02ec4f2d37597a11d",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "迟日争游宴，豪家直一金。",
      "不嫌几席少，偏爱酒杯深。",
      "风俗夸卢橘，人情厌海参。",
      "浑忘绝塞苦，醉里即狂吟。"
    ]
  },
  {
    "id": "adcfe4db9b6e64e02ec4f2d3f4fc817b",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "年少新丰客，翩翩亦自豪。",
      "围棋群赌墅，叶子日分曹。",
      "果下高丽马，腰间大食刀。",
      "可怜编卒伍，万里驾风涛。"
    ]
  },
  {
    "id": "adcfe4db9b6e64e02ec4f2d313888245",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "都护屯兵处，传闻驿几重。",
      "沙边锄白草，雪里试青龙。",
      "鱼海何时到，狼居自古封。",
      "谁云枯万骨，王祭肯全供。"
    ]
  },
  {
    "id": "adcfe4db9b6e64e02ec4f2d368f2dbfa",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "俗亦厌贫贱，不复重冠裳。",
      "贩鬻皆程郑，生涯半彦方。",
      "参貂口外得，牛马谷中量。",
      "翻怪中原弱，穷愁遍八荒。"
    ]
  },
  {
    "id": "adcfe4db9b6e64e02ec4f2d3b7dfb7b9",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "闻说羁縻国，西来绝可怜。",
      "冰天鱼作服，陆地狗行船。",
      "披发环穿鼻，文身耳压肩。",
      "由来桑梓地，不是信张骞。"
    ]
  },
  {
    "id": "adcfe4db9b6e64e02ec4f2d30f257b0b",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "少主和亲惯，乘舆出塞门。",
      "如何经故土，亦是嫁乌孙。",
      "雕屋三春雪，糠灯万里魂。",
      "琵琶弹绝调，夜夜泣黄昏。"
    ]
  },
  {
    "id": "adcfe4db9b6e64e02ec4f2d3a471b214",
    "title": "宁古塔杂诗",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "称藩虽渐广，文字尚无凭。",
      "近塞能书木，临江但结绳。",
      "冠裳今亦改，风俗旧相仍。",
      "岁岁愁衣食，春来早凿冰。"
    ]
  },
  {
    "id": "adcfe4db9b6e64e0f1408c7f14c240cc",
    "title": "九山登香山绝顶",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "香山绝顶路崔嵬，万古何人坐石苔。",
      "落叶满林围白塔，西风匝地起黄埃。",
      "浊醪不惜随时醉，野菊偏能向客开。",
      "极目正从乡国望，断鸿飞过雁门来。"
    ]
  },
  {
    "id": "adcfe4db9b6e64e0e71de68180ed6738",
    "title": "寿安寺",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "祭星台北秋风路，曲折高低送薄寒。",
      "夹道苍松犹错落，当门白塔半摧残。",
      "荒山是处生祇树，古佛何因卧石澶。",
      "莫恐世人多误认，黄粱枕上梦邯郸。"
    ]
  },
  {
    "id": "adcfe4db9b6e64e00f409543cd9af455",
    "title": "游龙肚庄即景",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "一重山水一重新，环抱山庄最可人。",
      "曲涧泉流来似去，缺峰云补假疑真。",
      "南东其亩分疆理，山水之间得知仁。",
      "自可逍遥人事外，何妨屡醉瓮头春。"
    ]
  },
  {
    "id": "adcfe4db9b6e64e0ffd7282f14a8893c",
    "title": "别张丰村依赠行原韵",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "庭闱万里隔重关，省觐宁知惨客颜。",
      "冰合马嘶杨柳渡，月明人过桦皮山。",
      "直因温清离乡国，不是周流好辙环。",
      "安得回天君有力，金鸡早放老亲还。"
    ]
  },
  {
    "id": "adcfe4db9b6e64e0059166360e1d5760",
    "title": "山海关",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "东海边头万仞山，长城犹在白云间。",
      "烽烟不报中和殿，锁钥空传第一关。",
      "大漠雪飞埋战骨，南天雨过洗刀环。",
      "汉家丰沛今辽左，铁马金戈岁岁闲。"
    ]
  },
  {
    "id": "adcfe4db9b6e64e0b57470feb42f120b",
    "title": "出关",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "谁道车书是一家，关门依旧隔中华。",
      "已看文字经重译，更裂军繻过五花。",
      "草木萧萧归野烧，乾坤漠漠老荒沙。",
      "庭闱直在黄龙北，日暮愁听塞上笳。"
    ]
  },
  {
    "id": "adcfe4db9b6e64e00717b9e1ae30ec51",
    "title": "老边道中",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "老边墙外草萧萧，千里风烟合大辽。",
      "保障人犹看旧制，提封谁复记前朝。",
      "经过妇女多骑马，游戏儿童解射雕。",
      "自笑书生行未惯，黄沙扑面己魂销。"
    ]
  },
  {
    "id": "adcfe4db9b6e64e094cc5ed611441024",
    "title": "次开原县",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "风卷平沙荐草齐，夫馀城上夕阳低。",
      "葡萄酒禁谁能醉，苜蓿场空马自嘶。",
      "郡县未分威远北，人家多住塔山西。",
      "明朝更出条边口，朔雪塞云处处迷。"
    ]
  },
  {
    "id": "adcfe4db9b6e64e04f5435bd49d324c7",
    "title": "出威远边门",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "黄沙漠漠暗乾坤，威远城头欲断魂。",
      "芦管一声催过客，柳条三尺认边门。",
      "乱山雪积人烟绝，老树风回虎豹蹲。",
      "从此征鞍随猎马，东行夜夜宿云根。"
    ]
  },
  {
    "id": "adcfe4db9b6e64e0853e06ecc3ec33a8",
    "title": "丰润县逢高丽使者",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "丰润城西晓色开，方袍一队逐龙媒。",
      "道旁人说高丽使，著得先朝旧服来。"
    ]
  },
  {
    "id": "adcfe4db9b6e64e0e5ae2458dac19049",
    "title": "悽惶岭",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "山海关前日色昏，风尘况复暗乾坤。",
      "不堪更上悽惶岭，双袖横流血泪痕。"
    ]
  },
  {
    "id": "adcfe4db9b6e64e02a7c897c8474c218",
    "title": "上元曲",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "谁道今宵是上元，城头画角不闻喧。",
      "相看独有天边月，万里迢迢照塞门。"
    ]
  },
  {
    "id": "adcfe4db9b6e64e02a7c897cc03e50a7",
    "title": "上元曲",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "皂帽蒙头犯朔风，醉中踏月过城东。",
      "无端猎火原头烧，错认龙镫挂碧空。"
    ]
  },
  {
    "id": "adcfe4db9b6e64e02a7c897c9dee326e",
    "title": "上元曲",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "夜半村姑着绮罗，嘈嘈社鼓唱秧歌。",
      "汉家装束边关少，几队□儿簇拥过。"
    ]
  },
  {
    "id": "adcfe4db9b6e64e02a7c897ce1b27d63",
    "title": "上元曲",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "剪纸为镫号牡丹，西关爆竹似长安。",
      "谁家年少黄金勒，醉里垂鞭处处看。"
    ]
  },
  {
    "id": "adcfe4db9b6e64e02a7c897c27ae99f2",
    "title": "上元曲",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "销金罗帕粉花香，蟒幅齐肩锦绣装。",
      "百病年年行走惯，阿谁打滚到沙场。"
    ]
  },
  {
    "id": "adcfe4db9b6e64e07c3dba753e355314",
    "title": "随□家大人过净公吉林兰若",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "南极开初地，西方变吉林。",
      "山围祇树密，江到寺门深。",
      "雪白支公马，沙黄长者金。",
      "冰崖仙梵响，土室雨花侵。",
      "学礼陪游从，闻香度碧岑。",
      "赞公甘放逐，惠远爱招寻。",
      "茶碗忘天目，清谈见道心。",
      "金篦如不惜，敢复叹升沉。"
    ]
  },
  {
    "id": "adcfe4db9b6e64e07f1f5efe1ab3ac8e",
    "title": "隆教寺",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "天半烟霞窟，秋风作伴游。泉声当树落，云气隔山浮。",
      "小鸟移丛竹，残香入画楼。寺多桂窗前堆柿叶，知为学书收。"
    ]
  },
  {
    "id": "adcfe4db9b6e64e0ff8daa9aff27c3ed",
    "title": "来青轩远眺",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "薄醉坐层轩，无弦琴独抚。",
      "仰首忽狂叫，久之不能俯。",
      "霜叶斗春花，松涛卷秋雨。",
      "悠悠绝壑云，近风自吞吐。",
      "东北豁一隅，肯借他山补。",
      "天宇净无尘，庶几见远浦。",
      "贝阙与珠宫，丹碧讵能数。",
      "一一恣幽探，宁复论今古。"
    ]
  },
  {
    "id": "adcfe4db9b6e64e00a88cf6fd5b88e58",
    "title": "述怀五百字留别吴门诸同学",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "忆昔居安城，发覆才半额。",
      "举止异常儿，父母争怜惜。",
      "自谓守青缃，终身寄篇籍。",
      "薄有良田畴，东西免怵迫。",
      "孰知生不辰，风波荡几席。",
      "悲哉我二人，家破投蛮貊。",
      "道远八千里，冰坚五六尺。",
      "关云片片黄，塞草荒荒白。",
      "平生未出门，出门乃局蹐。",
      "不复见中原，焉能得安宅。",
      "犹记送行时，舟泊姑苏驿。",
      "大母惨不言，仲父相扶掖。",
      "宛转就母怀，仓皇竟无策。",
      "牵衣哭一声，寸寸肝肠磔。",
      "弟妹年更小，但闻语啧啧。",
      "我尚无所知，彼亦何足责。",
      "仲父养军中，不作沟中瘠。",
      "车骑有香囊，仲郢无牙笏。",
      "春冬搦管书，秋夏弯弓射。",
      "覆巢赖有此，亦足安魂魄。",
      "蹉跎八九年，仲父复易箦。",
      "故乡未得归，大母垂黄发。",
      "极北望我父，血流双眼赤。",
      "纵有断鸿飞，奈此重关隔。",
      "可怜七尺躯，怅怅何所适。",
      "从兹事砚田，长作吴中客。",
      "愧乏济川才，又非凌风翮。",
      "谬辱诸贤豪，谓可倾肝膈。",
      "班荆多赠缟，盘飧或寘璧。",
      "借以供大母，庶几慰日夕。",
      "而乃天不吊，大母溘焉没。",
      "客路挽灵车，家山谋窆穸。",
      "窆穸复踟躇，宁忍闻沙碛。",
      "恐我父母知，老年伤踊擗。",
      "终念此大事，敢用私情格。",
      "所赖有季弟，晨昏强宽释。",
      "同气有三人，季不离亲侧。",
      "大母在堂时，仲亦关东役。",
      "嗟予独何人，廿载情空剧。",
      "赎罪少黄金，鸣冤须肺石。",
      "天子昨南巡，愿以身代谪。",
      "銮舆已垂问，鞭挞仍遭斥。",
      "自叹一男儿，遇事能擘画。",
      "翻不若缇萦，上书传史册。",
      "岁月如逝波，转眼已非昔。",
      "更不省庭闱，生子诚何益。",
      "结束新征衣，包裹旧巾帻。",
      "挥手别亲朋，洒泪辞叔伯。",
      "萧萧白日寒，渺渺云山碧。",
      "谁云道路长，今日乾坤窄。"
    ]
  },
  {
    "id": "adcfe4db9b6e64e0899723ba5740b5f2",
    "title": "留别顾景范",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "少小畏京师，人情苦莫测。",
      "今年塞上行，经过一太息。",
      "骑驴朝出门，暮归何所得。",
      "风尘双眼眯，怵迫徒终日。",
      "亲故岂无人，高举不可即。",
      "十往九不面，一面有德色。",
      "以兹伤我怀，多君用意密。",
      "班荆道路闲，赠缟复推食。",
      "绸缪当未雨，劝诫防差忒。",
      "凡意所欲为，莫不殚精力。",
      "岂投漆与胶，不必须旧识。",
      "亦以久神交，信果俱可必。",
      "君诚管乐才，百虑鲜一失。",
      "处则比卧龙，出则成羽翼。",
      "宾也何所知，终岁但愁疾。",
      "骨肉且不保，安能更扪虱。",
      "具区千顷波，洋洋近衡泌。",
      "七十二高峰，峰峰可种橘。",
      "他时入玉门，期君同筑室。",
      "灵威迹匪遥，好问长生术。"
    ]
  },
  {
    "id": "adcfe4db9b6e64e0cc3bdc7febd436be",
    "title": "金赤莲姜日千沈慎言朱端士尔登招饮燕山客舍时余将出塞门即席赋别",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "男儿生不得其所，七尺堂堂若腐鼠。",
      "蓬头赤脚走边关，扑面黄沙无一语。",
      "诸君乃不嫌我真，相逢客舍能相亲。",
      "激昴慷慨发上指，高歌击筑旁无人。",
      "杂坐班荆燕市口，沉季浮瓜不去手。",
      "葡萄架上白日斜，欲起不起恐被肘。",
      "尊中酒是故园来，不饮亦须三百杯。",
      "殷勤一斤家乡语，谁云此是黄金台。",
      "秋风飒飒吹南陌，虎脊河边冰几尺。",
      "短衣明日独长征，回首今朝双眼赤。"
    ]
  },
  {
    "id": "adcfe4db9b6e64e0497288295b9f3fe2",
    "title": "归来行送友人之延平",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "闽中之山颇崒嵂，熊罴虎豹如人立。闽中之水极盘涡，上滩下滩蛟龙多。",
      "我辈劳生固其职，君亦安能早休息。独念今朝赴七闽，行过家门不得入。",
      "若耶溪水浅，绠短亦可汲。云门花木深，鹧鸪啼春日。",
      "早归来山田，熟后渔舟出。草阁斜阳粳稻香，烟波细雨纶竿湿。"
    ]
  },
  {
    "id": "adcfe4db9b6e64e03da6f35c47cdc907",
    "title": "发燕山",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "西风乾木叶，原野变颜色。",
      "征人别所知，去去燕山北。",
      "省觐亦其常，我独何偪仄。",
      "春明发故园，秋乃辞京国。",
      "岂曰哭穷途，蹭蹬至此极。",
      "亦以走边庭，徒旅不可得。",
      "羽箭逐庄头，腰刀随戍卒。",
      "浑脱取其温，驽骀借其力。",
      "冰霜不畏寒，崎岖亦可出。",
      "纵复隔关山，凌风有羽翼。"
    ]
  },
  {
    "id": "adcfe4db9b6e64e0396eb47ca6cd919a",
    "title": "望首阳山",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "垂鞭信马蹄，平沙入孤竹。",
      "孤竹传者谁，二子伯与叔。",
      "让国久无家，东海留芳躅。",
      "岂至采薇时，不食还乡曲。",
      "而以首阳名，专号兹山麓。",
      "清风讵可攀，庙貌随时俗。",
      "俎豆纵千秋，不饱他人粟。",
      "我来大道旁，日暮仍驰逐。",
      "安得拜衣冠，细摸残碑读。"
    ]
  },
  {
    "id": "adcfe4db9b6e64e0d4e302905cf9aca7",
    "title": "姜女祠",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "凛凛望夫石，上有姜女祠。",
      "姜女伊何人，庙貌永不移。",
      "风霜透巾帼，冰雪老容姿。",
      "乾坤历万劫，血泪犹双垂。",
      "守险本在德，长城亦何为。",
      "一哭且莫当，安能保边陲。",
      "今朝过其下，驱马独迟迟。",
      "叹息秦皇帝，不若一蛾眉。"
    ]
  },
  {
    "id": "adcfe4db9b6e64e05befb25760c83666",
    "title": "望海店",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "辽海出长城，出关已了了。",
      "望之欲无遗，莫若兹山好。",
      "积水远何极，分流犹浩淼。",
      "风翻白日低，浪动乾坤小。",
      "南疑析木偏，东觉扶桑晓。",
      "蜃楼遇且难，况识蓬莱岛。",
      "余本海滨人，少小纵临眺。",
      "今日出边庭，乃复行其杪。",
      "一苇直可杭，鞭石苦不早。",
      "安得乘长风，往复如飞鸟。"
    ]
  },
  {
    "id": "adcfe4db9b6e64e0e9ebb53d473fdd37",
    "title": "杏山",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "昨日望沧海，飘飘若神仙。",
      "今日过杏山，叹息临风前。",
      "辽阳多险要，此更其喉咽。",
      "同行一老革，为我语便便。",
      "太祖昔建国，铁骑来三千。",
      "掘壕困其外，踪迹犹依然。",
      "百战仅乃破，流血增平川。",
      "杀戮尽鸡狗，谁能保一椽。",
      "大刀既巳没，好李名空传。",
      "不见长城坏，万里销烽烟。"
    ]
  },
  {
    "id": "adcfe4db9b6e64e050ced255f98567fb",
    "title": "小淩河",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "日暮风萧萧，平沙水弥弥。",
      "立马饮长流，凫鸥惊欲起。",
      "清彻鉴须眉，曲折游鲂鲤。",
      "谁道若耶溪，烟波胜于此。"
    ]
  },
  {
    "id": "adcfe4db9b6e64e0d6b08c1187b7b0b5",
    "title": "大淩河",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "小淩清且浅，大淩莽滔滔。",
      "舆梁尚未成，舟楫亦徒劳。",
      "不若策驽马，聊试涉波涛。",
      "忠信吾所具，执辔何哀号。",
      "秋冬河正涸，深不满一篙。",
      "但得登彼岸，四顾求其曹。"
    ]
  },
  {
    "id": "adcfe4db9b6e64e0bf2f42c90edc5569",
    "title": "十三山",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "辽西岭万里，戴土皆平衍。",
      "独有十三山，石骨开生面。",
      "削疑斧凿工，画敌丹青善。",
      "峰峰插烟霄，缥缈穷万变。",
      "崩奔类马驰，离立如人战。",
      "或利若金刀，或直若羽箭。",
      "云气倏有无，日色递隐见。",
      "洞口失金牛，潭侧鸣孤雁。",
      "胡峤记颇详，蔡圭诗亦羡。",
      "予特过其旁，一一为数遍。"
    ]
  },
  {
    "id": "adcfe4db9b6e64e0037ccddd6ee9119a",
    "title": "渡辽河",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "出关数百里，渡河日八九。",
      "小者不知名，大者此其右。",
      "发源自东北，汨汨西南走。",
      "清流可濯缨，浊或泥数斗。",
      "荡溢起波涛，触石声如吼。",
      "泛滥过平沙，汪洋十馀亩。",
      "闻道枸柳河，水坚八月后。",
      "今年天亦寒，所遇何独否。",
      "独木一扁舟，三人亦可受。",
      "篙使横索钱，安能落吾手。",
      "浅濑褰裳衣，呀坑没马首。",
      "登岸乃独悲，鱼鳖几为友。"
    ]
  },
  {
    "id": "adcfe4db9b6e64e04c0fdf3f640fb8aa",
    "title": "叶赫行",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "柳条边外九十里，叶赫河头道如砥。荒荒草没两空城，一在山腰一近水。",
      "同行塞上翁，回鞭指故宫。自云叶赫王家子，不与寻常六角同。",
      "地广兵强称大国，老城本在河东北。前代羁縻三百年，累朝赐出黄金勒。",
      "中叶参商兄弟争，操戈没羽伤同室。土地人民自此分，新城更筑南山侧。",
      "臂鹰走马刷烟冈，醉酒徵歌瓦子堂。可怜国事由宫禁，亡却新城旧亦亡。",
      "太祖恩深分左右，一门子姓皆奔走。予父犹能架海青，姓名曾著鹰坊首。",
      "鹰坊本未入鹓班，只在长杨五柞间。天潢一派从龙者，谁识王孙旧日颜。",
      "五六年来行虎脊，经过每见渐渐麦。老死风尘亦有情，能无对此飞魂魄。",
      "吾闻此语独停鞭，相呼搔首问青天。青天青天胡不言，昔之沧海今桑田。"
    ]
  },
  {
    "id": "adcfe4db9b6e64e02be7ca55d23659d4",
    "title": "换车行",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "冰冻马蹄行不止，历尽千山复千水。",
      "边门未出已难堪，况出边门二千里。",
      "沈阳城北换柴车，柴车换得无人使。",
      "坡陀木石相枝撑，谷口泥淖多呀坑。",
      "日日辕摧与毂折，翻云覆雨如人情。",
      "人情翻覆乌可识，出门步步行荆棘。",
      "涕泪沾巾向北风，但见庭闱死亦得。"
    ]
  },
  {
    "id": "adcfe4db9b6e64e05ff38441c6db9509",
    "title": "次衣儿门",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "高冈背大道，绝壁面东偏。",
      "一溪何曲折，冰下鸣涓涓。",
      "上有古今树，俯仰淩苍烟。",
      "下有嶙峋石，错落横沙边。",
      "塞门多莽莽，独此堪留连。",
      "造物若无意，鬼斧胡为穿。",
      "因兹念长夏，百鸟鸣其巅。",
      "密叶影交覆，疏花开欲然。",
      "箕倨赤双脚，科头手一编。",
      "人迹且莫到，安得世务牵。",
      "管宁既未知，康乐亦寡缘。",
      "我独领其要，请为来者传。"
    ]
  },
  {
    "id": "adcfe4db9b6e64e0cfdaa6897794f10e",
    "title": "捉人行",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "乌腊城头鼓声绝，乌腊城下征车发。蓝旗堆里晓捉人，缚向旃墙不得脱。",
      "君莫怪，从来醉尉不可撄，霸陵夜夜无人行。射虎将军且不放，何况区区万里一书生。"
    ]
  },
  {
    "id": "adcfe4db9b6e64e0609b3c383059c405",
    "title": "混同江",
    "authorName": "杨宾",
    "authorId": "adcfe4db9b6e64e0973a5f0cacab0116",
    "dynasty": "清",
    "content": [
      "浩浩此江流，万古争日夜。",
      "我来独非时，但见寒光射。",
      "雪埋高岸头，沙涨层冰下。",
      "顿辔驽马奔，杖策车轮过。",
      "自昔戒垂堂，况复骑衡坐。",
      "来者纵莫欺，履薄还愁破。",
      "东行出塞垣，百川此为大。",
      "千山更临江，崩奔争一罅。",
      "虎踞与龙蟠，形势良非假。",
      "莫漫数金陵，渤海亦其亚。"
    ]
  },
  {
    "id": "adcfe4db9b948a1e87b0fd11b2dbded0",
    "title": "五夜余澹心涂次尾及同乡诸兄招饮河房时大雨如注经宵不歇醉归走笔记之",
    "authorName": "李元鼎",
    "authorId": "adcfe4db9b948a1ed1457b72d1457b72",
    "dynasty": "清",
    "content": [
      "插艾怜时序，衔杯共友朋。",
      "可堪今夜雨，偏妒一年镫。",
      "舫静歌声邈，波喧岸影增。",
      "天涯萍聚处，痛饮记吾曾。"
    ]
  },
  {
    "id": "adcfe4db9b948a1e9e4a2cdb4becf9b3",
    "title": "有客",
    "authorName": "李元鼎",
    "authorId": "adcfe4db9b948a1ed1457b72d1457b72",
    "dynasty": "清",
    "content": [
      "有客谈遗事，殷勤问往年。",
      "情飞沧海外，泪落夜镫前。",
      "荒塞闻鹦鹉，空山泣杜鹃。",
      "一尊聊取醉，身世总茫然。"
    ]
  },
  {
    "id": "adcfe4db9b948a1eaf4f8b15aa08459a",
    "title": "和王铁山少司空",
    "authorName": "李元鼎",
    "authorId": "adcfe4db9b948a1ed1457b72d1457b72",
    "dynasty": "清",
    "content": [
      "长堤漠漠散荒烟，满路寒鸦噪野田。",
      "世事波涛舟楫外，中原涕泪酒杯前。",
      "关河梦断残归鹤，霄汉星回冷丽娟。",
      "何处笳音催晚角，牙旗猎猎水云边。"
    ]
  },
  {
    "id": "adcfe4db9b948a1e095e25b053d06423",
    "title": "灌瓦研诗",
    "authorName": "李元鼎",
    "authorId": "adcfe4db9b948a1ed1457b72d1457b72",
    "dynasty": "清",
    "content": [
      "梅花研久伴镫青，金质黄流范古硎。",
      "汉代何人寻灌垒，雩阳有志纪洪铭。",
      "方之铜雀歌钟远，润以玉蜍战血荧。",
      "珍重传家供翰墨，毋烦端歙斫山灵。"
    ]
  },
  {
    "id": "adcfe4db9b948a1ea3f1eadbd7d01db0",
    "title": "同邑有友人过访寓舍授以二诗依韵答之",
    "authorName": "李元鼎",
    "authorId": "adcfe4db9b948a1ed1457b72d1457b72",
    "dynasty": "清",
    "content": [
      "栖托湖漘鸟梦迟，且因文酒共支颐。",
      "蟫慵墨沈餐鸡蹠，蛛隐荷衫傲鹿皮。",
      "戎马歌残孤剑在，风霜字挟一筇随。",
      "山中甲子余空老，惭说柴桑纪义熙。"
    ]
  },
  {
    "id": "adcfe4db9b948a1ea3f1eadbe8370620",
    "title": "同邑有友人过访寓舍授以二诗依韵答之",
    "authorName": "李元鼎",
    "authorId": "adcfe4db9b948a1ed1457b72d1457b72",
    "dynasty": "清",
    "content": [
      "时艰未易赋岩阿，采采芙蓉覆短蓑。",
      "话到家山稽客远，帆吹桑海故人过。",
      "潭深钴鉧啼元豹，月落潇湘冷翠蛾。",
      "望望枌榆堪结社，扁舟何日醉烟萝。"
    ]
  },
  {
    "id": "adcfe4db9bac8cda4a74d0cbcddfd201",
    "title": "西宁感旧",
    "authorName": "王以中",
    "authorId": "adcfe4db9bac8cdad1457b72d1457b72",
    "dynasty": "清",
    "content": [
      "雁行昔日聚湟中，曾论屯田仿汉功。",
      "事去繁华原似梦，重来童稚半成翁。",
      "沙寒戍迥千山月，夜静楼高一笛风。",
      "几度荒园亭上望，廿年前醉牡丹红。"
    ]
  },
  {
    "id": "adcfe4db9bd29eaf821c3ab8126712a2",
    "title": "济南道中",
    "authorName": "孔祥霖",
    "authorId": "adcfe4db9bd29eafd1457b72d1457b72",
    "dynasty": "清",
    "content": [
      "背指斜阳暮，长途觅短吟。",
      "树闻蝉韵急，泥没马蹄深。",
      "烟暝团遥野，磷青认远林。",
      "新秋凉一味，罗袖未能禁。"
    ]
  },
  {
    "id": "adcfe4db9bd9e6576b818888539c760f",
    "title": "景州城外",
    "authorName": "俞得鲤",
    "authorId": "adcfe4db9bd9e657d1457b72d1457b72",
    "dynasty": "清",
    "content": [
      "曲路重关小有天，招招酒旆解留仙。",
      "荒城古塔凌霄汉，古树层台薄晚烟。",
      "灯火前街人似沸，鸡声寒店夜如年。",
      "千般总是征途味，留得霜华到鬓边。"
    ]
  },
  {
    "id": "adcfe4db9bd9e657fa0ccb4189eb75fe",
    "title": "苍颉墓",
    "authorName": "俞得鲤",
    "authorId": "adcfe4db9bd9e657d1457b72d1457b72",
    "dynasty": "清",
    "content": [
      "人心不太古，忽然生苍颉。",
      "凿破混沌元，造字开知识。",
      "天地不能主，鬼神徒夜泣。",
      "文明世不穷，荒冢销白日。"
    ]
  },
  {
    "id": "adcfe4db9bdccc10af1d2a382c925670",
    "title": "北香湖观荷",
    "authorName": "林秀民",
    "authorId": "adcfe4db9bdccc10d1457b72d1457b72",
    "dynasty": "清",
    "content": [
      "湖上秋光老，君子意何迟。",
      "似有东篱约，来吟招隐诗。",
      "绿叶浓寒露，红衣淡水湄。",
      "高山不可到，斯会宁易期。"
    ]
  },
  {
    "id": "adcfe4db9bf73713a9089c6c42ef8d5a",
    "title": "恭和御赐杨制府诗原韵有序",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "翠华重幸日，瑞气霭龙牙。",
      "元老频承宠，宸章特赐嘉。",
      "调和归静穆，暑雨绝咨嗟。",
      "共仰明良会，唐虞岂有加。"
    ]
  },
  {
    "id": "adcfe4db9bf73713a9089c6c08eb837d",
    "title": "恭和御赐杨制府诗原韵有序",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "一字同华衮，天香遍齿牙。",
      "光辉悬日月，矍铄入褒嘉。",
      "边海安持重，经纶但咄嗟。",
      "愿言崇令德，君赐看重加。"
    ]
  },
  {
    "id": "adcfe4db9bf73713a9089c6cd5d0dc44",
    "title": "恭和御赐杨制府诗原韵有序",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "东南形胜地，城阙似排牙。",
      "德遍久无斁，恩承新孔嘉。",
      "秀登甲乙选，野静癸庚嗟。",
      "遥识吾王豫，畴咨无可加。"
    ]
  },
  {
    "id": "adcfe4db9bf73713a9089c6cfa2dff4f",
    "title": "恭和御赐杨制府诗原韵有序",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "赓歌千古盛，巴里愧聱牙。",
      "共喜鲸波伏，难忘棠荫嘉。",
      "空持观水术，不觉望洋嗟。",
      "击壤聊同调，殊恩分外加。"
    ]
  },
  {
    "id": "adcfe4db9bf73713d740b2c5f2dbea79",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "风撼长竿卷大旗，安平渡口夕阳时。",
      "参差帆影轻鸥泛，砰湃涛声铁马驰。",
      "收网渔郎还隐隐，招人舟子故迟迟。",
      "醉翁矫首筹同济，灯火连村尽系思。"
    ]
  },
  {
    "id": "adcfe4db9bf73713d740b2c5f82a54fa",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "涌浪声声似鼓鼙，将军从此殄鲲鲵。",
      "清笳落日归渔笛，战垒寒烟冷钓堤。",
      "但觉星光齐上下，不分燐火遍东西。",
      "太平岁久销沉尽，折戟何须问水犀。"
    ]
  },
  {
    "id": "adcfe4db9bf73713d740b2c525cc304d",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "鹿耳门雄万里城，暗沙沉铁鲸鲵惊。",
      "春风春雨波能立，潮落潮生气未平。",
      "骇浪周遭天设险，飞帆屈曲地中行。",
      "从来利涉凭忠信，笑指群鸥久定盟。"
    ]
  },
  {
    "id": "adcfe4db9bf73713d740b2c50ce3030f",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "十年作郡白盈头，雪爱炎方为淹留。",
      "遥对玉山成二老，消归银海作清流。",
      "众峰远列看雌伏，鸣瀑齐声报晓筹。",
      "应是碧鸡曾羽化，樊龙犹得傍瀛洲。"
    ]
  },
  {
    "id": "adcfe4db9bf73713d740b2c58a2f4303",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "万水朝宗尽注东，晓云初散日曈昽。",
      "漆园但觉虚生白，函谷遥惊气尽红。",
      "和霭渐蒸鲲变化，华光合配月玲珑。",
      "长春海国扶桑近，不用挥戈仰再中。"
    ]
  },
  {
    "id": "adcfe4db9bf73713d740b2c5638909ef",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "涛声日夜镇长听，偏聚凌虚君子亭。",
      "淅沥乍惊风折笋，噌吰疑是雨淋铃。",
      "近连射圃乱鸣镝，并入春潮沸震霆。",
      "自笑巴音同布鼓，广长舌愧吐莲青。"
    ]
  },
  {
    "id": "adcfe4db9bf73713167fcd11455e9ac9",
    "title": "自题渡海图",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "一舟似芥托波澜，水立风驰洵大观。",
      "日月吐吞成四照，江河羞涩等微湍。",
      "举头但觉星辰近，放眼从知天地宽。",
      "便欲乘帆溯牛斗，珠光龙气试回看。"
    ]
  },
  {
    "id": "adcfe4db9bf73713167fcd115fe7555f",
    "title": "自题渡海图",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "真成宦海任西东，回首萍踪一瞬中。",
      "十载含香闻三省，五年樵鹤肃双熊。",
      "可能文字驱潜鳄，赖有精诚贯白虹。",
      "身入画图期共济，肯将华发负初衷。"
    ]
  },
  {
    "id": "adcfe4db9bf73713d740b2c5bd65c92c",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "西屿丹霞可乐饥，海波摩荡日崦嵫。",
      "轩轩顾影谁能举，冉冉登台或有期。",
      "十色五光萦仿佛，宋车鲁马更离奇。",
      "分明一幅鹅溪绢，界画云烟李伯时。"
    ]
  },
  {
    "id": "adcfe4db9bf737138b168e49ef72cac6",
    "title": "送裴总戎秩满西渡",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "廿年小阮旧论交，两载同方荷并包。",
      "铃阁月明驯虎豹，楼船风肃靖螭蛟。",
      "泽深海国长垂荫，勋策云台看锡茅。",
      "独笑白头偕野鹤，淹留犹复等悬匏。"
    ]
  },
  {
    "id": "adcfe4db9bf73713d740b2c57e828dc9",
    "title": "台阳八景",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "戟门西上耸澄台，扶醉登临亦壮哉。",
      "片片贾帆破浪出，腾腾阵马御风来。",
      "守身时懔冰渊念，拯世深惭舟楫才。",
      "但使汪洋归大度，任他蠡测与鸥猜。"
    ]
  },
  {
    "id": "adcfe4db9bf73713605c8b5814306ea4",
    "title": "端阳前见篱菊作花",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "清节秋霜世久知，东篱五月独标奇。",
      "非关傲骨因人热，要见炎凉总不移。"
    ]
  },
  {
    "id": "adcfe4db9bf7371333c6e7ee97e3956e",
    "title": "送干静专司马谢病归江右",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "执手意无极，欲言心转忘。",
      "至人退即进，我法柔为刚。",
      "存道固存拙，不卑亦不亢。",
      "波澜生古井，兰蕙失芬芳。",
      "飞渡一泓海，置身千仞冈。",
      "愿言崇令德，特达看圭璋。"
    ]
  },
  {
    "id": "adcfe4db9bf7371392ce8313aa13a790",
    "title": "留别松山观察以皇恩只许住三年为韵",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "忆昔长安道，同时侍玉皇。",
      "公方翔凤阁，予谬含鸡香。",
      "公才简帝心，捧檄来闽疆。",
      "予亦衔命出，连镳共一方。",
      "长溪接三山，灯火每相望。"
    ]
  },
  {
    "id": "adcfe4db9bf7371392ce831338ee3cc3",
    "title": "留别松山观察以皇恩只许住三年为韵",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "三山领十郡，公政惟春暄。",
      "愧予持布鼓，安敢拟雷门。",
      "虑囚参末议，稍稍窥篱樊。",
      "左提复右挈，卵翼感殊恩。",
      "正期侍颜色，朝命移朱幡。"
    ]
  },
  {
    "id": "adcfe4db9bf7371392ce8313d115c310",
    "title": "留别松山观察以皇恩只许住三年为韵",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "朱幡出东宁，未至民先喜。",
      "东宁本荒服，伏莽多虎兕。",
      "吏黠营奸私，荆蓁欺兰芷。",
      "下车公毅然，为水不如火。",
      "期月风肃清，千里歌乐只。"
    ]
  },
  {
    "id": "adcfe4db9bf7371392ce83139fdaf897",
    "title": "留别松山观察以皇恩只许住三年为韵",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "三载政大成，青草生囹圄。",
      "受代及瓜期，承乏适命予。",
      "竭蹶步后尘，鲁直公独许。",
      "不惜屈天潢，谓予长马齿。",
      "告予旧政教，相勖敦古处。"
    ]
  },
  {
    "id": "adcfe4db9bf7371392ce8313c8095450",
    "title": "留别松山观察以皇恩只许住三年为韵",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "送公往朝天，公去予独住。",
      "坐公政事堂，尺寸守公度。",
      "宽猛本相济，非敢妄攀附。",
      "抚公旧松桂，复思新雨露。",
      "邮传秉节回，双旌喜重渡。"
    ]
  },
  {
    "id": "adcfe4db9bf7371392ce83134d77ad44",
    "title": "留别松山观察以皇恩只许住三年为韵",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "村社久巡历，风土公素谙。",
      "立马迎前驺，呼声乐且湛。",
      "公治推至诚，风雨皆和甘。",
      "予惟谨受教，举一思反三。",
      "独搔旧头颅，顾影殊自惭。"
    ]
  },
  {
    "id": "adcfe4db9bf7371392ce8313eee11035",
    "title": "留别松山观察以皇恩只许住三年为韵",
    "authorName": "余文仪",
    "authorId": "adcfe4db9bf73713d1457b72afd803b2",
    "dynasty": "清",
    "content": [
      "白日去鼎鼎，青鬓换华颠。",
      "政绩无可纪，素餐年复年。",
      "君恩许放归，山足尚轻便。",
      "布衣款戟门，重申旧缠绵。",
      "愿公崇令德，报国仗大贤。"
    ]
  },
  {
    "id": "adcfe4db9c030119f075441eae79a2f9",
    "title": "顾晴谷大令饯别牛头山杜子祠即席赋二律其二",
    "authorName": "柯逢时",
    "authorId": "adcfe4db9c030119d1457b72d1457b72",
    "dynasty": "清",
    "content": [
      "羌村小别无多日，杜曲重来定几时。",
      "风雨尊前人老大，关山笛里道倭迟。",
      "朝班渐喜长安近，归计惟应襄水知。",
      "为谢殷勤杯酒意，少陵原上一题诗。"
    ]
  },
  {
    "id": "adcfe4db9c030119fa011c29e52ce48d",
    "title": "顾晴谷大令饯别牛头山杜子祠即席赋二律其一",
    "authorName": "柯逢时",
    "authorId": "adcfe4db9c030119d1457b72d1457b72",
    "dynasty": "清",
    "content": [
      "城南山势郁崔鬼，工部祠堂亦壮哉。词赋纵横开世界，川原高下护楼台。",
      "尘封石篆青麟麟隐，酒泛金尊白雁来。蕃虏正骄群盗剧，当时涕泪满蒿莱。"
    ]
  },
  {
    "id": "adcfe4db9c123f532951f35d25c029f3",
    "title": "论诗",
    "authorName": "王振声",
    "authorId": "adcfe4db9c123f530533a88869d1fc78",
    "dynasty": "清",
    "content": [
      "诗到三唐已别裁，不图生面近重开。",
      "字能泣鬼无灵气，语必惊人有霸才。",
      "七宝楼台迷片段，九天珠玉障尘埃。",
      "百思索解终难解，安得香山老妪来。"
    ]
  },
  {
    "id": "adcfe4db9c123f533cd41f5aeb01409a",
    "title": "归路",
    "authorName": "王振声",
    "authorId": "adcfe4db9c123f530533a88869d1fc78",
    "dynasty": "清",
    "content": [
      "匆匆晓起放归舟，两岸霜痕满目秋。",
      "指点遥村疏树外，依稀塔影是通州。"
    ]
  },
  {
    "id": "adcfe4db9c123f53c9a0ec05d81014a6",
    "title": "张船山先生嘉庆庚午出守莱州冬日履任次年辛未冬乞休壬申春二月解组归时年四十有九予光绪乙巳出守徽州冬日履任次年丙午冬乞休丁未春解组归与先生若合符节然予年已六十有六矣因赋二绝志之",
    "authorName": "王振声",
    "authorId": "adcfe4db9c123f530533a88869d1fc78",
    "dynasty": "清",
    "content": [
      "蓬山云海一年游，冬往春归太自由。",
      "诗画兴浓官兴淡，徽州颇不让莱州。"
    ]
  },
  {
    "id": "adcfe4db9c123f53c9a0ec0504a57557",
    "title": "张船山先生嘉庆庚午出守莱州冬日履任次年辛未冬乞休壬申春二月解组归时年四十有九予光绪乙巳出守徽州冬日履任次年丙午冬乞休丁未春解组归与先生若合符节然予年已六十有六矣因赋二绝志之",
    "authorName": "王振声",
    "authorId": "adcfe4db9c123f530533a88869d1fc78",
    "dynasty": "清",
    "content": [
      "一到蓬莱即告归，早知四十九年非。",
      "我今周甲才回首，愧听旁人说见几。"
    ]
  },
  {
    "id": "adcfe4db9c123f53c44a8e33b0405e47",
    "title": "自题小像",
    "authorName": "王振声",
    "authorId": "adcfe4db9c123f530533a88869d1fc78",
    "dynasty": "清",
    "content": [
      "我面不自识，我独知我心。",
      "欲古而不古，似今而非今。",
      "读书不甚解，披画常摹临。",
      "无事且酌酒，有时还抚琴。",
      "况遇好时节，花木有清阴。",
      "悠然禽鸟乐，我亦爱绿林。",
      "静观皆自得，幸无尘俗侵。",
      "写意画图中，聊以开胸襟。",
      "即时当行乐，何必问升沉。"
    ]
  },
  {
    "id": "adcfe4db9c123f533f82614a3c91acd6",
    "title": "赵次山同年前辈属题鲁斋年伯阳谷殉难事实敬步公松球歌韵",
    "authorName": "王振声",
    "authorId": "adcfe4db9c123f530533a88869d1fc78",
    "dynasty": "清",
    "content": [
      "天兵压境除群丑，腹负将军握枢纽。",
      "贺兰拥众尽熊罴，睢阳危立无刁斗。",
      "况乎阳谷仅弹丸，固圉无庸兵力厚。",
      "坐视不发一旅师，竟任孤城入贼手。",
      "宰官五日京兆耳，胡不托故越境走。",
      "丈夫志节卓如山，进退讵因人左右。",
      "百里之城当要冲，岩疆岂容贼人有。",
      "一邑之宰朝命尊，臣节当为天子守。",
      "靴刀单骑奋直前，嚼齿捐躯不顾后。",
      "誓甘一死报朝廷，天经地义正非偶。",
      "乔材本自起岩阿，劲草绝不委泽薮。",
      "树立早负凌云姿，艰贞岂避狂风吼。",
      "正如泷冈松结球，瑰奇钟毓由天受。",
      "赫赫天祖所鉴临，烈烈风沙难杂蹂。",
      "移孝独完臣子心，仗节聿昭岁月久。",
      "宜乎继起皆达人，伟烈丰功同不朽。"
    ]
  },
  {
    "id": "adcfe4db9c18c5369f67f995f7742abe",
    "title": "和林金石诗",
    "authorName": "江标",
    "authorId": "adcfe4db9c18c53696c5c28b6be5336d",
    "dynasty": "清",
    "content": [
      "剥落残碑认短铭，舍人书体出天廷。吾从字画徵旁刻，大《泰山铭》小《孝经》。",
      "脱脱已罢巙巙卒，谁是平章至正秋。一记不传名姓在，朔方剩有断碑留。"
    ]
  },
  {
    "id": "adcfe4db9c18f65c3ecdb749550b5511",
    "title": "古诗",
    "authorName": "胡庭",
    "authorId": "adcfe4db9c18f65cd1457b72d1457b72",
    "dynasty": "清",
    "content": [
      "霜气流前除，照我罗衣裳。",
      "耿耿夜不寐，蹑履起彷徨。",
      "草虫亦何悲，鸣声恓以怆。",
      "四郊一孤影，落叶飘回郎。",
      "南楼谁家子，弦歌宴华堂。"
    ]
  },
  {
    "id": "adcfe4db9c18f65c3ecdb74964739106",
    "title": "古诗",
    "authorName": "胡庭",
    "authorId": "adcfe4db9c18f65cd1457b72d1457b72",
    "dynasty": "清",
    "content": [
      "朔风吹玉树，叶叶起秋声。",
      "上有白鹤栖，下有蟋蟀鸣。",
      "高天鸿雁来，河汉有馀清。",
      "念我故人子，结发事荣名。",
      "离筵一分手，千载为伤情。"
    ]
  },
  {
    "id": "adcfe4db9c18f65c3ecdb749be504cad",
    "title": "古诗",
    "authorName": "胡庭",
    "authorId": "adcfe4db9c18f65cd1457b72d1457b72",
    "dynasty": "清",
    "content": [
      "拥衾起长叹，读我案头书，书中何所有，乃见太古初。",
      "巢许在箕颍，洗耳避唐虞。揖让不屑睹，况忍谏征诛。",
      "采薇虽西山，道隆情已污。"
    ]
  },
  {
    "id": "adcfe4db9c3150ea74a82eec57a336a7",
    "title": "寄母",
    "authorName": "张敬庵",
    "authorId": "adcfe4db9c3150ead1457b72d1457b72",
    "dynasty": "清",
    "content": [
      "去家三百里，回首一千朝。",
      "无限白云恨，秋风长短桥。"
    ]
  },
  {
    "id": "adcfe4db9c3e49c4e121f988a14c9a26",
    "title": "病起将移居蕙曲",
    "authorName": "翁元圻",
    "authorId": "adcfe4db9c3e49c47283518d85f007f8",
    "dynasty": "清",
    "content": [
      "冀北归来又一年，轻寒正是养花天。",
      "寻芳懒试登山屐，得句迟于上水船。",
      "病减已过春寂寂，愁多空负腹便便。",
      "药床茶灶添新制，买得临江屋数椽。"
    ]
  },
  {
    "id": "adcfe4db9c4402b7c0047394c5c76664",
    "title": "双鬟",
    "authorName": "陈筱冬",
    "authorId": "adcfe4db9c4402b7d1457b72d1457b72",
    "dynasty": "清",
    "content": [
      "双鬟孰画旗亭壁，独茧应缫楚客丝。",
      "金凤台边游女队，踏歌争唱艳秋词。"
    ]
  },
  {
    "id": "adcfe4db9c444dce3cf51b94b9b1dc04",
    "title": "槛外",
    "authorName": "郝答",
    "authorId": "adcfe4db9c444dced1457b72d1457b72",
    "dynasty": "清",
    "content": [
      "槛外秋光入绮寮，寒镫孤馆黯魂消。",
      "客中病酒初闻雁，江上怀人正落潮。",
      "南浦疏云常漠漠，西风冷雨故潇潇。",
      "家乡未似长安远，可有音书慰寂寥！"
    ]
  },
  {
    "id": "adcfe4db9c444dce75b240812e868e91",
    "title": "冉冉",
    "authorName": "郝答",
    "authorId": "adcfe4db9c444dced1457b72d1457b72",
    "dynasty": "清",
    "content": [
      "冉冉霜华鬓已丝，一年几见好花枝。",
      "箧中诗就吟难稳，醉里杯宽酒不辞。",
      "浮世只今成落拓，间情终古写相思。",
      "纷纷眼底皆余子，未识何人是可儿。"
    ]
  },
  {
    "id": "adcfe4db9c49912883cfc9c294ee4535",
    "title": "竹枝词",
    "authorName": "潘荣陛",
    "authorId": "adcfe4db9c499128d1457b72d1457b72",
    "dynasty": "清",
    "content": [
      "风鸢放出万人看，千丈麻绳系竹竿。",
      "天下太平新样巧，一行飞上碧云端。"
    ]
  },
  {
    "id": "adcfe4db9c49b00d4968f3fe7fb1ab15",
    "title": "赤嵌夕照",
    "authorName": "方达义",
    "authorId": "adcfe4db9c49b00dd1457b72d1457b72",
    "dynasty": "清",
    "content": [
      "夕阳斜映赤嵌城，海国波恬一水平。",
      "岛上人家烟树里，苍痕绿影护雕甍。"
    ]
  },
  {
    "id": "adcfe4db9c4e36887d99c03bb0bcfd6e",
    "title": "赴泲不果",
    "authorName": "王建衡",
    "authorId": "adcfe4db9c4e3688d1457b72d1457b72",
    "dynasty": "清",
    "content": [
      "捆载诗书上小舟，今春准拟作东游。",
      "帆开汶水移花岸，路入梁山问酒楼。",
      "到日定知幽兴满，新篇还与故人酬。",
      "无端荒歉因循甚，潦倒行装又过秋。"
    ]
  },
  {
    "id": "adcfe4db9c4e3688759cb5f340f29915",
    "title": "寄宋柱石",
    "authorName": "王建衡",
    "authorId": "adcfe4db9c4e3688d1457b72d1457b72",
    "dynasty": "清",
    "content": [
      "三年泲上悲秋客，别后诗情近若何？",
      "花岸不辞行处远，柳风偏爱醉来多。",
      "也应高唱随鸳鹭，未许长吟到薜萝。",
      "圣代即今需献纳，好将词赋奏鸾坡。"
    ]
  },
  {
    "id": "adcfe4db9c53e9d97caa0dae82164c92",
    "title": "访宋钱氏书藏歌",
    "authorName": "劳格",
    "authorId": "adcfe4db9c53e9d9f2d887e0d072677d",
    "dynasty": "清",
    "content": [
      "忠懿余间嗜书史，吟成属草钟王似。熙陵睿赏每移情，承家文采多佳士。",
      "有人风月贪西泠，一片松篁九里亭。新绿含波快廷眺，看山杰阁临郊坰。",
      "阁里牙签夸插架，风前芸叶纷来下。清昼披吟独啸歌，人如脉望餐仙化。",
      "笑谪蓬莱答远怀，一时朋好嗟天涯。榜题曾说眉山老，有时笠屐来莎阶。",
      "中朝俨昱差相抗，琴盏从容徵雅量。并如文僖好丛残，娘嬛可到应先访。",
      "情迁事往移心神，陌上花开又晚春。善本流传何可见，铁券玉册问渔人。",
      "间探遗址行芳野，亦如梵夹乌金瓦。浅草寒烟约略间，空余春涨缘堤泻。",
      "放怀往昔几沉吟。自来名迹劳幽寻。书城墨妙已千古，韵事今犹播艺林。"
    ]
  },
  {
    "id": "adcfe4db9c5e08366f2775ae137eb8ad",
    "title": "小孤山",
    "authorName": "杨廷桂",
    "authorId": "adcfe4db9c5e0836d1457b72d1457b72",
    "dynasty": "清",
    "content": [
      "九水来同泻此湖，关门矗起铁浮图。",
      "力撑颓浪功诚大，高到层霄影太孤。",
      "仙窟有门凭鼓棹，天梯难上孰携壶。",
      "绣鞋娇娜凌波立，招客情深逊大姑。"
    ]
  },
  {
    "id": "adcfe4db9c716e9f82fb1e4a04d72997",
    "title": "寒山别馆对雨同来殷作",
    "authorName": "张熙纯",
    "authorId": "adcfe4db9c716e9f3e7e0224e8fd4a8a",
    "dynasty": "清",
    "content": [
      "际晓天蝉吟，凉云荫乔木。",
      "玉琴泛商声，寥寥感旧独。",
      "故人轸离居，暇日惠高躅。",
      "烟萝结清欢，岚影散遐瞩。",
      "飞雨忽来过，筠翠霭新沐。",
      "稍迷云外峰，复乱林中瀑。",
      "颇涤尘虑烦，焉念流景速。",
      "嘉藻时见遗，瑶尊更相属。",
      "松阴淡欲暝，残钟度空谷。"
    ]
  },
  {
    "id": "adcfe4db9c7d7b99c57f43e0bfa0cb0c",
    "title": "过彭泽次藻青韵",
    "authorName": "顾森书",
    "authorId": "adcfe4db9c7d7b99d1457b72d1457b72",
    "dynasty": "清",
    "content": [
      "寂寞秋江上，经霜木叶殷。",
      "数村高下屋，一路浅深山。",
      "隐吏洁身去，荒城终古闲。",
      "我行愧飞鸟，意倦不能还。"
    ]
  },
  {
    "id": "adcfe4db9c8a1c690dc5d5253e1cec96",
    "title": "龙泉寺",
    "authorName": "樊初荀",
    "authorId": "adcfe4db9c8a1c69d1457b72d1457b72",
    "dynasty": "清",
    "content": [
      "龙泉岩上寺，杏谷日边霞。",
      "夜瀑晴峦雨，春镫白雪花。",
      "磬浮松月小，关掩岭云赊。",
      "仄径穿林细，轻烟拂树斜。",
      "东风迟暗草，暝色滞飞鸦。",
      "慧远溪前路，樵苏数十家。"
    ]
  },
  {
    "id": "adcfe4db9c8ab5790b4be2f91645b544",
    "title": "南楼对月",
    "authorName": "程梦湘",
    "authorId": "adcfe4db9c8ab579d1457b72d1457b72",
    "dynasty": "清",
    "content": [
      "孤鸿声可数，黄叶落无多。",
      "复此南楼月，离思渺若何。",
      "烟开溧阳树，山接贡湖波。",
      "明发归帆远，乘风好放歌。"
    ]
  },
  {
    "id": "adcfe4db9c8ab57976e537d750d0e293",
    "title": "送王梦楼之扬州",
    "authorName": "程梦湘",
    "authorId": "adcfe4db9c8ab579d1457b72d1457b72",
    "dynasty": "清",
    "content": [
      "金简纷披会百灵，鱼龙曾识使臣星。",
      "天回沧海千重碧，梦破齐州九点青。",
      "未许游仙求大药，依然浪迹等飘萍。",
      "孤篷小作芜城别，卧称江潮带月听。"
    ]
  },
  {
    "id": "adcfe4db9c8ab579418e3a9daa106cac",
    "title": "西溪水宿",
    "authorName": "程梦湘",
    "authorId": "adcfe4db9c8ab579d1457b72d1457b72",
    "dynasty": "清",
    "content": [
      "残月下柁楼，鸣禽破幽寐。",
      "露稀天益澄，水远星初坠。",
      "迟明启篷窗，峭寒袭布被。",
      "时有微风来，芦苇响清吹。",
      "水花不知名，轻盈送香气。",
      "渺矣孤客怀，于焉发遐思。"
    ]
  },
  {
    "id": "adcfe4db9c8ab579447670c1a6bd5b5f",
    "title": "西氿夜行",
    "authorName": "程梦湘",
    "authorId": "adcfe4db9c8ab579d1457b72d1457b72",
    "dynasty": "清",
    "content": [
      "日夕湖水清，苍茫月明里。",
      "水清不受月，月出见湖底。",
      "遥山隐鳞鳞，微波空弥弥。",
      "星星渔火生，杳杳拿音起。",
      "开帘向空绿，一碧见千里。",
      "空明溯流光，沿缘撷兰芷。",
      "盈盈杳难即，临风怀彼美。"
    ]
  },
  {
    "id": "adcfe4db9c9f99b6c9071f545becfb02",
    "title": "游阿育王寺",
    "authorName": "李圣就",
    "authorId": "adcfe4db9c9f99b6d1457b72d1457b72",
    "dynasty": "清",
    "content": [
      "地僻无人至，山回云路重。",
      "虚楼架绝壁，危塔并寒峰。",
      "暮雨千岩树，秋风万壑钟。",
      "支公旧讲处，涧底有吟龙。"
    ]
  },
  {
    "id": "adcfe4db9c9f99b60f826767a8c1f3f3",
    "title": "钱塘东望",
    "authorName": "李圣就",
    "authorId": "adcfe4db9c9f99b6d1457b72d1457b72",
    "dynasty": "清",
    "content": [
      "独立长天霁景开，登临遥傍越王台。",
      "三秋夜月鲸鲵气，万里西风鸿雁哀。",
      "隔岸帆樯连树没，满江镫火送潮来。",
      "苍茫更起乘桴志，搔首天东日几回。"
    ]
  },
  {
    "id": "adcfe4db9c9f99b65b347659b74d4b8e",
    "title": "明皇",
    "authorName": "李圣就",
    "authorId": "adcfe4db9c9f99b6d1457b72d1457b72",
    "dynasty": "清",
    "content": [
      "梨园往事已堪怜，千古谁将图画传。",
      "钿合难凭天上使，霓裳空忆月中仙。",
      "巴川夜雨悲鸣铎，蜀国春风语断弦。",
      "南内凄凉明月夜，伤心独有李龟年。"
    ]
  },
  {
    "id": "adcfe4db9ca46851e475c0829ee35ced",
    "title": "别王荷夫墓",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "辛苦尔生前，聊凭一枕眠。",
      "千秋孤竹国，三月落花天。",
      "旧宅依邻井，青山俯墓田。",
      "移官吾在迩，来别益凄然。"
    ]
  },
  {
    "id": "adcfe4db9ca4685127a2fce96efb2c31",
    "title": "双刀歌赠仲芸",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "长沙城头夜吹角，军书频报妖氛恶。",
      "立散黄金募健儿，誓除乱贼安耕凿。",
      "酒酣奋臂登高台，挥刀起抉浮云开。",
      "绕身倏忽曳雌蜺，已觉狡兔无蒿莱。",
      "宝物惊看买难得，炎天冷透冰霜色。",
      "铿然齐插短鞘中，余怒犹闻吼未息。",
      "自言采铁南山冈，锻炼昼夜摩阴阳。",
      "深镌咸丰某年月，几肯轻试韬锋铓。",
      "只今群盗被原野，雄心已逐嘶风马。",
      "若云佩此位三公，世间笑杀屠沽者。",
      "把君袖，为君歌，唾壶击碎当奈何。",
      "区区金紫安足多，请君斫断生鼋鼍。"
    ]
  },
  {
    "id": "adcfe4db9ca46851a92f353032561fba",
    "title": "六安遇周八即送之临淮",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "故人今日来，沈疴今日起。",
      "秋风满庭阶，握手各相视。",
      "子容较昔丰，我病瘦何似。",
      "欢会叙离忧，乱绪纷难理。",
      "忆从去年春，同舟泛江水。",
      "翩若南翔鸿，双飞复双止。",
      "中忽隔一隅，盗贼惊突豕。",
      "逾年患未消，信息殊生死。",
      "觌面良可欣，征车嗟复驶。",
      "檐端亘明河，絮絮犹未已。"
    ]
  },
  {
    "id": "adcfe4db9ca46851a92f35309a1b9ace",
    "title": "六安遇周八即送之临淮",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "往离日苦长，来别日虞久。",
      "相依晨夕间，属子一樽酒。",
      "志趣各有存，大节期不苟。",
      "讵以恃爱深，而负厥身咎。",
      "世事方艰虞，勋名惧衰朽。",
      "金飙卷淮流，花骢嘶岸柳。",
      "努力舒远猷，金印行系肘。",
      "当路急需才，况有平生厚。",
      "短策余顾惭，清操誓终守。",
      "临河濯长缨，愿言告良友。"
    ]
  },
  {
    "id": "adcfe4db9ca46851eeac59ed471bc87a",
    "title": "叵罗词",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "折尽杨柳枝，绾尽杨柳丝。",
      "与郎作叵罗，绾郎无别离。"
    ]
  },
  {
    "id": "adcfe4db9ca46851eeac59ed9ae6bb27",
    "title": "叵罗词",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "离家长苦思，在家长苦饥。",
      "与郎作叵罗，杨柳郎生涯。"
    ]
  },
  {
    "id": "adcfe4db9ca46851eeac59ed63fc99b5",
    "title": "叵罗词",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "街前卖叵罗，个个圆复圆。",
      "门前种杨柳，相见时相怜。"
    ]
  },
  {
    "id": "adcfe4db9ca4685148d4e602a3521c97",
    "title": "力子来",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "公堂录囚罢，猝然见行李。",
      "佥称力子来，芒鞋踏阶戺。",
      "长跪报平安，未启书先喜。",
      "有篚广且深，有箧方尺咫。",
      "次第列长筵，乡味多且旨。",
      "所嗟路迢迢，辛苦三千里。"
    ]
  },
  {
    "id": "adcfe4db9ca4685148d4e60203b82f9a",
    "title": "力子来",
    "authorName": "游智开",
    "authorId": "adcfe4db9ca46851d1457b72d1457b72",
    "dynasty": "清",
    "content": [
      "冢妇奉我枣，介妇奉我姜。",
      "黄柑双复双，摩挲双手香。",
      "书言儿种柑，在耶出门后。",
      "摘柑寄西川，耶苦居官久。",
      "告儿及明春，斗酒听鸣莺。",
      "闻儿又生孙，归哉怡我情。"
    ]
  },
  {
    "id": "adcfe4db9ca726ffdeac221abfe8309d",
    "title": "秋初咏怀",
    "authorName": "阮芝生",
    "authorId": "adcfe4db9ca726ffd1457b72d1457b72",
    "dynasty": "清",
    "content": [
      "商声一夜起，萧瑟暗庭柯。",
      "秋色已如此，客怀将若何。",
      "白云千里隔，南雁几行过。",
      "不尽登楼思，苍茫独放歌。"
    ]
  },
  {
    "id": "adcfe4db9ca726ff35cab22825f4d17e",
    "title": "杂诗",
    "authorName": "阮芝生",
    "authorId": "adcfe4db9ca726ffd1457b72d1457b72",
    "dynasty": "清",
    "content": [
      "积雨多昼阴，斋居苦不怿。",
      "向晓知新晴，启户见佳色。",
      "遥天扫片云，四山送新碧。",
      "鸣鸠起树间，落英忽已积。",
      "冉冉春光徂，坐感芳时易。",
      "何当携一尊，重蜡谢公屐。"
    ]
  },
  {
    "id": "adcfe4db9cab649bd6195ffa482b9cc6",
    "title": "宿南陂",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "洞门云气掩余晖，风叶萧萧乱打扉。",
      "破屋夜凉知雨过，空林鸦噪有僧归。",
      "苦淹人事真无那，便息交游未觉非。",
      "寂寂南亭山色里，卧听清梵欲忘机。"
    ]
  },
  {
    "id": "adcfe4db9cab649bffce7c3e1ca7cc60",
    "title": "寄答仲玉湘上见怀",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "白璧徒遭按剑看，湘门风景又秋残。",
      "世途吾已肱三折，归路君宁首两端。",
      "故渚正漂菰米黑，微霜新点蟹螯丹。",
      "滨沅千里烟波阔，早晚相从理钓竿。"
    ]
  },
  {
    "id": "adcfe4db9cab649bb08d4028549b17d1",
    "title": "过继之宿",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "溪北溪南两玉屏，雨余岚气倍青青。",
      "但教山色终年好，何碍柴扉竟日扃。",
      "竹瓦小楼延午话，石床残暑坐风棂。",
      "酒阑笑索林间味，知有园蔬万菌钉。"
    ]
  },
  {
    "id": "adcfe4db9cab649b82eeb0559228b68d",
    "title": "晚登横州城望",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "落叶声中日又残，荒城清夜此凭栏。",
      "九秋星斗盘空大，万壑风涛卷地寒。",
      "了了乡音知雁户，蒙蒙山色是珠官。",
      "卢敖漫自贪奇胜，未觉人间八极宽。"
    ]
  },
  {
    "id": "adcfe4db9cab649b85e8e6eb048cba60",
    "title": "柳州道中",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "楚云南望独宵征，天际悠悠指去程。",
      "千点乱山萦象驿，一痕残雨下龙城。",
      "寒林照眼知秋气，远瀑盘空作怒声。",
      "自笑苍黄埃雾里，据鞍诗思尚纵横。"
    ]
  },
  {
    "id": "adcfe4db9cab649b3e7f6c474ee264b6",
    "title": "重过红鹤庵题壁",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "映水苔扉百尺悬，云峦烟树远钩联。",
      "惊心桑下曾三宿，弹指天南又几年。",
      "山色青怜春雨后，江声寒落酒樽前。",
      "他时重问枫门路，可许经台续旧缘。"
    ]
  },
  {
    "id": "adcfe4db9cab649b06f18e23d66b91e5",
    "title": "留题李中丞湖上山庄",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "凭栏无数青山好，都在湖波潋滟中。",
      "尽日烟岚自来去，多情鱼鸟亦玲珑。",
      "长廊午寂听松雨，小阁新凉坐竹风。",
      "珍重主人留客意，不应归骑便匆匆。"
    ]
  },
  {
    "id": "adcfe4db9cab649be62899aaf819616f",
    "title": "题吕氏家传后",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "遗老都教一网除，纷纷犹复假边储。",
      "百年亲见铜人泣，万死谁传雪窖书。",
      "冤鸟犹思石填海，怒虫休笑臂当车。",
      "前朝旧事那堪说，简蠹摩挲恨有余。"
    ]
  },
  {
    "id": "adcfe4db9cab649b2f94c2164c4e682d",
    "title": "和仲玉舟集呈李司马",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "银筝羯鼓随玉箫，阳春妍丽风日娇。暖云扑天莺舌调，美人笑倚双兰桡。",
      "银青帗子金络条，明珰宝髻光动摇。彩袖轻漾试舞腰，回眸送睇歌且谣。",
      "忽颦若嗔睨若骄，忽远若避近若招。云烟翻腾风乱交，轰然四座欢声嚣。",
      "樽前玲珑解华貂，玉壶滴酒珍珠跳。醉来粉黛生晕潮，哀丝长甲为君挑，愿君千寿齐松乔。"
    ]
  },
  {
    "id": "adcfe4db9cab649b5133008e9ac7dd8d",
    "title": "远行",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "贫贱不可久，志士思远行。",
      "登堂拜母氏，殷殷询所经。",
      "心知去无期，强言计归程。",
      "驱马出里门，渐见井邑更。",
      "挥手谢宾友，欲以致中情。",
      "心牵慈母爱，哽咽难为声。",
      "儿生老乡闾，身世终何成。",
      "庶几取令望，归以为亲荣。"
    ]
  },
  {
    "id": "adcfe4db9cab649b5133008e8ff1e9a3",
    "title": "远行",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "行行何所至，乃至长安道。",
      "长安古都会，托迹非草草。",
      "朝见冠盖集，暮见歌舞巧。",
      "裘马饰轻肥，姻戚多姣好。",
      "顾我山泽姿，夷之等佣保。",
      "穷年抱名刺，四顾无可造。",
      "人生各有得，于义未容挠。",
      "安能随波流，弓身以求饱。"
    ]
  },
  {
    "id": "adcfe4db9cab649ba9e8a004e040c519",
    "title": "中秋对月有怀家兄在楚闱呈同座",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "秋暑渐退秋光凉，秋月上阶窥我堂。",
      "人言此是中秋月，此夜清光更清绝。",
      "银涛滚滚飞向天，玉露泠泠洒如雪。",
      "广寒宫殿知有无，但觉霜华沁人骨。",
      "我被秋雨相欺凌，快对佳月如佳朋。",
      "一年见汝几回好，每念契阔情难胜。",
      "惜君行又别我去，使我一室孤如僧。",
      "不辞且尽杯中酒，一觞引满为君寿。",
      "忽忆湘南秋橘香，今宵瓮算君知否。"
    ]
  },
  {
    "id": "adcfe4db9cab649bf8be5f9aa06a33de",
    "title": "衡江逢陆子羽之江西赋别",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "衡山弄影清湘水，一朵青烟沈水底。",
      "江头秋月送归人，尽夜舟行雁声里。",
      "衡阳东行望庐山，长江路绕长云间。",
      "北风吹衣岁欲晏，陆郎去矣何时还。"
    ]
  },
  {
    "id": "adcfe4db9cab649b8fa1a7451836d083",
    "title": "澬口雨后晚发",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "漠漠轻阴来远墟，蒙蒙晚色满平芜。",
      "寒星映水乍明灭，细雨扬风时有无。",
      "渐觉潮生没洲渚，坐听舟过响菰蒲。",
      "此情谁道寂寥极，有酒径须千斛沾。"
    ]
  },
  {
    "id": "adcfe4db9cab649b4113d226a74480d6",
    "title": "锦石峰寺小憩忆仆年二十六七时此间游处经岁不胜今昔之感也",
    "authorName": "欧阳辂",
    "authorId": "adcfe4db9cab649be8fd4a8ae8dfff46",
    "dynasty": "清",
    "content": [
      "古寺雨余苔满扉，老藤垂阴周四围。",
      "溪风吹酒坐来晚，山鸟狎人鸣不飞。",
      "旧社僧徒已无在，当时居邻今亦非。",
      "眼中故物定谁是，羡汝锦纹双石矶。"
    ]
  },
  {
    "id": "adcfe4db9cada1252039ba85e8a3d305",
    "title": "和詹石琴孝廉",
    "authorName": "谢振定",
    "authorId": "adcfe4db9cada125a63fc8c5645098b0",
    "dynasty": "清",
    "content": [
      "尺五楼头载酒时，花光烛影照离思。",
      "盍簪恰应登瀛侣，打桨争传祖道诗。",
      "五两风轻人易去，二分月好梦全痴。",
      "吟逋待了愁难遣，负汝鲈鱼绝妙词。"
    ]
  },
  {
    "id": "adcfe4db9cada1259419a9cae79be26e",
    "title": "汲修世子谢饷绿葡萄诗意在得种法次韵奉答用酬下询老圃之意",
    "authorName": "谢振定",
    "authorId": "adcfe4db9cada125a63fc8c5645098b0",
    "dynasty": "清",
    "content": [
      "植根欲深苗欲稀，清明五日出土迟。",
      "祭猫瘗犬以时至，草龙向天随指颐。",
      "删除繁冗爽籁集，兼旬璎珞萦卑枝。",
      "葛囊锁护象文褓，勿令蜂雀窥重帷。",
      "溉之侵晨与昏暮，摘以筠笼倾漆匜。",
      "大珠小珠各风味，脆而不酸甘不饴。",
      "物情消息似佳酝，既多且有旨且时。",
      "为君尽输秘密藏，来年报我琼瑶诗。"
    ]
  },
  {
    "id": "adcfe4db9cada1253d5de2754240a45a",
    "title": "万松寺",
    "authorName": "谢振定",
    "authorId": "adcfe4db9cada125a63fc8c5645098b0",
    "dynasty": "清",
    "content": [
      "拾级上层嶂，苍松来攫人。",
      "盘旋惑前路，松若偕山莽。",
      "威凤互低昂，瘦虬争嶙峋。",
      "欹横挺奇势，幂地无朝曛。",
      "悬厓气阴森，巉削出画皴。",
      "遒枝罥茑萝，蒙茂云影屯。",
      "寒翠染衫袂，翛翛无点尘。",
      "斯须好风来，天籁空中闻。",
      "古调协宫徵，使我清心魂。",
      "纵横历百折，橐驼西向蹲。",
      "佛屋衔层碧，俶诡罗秋雯。",
      "万松青一色，护此龙象尊。",
      "磨砻费天匠，变幻如鬼神。",
      "路阻无剑台，西望空逡巡。"
    ]
  },
  {
    "id": "adcfe4db9cada125c184fce87c8cd77c",
    "title": "盘龙松歌",
    "authorName": "谢振定",
    "authorId": "adcfe4db9cada125a63fc8c5645098b0",
    "dynasty": "清",
    "content": [
      "盘山万松无寸土，法藏一松更遒古。",
      "根蟠巨石破石腹，宛转游龙依卧虎。",
      "鳞甲参错护苔藓，亸地屈铁意伛偻。",
      "石幢支肘有神力，回枝突出折腰舞。",
      "自南自北性所便，纡余揖让相周旋。",
      "忽焉西向开华屏，苍髯低拂环翠亭。",
      "有时天风来谡谡，龙吟不似丝竹肉。",
      "传闻此树五百年，鄂公手植金刚坚。",
      "老僧辟地思剪伐，道人示梦得舍旃。",
      "老物信有鬼神护，不第拳曲全其天。",
      "有美斯爱爱斯传，作歌赞颂谁其镌。"
    ]
  },
  {
    "id": "adcfe4db9cbff4717777339773af5cc0",
    "title": "送爱吾周先生赴馆泾里",
    "authorName": "吴芳楫",
    "authorId": "adcfe4db9cbff471d1457b72d1457b72",
    "dynasty": "清",
    "content": [
      "南塘春涨一篙轻，匣剑囊琴趁晓行。",
      "遁迹肯同秦二士，授经还似汉诸生。",
      "青山对酒梅花发，绛帐论文镜月清。",
      "此去陶城多俊杰，熊熊头角熟先鸣。"
    ]
  },
  {
    "id": "adcfe4db9cd3e7e5bc34fba639320a01",
    "title": "桐林铺望梅龙雨霁",
    "authorName": "王分攴",
    "authorId": "adcfe4db9cd3e7e5d1457b72d1457b72",
    "dynasty": "清",
    "content": [
      "梅雨行不息，因之思碧山。",
      "片青忽迎目，悠然清心颜。",
      "峰树无改色，涤涤整绿鬟。",
      "飞雨复何来，遽欲掠其间。",
      "幻化岂有根，微心终自闲。"
    ]
  },
  {
    "id": "adcfe4db9cf526fb531eae6b32b203f5",
    "title": "怀孙子稐",
    "authorName": "何允孝",
    "authorId": "adcfe4db9cf526fbd1457b72d1457b72",
    "dynasty": "清",
    "content": [
      "凉秋瘦若此，之子意如何。",
      "愿附天边月，伴君应更多。",
      "乡心建业水，寒讯洞庭波。",
      "容易一年过，西风老薜萝。"
    ]
  },
  {
    "id": "adcfe4db9cf526fb1f3be015379ae50e",
    "title": "和陈雨丈寂寞原韵",
    "authorName": "何允孝",
    "authorId": "adcfe4db9cf526fbd1457b72d1457b72",
    "dynasty": "清",
    "content": [
      "此老书篇结夙缘，幽斋蠹简苦回旋。",
      "昨宵微雨草初长，几日东风春弄权。",
      "广武原中观逐鹿，天津桥上听啼鹃。",
      "逍遥世外浑无与，名理清谈玄又玄。"
    ]
  },
  {
    "id": "adcfe4db9cf526fbdd628e8fd9107dc2",
    "title": "夜坐",
    "authorName": "何允孝",
    "authorId": "adcfe4db9cf526fbd1457b72d1457b72",
    "dynasty": "清",
    "content": [
      "儿添炉火女温茶，坐待三更月影斜。",
      "静夜耳鸣疑有雨，中年眼翳欲生花。",
      "身鳏到处皆如客，亲老无时不恋家。",
      "豪气元龙销几许，将寻野叟问桑麻。"
    ]
  },
  {
    "id": "adcfe4db9d0902187d5e08383607b2b9",
    "title": "途次即景",
    "authorName": "仲永檀",
    "authorId": "adcfe4db9d090218d1457b72d1457b72",
    "dynasty": "清",
    "content": [
      "雨余秋色满林丛，揽辔遐观四望同。",
      "柳惹青苔身并绿，柿沾白露叶初红。",
      "远山牧笛横牛背，近水芦花拂马騣。",
      "薄暮荒村聊对酒，一弯新月透帘栊。"
    ]
  },
  {
    "id": "adcfe4db9d0b27fbdfd48693b813dfc8",
    "title": "和琴川萧石芗先生自挽诗次原韵",
    "authorName": "王灿如",
    "authorId": "adcfe4db9d0b27fbd1457b72d1457b72",
    "dynasty": "清",
    "content": [
      "诗中字字挟霜寒，读罢双眉不觉攒。",
      "早岁黉宫传令誉，晚年别墅得闲欢。",
      "希文旧业辛勤置，和靖遗编子细看。",
      "鸡梦遽传人草草，风前含涕益悲酸。"
    ]
  },
  {
    "id": "adcfe4db9d0b27fb32b064c36424c4bc",
    "title": "次韵寿王一如先生七十",
    "authorName": "王灿如",
    "authorId": "adcfe4db9d0b27fbd1457b72d1457b72",
    "dynasty": "清",
    "content": [
      "痼癖烟霞浩荡春，神仙风格玉精神。",
      "诗赓芹泮千篇富，采舞莱衣一色新。",
      "郢曲登楼摛藻思，辋川拓宅寄吟身。",
      "年来化雨沾濡遍，桃李公门壮志伸。"
    ]
  },
  {
    "id": "adcfe4db9d1299427dbae06492be63af",
    "title": "秋怀",
    "authorName": "陈黉",
    "authorId": "adcfe4db9d129942d1457b72d1457b72",
    "dynasty": "清",
    "content": [
      "西风随雁影，吹落洞庭波。",
      "黄叶一林满，清霜昨夜多。",
      "美人梦凉月，之子隔烟萝。",
      "秋思长无极，徘徊倚瑟歌。"
    ]
  },
  {
    "id": "adcfe4db9d17e3e54e5995dc3e330f30",
    "title": "舟行",
    "authorName": "陈暻雯",
    "authorId": "adcfe4db9d17e3e5d1457b72d1457b72",
    "dynasty": "清",
    "content": [
      "晴川曲曲抱沙堤，岸柳依依远近齐。",
      "山色欲开疏雨外，夕阳多在乱峰西。",
      "舟前波浪河流驶，望里烟岚鲁树低。",
      "作客乘春何处往，故乡曾否息征鼙。"
    ]
  },
  {
    "id": "adcfe4db9d184b9c448a79c90f5bc0b3",
    "title": "晚坐",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "地荒增寂静，人老减聪明。",
      "酒断江湖兴，诗牵畎亩情。",
      "山泉清似野，乡月大于城。",
      "晚会幽篁里，茶烟缕缕生。"
    ]
  },
  {
    "id": "adcfe4db9d184b9cadca460cc6060e11",
    "title": "上厚庵太守",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "不为寻京尹，谁轻千里来。",
      "河声天上落，山色镜中开。",
      "气节标南岳，词华光北台。",
      "政闲公府静，棋局与茶杯。"
    ]
  },
  {
    "id": "adcfe4db9d184b9cadca460ca4163c3b",
    "title": "上厚庵太守",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "记取论诗处，窗明霍六山。",
      "眼青千里外，头白十年间。",
      "鹿苑应相忆，龙门许再攀。",
      "彭城风俗美，禅坐欲忘还。"
    ]
  },
  {
    "id": "adcfe4db9d184b9cb9d0b210be09a194",
    "title": "春草",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "绿浅香柔绝点尘，乱如丝缕叠如茵。",
      "阅残野火千秋劫，斗尽东风六代人。",
      "池上有谁还得句，江南无此不成春。",
      "和烟和雨年时路，知否王孙最损神。"
    ]
  },
  {
    "id": "adcfe4db9d184b9c02e30b472ba46191",
    "title": "登三汊河口浮图",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "千寻如涌出烟汀，绝顶奇搜入杳冥。",
      "天到润州连海白，山从建业过江青。",
      "层层梯折疑穿洞，面面门开好摘星。",
      "欲与老僧论下界，六朝宫阙一浮萍。"
    ]
  },
  {
    "id": "adcfe4db9d184b9c65f4e30f7b4a34e2",
    "title": "留别张锦溪老人",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "芦帘不下锦溪东，瘦绿肥红一万丛。",
      "种豆诗吟山色里，换鹅经写水声中。",
      "隐居绝似凌风鹤，过客还如踏雪鸿。",
      "明日一帆江上挂，相思千里暮云空。"
    ]
  },
  {
    "id": "adcfe4db9d184b9c19a3dc11fb1f9b07",
    "title": "还山后寄张北干洛下",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "一叶风帆两地分，新诗高唱许谁闻。",
      "雪荒江月都成水，山老梅花欲化云。",
      "稚子那知朱亥里，酒人争问信陵坟。",
      "旧愁销歇新愁起，三夜西窗梦见君。"
    ]
  },
  {
    "id": "adcfe4db9d184b9cf85da3cc2d2d3681",
    "title": "由下关复之广陵",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "风落寒潮塞雁横，严关重泊一篙轻。",
      "人间诗草无官税，江上狂徒有酒名。",
      "几点塔镫离建业，半钩沙月又芜城。",
      "不知何处潜吹笛，夜雨潇潇十载情。"
    ]
  },
  {
    "id": "adcfe4db9d184b9c1c1bd2b5b239ed61",
    "title": "江上寻屈徵君斯斋",
    "authorName": "野蚕",
    "authorId": "adcfe4db9d184b9cd1457b72d1457b72",
    "dynasty": "清",
    "content": [
      "乘兴双桡驾碧浔，水烟遥抹树森森。",
      "园中种菜英雄老，江上披裘岁月深。",
      "三径草连沙屿满，六朝山护席门阴。",
      "等身天厚虞卿意，一锸无殊五岳吟。"
    ]
  },
  {
    "id": "adcfe4db9d347006631e9b303caeb044",
    "title": "九日",
    "authorName": "梅云程",
    "authorId": "adcfe4db9d347006d1457b72d1457b72",
    "dynasty": "清",
    "content": [
      "茱萸手把自殷勤，珍重遥缄奉老亲。",
      "薄禄虚惭三釜养，清风不厌一囊贫。",
      "梦随故国云山远，感逐天涯节序新。",
      "料得高堂酣宴后，也应扶杖望羁人。"
    ]
  },
  {
    "id": "adcfe4db9d347006631e9b300351e165",
    "title": "九日",
    "authorName": "梅云程",
    "authorId": "adcfe4db9d347006d1457b72d1457b72",
    "dynasty": "清",
    "content": [
      "官舍萧萧似野村，又逢佳节倒清尊。",
      "芙蓉开谢秋心在，苜蓿凄凉宦味存。",
      "腕下难成风雨句，鬓边易染雪霜痕。",
      "逡巡懒著登高屐，对坐南山翠拥门。"
    ]
  },
  {
    "id": "adcfe4db9d3666ff1a37b47390fe26cb",
    "title": "晚望",
    "authorName": "朱景文",
    "authorId": "adcfe4db9d3666ffd1457b72d1457b72",
    "dynasty": "清",
    "content": [
      "徙倚板桥东，残星落晓风。",
      "霜高人影白，叶落水流红。",
      "空谷樵歌隐，丛山客梦通。",
      "晨炊烟乍起，暧暧还村中。"
    ]
  },
  {
    "id": "adcfe4db9d3bfc01e7b29f7c510b7c05",
    "title": "固关道中",
    "authorName": "钱以垲",
    "authorId": "adcfe4db9d3bfc01d1457b72270edd69",
    "dynasty": "清",
    "content": [
      "空山夜半听村鸡，肃肃征鞍直指西。",
      "谁凿五丁千仞壁，忽封三晋一丸泥。",
      "危崖侧足防蛇迹，密箐垂鞭刺马蹄。",
      "呼吸岭头通帝座，问天应不藉丹梯。"
    ]
  },
  {
    "id": "adcfe4db9d3bfc01b71df000686661c9",
    "title": "望罗浮山长歌",
    "authorName": "钱以垲",
    "authorId": "adcfe4db9d3bfc01d1457b72270edd69",
    "dynasty": "清",
    "content": [
      "我闻罗浮两山称最奇，往往风雨为合离。曾传浮海两成一，铁桥万丈中联之。",
      "奇峰四百三十二，芙蓉朵朵青纷披。遥指飞云尤峻绝，三峰错立相肩随。",
      "麻姑玉女不可辨，石楼双峙徒依稀。更闻稚川留丹灶，土丸遇疾能医治。",
      "野人黄氏实高弟，鸡犬上升河独遗。旧庐传有喑虎卧，人间游戏谁其知。",
      "石臼犹存千年物，咄咄异鸟呼药师。朱明青霞洞深窅，悬泉千尺空中飞。",
      "山神能遣五色雀，远迎嘉客疑相期。蝴蝶如轮亦异彩，得茧聊当天孙丝。",
      "更吟东坡松风句，梅花万树情依依。美人一去影缥缈，师雄清梦无乃痴。",
      "我披图经豁心意，仙凡迥隔长相思。晴窗遥睇徘徊久，何当奋袂探灵芝。",
      "野人踪迹或许值，愿续古树新题诗。"
    ]
  },
  {
    "id": "adcfe4db9d3bfc01d72c41818c332de1",
    "title": "谒南海神庙",
    "authorName": "钱以垲",
    "authorId": "adcfe4db9d3bfc01d1457b72270edd69",
    "dynasty": "清",
    "content": [
      "南极开瓯骆，神祠镇海天。祝融尊帝鲦，朱鸟次宫权，漭沆乾坤大，光华日月旋。",
      "翠旗张贝阙，鲸浪息戈船。离丽文明会，扶胥赫濯先。",
      "九苞腾凤岭，八柱翼星躔。狮虎高蹲户，蛇犀伏执鞭。",
      "后有蛇犀山。鹏池抟角上，鱼目漾珠圆。禋类同柴望，旗常耀鼎镌。",
      "典崇天宝载，文纪至和年。庙貌丹青古，馨香俎豆专。",
      "丰碑全籀篆，法器半珠蠙。佳气承尧日，祥风应舜弦。",
      "梯航来恐后，鹣鲽贡争前。圣主威灵远，王言翰墨宣。",
      "多时收飓母，几处息蛟涎。圭璧方坛肃，鸾龙匾额悬。",
      "皇华陈祝赞，典祀洁牺牷。碧甃云生殿，雕梁景射砖。",
      "金题光闪闪，铜鼓震阗阗。斋祓抠衣入，趋蹡执事虔。",
      "木绵团锦伞，孔雀灿金钱。拄笏山难舍，乘潮䋏漫牵。",
      "波罗行复把，归棹兴悠然。"
    ]
  },
  {
    "id": "adcfe4db9d3bfc015c847f2f03d35524",
    "title": "隰州杂感",
    "authorName": "钱以垲",
    "authorId": "adcfe4db9d3bfc01d1457b72270edd69",
    "dynasty": "清",
    "content": [
      "山氓少机巧，所习惟耘耔。",
      "叱牛登峻坂，力尽敢言疲。",
      "高原无灌溉，甘雨赖及时。",
      "往往春夏间，偏苦霢霂迟。",
      "寒威又独蚤，秋半草木衰。",
      "未及实坚好，霜雪摧残之。",
      "况乎山地瘠，挥锄石累累。",
      "纵令雨旸若，未可篝车期。",
      "我黍饷农夫，仰望苍昊慈。",
      "岁岁大有年，庶勿嗟仳离。"
    ]
  },
  {
    "id": "adcfe4db9d3bfc015c847f2f42a9fad8",
    "title": "隰州杂感",
    "authorName": "钱以垲",
    "authorId": "adcfe4db9d3bfc01d1457b72270edd69",
    "dynasty": "清",
    "content": [
      "人丁分上下，有丁苦无田。",
      "算缗但计口，不问陌与阡。",
      "当其催科时，比户最可怜。",
      "土窑一破甑，弃之远播迁。",
      "人去丁不去，籍在焉得蠲。",
      "邻里代之输，展转相株连。",
      "及其岁已久，他乡长曾元。",
      "忽闻踪迹存，重趼敛丁钱。",
      "我欲除此困，税额防虚悬。",
      "绘图思郑侠，悯此芃独先。"
    ]
  },
  {
    "id": "adcfe4db9d3bfc015c847f2fd537625d",
    "title": "隰州杂感",
    "authorName": "钱以垲",
    "authorId": "adcfe4db9d3bfc01d1457b72270edd69",
    "dynasty": "清",
    "content": [
      "民居似蜂房，穿壁为营窟。",
      "其外低作垣，遥见窗户列。",
      "老翁负薪归，崄巇行䠥𧿁。",
      "少妇远汲水，深涧瓦罂挈。",
      "山坡牧牛羊，小心视饮龁。",
      "晨驱驴转磨，晚呼鸡栖桀。",
      "即此夸富饶，其余盖藏缺。",
      "丰年谷价贱，人仍饱糠麧。",
      "春韭与秋瓜，客至乃特设。",
      "风景总萧条，念兹中肠热。",
      "亟宜喔咻之，任诮阳城拙。"
    ]
  },
  {
    "id": "adcfe4db9d3db3d9a57f93c46c1e72a5",
    "title": "月夜抵富阳",
    "authorName": "张鸿烈",
    "authorId": "adcfe4db9d3db3d9d1457b72d1457b72",
    "dynasty": "清",
    "content": [
      "凉飔吹布帆，新月映遐浦。",
      "崖谷杳苍翠，萧条肃孤旅。",
      "林暝樵火微，江静山容古。",
      "才历渔浦潭，忽到富春渚。",
      "客怀正纷错，肆瞩久延伫。",
      "惜哉孙伯符，霸业归何所。"
    ]
  },
  {
    "id": "adcfe4db9d3ea683dd0048cdea46b8ca",
    "title": "晓发正定",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "冰合滹沱后，舆梁创构时。",
      "乱沙穿水破，孤塔撼风危。",
      "野阔狐跳迅，林寒鸟语迟。",
      "荒村呼豆粥，犹许疗晨饥。"
    ]
  },
  {
    "id": "adcfe4db9d3ea683dd0048cddb209fb6",
    "title": "晓发正定",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "积霭空林外，遥山失翠微。",
      "铃声摇乱梦，帘影得朝晖。",
      "溜疾水犹活，霜浓沙不飞。",
      "劳生尘鞅里，那息汉阴机。"
    ]
  },
  {
    "id": "adcfe4db9d3ea6836c6b56c042374d8f",
    "title": "周云圃太守游宦粤东",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "山左清才骑省郎，期期口吃笑周昌。",
      "一官琴鹤艰行李，九曲鱼龙绕故乡。",
      "傲骨有时增妩媚，薄醺亦足助清狂。",
      "还怜万里饥驱客，海上波涛撼五羊。"
    ]
  },
  {
    "id": "adcfe4db9d3ea6833b06b2c3de58e2c7",
    "title": "磁州",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "太行王屋竞嵯峨，讲武城荒俯逝波。",
      "上党雄关通滏口，北平新界画漳河。",
      "水村香煮雕菰滑，野市云堆吉贝多。",
      "风景江南差可拟，买田竟欲辟烟萝。"
    ]
  },
  {
    "id": "adcfe4db9d3ea683d7ad8f0dd233eb82",
    "title": "发平干避雨败寺",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "竟日平干路，纡回大陆间。",
      "寒云难作雨，断阜亦名山。",
      "荈饮清泉涩，钟倚老树间。",
      "百年余破寺，佛髻堕花鬘。"
    ]
  },
  {
    "id": "adcfe4db9d3ea6837cf2b7f95c67d4d9",
    "title": "呈恩缄庵尚书",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "将才本天授，生为梁栋资。",
      "次亦历兵间，深识行阵机。",
      "自从三季来，世降风逾漓。",
      "杀机迭相胜，权谋日以滋。",
      "苟未历锋镝，乌能工指麾。",
      "识途有老马，卒伍咸可师。",
      "古今兵家言，方策犹昭垂。",
      "胸中罗武库，幻出风云奇。",
      "绝学非师授，抵掌承平时。",
      "父书纵能读，勿为赵母悲。"
    ]
  },
  {
    "id": "adcfe4db9d3ea6837cf2b7f981fba259",
    "title": "呈恩缄庵尚书",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "微兵数逾万，一家萃胡越。",
      "势既等乌合，抟沙终坼裂。",
      "懵然金鼓间，步伐棼无节。",
      "耳目囿韬钤，恩威轻斧钺。",
      "未能指臂联，何以著勋烈。",
      "古人推腹心，情谊敷恺切。",
      "嗜好喜忌殊，才能赢缩别。",
      "仁义即法律，沦浃在肤发。",
      "齐然为我用，赴蹈亦愉悦。",
      "乃知背水师，操术徒诡谲。"
    ]
  },
  {
    "id": "adcfe4db9d3ea6837cf2b7f9455ae185",
    "title": "呈恩缄庵尚书",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "见贼哗相走，失律则有诛。",
      "岂不畏军政，强懦同一途。",
      "战罢按功罪，黑白互欺诬。",
      "桃僵或李代，攻瑕且掩瑜。",
      "计非厉选锋，畴其奋前驱。",
      "值兹寇氛恶，同仇极海隅。",
      "激扬术匪难，拊循情自孚。",
      "岂无翘关材，英风冠万夫。",
      "徒木信能示，食驳报可图。",
      "盘根畏利器，况乃摧朽株。"
    ]
  },
  {
    "id": "adcfe4db9d3ea6837cf2b7f9b1b69e68",
    "title": "呈恩缄庵尚书",
    "authorName": "柏春",
    "authorId": "adcfe4db9d3ea683d1457b72d1457b72",
    "dynasty": "清",
    "content": [
      "行军用侦谍，朴与黠相济。",
      "纯笃情不欺，儇巧机无滞。",
      "虏在吾目中，明镜绝尘翳。",
      "亦如血脉流，百骸岂顽痹。",
      "事因难见巧，心以定生慧。",
      "料敌无遁形，飞腾奋锋锐。",
      "傥教择未精，薰莸任同器。",
      "讹言乱神明，疑信迭牵制。",
      "将如狐听冰，何以决大计。",
      "始信用间难，爪探亦非易。"
    ]
  },
  {
    "id": "adcfe4db9d4f363c5e62b66896867cfe",
    "title": "过岭",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "过岭忽开朗，山行不见人。",
      "落花含宿雨，流水送残春。",
      "路曲有千折，寺孤无四邻。",
      "停舆方小憩，已觉隔红尘。"
    ]
  },
  {
    "id": "adcfe4db9d4f363c0cbbc1027bea834e",
    "title": "夜坐口占",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "瑟缩人如猬，萧间趣近僧。",
      "风声围四壁，雪影澹孤镫。",
      "雀冻栖难稳，僮眠唤不应。",
      "枯吟破岑寂，逸兴转飞腾。"
    ]
  },
  {
    "id": "adcfe4db9d4f363cbbf617d3f4dc9c8c",
    "title": "初冬送俊臣司马春明之官杭州",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "间曹风貌称清臞，笑指杭州别酒徒。",
      "从古才人半司马，最难游宦得西湖。",
      "潮回万驽江声远，水净三潭月影孤。",
      "遥想到官香雪里，衙斋新放小梅株。"
    ]
  },
  {
    "id": "adcfe4db9d4f363cf57193aa8c8620fc",
    "title": "度雁门关夜宿广武",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "屹屹崇墉耸绛霄，金鞭策马度神皋。",
      "春风鼙鼓雄关静，落日牛羊细路高。",
      "老屋上镫眠戍卒，暮云留客解征袍。",
      "城头夜半悲笳动，欲起将军问六韬。"
    ]
  },
  {
    "id": "adcfe4db9d4f363cf57193aa13b13e61",
    "title": "度雁门关夜宿广武",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "白草黄沙古战场，时平容易出岩疆。",
      "风云永护三边印，砂砾难寻半段枪。",
      "俯仰无端隔今昔，登临何处吊兴亡。",
      "酒酣忽露幽并气，手拨驼羹劝客尝。"
    ]
  },
  {
    "id": "adcfe4db9d4f363c851f112831aec406",
    "title": "壬戌十二月朔自辽州得檄往蒲行至韩侯岭复檄令回省二十七日抵寓咏怀四十韵",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "磨蝎坐命宫，蹇如马落驿。朅来三千里，奔走鲜安席。",
      "筠签课邮程，星骑驰羽檄。急递读惊心，惊音闻动魄。",
      "官途有定驱，候馆无安适。身疲困饥渴，眼倦忘晓夕。",
      "跋前更疐后，进寸复退尺。前途望旋回，后境去重历。",
      "磨蚁随转轮，辕牛疲服轭。今朝复何幸，车马归寓宅。",
      "肩舆入城郭，晚市堆粟帛。浩荡经街衢，曲折穿栅。",
      "行行认坊口，历历指屋脊。轻装童奴笑，驺从邻翁吓。",
      "入门到厅事，尘土拂巾帻。大儿娴鞠𦜕，卓立两足窄。",
      "小儿越门限，跳若虫趯趯。学语问家常，欲近惧嗔责。",
      "膝前两娇女，脂粉污眉额。絮衣手缝纫，时露针线迹。",
      "问事矜巧言，怪我颜色黑。旧仆喜我归，贳酒敲邻壁。",
      "庖婢喜我归，盘飧馈羊炙。黄犬喜我归，跳踉尾频掷。",
      "山妻前致词，絮语颇刺刺。上言慈亲健，家书近新得。",
      "下言儿女安，儿读女学织。翻不诉饥寒，似恐烦心力。",
      "会垣近京都，不比山中僻。好语得传闻，新猷布恩泽。",
      "西南军屡捷，旦夕偃兵革。朝廷大清明，四门贤路辟。",
      "爬罗到寒畯，疏栉去壅积。我闻大忻忭，喜气动颜色。",
      "感激出真诚，慰藉忘困阸。举酒尽余杯，加餐罄复核。",
      "是时冬已残，北风舞沙砾。暝色下前楹，夜光透重幂。",
      "寺钟歇孤撞，街柝过三击。坐久话更深，寒镫光的皪。"
    ]
  },
  {
    "id": "adcfe4db9d4f363c56cddb29419e10dd",
    "title": "山村晚宿",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "独鸟没遥云，日落山气静。",
      "牛羊自识村，曲屈下前岭。",
      "天高河汉明，露重衣裳冷。",
      "入门松影繁，当户槐根瘿。",
      "竹榻展敝衾，石华汲新井。",
      "朅来困饥疲，息偃快俄倾。",
      "破窗漏疏光，缺月林梢耿。",
      "一饱便酣眠，百念息纷竞。",
      "众仆烂漫睡，鼾声逼镫影。",
      "朝曦射牖红，鸟语唤不醒。"
    ]
  },
  {
    "id": "adcfe4db9d4f363c6a20e5f496116de1",
    "title": "秋夜",
    "authorName": "许亦崧",
    "authorId": "adcfe4db9d4f363cd1457b72d1457b72",
    "dynasty": "清",
    "content": [
      "络纬啼彻梧桐根，露泫白花凉有痕。",
      "纤云微袅月挂树，瘦竹乱摇风到门。",
      "岂惟幽光助秋兴，更喜冷艳清诗魂。",
      "乡心入夜耐寂寞，坐看落叶黏空樽。"
    ]
  },
  {
    "id": "adcfe4db9d53f700ad9df4175194d709",
    "title": "闻刘八丈过访戏书一纸迎之",
    "authorName": "陈蔚昌",
    "authorId": "adcfe4db9d53f700d1457b72d1457b72",
    "dynasty": "清",
    "content": [
      "为君破例敞紫荆，涤罢茶罂又酒罂。",
      "满径落花忙未扫，郊迎聊借楮先生。"
    ]
  },
  {
    "id": "adcfe4db9d545f90459b40800bfba1cf",
    "title": "送蒋健之出塞",
    "authorName": "庄炘",
    "authorId": "adcfe4db9d545f90c4492cbef5c3dd75",
    "dynasty": "清",
    "content": [
      "清秋幕府集严霜，爱子从征赴朔方。",
      "辽海文章师李贺，帝城书札累陈汤。",
      "觚棱金爵三生梦，关塞青枫万死乡。",
      "何日鸡竿看肆赦，还家犹得作台郎。"
    ]
  },
  {
    "id": "adcfe4db9d5b4f632172d25c82eb1c25",
    "title": "长白山",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "帝业荒东北，兹山实效灵。",
      "龙形蟠大野，云气撼沧溟。",
      "水泻双流白，天开万古青。",
      "何年驻銮跸，珥笔侍仙廷。"
    ]
  },
  {
    "id": "adcfe4db9d5b4f639dbd1bffa5c87d10",
    "title": "松花江",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "东去大江水，高源何处来。",
      "混同天一色，长白雪千堆。",
      "远塞茫茫划，孤城滟滟开。",
      "北山一登眺，惆怅济川材。"
    ]
  },
  {
    "id": "adcfe4db9d5b4f63c49545603c9f6a9c",
    "title": "叶赫城",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "还来问旧城，稼穑不知兵。",
      "水带孤村迥，风兼野马鸣。",
      "高山余破垒，半塔矗荒营。",
      "迟日乡三老，呼牛陇上行。"
    ]
  },
  {
    "id": "adcfe4db9d5b4f6358132494397b2dfd",
    "title": "铁岭",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "当门横铁岭，古郡号银州。",
      "市小人烟杂，天荒草木秋。",
      "废城丁字泊，残壁李家楼。",
      "只有柴河水，年年绕县流。"
    ]
  },
  {
    "id": "adcfe4db9d5b4f63d4e302905566e90f",
    "title": "姜女祠",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "姜女荒祠何处存，红边墙外老军屯。",
      "白杨鹳雀啼朝日，赤水鼋鼍吼夜魂。",
      "血泪抛残城北角，蛾眉望断海东门。",
      "寒衣万里心常在，传信传疑草细论。"
    ]
  },
  {
    "id": "adcfe4db9d5b4f632479024d257f1a9f",
    "title": "江上吟",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "初日升东山，照耀江水赤。",
      "微风荡桃生，流水杳无迹。",
      "江上谁家子，扁舟自弄笛。",
      "散发任夷游，忘情淡今昔。",
      "幽罢人不知，苍茫烟树碧。"
    ]
  },
  {
    "id": "adcfe4db9d5b4f6333a4e57b36f92f33",
    "title": "小茄园杂兴",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "良禽在高树，对语时关关。",
      "携朋坐其下，片云南山还。",
      "来去人无心，动静物自间。",
      "浩然春已暮，窗前绿不删。"
    ]
  },
  {
    "id": "adcfe4db9d5b4f6333a4e57bac5a9b27",
    "title": "小茄园杂兴",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "少年采三秀，同心遗所思。",
      "臭味欲常好，聚散无定时。",
      "坐我绿窗下，风雨愁鸣鸡。",
      "菜根亦有香，弹铗者何为。"
    ]
  },
  {
    "id": "adcfe4db9d5b4f6333a4e57b3022ae13",
    "title": "小茄园杂兴",
    "authorName": "沈承瑞",
    "authorId": "adcfe4db9d5b4f63d1457b72d1457b72",
    "dynasty": "清",
    "content": [
      "疏疏天上星，淡淡池中水。",
      "潜鱼静夜澜，明珠在波底。",
      "照见素人心，上下亿万里。",
      "纤云隔不住，大风吹不起。"
    ]
  },
  {
    "id": "adcfe4db9d6b3c051318ee7ac5e1fe14",
    "title": "桐船行",
    "authorName": "萧纶",
    "authorId": "adcfe4db9d6b3c05d1457b72d1457b72",
    "dynasty": "清",
    "content": [
      "永嘉城头角声咽，大星坠地光不灭。白头老母望儿归，不见桐船泪垂血。",
      "桐船轻疾如游龙，将军百战多威风。不知乃由阿母训，不杀贼归母须愠。",
      "桐船昨出时，别母换征衣。只言儿向闽中去，那知陷入鲸鲲围。",
      "鲸鲲日伏台澎侧，闽中将吏谁敢击。幕府闻得桐船来，火急军书催赴敌。",
      "将军之来非出师，国家有事安得辞。贻书中丞誓必死，要令大节千秋知。",
      "天茫茫，波浩浩，吹桐船，落贼岛。矢石既尽壮士亡，将军挺立神不挠。",
      "大呼狂贼速杀我，群丑投戈拥公坐。抉伤且学鲁臧坚，捐躯夙志今朝果。",
      "圣主酬忠礼数全，可怜谰语尚纷然。果然不出将军料，诬作哥舒语浪传。",
      "有卒潜逃自贼垒，自言亲见将军死。话到蛟龙食魄时，阿母闻之悲不止。",
      "母勿哭，母教儿杀贼，儿死身不辱。桐船虽败鬼犹雄，森森直节谁能同，便是龙门百尺桐。"
    ]
  },
  {
    "id": "adcfe4db9d6b3c05bcc94f5572fcc406",
    "title": "台湾三仁诗",
    "authorName": "萧纶",
    "authorId": "adcfe4db9d6b3c05d1457b72d1457b72",
    "dynasty": "清",
    "content": [
      "台湾净扫无风尘，天子下诏褒三仁。三仁何姓氏，一为寿同春，淡水县丞老幕宾。",
      "丞亡摄官克复城，出兵剿贼死贼营。其一岭南客，国子生。",
      "寓彰化，纠义民，其姓李氏乔基名。守鹿仔港有成绩，战牛马庄终殒身。",
      "同时见此二义士，一弱女子尤绝伦。满姑年十七，父曰刘郡丞。",
      "贼先执丞次胁姑，姑不受辱泣且嗔。蹈河不死骂益烈，白璧虽碎声铮铮。",
      "是三人者微且轻，非将非吏非守臣。身虽死义，分甘沉沦。",
      "幸遇天子大圣明，幽遐必瞩，名教是敦，曰此三人纵疏贱，磊落大节宜吊旌。",
      "诏建祠宫，楹桷维新。有司岁时，祀以特牲。为问蚁贼起事辰，士民奔走，妇女被掠，何无一人能及此三人。",
      "吁嗟乎，人人且有忠孝情，盍至三仁祠下一听天子命祀之恩纶。"
    ]
  },
  {
    "id": "adcfe4db9d795c0fb5256ec74149f312",
    "title": "韩信",
    "authorName": "张廷珏",
    "authorId": "adcfe4db9d795c0fd1457b72d1457b72",
    "dynasty": "清",
    "content": [
      "一说不从有武涉，再说不从有蒯彻。",
      "汉王始终遇我厚，此语鬼神应泣血。",
      "前年夺军在成皋，今年夺军在定陶。",
      "主上猜嫌亦已甚，怡然就国无牢骚。",
      "岂知兔死烹功狗，假王真王总不久。",
      "掀天事业振中原，到头不脱儿女手。",
      "越兮布兮同见夷，灭楚才过十载期。",
      "依然成败两俱尽，愧使重瞳地下知。"
    ]
  },
  {
    "id": "adcfe4db9d7a462e2d03c61b4f1e9a2e",
    "title": "辛卯三月廿四登舟",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "疏慵真许国，涕泣竟辞亲。",
      "落日班声动，沿流翠带新。",
      "关山余老大，面目轶风尘。",
      "谁立寒潭月，狂歌拂钓缗。"
    ]
  },
  {
    "id": "adcfe4db9d7a462e040df76f0a101a51",
    "title": "东阳作",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "列巘层层拱四维，雪消斜日透林霏。",
      "寒潮夜向钱塘落，估舶春从海峤归。",
      "沈氏楼边新燕入，罗家宅里旧人稀。",
      "惟余一片都梁草，怀抱馨香斗菊妃。"
    ]
  },
  {
    "id": "adcfe4db9d7a462e4d4614fdc3fe034b",
    "title": "郁孤台晚眺",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "水绕山围翠几堆，秋清向晚独登台。",
      "试看直北关河壮，曾遣征西壁垒开。",
      "五岭尘沙天外落，万家砧杵月中来。",
      "诗成我欲凭虚去，木客无端劝酒杯。"
    ]
  },
  {
    "id": "adcfe4db9d7a462e302baed3f4ec2394",
    "title": "问月楼",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "江湖牢落长为客，诗酒清狂复此楼。",
      "万古同看山月小，一峰中断楚天秋。",
      "文人未必都无赖，雪涕何时得暂收。",
      "沅芷澧兰为谁荐，烽烟正在海西头。"
    ]
  },
  {
    "id": "adcfe4db9d7a462ebf490502b03bdc15",
    "title": "江行望麻姑山",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "脉脉广川流，兰楫从此去。",
      "残雪蕴丛薄，夕阳隐荒戍。",
      "麻姑朝未回，仙坛想如故。",
      "村庄四五家，衰草门外路。",
      "飞瀑界青碧，稠杉缈烟雾。",
      "遥企山中人，颇惬山中趣。",
      "快然念吾侪，仙风几时御。"
    ]
  },
  {
    "id": "adcfe4db9d7a462e3337f45d12470e6b",
    "title": "谢广济篆咏怀",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "尽瘁已四载，不觉心神疲。",
      "君恩贳劳勚，就闲遂初衣。",
      "霜啼释重负，卓立当风嘶。",
      "眷言念畴曩，翩翾振羽仪。",
      "车马与梧桐，盼睐生光辉。",
      "恨无凌霄翮，青云难等期。",
      "兹焉得收身，幸未隳涂泥。"
    ]
  },
  {
    "id": "adcfe4db9d7a462e3337f45d49eaf901",
    "title": "谢广济篆咏怀",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "谟草荫北堂，芊蔚颜色好。",
      "负书事远游，书田刈获早。",
      "归来衣有尘，阿母亲为扫。",
      "一昨羁薄宦，乃古夜郎道。",
      "菽水缺常供，音问亦窅渺。",
      "传闻阿母悲，倚闾忘昏晓。",
      "弱息汲井回，孤孙索饭恼。",
      "复有九男女，婴婴母怀抱。",
      "嗟哉行役人，投笔太草草。"
    ]
  },
  {
    "id": "adcfe4db9d7a462e3337f45d2617342c",
    "title": "谢广济篆咏怀",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "量移来梅川，乃与浔阳邻。",
      "浔阳故乡郡，嘉会难重陈。",
      "白亭问烟月，萧萧愁煞人。",
      "人亦无所忤，地亦无所恋。",
      "乡书拜使者，拜罢泪如霰。",
      "寄声谢高堂，莫问胡威绢。"
    ]
  },
  {
    "id": "adcfe4db9d7a462e3337f45d17a283c0",
    "title": "谢广济篆咏怀",
    "authorName": "吴森",
    "authorId": "adcfe4db9d7a462ed1457b72d1457b72",
    "dynasty": "清",
    "content": [
      "皎皎菱花镜，镜破光故在。",
      "芃芃幽谷兰，兰谢香不改。",
      "我无烈士肠，浮名壮已悔。",
      "野田非丰收，茅檐愧相绐。",
      "倦翮思茂树，枯肆忆大海。",
      "谅乏济时略，毋使猿鹤待。"
    ]
  },
  {
    "id": "adcfe4db9d7bf3bf8e1ea19334cea853",
    "title": "园夜",
    "authorName": "朱联沅",
    "authorId": "adcfe4db9d7bf3bfd1457b72d1457b72",
    "dynasty": "清",
    "content": [
      "刬地风埃夕梦沈，弥天哀乐一镫深。",
      "华年已负崚嶒骨，皓月微窥玉雪心。",
      "了了馀生拚几屐，茫茫尘劫累千寻。",
      "元知忧国非吾事，忍泪还搜漆室吟。"
    ]
  },
  {
    "id": "adcfe4db9d7bf3bf10fb05d147c91721",
    "title": "睡起",
    "authorName": "朱联沅",
    "authorId": "adcfe4db9d7bf3bfd1457b72d1457b72",
    "dynasty": "清",
    "content": [
      "稍从寂寞养天真，睡起怡然一欠伸。",
      "秘笈偶笺《清异录》，头衔自署太平民。",
      "微吟浅醉能中圣，澹月疏筠最可人。",
      "照影池波索双笑，此怀惟有白鸥亲。"
    ]
  },
  {
    "id": "adcfe4db9d7bf3bfeca50210d41644a0",
    "title": "端阳后一日小集法喜龛写上鞮芬",
    "authorName": "朱联沅",
    "authorId": "adcfe4db9d7bf3bfd1457b72d1457b72",
    "dynasty": "清",
    "content": [
      "北秀南能证妙因，栖禅法喜是天亲。",
      "一龛花雨光明地，著我修罗历劫人。"
    ]
  },
  {
    "id": "adcfe4db9d7bf3bfeca502107cc3a5df",
    "title": "端阳后一日小集法喜龛写上鞮芬",
    "authorName": "朱联沅",
    "authorId": "adcfe4db9d7bf3bfd1457b72d1457b72",
    "dynasty": "清",
    "content": [
      "捉鼻微吟意惘然，红楼镫灺晚凉天。",
      "覆杯粗说扬州梦，已换沧桑到酒边。"
    ]
  },
  {
    "id": "adcfe4db9d89b900be25b7c4b8a98d16",
    "title": "泛海宿芙蓉岛",
    "authorName": "杨青藜",
    "authorId": "adcfe4db9d89b900d1457b72d1457b72",
    "dynasty": "清",
    "content": [
      "万顷连欹棹，虚空逗众灵。",
      "波翻龙气黑，日落蜃烟青。",
      "蝶梦回孤岛，鹏帆挂远星。",
      "更疑阊阖近，天乐下沧溟。"
    ]
  },
  {
    "id": "adcfe4db9d89b90093320dc9a5dbfdf7",
    "title": "过周匏庵汶上旧业",
    "authorName": "杨青藜",
    "authorId": "adcfe4db9d89b900d1457b72d1457b72",
    "dynasty": "清",
    "content": [
      "汶水桥东处士家，漆园深处满烟霞。",
      "到来竹阁凉如水，绕径空余枳壳花。"
    ]
  },
  {
    "id": "adcfe4db9d8bbaae465fbf9509c54338",
    "title": "客舍闻钟",
    "authorName": "查梧",
    "authorId": "adcfe4db9d8bbaaed1457b72d1457b72",
    "dynasty": "清",
    "content": [
      "劳劳枕席未曾宁，数到残更侧耳听。",
      "一似晨钟催早起，不知孤客夜常醒。"
    ]
  },
  {
    "id": "adcfe4db9d916792304af378f59f8fa7",
    "title": "寄郑子尹",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "一官羁绊才抛去，又荷书囊出播州。",
      "大府求贤频问讯，先生出处合深筹。",
      "莫悲迟暮逢兵燹，赢得清间从白头。",
      "仕隐于吾两无分，友朋惭愧是兹游。"
    ]
  },
  {
    "id": "adcfe4db9d916792a401b91253e88549",
    "title": "题陈涉江画册",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "翠螺山畔万株松，近听涛声望远峰。",
      "每展画图如旧历，一生游兴比人浓。"
    ]
  },
  {
    "id": "adcfe4db9d916792a401b91273e5640d",
    "title": "题陈涉江画册",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "佛岩颇似广元道，画笔直追王晋卿。",
      "石骨崚嶒云气定，不施句勒自生成。"
    ]
  },
  {
    "id": "adcfe4db9d916792a401b912cda500e0",
    "title": "题陈涉江画册",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "山翠四围如聚幄，飞泉百道水成溪。",
      "三溪桥畔曾延伫，闻有高人伴鹤栖。"
    ]
  },
  {
    "id": "adcfe4db9d916792a401b91230a57547",
    "title": "题陈涉江画册",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "陶潜宅里松犹在，岂识人间有永初。",
      "何必倪文寻法乳，拈毫不觉性情摅。"
    ]
  },
  {
    "id": "adcfe4db9d91679258ebc0c20f612e15",
    "title": "次韵答袁重黎",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "隆阴叹季驶，朝霜若暮雰。",
      "卉零刚虫鹅，畴能持大钧。",
      "神龙尽思蛰，尺蠖安可伸。",
      "鲸齿白如雪，出海千为群。",
      "雀雏闇天时，岂办千霄云。",
      "言谁药石甘，香孰知见薰。",
      "层冰凝已坚，饮鹤何处川。",
      "䙰褷脱笼樊，结巢长松根。",
      "病翮心自惜，啸侣情每勤。",
      "伊祁近尧基，政閟而民醇。",
      "丛树翳楼阁，碧涧幽含春。",
      "侧闻丹穴凤，浴水不浴浑。",
      "德牧耀奇字，华采腾轩轩。",
      "高调叶箫韶，求友灵禽园。",
      "暂饥竹未花，圣瑞谁为言。",
      "阿阁翼欲翥，九皋鸣遥闻。",
      "曷去苍筤箐，就啄茯苓根。",
      "徘徊不轻下，高奋思呈文。",
      "甚愿仪丹阙，昌运开时屯。",
      "素琴写此意，求友相彼真。",
      "长风飒然至，高下涛潺沄。",
      "沧洲绘满壁，昕夕容垂缗。",
      "卷轴山石间，天乐如衡门。",
      "客来无杂语，古义恒互陈。",
      "雅称凤偕鹤，守寒栖相邻。",
      "同声幸早应，一曲传心神。"
    ]
  },
  {
    "id": "adcfe4db9d9167924bb0543328913305",
    "title": "疏漳浦手札毕用倪鸿宝闻黄石斋归途遍游名山韵题后",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "绝粒十四朝，赋诗何舂容。孔孟不我弃，文谢今相逢。",
      "大道真受授，一节难自封，钦哉契前哲，祀祭先卧龙。"
    ]
  },
  {
    "id": "adcfe4db9d9167924bb05433a33ae046",
    "title": "疏漳浦手札毕用倪鸿宝闻黄石斋归途遍游名山韵题后",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "幽居际世难，吾侪非默客。",
      "问业得相长，良会称罕逢。",
      "孝陵泣奇梦，文明伤故封。",
      "仗节在敢谏，逆鳞批九龙。"
    ]
  },
  {
    "id": "adcfe4db9d9167924bb05433cc863f46",
    "title": "疏漳浦手札毕用倪鸿宝闻黄石斋归途遍游名山韵题后",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "吾家右江老，抗节无馁容。",
      "饿死岂相法，禀节时正逢。",
      "片纸发粤难，褒忠蒙帝封。",
      "伤哉确不拔，血胆归乾龙。"
    ]
  },
  {
    "id": "adcfe4db9d91679230674da69f5e5437",
    "title": "庚寅九月自苏州量移武昌留示诸生",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "有朋筮盍簪，譬若鸟栖树。",
      "一鸟独南飞，众鸟东西顾。",
      "他树岂无枝，徘徊不忍去。",
      "诸生勤讲习，予亦忘衰暮。",
      "常抱离索忧，畏读销魂赋。"
    ]
  },
  {
    "id": "adcfe4db9d91679230674da61f586dc4",
    "title": "庚寅九月自苏州量移武昌留示诸生",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "聚散亦何常，进德期罔懈。",
      "六书与九章，蓺事各异派。",
      "致用求其通，面墙昭古戒。",
      "拘墟守章句，大道恐破坏。",
      "师承贵有恒，勖哉日月迈。"
    ]
  },
  {
    "id": "adcfe4db9d91679230674da63409936e",
    "title": "庚寅九月自苏州量移武昌留示诸生",
    "authorName": "黄彭年",
    "authorId": "adcfe4db9d91679214cfdb59865dfbde",
    "dynasty": "清",
    "content": [
      "化成必由学，惟士有恒心。",
      "所以武城宰，弦歌尚遗音。",
      "国奢示以俭，斯道无古今。",
      "愿为夫子铎，贡作帝廷琛。",
      "吴楚未云远，企望来规箴。"
    ]
  },
  {
    "id": "adcfe4db9d96aad2a89ffc0565269140",
    "title": "钱味根明府移居",
    "authorName": "沈濂",
    "authorId": "adcfe4db9d96aad2d1457b72d1457b72",
    "dynasty": "清",
    "content": [
      "吾爱钱郎早解簪，如鱼归壑鸟还林。",
      "香炉稳送通明宅，纸阁微闻白傅吟。",
      "昼读书多宵梦古，幼交朋密老谈深。",
      "结邻笑我空留约，未遂云山一片心。"
    ]
  },
  {
    "id": "adcfe4db9d96aad259d2a5d6755fe3a5",
    "title": "处处",
    "authorName": "沈濂",
    "authorId": "adcfe4db9d96aad2d1457b72d1457b72",
    "dynasty": "清",
    "content": [
      "处处征鼙老自嗟，漫随年少对韶华。",
      "鳜鱼流水桃花活，燕子春风柳絮斜。",
      "藉草壶觞皆上客，画船箫鼓又谁家。",
      "太平乐事何曾欠，瘦策宽鞋步软沙。"
    ]
  },
  {
    "id": "adcfe4db9d96aad2f5701f427de8931f",
    "title": "残更",
    "authorName": "沈濂",
    "authorId": "adcfe4db9d96aad2d1457b72d1457b72",
    "dynasty": "清",
    "content": [
      "感旧怀人百忧萦，梦回酒醒坐残更。",
      "窗纱月落镫油暗，惯听晨鸦第一声。"
    ]
  },
  {
    "id": "adcfe4db9d96aad20b09b7585c938c56",
    "title": "复与弟饱因忆少时文酒之乐今褚菘塍国录吴和村二尹吴思亭别驾浦又垞明府胡仁圃孝廉徂谢久矣感而有作",
    "authorName": "沈濂",
    "authorId": "adcfe4db9d96aad2d1457b72d1457b72",
    "dynasty": "清",
    "content": [
      "刘伶嗜酒颂酒德，此中真意犹未识。",
      "荷锸青山随处埋，如何不葬陶家侧。",
      "吾曹剧饱自天性，少喜酣呼老犹盛。",
      "糟邱曲垒纵酒兵，潜虬玉柱喧觞政。",
      "古人乐酒开芳宴，无故兴嗟几相见。",
      "欢娱痛醉极淋漓，感慨悲歌多眷恋。",
      "蜡花摇摇夜迢迢，此时侑坐非管箫。",
      "长吟击节殊错落，短发顾影霜飘萧。",
      "杯行到手莫停手，少壮交游今在否。",
      "墓门乔木半苍烟，昔年跌宕同文酒。",
      "酒酣意气皆千古，春梦无痕渺何许。",
      "眼前有酒不自釂，后世谁浇赵州土。"
    ]
  },
  {
    "id": "adcfe4db9d96aad235cab228b02bffe4",
    "title": "杂诗",
    "authorName": "沈濂",
    "authorId": "adcfe4db9d96aad2d1457b72d1457b72",
    "dynasty": "清",
    "content": [
      "黄雀常栖栖，卑居依四壁。",
      "朝飞去不远，日暮还归息。",
      "纷纭长儿子，饮噣聊自得。",
      "为我语黄雀，汝居何偪仄。",
      "曾不志千里，惭愧傅双翼。",
      "黄雀翩然起，屏营对以臆。",
      "造物赋形小，远举无气力。",
      "亦知乌有鹏，图南非我职。",
      "愿言终檐端，檐端信乐国。",
      "风云即无时，鹞子不我击。"
    ]
  },
  {
    "id": "adcfe4db9d96aad235cab22894af885c",
    "title": "杂诗",
    "authorName": "沈濂",
    "authorId": "adcfe4db9d96aad2d1457b72d1457b72",
    "dynasty": "清",
    "content": [
      "神仙行处有，亦不避尘喧。",
      "咄哉刘子骥，求之未有门。",
      "远近以地别，静躁由中存。",
      "藐余视天地，肫然犹黄轩。",
      "禾黍熟井井，鸡犬欢村村。",
      "室有琴可弦，厨中酒可尊。",
      "渊明傥复作，何地非桃源。"
    ]
  },
  {
    "id": "adcfe4db9daa7693a70e875d7675a7e4",
    "title": "宿宝晋书院拜苏米二公像",
    "authorName": "王桢",
    "authorId": "adcfe4db9daa7693d1457b72d1457b72",
    "dynasty": "清",
    "content": [
      "庵中一老颠复颠，髯自外来仙乎仙。",
      "松关静掩闻剥啄，磔磔惊去幽禽翩。",
      "诗清韵彻上方磬，茶甘味品中泠泉。",
      "夜潮风起奏韶乐，晴峰黛扫呈婵娟。",
      "江山如画得且住，主客一笑真何缘。",
      "壁间片石认遗像，座下瓣香思昔年。",
      "千春遥遥曾乐此，此乐至今犹目前。"
    ]
  },
  {
    "id": "adcfe4db9daf178b1ebf628b2149932a",
    "title": "楼居偶成",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "一竿晴旭上帘钩，点点寒山翠入楼。",
      "多病懒裁鹦鹉赋，薄寒初御鹔鹴裘。",
      "香浮竹叶杯中影，声彻梅花笛里秋。",
      "平楚苍茫惊欲雪，澹烟如织迥生愁。"
    ]
  },
  {
    "id": "adcfe4db9daf178b77149f50eb97d1db",
    "title": "舟中立秋",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "金井梧桐坠，轻寒渐中人。",
      "妾心如落叶，回首惜青春。"
    ]
  },
  {
    "id": "adcfe4db9daf178bb1da71fbc4f49930",
    "title": "信至",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "门前綦履迹，閤外笑谈声。",
      "怪得银釭里，镫花夜夜生。"
    ]
  },
  {
    "id": "adcfe4db9daf178b34c8e2b64e319603",
    "title": "七夕怀武林诸姊妹",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "乌鹊桥边夜渡秋，穿针记共上高楼。",
      "那知万里银河水，泻入南天尽是愁。"
    ]
  },
  {
    "id": "adcfe4db9daf178b74acabab76098562",
    "title": "对镜忆冰绡姊",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "昔年誊绣对青江，倚槛回看玉一双。",
      "今日镜中惟瘦影，含情不忍向寒窗。"
    ]
  },
  {
    "id": "adcfe4db9daf178b5bea48f7a7147b3f",
    "title": "闻邻家抚筝",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "谁家银甲弄春阴，弦上深情指下生。",
      "弹到断肠浑不住，应怜漂泊在京城。"
    ]
  },
  {
    "id": "adcfe4db9daf178bff50e9efe4419568",
    "title": "弄箫",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "小栏闲品玉参差，偷眼娇花绽几枝。",
      "曲罢巡檐聊骋望，秦楼烟雨正迷离。"
    ]
  },
  {
    "id": "adcfe4db9daf178b4eecb94c0171992d",
    "title": "梦秦淮别业",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "曾登快阁看娇红，转眼春光入梦中。",
      "安得翩跹同燕子，随风吹过大江东。"
    ]
  },
  {
    "id": "adcfe4db9daf178b97618991069e3768",
    "title": "晚春",
    "authorName": "张粲",
    "authorId": "adcfe4db9daf178bd1457b72d1457b72",
    "dynasty": "清",
    "content": [
      "春事阑珊镇日阴，客中消息断肠吟，妾心正似桥头柳，不遇东风恨不深。"
    ]
  },
  {
    "id": "adcfe4db9dbc3bfe4d1b09db2a8678c6",
    "title": "由长沙赴衡州访高螺舟太守舟中感赋",
    "authorName": "刘鸿庚",
    "authorId": "adcfe4db9dbc3bfed1457b72d1457b72",
    "dynasty": "清",
    "content": [
      "帆力健于马，长沙顷刻过。",
      "云遮衡岳影，雪压洞庭波。",
      "奋友分荣辱，穷途受折磨。",
      "未知东阁畔，梅萼放如何。"
    ]
  },
  {
    "id": "adcfe4db9dbc3bfea93177f00b9ef369",
    "title": "登沔阳新堤澄澜楼",
    "authorName": "刘鸿庚",
    "authorId": "adcfe4db9dbc3bfed1457b72d1457b72",
    "dynasty": "清",
    "content": [
      "十二年前暂典州，曾无暇日快登楼。",
      "此来春水生江汉，试倚危栏瞰斗牛。",
      "波起洞庭皆北泛，雪消巴蜀尽东流。",
      "尚书砥柱功勋在，只要修防处处周。"
    ]
  },
  {
    "id": "adcfe4db9dd914e370b8bfbe3fc4e5de",
    "title": "舟泊石门登眺",
    "authorName": "端木百禄",
    "authorId": "adcfe4db9dd914e3d1457b72d1457b72",
    "dynasty": "清",
    "content": [
      "一径入晴翠，孤亭支暮烟。",
      "林深岚气合，峰转涧声圆。",
      "野客携樽过，山童扫石眠。",
      "欲寻谢公迹，绝壁有飞泉。"
    ]
  },
  {
    "id": "adcfe4db9dda13d861845a9af5e2a741",
    "title": "忆奉符开山寺",
    "authorName": "汪灏",
    "authorId": "adcfe4db9dda13d8d1457b72d1457b72",
    "dynasty": "清",
    "content": [
      "最爱开山寺，闲庭半老梅。",
      "隔峰通水响，对酒及花开。",
      "樵路入云去，经声过竹来。",
      "风尘十载梦，蝴蝶几飞回。"
    ]
  },
  {
    "id": "adcfe4db9dda13d84b0cec61c18ba64b",
    "title": "送侍讲李渔村前辈改官归里",
    "authorName": "汪灏",
    "authorId": "adcfe4db9dda13d8d1457b72d1457b72",
    "dynasty": "清",
    "content": [
      "瀛海曾收百丈涛，浮云又见万峰高。",
      "久拌圭组同鸡肋，岂有功名识马曹。",
      "玉署自难留永叔，青山未解负张褒。",
      "仲宣近许论诗律，缥缈云门别梦劳。"
    ]
  },
  {
    "id": "adcfe4db9dda13d8dcde7f5bb7059d71",
    "title": "黄金篇",
    "authorName": "汪灏",
    "authorId": "adcfe4db9dda13d8d1457b72d1457b72",
    "dynasty": "清",
    "content": [
      "神龙乘云雨，利泽始及人。",
      "壮士有黄金，颜色乃得伸。",
      "郭穴安足慕，结念在所亲。",
      "冰雪闭双扉，饥寒扣凌晨。",
      "入座下声气，辞出难重陈。",
      "不待言覼缕，已知情苦辛。",
      "安得探床头，持赠无逡巡。",
      "一笑送客去，独坐怡心神。"
    ]
  },
  {
    "id": "adcfe4db9dda13d8159d48a402a90285",
    "title": "灞桥",
    "authorName": "汪灏",
    "authorId": "adcfe4db9dda13d8d1457b72d1457b72",
    "dynasty": "清",
    "content": [
      "长乐坡上秋风清，销魂桥畔班马鸣。",
      "颓梁欹柱虹断续，沙碛隰畔水纵横。",
      "离人酒照杨柳泪，骚客鞭敲风雪情。",
      "无花古树不复见，伤心春草年年生。"
    ]
  },
  {
    "id": "adcfe4db9de8ecd3422fa412718e17bd",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "雕弓金羽学男儿，十载从戎百战归。",
      "错认昭阳陪幸者，辇前一笑堕双飞。"
    ]
  },
  {
    "id": "adcfe4db9de8ecd3422fa412d06ab55a",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "蕉簟清凉珊枕明，凉侵玉骨醉初醒。",
      "绿云一朵西风里，低衬仙裙上画屏。"
    ]
  },
  {
    "id": "adcfe4db9de8ecd3422fa4127ddc340e",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "绝世天姿出自然，碧苔阶畔晓风前。",
      "相看似欲盈盈下，石上三生证夙缘。"
    ]
  },
  {
    "id": "adcfe4db9de8ecd3422fa41271bfcc4f",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "将飞未举态婵娟，谁识瑶台自在仙。",
      "见说汉皋虚解佩，流风回首怅长川。"
    ]
  },
  {
    "id": "adcfe4db9de8ecd3422fa412ae849ae3",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "金屋群推绝代名，淡妆临镜转亭亭。",
      "化身却入丹青里，莫讶蛾眉斗尹邢。"
    ]
  },
  {
    "id": "adcfe4db9de8ecd3422fa412d32a043c",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "自从辞辇掩长门，旧事凄凉不可论。",
      "团扇曾牵怀袖影，几回相对忆君恩。"
    ]
  },
  {
    "id": "adcfe4db9de8ecd3422fa41239e639ec",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "汉宫明月照边关，马上啼红去不还。",
      "非是琵琶解愁思，玉颜容易到天山。"
    ]
  },
  {
    "id": "adcfe4db9de8ecd3422fa41255fd10b6",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "东观书成帝用嘉，能将事业洗铅华。",
      "闺中韵事从头数，几个名姝号大家。"
    ]
  },
  {
    "id": "adcfe4db9de8ecd3422fa4124f3cfe03",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "轻盈无迹踏青尘，十二金钗一可人。",
      "玉笛声中金谷晚，谁将小幅为传神。"
    ]
  },
  {
    "id": "adcfe4db9de8ecd3422fa41237b433d4",
    "title": "题十美图",
    "authorName": "李学慎",
    "authorId": "adcfe4db9de8ecd3d1457b72d1457b72",
    "dynasty": "清",
    "content": [
      "霓裳妙舞对花丛，一曲山香扇底风。",
      "可是羊家张静婉，小垂手态似惊鸿。"
    ]
  },
  {
    "id": "adcfe4db9de9844cde6a53a42bf64a4a",
    "title": "淮阴道中咏芦花和韵",
    "authorName": "查有新",
    "authorId": "adcfe4db9de9844cd1457b72d1457b72",
    "dynasty": "清",
    "content": [
      "会忆西溪秋雪铺，冷风苇岸怅羁孤。",
      "遥看旅雁过仍宿，近讶闲鸥堕忽无。",
      "鹢首和云飞作絮，龙眠带月写成图。",
      "高歌独立苍茫裹，一片光延万顷湖。"
    ]
  },
  {
    "id": "adcfe4db9de9844cde6a53a48b5b693b",
    "title": "淮阴道中咏芦花和韵",
    "authorName": "查有新",
    "authorId": "adcfe4db9de9844cd1457b72d1457b72",
    "dynasty": "清",
    "content": [
      "细雨斜风放钓船，有人闲傍荻丛眠。",
      "万芽犹忆初成笋，三袅俄看尽作鞭。",
      "白鹭茫茫迷极浦，银蟾澹澹映前川。",
      "残秋枫叶江边路，此景频经不记年。"
    ]
  },
  {
    "id": "adcfe4db9de9844cde6a53a4e3f8bbb4",
    "title": "淮阴道中咏芦花和韵",
    "authorName": "查有新",
    "authorId": "adcfe4db9de9844cd1457b72d1457b72",
    "dynasty": "清",
    "content": [
      "客到江湖万绪纷，无端秋令又中分。",
      "蒙蒙港畔疑浓雾，滚滚舟边似冷云。",
      "红蓼丹枫原是伴，苍葭白露定需君。",
      "衔杯竟欲呼穷士，风起寒漪易夕曛。"
    ]
  },
  {
    "id": "adcfe4db9de9844cde6a53a4aac59783",
    "title": "淮阴道中咏芦花和韵",
    "authorName": "查有新",
    "authorId": "adcfe4db9de9844cd1457b72d1457b72",
    "dynasty": "清",
    "content": [
      "渔翁再到景应非，围绕藤萝荫钓矶。",
      "是雪是花群目想，和烟和雨一帆飞。",
      "萧萧故垒秋多感，鸭鸭言禽㬉惯依。",
      "凌水有人搴作絮，哀鸿遍野正无衣。"
    ]
  },
  {
    "id": "adcfe4db9de9844c6723e77eb2d0255a",
    "title": "读罗昭谏谗书",
    "authorName": "查有新",
    "authorId": "adcfe4db9de9844cd1457b72d1457b72",
    "dynasty": "清",
    "content": [
      "新登鼍江亘秀气，钟毓乃有江东生。",
      "云何十上不中第，英雄落魄同祢衡。",
      "穷愁著书祗取辱，书讶自谗谗乃名。",
      "沈颜聱书杜罪言，大抵感愤之所成。",
      "呜呼文辞馀事耳，世贵气节如山横。",
      "先生受知吴越主，首劝大兴勤王兵。",
      "钱虽未听心已悟，寻遇真主终归诚。",
      "子孙永无僭窃志，大义炳炳由公明。",
      "读罢离骚读此册，不辞浊酒缸罍倾。",
      "凛然正气塞天地，文能卫道真干城。"
    ]
  },
  {
    "id": "adcfe4db9de9844c6df904b44c3cad6e",
    "title": "雨中同岑华侍御至天竺即景",
    "authorName": "查有新",
    "authorId": "adcfe4db9de9844cd1457b72d1457b72",
    "dynasty": "清",
    "content": [
      "一峰收云入，一峰放云出。",
      "一峰云不流，雨丝抽乙乙。",
      "幸际天骤阴，山路较清谧。",
      "不然宝马车，十里纷填溢。",
      "入门礼大士，绕栋香烟密。",
      "长老拙言词，大逊舍利佛。",
      "侍御具辩才，颇似维摩诘。",
      "不著文字禅，慧力更无匹。",
      "流连云树间，心意同闲逸。",
      "尘事未能祛，归舟遂迅发。"
    ]
  },
  {
    "id": "adcfe4db9de9844c15f5f90a6b103a8f",
    "title": "归舟至金山阻风五日",
    "authorName": "查有新",
    "authorId": "adcfe4db9de9844cd1457b72d1457b72",
    "dynasty": "清",
    "content": [
      "闻说上流江水恶，无数行舟波中落。",
      "到眼惊看骇浪奔，恍忽鲸吞与鼍作。",
      "连朝况遇打头风，雪浪如山噤舵工。",
      "长樯铁鹿沙滩驻，后榜前艘语不通。",
      "忽来猛雨如飞砮，疑有斗蛟空际舞。",
      "不辨风声与水声，但讶前峰拔老树。",
      "有时雨止总风狂，鹢首滔滔接混茫。",
      "似忌客行贪利涉，天公作意阻归航。",
      "五夜洪涛堆裹宿，雨著箬篷纷渗漉。",
      "频移卧具不成眠，差幸停船无倾覆。",
      "石尤小缓辑能移，遥见堤边农妇悲。",
      "群说圩田秧再插，今番水涨又无涯。"
    ]
  },
  {
    "id": "adcfe4db9df21961a36c66b8c3487427",
    "title": "松坪夜坐",
    "authorName": "邹峄贤",
    "authorId": "adcfe4db9df21961d1457b72d1457b72",
    "dynasty": "清",
    "content": [
      "幽溪日已夕，月挂孤松顶。",
      "泉流咽石崖，樵语下烟岭。",
      "竹阴三径凉，云气半壑冷。",
      "风露皓然下，林梢滴清影。",
      "万籁各已寂，吾心亦虚静。",
      "山空得太古，何事着尘境。",
      "坐久不知夜，疏钟发深省。"
    ]
  },
  {
    "id": "adcfe4db9e07dc5312a5a495c736bc43",
    "title": "雨花台",
    "authorName": "朱为弼",
    "authorId": "adcfe4db9e07dc5321be9a4b201d7288",
    "dynasty": "清",
    "content": [
      "振衣独上雨花台，衰草斜阳野望开。",
      "一塔琉璃平槛立，四山苍翠抱江来。",
      "临风怀古频搔首，此地何人数举杯。",
      "久凭阑干和樵唱，严城画角唤将回。"
    ]
  },
  {
    "id": "adcfe4db9e07dc5304e74da0fb802bbd",
    "title": "过乌衣巷故址",
    "authorName": "朱为弼",
    "authorId": "adcfe4db9e07dc5321be9a4b201d7288",
    "dynasty": "清",
    "content": [
      "柳外凉风一夜生，萧条旅馆剧伤情。",
      "我家曾住江南岸，怕听乌衣旧巷名。"
    ]
  },
  {
    "id": "adcfe4db9e07dc5304e74da0550fef0f",
    "title": "过乌衣巷故址",
    "authorName": "朱为弼",
    "authorId": "adcfe4db9e07dc5321be9a4b201d7288",
    "dynasty": "清",
    "content": [
      "夕照无言下水滨，故家池馆半荆榛。",
      "眼前多少山丘感，不独伤心为古人。"
    ]
  },
  {
    "id": "adcfe4db9e07dc53e7bc85207d5af553",
    "title": "古镜篇",
    "authorName": "朱为弼",
    "authorId": "adcfe4db9e07dc5321be9a4b201d7288",
    "dynasty": "清",
    "content": [
      "蟾蜍夜泣秦宫月，野火金凫出泉窟。",
      "幽户金精万古明，苔缠一束红姬骨。",
      "当年花倚青纱窗，朱唇粉面矜无双。",
      "苍龙入地白虎藏，残脂零落幽兰香。",
      "山中老狐作人语，手捉盘螭口呼侣。",
      "回头秋橘生扶桑，抛掷青铜盖黄土。",
      "鹿犬朝过影朦胧，杨花漫天欺芙蓉。",
      "二十八宿绿云里，先生负局将安从。"
    ]
  },
  {
    "id": "adcfe4db9e07dc53a7d096d961a79f86",
    "title": "咏文后山所藏汉赵婕妤玉印",
    "authorName": "朱为弼",
    "authorId": "adcfe4db9e07dc5321be9a4b201d7288",
    "dynasty": "清",
    "content": [
      "后山雅似文三桥，阁开清閟邻紫桃。",
      "紫桃轩中一方印，入手换却青琼瑶。",
      "当年姊妹联春宴，娇殊赤凤无人见。",
      "何时手截素鹅肪，鸟体绸缪似飞燕。",
      "燕子飞来风自芳，纤腰携佩杂明珰。",
      "细看小点黏红粉，曾写新歌钤绿章。",
      "歌筵捉搦舞裙骋，㺲凫恰仿鸳鸯颈。",
      "扶寸瑶华透骨香，平分蛤采缠苔冷。",
      "我来雅玩剧伤情，如看鲛绡玉体横。",
      "安得金釭与相见，昭阳旧侣话深更。"
    ]
  },
  {
    "id": "adcfe4db9e1b3395d3acca1283461669",
    "title": "昙花图",
    "authorName": "吴王坦",
    "authorId": "adcfe4db9e1b3395d1457b72d1457b72",
    "dynasty": "清",
    "content": [
      "摇曳珠幢翠带长，紫霞一片护花房。",
      "金莲乐树知无色，七宝阑中自在芳。"
    ]
  },
  {
    "id": "adcfe4db9e1b33959f30893f4f4d0b59",
    "title": "题黄玉圃巡使台阳花果图绝句",
    "authorName": "吴王坦",
    "authorId": "adcfe4db9e1b3395d1457b72d1457b72",
    "dynasty": "清",
    "content": [
      "少许猊床侍释迦，一家眷属见昙花。",
      "遥知使节风清候，携得金茎洒异葩。"
    ]
  },
  {
    "id": "adcfe4db9e1b33959f30893faaeeec93",
    "title": "题黄玉圃巡使台阳花果图绝句",
    "authorName": "吴王坦",
    "authorId": "adcfe4db9e1b3395d1457b72d1457b72",
    "dynasty": "清",
    "content": [
      "珍果图来命画师，拈花又写佛前枝。",
      "窗明几净清茶供，绝胜黄金铸象时。"
    ]
  },
  {
    "id": "adcfe4db9e1b3395d0b09257881b00ff",
    "title": "题黄玉圃巡使台阳花果图",
    "authorName": "吴王坦",
    "authorId": "adcfe4db9e1b3395d1457b72d1457b72",
    "dynasty": "清",
    "content": [
      "尔雅自姬公，蒐讨穷大块。",
      "后有山海经，所言同志怪。",
      "荒略何从稽，于说亦荑稗。",
      "乃知天地间，赋形各万派。",
      "若非域外游，直犹等聋聩。",
      "巡方绣衣行，几及扶桑界。",
      "东溟凌沧波，惊涛历澎湃。",
      "既至振纪纲，问民轸病瘵。",
      "闻见往往殊，耳目为一快。",
      "其中植物繁，罗列登市卖。",
      "五色烂然陈，厥状难尽话。",
      "细文如锦章，粗文如方罫。",
      "枝叶非寻常，异味皆可嘬。",
      "召工写此图，摹仿在公廨。",
      "碧绿与丹朱，肖真事挥洒。",
      "称名复辨种，按之悉能解。",
      "我生里闬间，未得广行迈。",
      "多识惭古人，拘墟徒自絓。",
      "晴窗试展看，意旷若脱械。",
      "虚名玷使星，愿无远弗届。"
    ]
  },
  {
    "id": "adcfe4db9e2259a1b2438b17aa47ffa9",
    "title": "台阳笔记题词",
    "authorName": "胡士勋",
    "authorId": "adcfe4db9e2259a1d1457b72d1457b72",
    "dynasty": "清",
    "content": [
      "捧读台阳记，欣然具大观。",
      "草花香最古，山水象难刊。",
      "经济胸中透，纷华眼界宽。",
      "世情兼治策，敢作异书看。"
    ]
  },
  {
    "id": "adcfe4db9e36cee972013829077da70c",
    "title": "题画秋村叠嶂图",
    "authorName": "李中素",
    "authorId": "adcfe4db9e36cee9d1457b72d1457b72",
    "dynasty": "清",
    "content": [
      "分明山水武陵春，却写秋光隔四邻。",
      "不著胭脂轻一点，恐将花片误渔人。"
    ]
  },
  {
    "id": "adcfe4db9e3701b02ada0c6bd3a5ea6d",
    "title": "盆梅",
    "authorName": "陈文瑛",
    "authorId": "adcfe4db9e3701b0d1457b72d1457b72",
    "dynasty": "清",
    "content": [
      "移种向幽林，香凝碧缶深。",
      "赖君邀月影，使我涤尘襟。",
      "小贮雪霜节，远关天地心。",
      "一枝春已足，窗外觉寒禽。"
    ]
  },
  {
    "id": "adcfe4db9e3770718b3f8b81c58ad925",
    "title": "下唐福",
    "authorName": "崔适",
    "authorId": "adcfe4db9e377071d1457b72d1457b72",
    "dynasty": "清",
    "content": [
      "推篷下唐福，振策自东山。",
      "惊浪喧沙上，孤舟出壁间。",
      "绿浮岩竹净，白拥水鸥闲。",
      "纵目多幽赏，何辞此往还。"
    ]
  },
  {
    "id": "adcfe4db9e377071d9a3ff656573edff",
    "title": "吴兴怀古",
    "authorName": "崔适",
    "authorId": "adcfe4db9e377071d1457b72d1457b72",
    "dynasty": "清",
    "content": [
      "祖孙先后享殊荣，胙土分茅在此城。",
      "破虏起家归命覆，大吴终始在乌程。"
    ]
  },
  {
    "id": "adcfe4db9e37707161c45ad51de56ede",
    "title": "春日有感",
    "authorName": "崔适",
    "authorId": "adcfe4db9e377071d1457b72d1457b72",
    "dynasty": "清",
    "content": [
      "古月照今人，西马驰东道。",
      "太始有迁易，故步焉常保。",
      "萧萧黄叶路，芊芊生芳草。",
      "冉冉孤生桐，根株半枯槁。",
      "日月一何速，忧心瞀如捣。",
      "不戚吾年往，因知我亲老。",
      "独步空堂上，何以靖怀抱。"
    ]
  },
  {
    "id": "adcfe4db9e377071e695a216b18bd569",
    "title": "舟中作",
    "authorName": "崔适",
    "authorId": "adcfe4db9e377071d1457b72d1457b72",
    "dynasty": "清",
    "content": [
      "束身入舟如槛猿，坐卧不稳心苦烦。",
      "夜泊梦打鼍鼓破，昼行饮泼风帆翻。",
      "奈何千里遂蹈海，安得一朝长闭门。",
      "我生栖栖何为者，桃梗岂闻土偶言。"
    ]
  },
  {
    "id": "adcfe4db9e46fecbb36c47774996632e",
    "title": "朱子磋明经归自饶阳，赋此赠之",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "儒冠都傲骨，态肯乞谁怜。",
      "一任贫悬罄，终羞贱执鞭。",
      "绳长思系日，瓯缺转忧天。",
      "雁户何时奠，萧条万井烟。"
    ]
  },
  {
    "id": "adcfe4db9e46fecbdbe599291b77d222",
    "title": "村居",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "为逃秦世乱，卜筑向江村。",
      "水曲绿环宅，山虚青到门。",
      "闲情消永昼，懒意话归云。",
      "时与携锄叟，寻幽夜色昏。"
    ]
  },
  {
    "id": "adcfe4db9e46fecbdd628e8f63239948",
    "title": "夜坐",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "绕枝鸟莫定，羁客睡能不？",
      "灯烬时腾燄，炉香不散愁。",
      "吟哦孤枕悄，花月小窗幽。",
      "惆怅春宵短，谭衷为久留。"
    ]
  },
  {
    "id": "adcfe4db9e46fecb2156adb94b4c53f1",
    "title": "七夕追和玉溪生韵",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "尘世频年苦乱离，几多良会误佳期。",
      "玉绳河畔牵情夕，锦字机中织怨时。",
      "不信风波天上稳，徒传环佩夜来迟。",
      "人间乞巧终输巧，枉度金针五色丝。"
    ]
  },
  {
    "id": "adcfe4db9e46fecbffcad2d4ccc38f3b",
    "title": "残红次薛春泉丈韵",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "连朝春雨妒嫣红，催落飞英小苑中。",
      "流水有香怜著色，夕阳成阵恨飞蓬。",
      "秋千影散裙斜曳，罗绮妆慵袖半笼。",
      "空使杜鹃啼血尽，只馀艳质舞回风。"
    ]
  },
  {
    "id": "adcfe4db9e46fecbf0f59352878cca0c",
    "title": "旅中不寐有作",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "夜不成眠恼漏迟，披衣兀坐倚篷时。",
      "行踪到处同萍梗，别梦连宵怅柳枝。",
      "易长愁苗花夜合，难抛情种豆相思。",
      "明朝又作寻巢燕，未识朱门更傍谁。"
    ]
  },
  {
    "id": "adcfe4db9e46fecbd82282382953c6bd",
    "title": "题南昌万硕卿",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "羡煞生花笔一枝，坡仙才调谪仙辞。",
      "吴中行脚添游记，江右风流赖主持。",
      "湖海论交高孰数，诗书结习傲难医。",
      "笑余等是红尘客，浪迹天涯鬓欲丝。"
    ]
  },
  {
    "id": "adcfe4db9e46fecb8ceb29a3882941ee",
    "title": "腊杪喜晤向缪两孝廉来都数日即移寓内城，作此以赠",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "芙蓉江上孝廉船，京邸相逢悟夙缘。",
      "正喜连床同话旧，如何橐砚又逃禅。",
      "名经定许题千佛，法曲应偕咏众仙。",
      "我怅萧斋转岑寂，强携樽酒送残年。"
    ]
  },
  {
    "id": "adcfe4db9e46fecb931cec891e92c5f1",
    "title": "病中书怀",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "战罢文坛力尚遒，那经小病迫深秋。",
      "未谙医术慵投剂，恐累亲忧强说瘳。",
      "拥袖惊馀风料峭，挑镫听尽雨飕飗。",
      "连朝作势催寒至，旧典青袍熨贴不？"
    ]
  },
  {
    "id": "adcfe4db9e46fecb2673734fa20a38d6",
    "title": "燕",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "红襟相舞语呢喃，门巷频来径自谙。",
      "故国乌衣休再问，年来劫火遍江南。"
    ]
  },
  {
    "id": "adcfe4db9e46fecb30b95f722c727dc5",
    "title": "壬戌八月十一日作",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "记说霓裳咏大罗，秋风我独困维摩。",
      "纯青一样围炉火，不战文雄战病魔。"
    ]
  },
  {
    "id": "adcfe4db9e46fecb554e7eaa32816a70",
    "title": "中秋对月感赋",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "何处桥堪彩杖通，广寒楼阙蕊珠宫。",
      "嫦娥此夜团圞思，天上人间两地同。"
    ]
  },
  {
    "id": "adcfe4db9e46fecb9de120f8434115f3",
    "title": "题孙念贻丛桂留人图",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "仙根月窟记前因，怅望天涯香满轮。",
      "暗祝吴刚斧休尽，分香留待后游人。"
    ]
  },
  {
    "id": "adcfe4db9e46fecb3d3f1b52dc6b9056",
    "title": "梁溪署斋杂咏四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "署冷能消热闹肠，半瓯茶味一炉香。",
      "清斋近日添清课，始觉春来昼较长。"
    ]
  },
  {
    "id": "adcfe4db9e46fecb3d3f1b523b737524",
    "title": "梁溪署斋杂咏四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "沉思兀坐午窗晴，静里披吟思倍精。",
      "惟有两三枝上鸟，时来啼伴读书声。"
    ]
  },
  {
    "id": "adcfe4db9e46fecb3d3f1b520f53ea4d",
    "title": "梁溪署斋杂咏四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "草舒嫩绿柳抽芽，对此春光倍忆家。",
      "料得轩窗兰数本，幽香定发几枝花。"
    ]
  },
  {
    "id": "adcfe4db9e46fecb3d3f1b526ec86f3f",
    "title": "梁溪署斋杂咏四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "几夕吹嘘暖润泥，瀛洲草绿长应齐。",
      "杏花等是怀人思，争羡春风骋马蹄。"
    ]
  },
  {
    "id": "adcfe4db9e46fecbf8276c43abe623bf",
    "title": "都行赠别内作二首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "春风二月杏花天，草欲成茵柳著棉。",
      "不是男儿好离别，争名恐后祖生鞭。"
    ]
  },
  {
    "id": "adcfe4db9e46fecbf8276c431c766b55",
    "title": "都行赠别内作二首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "芸窗廿载苦埋头，才喜今朝得壮游。",
      "好待报章秋有约，双星良会拜牵牛。"
    ]
  },
  {
    "id": "adcfe4db9e46fecbe953b99d8317bed3",
    "title": "题团扇画美人为吴杏香作",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "鸾丝未拨已关情，始信无声胜有声。",
      "离合悲欢原了了，弹来只恐太分明。"
    ]
  },
  {
    "id": "adcfe4db9e46fecb1a5b3a607ca42ac9",
    "title": "十五夜对月有作和刁同年梅霖韵",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "客中四度月团圞，半倚篷窗半据鞍。",
      "料得深闺今夜思，计程应说到长安。"
    ]
  },
  {
    "id": "adcfe4db9e46fecb7549a10c6abb8d9e",
    "title": "将抵都门安平早发作",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "长堤雨过绝尘埃，晓旭曈昽霁色开。",
      "万里都门原不远，五云深处是蓬莱。"
    ]
  },
  {
    "id": "adcfe4db9e46fecba676b2206b0c246b",
    "title": "舟次维扬偶成三首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "满城风雨泊孤舟，一枕篷窗动旅愁。",
      "记得前年春社后，曾随飞燕傍朱楼。"
    ]
  },
  {
    "id": "adcfe4db9e46fecba676b220df3424bb",
    "title": "舟次维扬偶成三首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "维扬风景昔繁华，此日箫声听恐差。",
      "只有隋堤旧杨柳，秋风数点剩栖鸦。"
    ]
  },
  {
    "id": "adcfe4db9e46fecba676b2208d99390b",
    "title": "舟次维扬偶成三首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "雨昏云暗暮钟沈，绛蜡频烧夜渐深。",
      "敧枕几回思稳睡，数声新雁引乡心。"
    ]
  },
  {
    "id": "adcfe4db9e46fecb1f692d629038657f",
    "title": "宿迁道中晓行和祝惕臣同年韵",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "五夜寒威逼曙霜，挑灯起自叠行装。",
      "年来销尽轮蹄铁，都为功名两字忙。"
    ]
  },
  {
    "id": "adcfe4db9e46fecbb6ebab896944bcce",
    "title": "沂州李家庄题壁和吴中许令芬女史韵二首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "白杨衰草警新寒，袖掩征衫尚一堪。",
      "到处留题泥爪印，我刚北去雁刚南。"
    ]
  },
  {
    "id": "adcfe4db9e46fecbb6ebab89c6bce2fa",
    "title": "沂州李家庄题壁和吴中许令芬女史韵二首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "一樽红友扫离愁，泰岱期登最上头。",
      "归去吟囊重检点，记曾醉眼小齐州。"
    ]
  },
  {
    "id": "adcfe4db9e46fecb3394e38963b04b27",
    "title": "众兴题壁",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "车牵间关半月程，陆行迢递复山行。",
      "明朝喜泛清江棹，稳挂归帆听水声。"
    ]
  },
  {
    "id": "adcfe4db9e46fecb6f50cbc987afb63e",
    "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "愧说香分贡树来，銮坡应诏待量才。",
      "如何一例栽花手，谱订群芳别占魁。"
    ]
  },
  {
    "id": "adcfe4db9e46fecb6f50cbc99fcfaffc",
    "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "换骨曾闻说道家，能教银海老无花。",
      "烧丹我乏神仙分，九转终惭火候差。"
    ]
  },
  {
    "id": "adcfe4db9e46fecb6f50cbc92d5eda49",
    "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "鸿爪重寻十四年，云泥判隔竟无缘。",
      "天梯咫尺终嫌远，未许霓裳会众仙。"
    ]
  },
  {
    "id": "adcfe4db9e46fecb6f50cbc9e80a848c",
    "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首",
    "authorName": "陆汝猷",
    "authorId": "adcfe4db9e46fecbd1457b72d1457b72",
    "dynasty": "清",
    "content": [
      "境想高寒月倍明，楼台七宝竞妆成。",
      "剧怜天上清虚府，空署仙曹籍后名。"
    ]
  },
  {
    "id": "adcfe4db9e53ff5ed66f8b34c3cbfa58",
    "title": "题陆乾日隶书千文",
    "authorName": "杨述曾",
    "authorId": "adcfe4db9e53ff5e9fe97fffe8fd4a8a",
    "dynasty": "清",
    "content": [
      "秦时王次仲，六书变体创八分。梁初周散骑，义之碎字编《千文》。",
      "羽人已化大鸟去，侍郎鬓发嗟如银。迢遥应千载，源流一一区河汾。",
      "八分鸿都石经后，元常隼尾波势尤超群。开元碑颂仅具体，韩梁张史徒云云。",
      "《千文》智永擅神妙，八百分散留江濆。吴兴王孙所传十七卷，俗书依仿赝本尤纷纷。",
      "松陵陆子嗜古有奇癖，虫形鸟迹远欲窥皇坟。一丸隃糜作鍪甲，三寸柔翰供锄耘。",
      "京华旅食坐无事，闲窗素纸舒萝纹。割分篆隶缀晋字，规模曹蔡凌右军。",
      "当其捉腕时引而不发，有如劲弩县千斤。及其纵手快盘空夭矫，有如鸷鸟摩秋雯。",
      "倏如长矛扫锋锷，突如巨石崩崖垠。屹如巍堂列柱础，绵如远岫霏烟云。",
      "攫张如怒群龙奋鳞爪，敷纷如缀百卉垂葩芬。或如淇园风动千竹叶薿薿，或如湘流帆转九折波沄沄。",
      "纤浓各意态，直曲随锯釿。含文复包质，强力还丰筋。",
      "书成应置国门外，摹观纸价逾元纁。嗟予学奇觚，拙手空辛勤。",
      "华山岱岳未经到，合阳酸枣凭传闻。玄黄剩句《兔园册》，《凡将》《急就》同断断。",
      "绾蛇萦蚓自嗤笑，偶游燕市欣逢君。一编示我插高架，缥囊珍重薰香芸。",
      "恍悬师宜帐，疑曳羊欣裙。何当数晨夕，泥饮乘酣醺。",
      "便从窃柎学梁鹄，还持奇字师刘棻。昨宵残月正离毕，飞雨飘霅雷砏磤。",
      "晓来西山起晴色，豁开东牖延朝昕。摩挲旧籍忽三叹，沉吟拂几心殷殷。",
      "张生石鼓李潮篆，杜诗韩笔万丈光炘炘。我生已晚学芜劣，文章岂直殊莸薰。",
      "摇毫掷简不知暮，起看遥树漠漠含斜曛。"
    ]
  },
  {
    "id": "adcfe4db9e5f8ccc1c061a90ccb498c0",
    "title": "漫成",
    "authorName": "彭俊生",
    "authorId": "adcfe4db9e5f8cccd1457b72d1457b72",
    "dynasty": "清",
    "content": [
      "初日照桃花，山房春事赊。",
      "簪抽林外笋，旗展雨前茶。",
      "室有安禅榻，门无过客车。",
      "莫锄阶下草，留取听鸣蛙。"
    ]
  },
  {
    "id": "adcfe4db9e5f8ccc8447072430b06ee0",
    "title": "观音崖",
    "authorName": "彭俊生",
    "authorId": "adcfe4db9e5f8cccd1457b72d1457b72",
    "dynasty": "清",
    "content": [
      "在昔闻普陀，乃在冯夷国。",
      "何年实飞来，得非五丁力。",
      "列巘亘百里，兹峰更奇特。",
      "松杉半龙形，丰草无荆棘。",
      "是时秋雨霁，碧嶂净如拭。",
      "洞閟元圃霞，顶碍扶桑日。",
      "石骨无寸土，空翠状非一。",
      "云埋大壑晴，水溜阴涯黑。",
      "想像水月姿，华鬘土花蚀。",
      "鬼磷走深宵，香界绝火食。",
      "小憩石梁滑，半渡悬藤仄。",
      "山风吹薜衣，魑魅壮行色。"
    ]
  },
  {
    "id": "adcfe4db9e5f8ccc67eecd493f7ad07f",
    "title": "木稼纪异用聚星堂禁体韵",
    "authorName": "彭俊生",
    "authorId": "adcfe4db9e5f8cccd1457b72d1457b72",
    "dynasty": "清",
    "content": [
      "年来怕醉愁蕉叶，连阴数日未成雪。",
      "晓来万壑冰峥嵘，斗大山斋苦寒绝。",
      "修篁抢地爆竹喧，百尺杉松竞中折。",
      "静烧榾柮闭柴门，惨淡云峰飞鸟灭。",
      "欲持寸管写祁寒，冻砚才呵肘还掣。",
      "空阶未及盖盆卉，顷刻都成矾块缬。",
      "穿窗曙色疑放晴，起视纤纤下细屑。",
      "静中密霰有时跳，雾里飞丝行复瞥。",
      "将军海上开辕门，衔枚壮士口难说。",
      "若教入蔡定献俘，何用貔貅同枕铁。"
    ]
  },
  {
    "id": "adcfe4db9e703a121f23041190ab31a5",
    "title": "戚砥斋先生检书图",
    "authorName": "徐銮",
    "authorId": "adcfe4db9e703a12d1457b72d1457b72",
    "dynasty": "清",
    "content": [
      "丈夫生不能校书天禄阁，枯坐一毡徒碌碌。蝇钻蠹蚀自年年，砚墨磨人放声哭。",
      "砥斋先生世守经，楹书手泽都能读。撑肠锦绣五千篇，压架琳琅三万轴。",
      "百城坐拥亦足豪，况此便便不负腹。饥来驱之出门走，疲骡偃蹇行驰逐。",
      "从此嫏嬛系梦思，校仇手自编书目。遗经自古胜籯金，差幸砚田岁不恶。",
      "吾友尘仙善继志，经史如瓶翻水熟。一门师友证渊源，两美丰凶擅谷玉。",
      "相见殚精下董帏，咿喔书声出老屋。无端鼙鼓动地来，燎原一炬谁能扑。",
      "心付昆池劫后灰，嬴政焚时无此酷。噫吁嚱！凡物有聚必有散，自古盛衰如转毂。",
      "只今留得画图看，犹见当年富储蓄。披图展视重吁嗟，有书能读宁非福。",
      "我亦年年事远游，长剑在装笔在橐。案头册籍久飘零，断简丛残鼠生簏。",
      "悔不编成几卷书，惟对此图长局足。"
    ]
  },
  {
    "id": "adcfe4db9e7f4ccc233cc3299fddfe7d",
    "title": "题海门诗卷",
    "authorName": "丁泰",
    "authorId": "adcfe4db9e7f4cccd1457b7211d0e628",
    "dynasty": "清",
    "content": [
      "家世擅文学，坡翁承老泉。",
      "君才如叔党，诗集又斜川。",
      "乍淬剑尤利，未开花正妍。",
      "识涂惭老马，敢说着先鞭。"
    ]
  },
  {
    "id": "adcfe4db9e7f4cccaf6aeed9d54cbd83",
    "title": "登烟雨楼",
    "authorName": "丁泰",
    "authorId": "adcfe4db9e7f4cccd1457b7211d0e628",
    "dynasty": "清",
    "content": [
      "南湖湖水抱孤洲，宜雨宜烟此一楼。",
      "隔浦米盐村占市，中流竹肉酒人舟。",
      "水晶宫阙宵始昼，杨柳亭台夏亦秋。",
      "莫怅登临无伴侣，相亲曾有旧沙鸥。"
    ]
  },
  {
    "id": "adcfe4db9e928b88d957fa7239535944",
    "title": "蟋蟀词",
    "authorName": "谢绶名",
    "authorId": "adcfe4db9e928b88d1457b72d1457b72",
    "dynasty": "清",
    "content": [
      "篱豆花开秋月出，月明疏篱闻蟋蟀。",
      "终宵唧唧诉苦愁，寄君篱下思君恤。",
      "餐风饮露不辞辛，常怕金笼了时日。"
    ]
  },
  {
    "id": "adcfe4db9e928b88effb47733094872b",
    "title": "奉和竹庄吴中丞夏涝叹",
    "authorName": "谢绶名",
    "authorId": "adcfe4db9e928b88d1457b72d1457b72",
    "dynasty": "清",
    "content": [
      "天外泻银涛，浑疑炼石破。昼黑云近头，龙逼蛟涎唾。",
      "才免庚癸呼，何期风水作。飞瀑落檐牙，雷鞭催雨大。",
      "忙停北海樽，惊起东山卧。波撼城欲倾，舟摇更箕簸。",
      "倏尔变沧桑，农不安床座。万顷香稻禾，崇朝收拾过。",
      "当春播种时，田畯尝考课。黍苗赋芄芄，把酒临风贺。",
      "不图灾患罹，末由分勤惰。自嗟命不辰，非关用力懦。",
      "秋荐乏糇粮，洁蠲愁无糯。鹦鹉罕啄余，豆刍称贷莝。",
      "狼狈穷无归，扶持伤鲜左。眼前皆鸿嗷，米珠尚有那。",
      "老羸疾易侵，忍饥备药锉。苟且延残生，糠秕杂土堁。",
      "枵腹嗟黔敖，蒙袂五中饿。与其腼墦间，盍去远方些。",
      "丈夫半无衣，遑恤妇人𧟌。茅茨已飞扬，涕泪交泥涴。",
      "中有小村娃，垢面减姿媠。中有素封家，钱未留一个。",
      "缺衣望生全，缺食难医瘅。燹劫继沦胥，皖民太坎坷。",
      "大地遍凶殃，柱臣叹无奈。幸达九重知，发粟散财货。",
      "荒政在均平，帑金毋惜剉。观察首观风，查稽需僚佐。",
      "抚恤谨推诚，吏胥防欺{坐犮}。勤慎吾侪分，清廉共切磋。",
      "仰体好生机，岂顾声华播。亿兆乐鸿施，或能弥小挫。",
      "赈济古所难，勉将精神驮。耳目虑不周，晡旦循环逻。",
      "群感怜悯情，好听绅耆譒。有司庶绩熙，开府南邦坐。",
      "盛德民弗谖，善气同转磨。寇君借一年，功参左右个。",
      "拜手读新诗，阳春愧难和。"
    ]
  },
  {
    "id": "adcfe4db9eae353d11bcbda6e8d8d03a",
    "title": "中弁晚道",
    "authorName": "曹同统",
    "authorId": "adcfe4db9eae353dd1457b72d1457b72",
    "dynasty": "清",
    "content": [
      "日落烟沙白，荒荒野色微。",
      "村寒牛影瘦，天阔雁行稀。",
      "谍骑冲风至，锄农荷月归。",
      "此邦三异迹，默尔念前徽。"
    ]
  },
  {
    "id": "adcfe4db9eb2668dc74738c1e2a8f77b",
    "title": "固关",
    "authorName": "蒋仁锡",
    "authorId": "adcfe4db9eb2668dd1457b72d1457b72",
    "dynasty": "清",
    "content": [
      "镵天悬万仞，燕晋此中分。",
      "马放清时地，人耕古戍云。",
      "青松何郁郁，翠壁故纷纷。",
      "日暮哀笳发，征夫不忍闻。"
    ]
  },
  {
    "id": "adcfe4db9eb2668db6751d14e873fca6",
    "title": "渔洋先生以右丞竹里馆作图敬题应命",
    "authorName": "蒋仁锡",
    "authorId": "adcfe4db9eb2668dd1457b72d1457b72",
    "dynasty": "清",
    "content": [
      "苍然古时月，下照檀栾影。",
      "烟梢一万竿，翠滴衣裳冷。",
      "幽兴会孤吟，造此无人境。",
      "自非高士怀，于何悟深静。",
      "我公有神契，千载遥相领。",
      "偶复托岸廊，终焉慕箕颍。",
      "妙处故不传，意与瑶琴永。"
    ]
  },
  {
    "id": "adcfe4db9ebd1e6fcdcc653c861942e0",
    "title": "水帘",
    "authorName": "陈锡圭",
    "authorId": "adcfe4db9ebd1e6fd1457b72d1457b72",
    "dynasty": "清",
    "content": [
      "水晶风动挂高天，石洞玲珑俯百川。",
      "神女香奁临镜罢，山僧锡杖倚云悬。",
      "双飞乳燕迷芳草，独耀银蟾隔紫烟。",
      "便觉林栖无俗韵，好教户牖发清姘。"
    ]
  },
  {
    "id": "adcfe4db9ebd1e6f995e2a84aa60bf45",
    "title": "竹栈",
    "authorName": "陈锡圭",
    "authorId": "adcfe4db9ebd1e6fd1457b72d1457b72",
    "dynasty": "清",
    "content": [
      "谁向瀼西歌竹枝，天涯迢递路参差。",
      "横桥自泻清溪水，曲径遥通绿草池。",
      "几道舆梁劳结搆，一川烟雨自迷离。",
      "那堪送客春深候，柳色青青匹马迟。"
    ]
  },
  {
    "id": "adcfe4db9ebd1e6f965aa08473c2adc7",
    "title": "松关",
    "authorName": "陈锡圭",
    "authorId": "adcfe4db9ebd1e6fd1457b72d1457b72",
    "dynasty": "清",
    "content": [
      "连天叠翠护名山，谁辟松阴数亩间。",
      "隐映危楼残戍险，参差鸟道暮樵还。",
      "昂藏不逐星霜老，倔强潜消岁月间。",
      "待看龙蟠风雨夜，依稀百二古秦关。"
    ]
  },
  {
    "id": "adcfe4db9ebd1e6fdd8fc8a601947372",
    "title": "蕉屏",
    "authorName": "陈锡圭",
    "authorId": "adcfe4db9ebd1e6fd1457b72d1457b72",
    "dynasty": "清",
    "content": [
      "烟绡雾縠软屏横，好句留题藉管城。",
      "画雪司空真可圣，衔杯学士欲逃名。",
      "斜分竹色侵庭翠，远拨梅香入梦清。",
      "忆我山窗风雨夜，不堪滴沥到天明。"
    ]
  },
  {
    "id": "adcfe4db9ebf994b1093d8d304c7d94c",
    "title": "恭和御制赐朝鲜琉球安南诸国使臣诗",
    "authorName": "郑永功",
    "authorId": "adcfe4db9ebf994bd1457b72d1457b72",
    "dynasty": "清",
    "content": [
      "御极垂衣正八旬，普天沐德献琛频。",
      "四夷骈贡蒙王化，五代同堂仰圣人。",
      "召入华筵龙液酒，飞登紫苑凤卮亲。",
      "天颜咫尺沾恩湛，永祝升平万寿仁。"
    ]
  },
  {
    "id": "adcfe4db9ed22142faca13ee9ae619dd",
    "title": "寄北",
    "authorName": "徐珠渊",
    "authorId": "adcfe4db9ed22142d1457b72d1457b72",
    "dynasty": "清",
    "content": [
      "风紧牵离别，镫残人未眠。",
      "此身无羽翼，安得到君边。"
    ]
  },
  {
    "id": "adcfe4db9ed221420ee9adec82534ece",
    "title": "北寄小镜",
    "authorName": "徐珠渊",
    "authorId": "adcfe4db9ed22142d1457b72d1457b72",
    "dynasty": "清",
    "content": [
      "六月扁舟别故山，劳劳旅况几时闲。",
      "伤心不启匣中镜，千里依依伴客颜。"
    ]
  },
  {
    "id": "adcfe4db9ed221427d5bdb846aac4f40",
    "title": "怀北却寄",
    "authorName": "徐珠渊",
    "authorId": "adcfe4db9ed22142d1457b72d1457b72",
    "dynasty": "清",
    "content": [
      "雨滴梧桐秋不堪，忆君唯共接清谈。",
      "老天如识妾心苦，北地风霜尽入南。"
    ]
  },
  {
    "id": "adcfe4db9ed22142a6ecf6e71438804a",
    "title": "春日望北信",
    "authorName": "徐珠渊",
    "authorId": "adcfe4db9ed22142d1457b72d1457b72",
    "dynasty": "清",
    "content": [
      "九十春归感叹生，黄梅时节乍阴晴。",
      "香闺有泪无人见，且倚阑干听鸟声。"
    ]
  },
  {
    "id": "adcfe4db9ed93c682cd1d65db2c7625f",
    "title": "秋雪渔庄",
    "authorName": "吴藻",
    "authorId": "adcfe4db9ed93c680533a8884e87337f",
    "dynasty": "清",
    "content": [
      "芦絮明寒渚，松阴暗草堂。",
      "西溪好烟水，中有此渔庄。",
      "筑簖营鸥宅，分田种鹤粮。",
      "梅花三百树，晴雪又浮香。"
    ]
  },
  {
    "id": "adcfe4db9ed93c6837d39fa18302ce78",
    "title": "龙井道中",
    "authorName": "吴藻",
    "authorId": "adcfe4db9ed93c680533a8884e87337f",
    "dynasty": "清",
    "content": [
      "一径风篁路，幽泉响石矶。",
      "竹林秋笋瘦，苔涧晚花肥。",
      "掠雨红晴下，冲烟翠羽飞。",
      "松花香冉冉，还复点罗衣。"
    ]
  },
  {
    "id": "adcfe4db9ed93c682f734172fdd87ec8",
    "title": "翠渌园",
    "authorName": "吴藻",
    "authorId": "adcfe4db9ed93c680533a8884e87337f",
    "dynasty": "清",
    "content": [
      "云满楼台水满津，阑干十二碧城春。",
      "隆中风月真名士，林下烟霞彼美人。",
      "卧砌苔碑昏柳是，隔湖花树暝兰因。",
      "辋川傥问王摩诘，金粟如来是后身。"
    ]
  },
  {
    "id": "adcfe4db9ed93c6834620a2b2a10de66",
    "title": "青黛湖上吊吴宫双玉祠墓双玉者阖闾女胜玉夫差女紫玉也墓久失陈颐道先生为营抔土鹤涧之西并建词塑像勒文于石青黛湖虎丘后山湖名当即女坟湖也",
    "authorName": "吴藻",
    "authorId": "adcfe4db9ed93c680533a8884e87337f",
    "dynasty": "清",
    "content": [
      "湖中水暖鱼吹絮，湖边花发莺啼树。吴宫花草久成尘，瞥见吴宫双玉墓。",
      "双玉复双玉，玉貌皆婵嫣。白鹤解舞影化烟，各有冤愤沈黄泉。",
      "才人解惜婵娟子，瘗玉埋香访遗阯。绣襦甲帐写真形，如向黄泉重唤起。",
      "君不见玉波荡漾双莲冷，当年队长无留影。又不见施夷光、郑修明，馆娃宫圮屣廊尽，苏台空有苔花生。",
      "玉人如玉年娇小，争似婷婷双玉好。《离骚》哀怨为招魂，应有碧云来缥缈。",
      "雀扇铢衣好画图，千秋金粉重三吴。回首兰因吊花影，黛湖何似美人湖。"
    ]
  },
  {
    "id": "adcfe4db9edc60401e42396a3550f5d3",
    "title": "游梓州琴良寺",
    "authorName": "何盛斯",
    "authorId": "adcfe4db9edc6040d1457b72d1457b72",
    "dynasty": "清",
    "content": [
      "镇日寻遗迹，徐行绕翠微。",
      "野藤争路出，沙鸟背江飞。",
      "荒步游人夕，残碑识者稀。",
      "逾时长啸去，落叶满苔衣。"
    ]
  },
  {
    "id": "adcfe4db9ee1c09bb2438b17e9aa718c",
    "title": "台阳笔记题词",
    "authorName": "唐培士",
    "authorId": "adcfe4db9ee1c09bd1457b72d1457b72",
    "dynasty": "清",
    "content": [
      "作宦曾游大海涛，年逾周甲气仍豪。",
      "霜寒荒岛身擒贼，月黑楼船夜带刀。",
      "征战不烦宵旰虑，勋名早荷圣恩褒。",
      "先生事业功成后，垂老归来脱锦袍。"
    ]
  },
  {
    "id": "adcfe4db9ee1c09bb2438b17ce651ae0",
    "title": "台阳笔记题词",
    "authorName": "唐培士",
    "authorId": "adcfe4db9ee1c09bd1457b72d1457b72",
    "dynasty": "清",
    "content": [
      "全台风景记分明，往事高谈四座惊。",
      "破敌宛然成老将，论文依旧是书生。",
      "寒云落日还家梦，白发丹诚报国情。",
      "悔不从军同借箸，让君沧海著威名。"
    ]
  },
  {
    "id": "adcfe4db9ee578cef4a0ecbfb290c73b",
    "title": "四月出都",
    "authorName": "朱秉成",
    "authorId": "adcfe4db9ee578ced1457b72d1457b72",
    "dynasty": "清",
    "content": [
      "日日言归未得归，今朝才是上征騑。",
      "轻装手办身都健，浪迹依人计总非。",
      "京国春阑花事歇，黄公市散酒人稀。",
      "上林无尔营巢处，归去江边旧钓矶。"
    ]
  },
  {
    "id": "adcfe4db9ee578ce3e112f538f2339de",
    "title": "平原道中",
    "authorName": "朱秉成",
    "authorId": "adcfe4db9ee578ced1457b72d1457b72",
    "dynasty": "清",
    "content": [
      "鞭影长堤不计程，槐阴走马午风清。",
      "吟衫贴雨凉兜梦，官柳扶烟绿上城。",
      "诗胆陡浇村酒大，旅愁莽拥乱云生。",
      "劳劳身世成车脚，笑尽轮蹄有耦耕。"
    ]
  },
  {
    "id": "adcfe4db9ee578ced06da71dde66fb53",
    "title": "寄沈吕生大令",
    "authorName": "朱秉成",
    "authorId": "adcfe4db9ee578ced1457b72d1457b72",
    "dynasty": "清",
    "content": [
      "浇愁谁解脱金貂，家世文章重六朝。",
      "八九气吞云梦泽，两三人对雨风宵。",
      "人间彩笔诗无敌，天上红墙恨未消。",
      "最是伤神逢客里，君应珍重旧时腰。"
    ]
  },
  {
    "id": "adcfe4db9ee578ceea47951355c2ab9d",
    "title": "入山行",
    "authorName": "朱秉成",
    "authorId": "adcfe4db9ee578ced1457b72d1457b72",
    "dynasty": "清",
    "content": [
      "车行五日不见山，壮思酷欲登孱颜。耳闻车子坐愁叹，明朝腰脚疲扪攀。",
      "我闻此语哑然笑，丈夫胡为畏山峤。桃镫手蜡一两屐，好凌绝巘恣凭眺。",
      "荒村鸡未鸣，车子催登程。车声隆隆入山去，山径渐仄陂不平。",
      "一石忽仰一石俯，怪石作堆蹲去路。十步摧轮五步颠，精摇目眩已生怖。",
      "有如挽舟上恶滩，欲上不上摧心肝。有如飞鸟坠绝壁，一落千丈屏不息。",
      "破晓惊魂午始定，到此扫尽看山兴。努力加餐复上车，上车颇复忧蹭蹬。",
      "道旁争说太守贤，累累石齿经磨镌。不然十里五里路，弃车覆辙纷蝉联。",
      "吁嗟乎！人生蜷足不出户，道路那复知艰阻。君不见太行山高高插天，行人终日如蚁旋。",
      "又不见天梯石栈歌蜀道，王生叱咤头不掉。由来世路多崎岖，岩岩泰山犹坦途。"
    ]
  },
  {
    "id": "adcfe4db9ee578ce223efe915ce4df8e",
    "title": "出山行",
    "authorName": "朱秉成",
    "authorId": "adcfe4db9ee578ced1457b72d1457b72",
    "dynasty": "清",
    "content": [
      "入山如登天，霜蹄健卫鞭不前。出山如登仙，轻身飞落层云巅。",
      "山路盘陀六百里，铁蹄啮尽薄如纸。一山忽断一山连，四山终日无人烟。",
      "卓午渴掬涧流饮，薄暝倦登藜床眠。饥黎呼号满山谷，女首飞蓬儿赤足。",
      "苦曳奔轮不得停，空教行路伤心目。噫吁嘻！男亦务镃基，女亦勤杼机。",
      "八口皲手指，不足偿呼追。天意何独仇蚩蚩，鲰儒尔本无民责，道除见此犹恻恻。",
      "恻恻全忘行路难，轻车行尽千山侧。千山行尽路渐平，马蹄电掣飞尘轻。",
      "向前行，车莫停。长安已近闻春声，帝城遥傍云霞明。"
    ]
  },
  {
    "id": "adcfe4db9ee578ce6773c24a867de3ac",
    "title": "快阁",
    "authorName": "朱秉成",
    "authorId": "adcfe4db9ee578ced1457b72d1457b72",
    "dynasty": "清",
    "content": [
      "跨湖桥外水天秋，醉拍阑干动越讴。",
      "满地斜阳人去后，绿杨闲杀水边楼。",
      "依旧人家水上村，浊醪浑欲酹诗魂。",
      "江山如此人何处，黄叶萧萧自打门。"
    ]
  },
  {
    "id": "adcfe4db9eebffd626d813cd247d1479",
    "title": "秋日山居",
    "authorName": "叶以照",
    "authorId": "adcfe4db9eebffd6d1457b72d1457b72",
    "dynasty": "清",
    "content": [
      "秋树瘦无比，秋山淡可怜。",
      "空亭长寂寂，衰草带寒烟。"
    ]
  },
  {
    "id": "adcfe4db9eebffd6f2d34fd913c77694",
    "title": "山亭新霁",
    "authorName": "叶以照",
    "authorId": "adcfe4db9eebffd6d1457b72d1457b72",
    "dynasty": "清",
    "content": [
      "林下雨初霁，山亭空翠飞。",
      "绿萝长几许，著地扫苔衣。"
    ]
  },
  {
    "id": "adcfe4db9eebffd69024104104831be9",
    "title": "浴温泉宿紫云庵",
    "authorName": "叶以照",
    "authorId": "adcfe4db9eebffd6d1457b72d1457b72",
    "dynasty": "清",
    "content": [
      "竹影萧萧纸帐悬，僧寮清绝不成眠。",
      "白龙潭下飞流急，一夜泉声到枕边。"
    ]
  },
  {
    "id": "adcfe4db9ef4d1496f30d3a418c9b27b",
    "title": "十一月二十八日移入任城梦园是日为王宜人忌日感而有作",
    "authorName": "刘曾騄",
    "authorId": "adcfe4db9ef4d149d1457b72d1457b72",
    "dynasty": "清",
    "content": [
      "辛苦买山钱，山居亦自怜。",
      "《大招》曾此夕，小别动经年。",
      "翠被生寒夜，麻衣扫雪天。",
      "芦帘兼纸阁，镫烬不成眠。"
    ]
  },
  {
    "id": "adcfe4db9ef4d1492d2b13a13c6455e5",
    "title": "七月二十九日得秦中赵岳生司马书知女弟于去岁四月朔日殂谢诗以哭之",
    "authorName": "刘曾騄",
    "authorId": "adcfe4db9ef4d149d1457b72d1457b72",
    "dynasty": "清",
    "content": [
      "离家一别十年余，噩耗传来泪袭裾。",
      "谢女空留残雪咏，鲍兄偏少大雷书。",
      "真成踽踽孤行客，尚想亭亭问字初。",
      "孰使才人悲远嫁，秦关西望雁行疏。"
    ]
  },
  {
    "id": "adcfe4db9efa548741f4cf15dddaa6c1",
    "title": "震居山访姚氏隐居喜晤苍碧陈山人",
    "authorName": "本照",
    "authorId": "adcfe4db9efa5487d1457b72d1457b72",
    "dynasty": "清",
    "content": [
      "商阁层轩尽日开，秋风秋雨入帘来。",
      "仙家自有胡麻饭，公子何须竹叶杯。",
      "对局无心闻鼓吹，看花随意破莓苔。",
      "共知良会诚难得，更上吴山第几回。"
    ]
  },
  {
    "id": "adcfe4db9f0aa4be8866ee242a79683d",
    "title": "王秋垞子梅携酒见过同酌黄叶堆中",
    "authorName": "孔宪彝",
    "authorId": "adcfe4db9f0aa4bed1457b72d1457b72",
    "dynasty": "清",
    "content": [
      "黄叶忽摇落，秋风搴碧帷。",
      "青天月初上，照我举杯时。",
      "清景此相惜，高歌应不辞。",
      "明朝庭树下，还约酒盈卮。"
    ]
  },
  {
    "id": "adcfe4db9f0aa4be8d03be3d6e5db439",
    "title": "闱中与张亨父同号舍喜赠",
    "authorName": "孔宪彝",
    "authorId": "adcfe4db9f0aa4bed1457b72d1457b72",
    "dynasty": "清",
    "content": [
      "尽日望不至，相逢此最奇。",
      "几人争问讯，怪尔竟来迟。",
      "海内诗名盛，贫中病骨支。",
      "城南天尺五，好醉晚春时。"
    ]
  },
  {
    "id": "adcfe4db9f0aa4be371b2ba7efbaa787",
    "title": "赠包慎伯明府",
    "authorName": "孔宪彝",
    "authorId": "adcfe4db9f0aa4bed1457b72d1457b72",
    "dynasty": "清",
    "content": [
      "材大难为用，垂垂七十年。",
      "此怀自饥渴，余论总流传。",
      "入品书真圣，多情句欲仙。",
      "白门游已倦，高卧对江天。"
    ]
  },
  {
    "id": "adcfe4db9f0aa4be22f662d2e8dcccc1",
    "title": "戏简汤海秋",
    "authorName": "孔宪彝",
    "authorId": "adcfe4db9f0aa4bed1457b72d1457b72",
    "dynasty": "清",
    "content": [
      "浮丘先生诗中仙，锦囊万首人争传。",
      "兴酣落笔一万字，长河倒泻惊奔泉。",
      "闭门忽复厌高咏，一百五日无新篇。",
      "立言奋起诸子陵，天人物理留真诠。",
      "挂名君家诗集里，三年怀袖心拳拳。",
      "小册乞题遍海内，青莲诗意谁为传。",
      "得君奇句写狂熊，声价十倍应无前。",
      "短札索诗手相报，许我破戒吟苍烟。",
      "是时新雨始澄霁，夕阳红上西山巅。",
      "拓窗高阁砚含润，诗情定与花争妍。",
      "愿君吟成为亲写，腕底倔彊盘蛟蜒。",
      "焚香扫地且相待，一披词翰驱尘缘。"
    ]
  },
  {
    "id": "adcfe4db9f0aa4be7cd69580a7deb9b4",
    "title": "张小圃学使以重刊秀野堂本韩诗见贻赋谢",
    "authorName": "孔宪彝",
    "authorId": "adcfe4db9f0aa4bed1457b72d1457b72",
    "dynasty": "清",
    "content": [
      "平生尊韩公，梦寐每若见。",
      "学诗名吾斋，古来宝李汉。",
      "侧想秀野堂，苦心事摩研。",
      "精本世罕求，日久或漫漶。",
      "嘉惠重开雕，朱墨何璀璨。",
      "流传贵有人，欣复归使院。",
      "我登文海堂，获此剧欢忭。",
      "篷窗日吟诵，客路消午倦。",
      "窃谓公文章，流派实淹贯。",
      "光焰万丈长，已导欧苏先。",
      "寻源共追溯，乌能得涯岸。",
      "性情得所近，学焉志吾愿。",
      "拜嘉多余珍，此惠实所冠。"
    ]
  },
  {
    "id": "adcfe4db9f0aa4be07ca3447cd77a7a8",
    "title": "张诗舲方伯以伏波铜鼓送焦山寺中作诗纪事依韵和之",
    "authorName": "孔宪彝",
    "authorId": "adcfe4db9f0aa4bed1457b72d1457b72",
    "dynasty": "清",
    "content": [
      "宝气夜上贯东斗，蛟龙拜舞江声吼。",
      "无人知是铜鼓来，但讶虹光满户牖。",
      "此鼓流传自峤南，伏波将军手亲叩。",
      "斑斓古色青且苍，神物犹存千载后。",
      "张公得之桂岭西，万里携归达江口。",
      "草堂藏弆多吉金，独此神奇宝永久。",
      "兴至摩挲日千百，诗成落笔驱蛟虬。",
      "忽思位置焦山巅，径买扁舟载之走。",
      "雁堂有鼎属定陶，诸葛鼓左此在右。",
      "昔染蛮云瘴雨寒，今依佛火禅镫黝。",
      "词坛歌咏诗人豪，寺门镇压老僧守。",
      "千秋雅举传名山，真州延安同不朽。"
    ]
  },
  {
    "id": "adcfe4db9f151cf45f2a38182f214196",
    "title": "山居",
    "authorName": "王秉韬",
    "authorId": "adcfe4db9f151cf4d1457b72dc40b712",
    "dynasty": "清",
    "content": [
      "果是山居好，横斜半向阳。",
      "小桥垂片石，新屋竞高墙。",
      "陇畔泉通水，耕余竹作仓。",
      "稻粱行处茂，终岁任相羊。"
    ]
  },
  {
    "id": "adcfe4db9f151cf4fb2a70b7f19ef7d4",
    "title": "宿松岿",
    "authorName": "王秉韬",
    "authorId": "adcfe4db9f151cf4d1457b72dc40b712",
    "dynasty": "清",
    "content": [
      "鸟雀栖烟树，牛羊下夕原。",
      "危峰疑阻路，曲径又通村。",
      "雨意连山暗，虫思彻夜喧。",
      "数程已不远，十度月黄昏。"
    ]
  },
  {
    "id": "adcfe4db9f2761f1c2333d7e222ebc09",
    "title": "己亥南菜园落成主人偶作",
    "authorName": "儿玉源太郎",
    "authorId": "adcfe4db9f2761f1eb1e78329c4f742f",
    "dynasty": "清",
    "content": [
      "古亭庄外结茅庐，毕竟情疏景亦疏。",
      "雨读晴耕如野客，三畦蔬菜一床书。"
    ]
  },
  {
    "id": "adcfe4db9f590d3ab828bb32256116da",
    "title": "吴鸿业百蝶图题词",
    "authorName": "李清芬",
    "authorId": "adcfe4db9f590d3ad1457b72d1457b72",
    "dynasty": "清",
    "content": [
      "蹁跹下上斗飞翎，妙手传来栩栩形。",
      "百态轻盈分菜叶，双眉艳逸集花汀。",
      "玉奴腰下裙湔绿，绣幕帘前草映青。",
      "记取滕王遗粉本，江南春色不雕零。"
    ]
  },
  {
    "id": "adcfe4db9f5e2b9042699d69618b4711",
    "title": "秋日题爱吾庐绝句",
    "authorName": "曹裕",
    "authorId": "adcfe4db9f5e2b90d1457b72d1457b72",
    "dynasty": "清",
    "content": [
      "群花粲粲逞幽姿，独傍南窗徙倚时。",
      "一种相思人未识，断肠花发自吟诗。"
    ]
  },
  {
    "id": "adcfe4db9f85a0e63ba2cf1d711be452",
    "title": "望龙蟠矶",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "孤屿排空起，波涛万顷连。",
      "蛟龙留窟宅，殿阁自江天。",
      "法鼓闻山县，神鸦送客船。",
      "沙头间极目，斜日起苍烟。"
    ]
  },
  {
    "id": "adcfe4db9f85a0e691bd3a98d7efbc48",
    "title": "春夜舟泊芜湖饮识舟亭",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "岸帻空江上，登临有废亭。",
      "槛边看夜市，杯里落春星。",
      "故友浑雕谢，渔歌半杳冥。",
      "凄其游子意，明发又扬舲。"
    ]
  },
  {
    "id": "adcfe4db9f85a0e6fb405cf87f3fb53d",
    "title": "樊口",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "地接沧江远，波连曲港深。",
      "人烟环近渚，鸡犬散疏林。",
      "水落鱼初出，山高日易阴。",
      "只应同钓叟，来往得幽寻。"
    ]
  },
  {
    "id": "adcfe4db9f85a0e6fb405cf882eef660",
    "title": "樊口",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "落日荒江畔，停桡处处船。",
      "人闲沽酒地，风冷卖鱼天。",
      "远水菰蒲接，空林橘柚悬。",
      "坐看新月上，长啸破苍烟。"
    ]
  },
  {
    "id": "adcfe4db9f85a0e62694dde5be91508f",
    "title": "海上杂诗",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "画角传荒戍，征旗指大沽。",
      "云沙看不极，疆理辨全无。",
      "茅屋行彭越，天风送海凫。",
      "晚潮吹地至，想像百灵趋。"
    ]
  },
  {
    "id": "adcfe4db9f85a0e62694dde5fae7b800",
    "title": "海上杂诗",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "真欲穷荒外，追随节使行。",
      "朝朝观日出，夜夜听潮生。",
      "浩荡求仙志，艰难彻土情。",
      "何时沙碛里，提榼饷春耕。"
    ]
  },
  {
    "id": "adcfe4db9f85a0e6d711f57f0d65f23e",
    "title": "送友人归苏门",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "送子故山去，苏门寻啸台。",
      "遗音想鸾鹤，古屋扫莓苔。",
      "砌下百泉沸，窗中千嶂开。",
      "飘然欲一往，惆怅离筵杯。"
    ]
  },
  {
    "id": "adcfe4db9f85a0e6d711f57f6594629f",
    "title": "送友人归苏门",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "平生怀有道，引领夏峰村。",
      "尔去枌榆社，还经薜荔门。",
      "清风留梦寐，白首课儿孙。",
      "挥手潞亭畔，绿槐晴鸟喧。"
    ]
  },
  {
    "id": "adcfe4db9f85a0e63d4c1a12eab4cc2b",
    "title": "送汪陛交入都兼寄阮亭尚书",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "白发渔洋老，风流众所师。",
      "好同天下士，去和济南诗。",
      "霄汉县清梦，云山失旧期。",
      "沧浪倘相问，道我泛涟漪。"
    ]
  },
  {
    "id": "adcfe4db9f85a0e6817ad463ce63c587",
    "title": "过北兰寺",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "豆棚连曲牖，竹径转虚堂。",
      "图史心无著，茶瓜味总长。",
      "观泉嗟面皱，踏阁爱山苍。",
      "白袷凭栏处，松风作意凉。"
    ]
  },
  {
    "id": "adcfe4db9f85a0e6817ad463f07402fa",
    "title": "过北兰寺",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "别圃从容过，回冈更有亭。",
      "沙痕浮日白，山色印江青。",
      "列岫承余韵，支颐感客星。",
      "无须催小队，渔唱暮堪听。"
    ]
  },
  {
    "id": "adcfe4db9f85a0e6733d6305f014717d",
    "title": "喜彭躬庵处士过访即席赋赠兼送往江南",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "千仞金精不可攀，荷衣今喜接江关。",
      "林峦采药文章老，湖海盟鸥岁月闲。",
      "暮雨清樽留赣石，春风孤棹过庐山。",
      "南中耆旧雕零甚，谁与天涯数往还。"
    ]
  },
  {
    "id": "adcfe4db9f85a0e6b6aaee0fbc1f424d",
    "title": "春日同汤潜庵介山弟至儿过圣安寺小饮有怀高念东先生",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "草色才青放马蹄，春风随意过招提。",
      "旃檀又拜诸天像，杨柳兼寻几曲堤。",
      "精舍闲花留对酌，空墙醉墨和前题。",
      "旷怀不见香山老，回首双林落日低。"
    ]
  },
  {
    "id": "adcfe4db9f85a0e62aeeeb2f010570aa",
    "title": "登丰台太乙阁",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "海滨楼阁上清居，碧瓦金茎落照余。",
      "幔卷灵风开玉座，鼓喧春社驻云车。",
      "明禋待举甘泉祀，宵火曾窥子政书。",
      "倚槛长空数归鸟，楚词哀怨忆三闾。"
    ]
  },
  {
    "id": "adcfe4db9f85a0e66a12ea7dcf1f3881",
    "title": "过银锭桥旧居",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "鼓楼西接后湖湾，银锭桥横夕照闲。",
      "不尽沧波连太液，依然晴翠送遥山。",
      "旧时院落松槐在，仙境笙簧岁月闲。",
      "白首鍊师茶话久，春风料峭暮鸦还。"
    ]
  },
  {
    "id": "adcfe4db9f85a0e644c23bafbf31443d",
    "title": "舟泊天门登梁山",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "水宿苦萦回，维舟步江浒。",
      "天门划然开，并峙雄千古。",
      "梁山岩壑幽，突兀若廊庑。",
      "穿云一径遥，林薄霭春煦。",
      "峰腰棠棣繁，涧侧朱樱妩。",
      "芬菲表杂花，采撷欣俦伍。",
      "崚嶒殿阁悬，飞梯袅相拄。",
      "登临力屡疲，啸傲气还鼓。",
      "乘风凌绝巅，浩荡江天俯。",
      "博望咫尺间，岚影晴吞吐。",
      "题诗忆谪仙，斯人邈难睹。",
      "日暮怛忘归，渔歌发烟浦。"
    ]
  },
  {
    "id": "adcfe4db9f85a0e619827066aae824c9",
    "title": "雨中游虞山",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "半岭穿城起，千岩带雨探。",
      "楼台连竹树，市井隔烟岚。",
      "岸帻行丹嶂，支筇俯碧潭。",
      "雷摧峰顶塔，犬吠涧边庵。",
      "突兀亭惟一，纡回径有三。",
      "疏篱新笋出，虚牖妙香含。",
      "野卉飘莺粟，幽禽响石楠。",
      "幡幢依古佛，苔藓绣荒龛。",
      "胜地从僧到，嘉游许客耽。",
      "愿随虞仲隐，尘世不须谈。"
    ]
  },
  {
    "id": "adcfe4db9f85a0e60f85ac1a7e43d784",
    "title": "登废城",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "荒城亘数里，形势自森布。",
      "秋草碧参差，闲云莽回互。",
      "停车陟其巅，披榛得徐步。",
      "白日忽西驰，乾坤入薄暮。",
      "行潦接洪流，归人喧野渡。",
      "远村蚤稷收，近岸寒鸦聚。",
      "纵览感孤怀，含凄倚独树。",
      "往者全盛日，兹城称虎踞。",
      "城中十万家，歌舞不知数。",
      "狂寇来纵横，蹂躏失险固。",
      "磷火照郊原，通衢走狐兔。",
      "遗镞樵夫拾，废堡山僧住。",
      "回头市井闲，人烟已非故。",
      "凄凉二十年，小康犹未赋。",
      "暂此息鼓鼙，遥天看飞鹜。"
    ]
  },
  {
    "id": "adcfe4db9f85a0e69b20838a739603e9",
    "title": "雨中由磴道上洪光寺",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "我游得一奇，维此招提径。",
      "纡回十八盘，老柏夹危磴。",
      "霏霏小雨来，萧晨作轻暝。",
      "树色杂烟岚，到眼殊幽胜。",
      "衣袂沾古香，伫立发清兴。",
      "林隙望山门，天风送孤磬。"
    ]
  },
  {
    "id": "adcfe4db9f85a0e69b20838a045b4e85",
    "title": "雨中由磴道上洪光寺",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "辟地自中使，规模仿朝鲜。",
      "毗卢绕千佛，法像穷诸天。",
      "幡幢尽奇丽，照耀苍崖巅。",
      "胡为名胜区，僧徒散如烟。",
      "影常吊山鬼，松鼠窜几筵。",
      "荒寒不可留，亭午风凄然。",
      "却顾阶除上，游踪破苔钱。"
    ]
  },
  {
    "id": "adcfe4db9f85a0e6546e05c36ea71f81",
    "title": "黄山松石歌寄金仁叔将军兼索子湘和",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "黄山松石天下无，好事往往绘作图。",
      "千岩万树不到眼，刻意摹写徒区区。",
      "茸城将军胸次别，远道移取来崎岖。",
      "石一拳耳俨千仞，松不满尺盘两株。",
      "盛以巨盎置铃阁，珍比七尺红珊瑚。",
      "今年移镇向闽海，临行辍赠及老夫。",
      "鸭觜船载入廨舍，宾客咋舌儿童呼。",
      "吟窝得此良不俗，大笑今我官岂粗。",
      "南荣相对坐竟日，看山读画同欢娱。",
      "石也以松为毛发，松亦以石为肌肤。",
      "芙蓉一片忽堕地，陵峦宛转秀色殊。",
      "扰龙双干双麈尾，千霄之势当前俱。",
      "晋卿倘见定豪夺，柴桑或抚还惊吁。",
      "丛桂疏梅助清致，何烦命驾穷天都。",
      "将军雅意应有报，几回欲赋还踟蹰。",
      "今晨鼓兴了此债，属和火急催髯苏。"
    ]
  },
  {
    "id": "adcfe4db9f85a0e646a73bff82d249aa",
    "title": "海上杂诗其三",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "杰阁从前代，山海关城楼。平看碧海流，千年留碣石，一发辨登州。",
      "潮送斜阳落，风传绝塞秋。倚阑聊咏志，俊鹘下荒洲。"
    ]
  },
  {
    "id": "adcfe4db9f85a0e6cac47911e02310d2",
    "title": "和子湘春雪后夜坐效韦左司",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "梅花半将开，媚此雪后月。",
      "空庭耐春寒，坐到昏钟歇。",
      "池光明檐楹，鹤唳激林樾。",
      "幽人默相对，诗思清到骨。"
    ]
  },
  {
    "id": "adcfe4db9f85a0e60c1965901158613b",
    "title": "白云泉",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "迢迢白云泉，一线吐岩腹。",
      "涓净涵莓苔，凄清韵琴筑。",
      "时有白头僧，持瓢到幽谷。"
    ]
  },
  {
    "id": "adcfe4db9f85a0e61c0c91f58113c567",
    "title": "初至西陂寄长安诸子用东陂松风亭韵",
    "authorName": "宋荦",
    "authorId": "adcfe4db9f85a0e642a39645798ed7d4",
    "dynasty": "清",
    "content": [
      "有脚不踏渌波村，清境往往萦梦魂。",
      "今年得请返旧隐，烟水顿洗双眸昏。",
      "堂开鱼麦宛世外，略彴近接乐春园。",
      "穿花时见孤鹤舞，倚石偶把残书温。",
      "空亭林月散清影，只疑海上升朝暾。",
      "孤篁行药遵野岸，扁舟吹笛归衡门。",
      "故人天末几怅望，得句难共伧父言。",
      "沧浪琴僧期过我，西陂春熟开芳尊。"
    ]
  },
  {
    "id": "adcfe4db9f9542b456cbf8cbcbf281e4",
    "title": "道士洑",
    "authorName": "张祈倬",
    "authorId": "adcfe4db9f9542b4d1457b72d1457b72",
    "dynasty": "清",
    "content": [
      "淼淼长江水，磷磷道士矶。",
      "江豚吹浪出，石燕掠空飞。",
      "树倚悬岩立，帆随远岸微。",
      "放翁诗最好，吟罢想依稀。"
    ]
  },
  {
    "id": "adcfe4db9f9542b4503c6f8900574a14",
    "title": "题画",
    "authorName": "张祈倬",
    "authorId": "adcfe4db9f9542b4d1457b72d1457b72",
    "dynasty": "清",
    "content": [
      "山径如闻伐木声，岩前坐见白云生。",
      "深林绝壑多歧路，莫向斜阳尽处行。"
    ]
  },
  {
    "id": "adcfe4db9f985408edb8517ea7f670e8",
    "title": "肯堂用大人韵作诗示予因及予与吴仲懿江阴之旧游而以身强为可宝次韵奉酬",
    "authorName": "姚永概",
    "authorId": "adcfe4db9f985408d1457b72d1457b72",
    "dynasty": "清",
    "content": [
      "生于吴楚爱幽并，五岳填胸不可平。",
      "少壮渐过添老态，江湖行遍减山情。",
      "高吟斗室春回座，腊雨连宵冷入城。",
      "彭蠡枞阳二千里，茫茫帆楫又东征。"
    ]
  },
  {
    "id": "adcfe4db9f9854088e35803f0a5f72d8",
    "title": "题子善秋景",
    "authorName": "姚永概",
    "authorId": "adcfe4db9f985408d1457b72d1457b72",
    "dynasty": "清",
    "content": [
      "柳老西风作意骄，孤蝉独自抱疏条。",
      "不知更有春来否，到眼秋光太寂寥。"
    ]
  },
  {
    "id": "adcfe4db9f985408e2e8ac6ff613afdd",
    "title": "偶怀梁节庵胡漱唐",
    "authorName": "姚永概",
    "authorId": "adcfe4db9f985408d1457b72d1457b72",
    "dynasty": "清",
    "content": [
      "上书不报拂衣去，绝类西京梅子真。",
      "最痛篇终陈苦语，异时逆耳更无人。"
    ]
  },
  {
    "id": "adcfe4db9f985408c848fb8366b6dd3e",
    "title": "用山谷游王舍人园韵题天柱阁",
    "authorName": "姚永概",
    "authorId": "adcfe4db9f985408d1457b72d1457b72",
    "dynasty": "清",
    "content": [
      "筑阁行省司，地直龙山阳。",
      "天晴西北望，岳色不可藏。",
      "自古贤政策，在暇不在忙。",
      "沈公有道气，官居等宝坊。",
      "论徵古典籍，坐集儒衣裳。",
      "时流老成泪，或惭燕寝香。",
      "去年江淮饥，稻黍不芬芳。",
      "库藏又久空，安得化金方。",
      "货粟监河侯，救此灾剥床。",
      "忧多公膳减，孤负数百觞。",
      "世方竞炎热，谁解心清凉。",
      "赫然声利场，照以明月光。",
      "横流波浩浩，正色天苍苍。",
      "潜霍有佳境，中开天地房。",
      "宛委古藏书，待公与意量。",
      "其男多朴野，争席鱼相忘。",
      "其女半高髻，未知时世妆。",
      "公令四境安，容我接舆狂。"
    ]
  },
  {
    "id": "adcfe4db9fa8b59116b7b99fa17fc133",
    "title": "夜临湖上",
    "authorName": "崇祐",
    "authorId": "adcfe4db9fa8b591d1457b72d1457b72",
    "dynasty": "清",
    "content": [
      "凉宵一雨快新晴，洗出江容万里清。",
      "天际帆樯秋自远，水边楼阁月初明。",
      "深溪风闪渔镫影，野寺云流佛磬声。",
      "俯仰无言人寂寂，小舟闲在藕塘横。"
    ]
  },
  {
    "id": "adcfe4db9fa8b5910ecc81736bd5475a",
    "title": "泛舟遇雨",
    "authorName": "崇祐",
    "authorId": "adcfe4db9fa8b591d1457b72d1457b72",
    "dynasty": "清",
    "content": [
      "满天风雨促舟回，万顷波涛雪浪堆。",
      "半幅蒲帆两枝桨，诗人已自画中来。"
    ]
  },
  {
    "id": "adcfe4db9faae58e28b3a6f7bb7d5d2b",
    "title": "草凉驿",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "客路当春晚，林昏鸟竞哗。",
      "野田初着雨，山坞半桃花。",
      "种植无多地，生存只数家。",
      "不知今夜酒，端欲向谁赊。"
    ]
  },
  {
    "id": "adcfe4db9faae58e70dd4ba7fc1b5383",
    "title": "益门",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "八百连云栈，经过始益门。",
      "水乾溪有路，烟冷树无村。",
      "怪石频惊马，空山独唳猿。",
      "可堪林莽下，清昼也黄昏。"
    ]
  },
  {
    "id": "adcfe4db9faae58ecf42aae0df3f79e9",
    "title": "扁道",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "百尺清溪上，阴崖石磴悬。",
      "水声人语乱，山骨马蹄穿。",
      "世路偏多险，风尘独有年。",
      "那能无间阻，书剑自飘然。"
    ]
  },
  {
    "id": "adcfe4db9faae58e774397d1b92c0a38",
    "title": "黔西道中",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "暗雨黔西路，凌晨结伴行。",
      "马蹄循虎迹，人语杂猿声。",
      "旧里余荒井，空山冷废城。",
      "不毛嗟此地，禁得几鏖兵。"
    ]
  },
  {
    "id": "adcfe4db9faae58e0c39afc1886331b4",
    "title": "大湓滩",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "大湓滩上下滩舟，为试风波入乱流。",
      "千嶂日昏三楚雨，一潭云冷九溪秋。",
      "当年去国家曾破，别路依人志未酬。",
      "何事丈夫长慷慨，身轻万里当闲游。"
    ]
  },
  {
    "id": "adcfe4db9faae58e8d9f3ca44b233f23",
    "title": "挽孙豹人先生",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "已视荣名作等闲，辟书何事下松关。",
      "葛巾野服朝天去，明月清风引杖还。",
      "冠盖岂能羁白发，墓门犹喜对青山。",
      "凭谁题碣留私谥，好置先生夷惠间。"
    ]
  },
  {
    "id": "adcfe4db9faae58e05659c6afa312387",
    "title": "盱川夜泛",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "两行疏柳夹河桥，且就轻波试短桡。",
      "船小不容多载酒，月明何处一吹箫。",
      "沙鸥水次依眠稳，野鹤天空入梦遥。",
      "终夜自醒还自醉，那关愁长与愁消。"
    ]
  },
  {
    "id": "adcfe4db9faae58e20dae9e962478fdc",
    "title": "除夜",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "万里从教滞此身，廿年为客惯风尘。",
      "宁须浊酒浇残夜，且与寒花作比邻。",
      "归去梦魂知路远，老来儿女觉情真。",
      "家家守岁明镫坐，我亦他乡度岁人。"
    ]
  },
  {
    "id": "adcfe4db9faae58e508b813ca5d471f7",
    "title": "杂咏",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "不用寻诗过岭西，日来幽事颇堪题。",
      "松间拾菌云遮路，雨后罾鱼水满溪。",
      "偶乞瓶花从野衲，时需斗酒问山妻。",
      "行将策杖看禾去，只恐硗田绿未齐。"
    ]
  },
  {
    "id": "adcfe4db9faae58e34e96bf7be189409",
    "title": "钓鱼",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "虽是钓鱼人，不入渔人夥。",
      "时与牧牛儿，溪头争石坐。"
    ]
  },
  {
    "id": "adcfe4db9faae58e7de986c8f24714e7",
    "title": "挑野菜歌",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "日穿花影碎，村犬花外吠。",
      "一起南村来，妇女装成队。",
      "小儿怀在怀，大儿背在背。",
      "右手持弯弓，左手张阔袋。",
      "下我村北田，挑我田中菜。",
      "菜花香可怜，菜叶青可爱。",
      "但苦根不肥，天旱失灌溉。",
      "饥多难普疗，人多不一辈。",
      "得挑时且挑，尽我此田内。",
      "三五村东头，谁家邻姊妹。",
      "相邀斗草来，各撷幽芳在。",
      "金钗落翠鬟，坐地成赌赛。",
      "嫣然一笑间，春风生万态。",
      "那知挑菜人，当年亦粉黛。"
    ]
  },
  {
    "id": "adcfe4db9faae58e8c09d907e173301b",
    "title": "换马行",
    "authorName": "林徵韩",
    "authorId": "adcfe4db9faae58ed1457b72d1457b72",
    "dynasty": "清",
    "content": [
      "马蹄落地滚尘埃，道是天使天上来。",
      "未许邮符先及见，直呼换马声连催。",
      "马到当换故不换，下马索取常例看。",
      "但须一贯就腰缠，无语饱饫邮亭饭。",
      "饭罢曾不少迁延，上马还须惜马钱。",
      "走马城边立马上，手折杨柳当马鞭。",
      "前跕前去不须臾，后到一起是行厨。",
      "朝廷供给有正项，额外别寻达刺苏。",
      "醉后向人口譊譊，是人遇之遭鞭敲。",
      "稍有不如需索意，拚死骑将驿马跑。",
      "天使后来无一语，只是颜色多骄倨。",
      "公然下马坐悬堂，换马从容上马去。"
    ]
  },
  {
    "id": "adcfe4db9faeae9f1d85c2c34ee9724d",
    "title": "春暮",
    "authorName": "张学圣",
    "authorId": "adcfe4db9faeae9fd1457b72d1457b72",
    "dynasty": "清",
    "content": [
      "萋迷春晚心，日暮鸟归林。",
      "一点花才落，空庭草已深。"
    ]
  },
  {
    "id": "adcfe4db9faeae9fad6956a471215080",
    "title": "晓景",
    "authorName": "张学圣",
    "authorId": "adcfe4db9faeae9fd1457b72d1457b72",
    "dynasty": "清",
    "content": [
      "搔首见残月，幽然晓色嘉。",
      "迎风抽草带，挹露落琼葩。",
      "是物含春意，何方驻岁华。",
      "只宜倾绿醑，尤胜试香茶。",
      "海气腾寒旭，江烟作早霞。",
      "数声听渐远，争起噪群鸦。"
    ]
  },
  {
    "id": "adcfe4db9fbb657142055e9252234a79",
    "title": "湖暮",
    "authorName": "杨端本",
    "authorId": "adcfe4db9fbb6571efb76cff26751be1",
    "dynasty": "清",
    "content": [
      "倚槛湖方暮，山山横翠飞。",
      "水浮双塔动，树拥乱云归。",
      "铙鼓喧回棹，笙歌沸落晖。",
      "钟声来远寺，隔岸响微微。"
    ]
  },
  {
    "id": "adcfe4db9fbb657119fa821e7a6de0b7",
    "title": "顾亭林卜居华山",
    "authorName": "杨端本",
    "authorId": "adcfe4db9fbb6571efb76cff26751be1",
    "dynasty": "清",
    "content": [
      "谷有图南卧，卜邻古洞幽。",
      "莲开犹十丈，松老自千秋。",
      "扪虱应难识，翔鸿未可求。",
      "不须丹诏至，野性白云留。"
    ]
  },
  {
    "id": "adcfe4db9fbb65711d85c2c33974c4c5",
    "title": "春暮",
    "authorName": "杨端本",
    "authorId": "adcfe4db9fbb6571efb76cff26751be1",
    "dynasty": "清",
    "content": [
      "惜春春暮燕飞斜，日坐园林玩物华。",
      "井上旧垂金线柳，阶前新植玉兰花。",
      "逐贫不作扬雄赋，解渴时烹陆羽茶。",
      "何用买山逃世外，万竿修竹自烟霞。"
    ]
  },
  {
    "id": "adcfe4db9fbb65713d98113cf70464f4",
    "title": "仙娥溪",
    "authorName": "杨端本",
    "authorId": "adcfe4db9fbb6571efb76cff26751be1",
    "dynasty": "清",
    "content": [
      "川回大壑雨冥冥，十里嵯峨拱翠屏。",
      "溪水桃花流不尽，仙娥山外数峰青。"
    ]
  },
  {
    "id": "adcfe4db9fbb65716221f5e588ccf511",
    "title": "忆曹禹疏",
    "authorName": "杨端本",
    "authorId": "adcfe4db9fbb6571efb76cff26751be1",
    "dynasty": "清",
    "content": [
      "余家渭水南，君家渭水北。",
      "盈盈渭川水，相望两岸侧。",
      "君令泰山西，余客泰山东。",
      "峨峨泰岱山，巉岩横其中。",
      "昔望渭水波，今望泰山巅。",
      "夜夜海边月，朝朝山外烟。"
    ]
  },
  {
    "id": "adcfe4db9fbb65719c211df874d812f6",
    "title": "秋声",
    "authorName": "杨端本",
    "authorId": "adcfe4db9fbb6571efb76cff26751be1",
    "dynasty": "清",
    "content": [
      "秋声来何处，竦听情思怯。",
      "四顾寂无闻，微风生梧叶。",
      "萧飒林木鸣，万籁音相接。",
      "淅沥数点雨，云潋山岚浥。",
      "作赋欧阳子，爽然秋意慊。"
    ]
  },
  {
    "id": "adcfe4db9fbb921cf0e5c93dd7cf8c62",
    "title": "独夜",
    "authorName": "胡醇",
    "authorId": "adcfe4db9fbb921cd1457b72d1457b72",
    "dynasty": "清",
    "content": [
      "独宿不成寐，萧萧天北风。",
      "孤村萤影外，荒岁犬声中。",
      "笔砚生涯拙，兵戈世路穷。",
      "镫花破愁绝，一夜伴人红。"
    ]
  },
  {
    "id": "adcfe4db9fbb921c709dfd84e4485a5f",
    "title": "登鲍明远读书台怀古",
    "authorName": "胡醇",
    "authorId": "adcfe4db9fbb921cd1457b72d1457b72",
    "dynasty": "清",
    "content": [
      "木落寒崖鹳雀哀，夕阳愁入鲍家台。",
      "流空日月堂堂去，拍座烟云故故来。",
      "骨肉至情工作别，帝王大度不容才。",
      "古今何限穷途泪，万里江山一酒杯。"
    ]
  },
  {
    "id": "adcfe4db9fbb921c53e1ac8b0c9d678b",
    "title": "宿青山林精舍",
    "authorName": "胡醇",
    "authorId": "adcfe4db9fbb921cd1457b72d1457b72",
    "dynasty": "清",
    "content": [
      "夕阳暝前山，迢递出深谷。",
      "引领望青林，纡径凡百曲。",
      "石尽泉声小，秋高山气肃。",
      "行行得古寺，历历见乔木。",
      "月出僧未归，林深鸟先宿。",
      "山门不见人，凉露下修竹。"
    ]
  },
  {
    "id": "adcfe4db9fbb921cab91692279e5b707",
    "title": "雨后渡江",
    "authorName": "胡醇",
    "authorId": "adcfe4db9fbb921cd1457b72d1457b72",
    "dynasty": "清",
    "content": [
      "雨歇风转生，孤舟疾如鹜。",
      "蒙蒙烟霭中，望见汉阳树。",
      "霁景汇中流，人声沸古渡。",
      "不见晴川楼，疏钟飒何处。"
    ]
  },
  {
    "id": "adcfe4db9fc0bd05c6ee28bacd7ab8a7",
    "title": "列仙诗",
    "authorName": "张尔岐",
    "authorId": "adcfe4db9fc0bd05d1457b72d1457b72",
    "dynasty": "清",
    "content": [
      "紫庭夜降玉晨君，面授灵威鸟迹文。",
      "指示分明方悟得，嵇康未是解书人。"
    ]
  },
  {
    "id": "adcfe4db9fc0bd05c6ee28bae7fb6cac",
    "title": "列仙诗",
    "authorName": "张尔岐",
    "authorId": "adcfe4db9fc0bd05d1457b72d1457b72",
    "dynasty": "清",
    "content": [
      "一颗冰桃落汉家，群仙争妒锦宫霞。",
      "当时不信元君诳，今日东风正着花。"
    ]
  },
  {
    "id": "adcfe4db9fc0bd05c6ee28ba277cca8a",
    "title": "列仙诗",
    "authorName": "张尔岐",
    "authorId": "adcfe4db9fc0bd05d1457b72d1457b72",
    "dynasty": "清",
    "content": [
      "汉宫衰草夕阳寒，泪滴铜人久不干。",
      "举手摩挲相慰语，海沤生灭本漫漫。"
    ]
  },
  {
    "id": "adcfe4db9fc0bd05c6ee28bab27712d5",
    "title": "列仙诗",
    "authorName": "张尔岐",
    "authorId": "adcfe4db9fc0bd05d1457b72d1457b72",
    "dynasty": "清",
    "content": [
      "注《老》争传河上公，文皇虚访拟空同。",
      "乘云瞥地呈灵幻，何怪文成与少翁。"
    ]
  },
  {
    "id": "adcfe4db9fc0bd05fa49773f9d3671cd",
    "title": "壬寅春访元明先生张隐君归赋",
    "authorName": "张尔岐",
    "authorId": "adcfe4db9fc0bd05d1457b72d1457b72",
    "dynasty": "清",
    "content": [
      "绣水云湖间，距城近十里。",
      "爰有石隐人，诛茅托于此。",
      "我欲访幽踪，披衣凌晨起。",
      "徐步乘春风，云树互迤逦。",
      "道旁问耕夫，云此草庐是。",
      "榆柳翳柴扉，竹石森阶戺。",
      "斯须先生出，白发短覆耳。",
      "骨趫更神完，古意见冠被。",
      "询名各嗟讶，入坐略诺唯。",
      "烹茗发清言，纷纶具玄理。",
      "夕阳在树杪，欲去情不已。",
      "挥手寻归途，苍茫暝色里。"
    ]
  },
  {
    "id": "adcfe4db9fc0bd05b53fd055d6e6770e",
    "title": "送张非闻还里",
    "authorName": "张尔岐",
    "authorId": "adcfe4db9fc0bd05d1457b72d1457b72",
    "dynasty": "清",
    "content": [
      "生世苦违异，退守诗书残。",
      "寥寥古人中，默求心所安。",
      "出语遭疑讪，孤踪良独难。",
      "吾兄自逆旅，坦然委肺肝。",
      "片言质要妙，曲折颇有端。",
      "视君方寄食，殊不忧饥寒。",
      "冥获或自笑，心战亦寡欢。",
      "内胜足天机，身穷中愈宽。",
      "时月一过从，开襟意为殚。",
      "虑余摇异说，发药相劘钻。",
      "往往切余心，惭汗同露漙。",
      "白璧陈座席，自觉多垢瘢。",
      "相资八年余，如镜正衣冠。",
      "忽闻当别去，朝夕越河干。",
      "北堂有慈命，于理难盘桓。",
      "惜此良友远，致词不觉繁。",
      "愿各励终始，莫变青与丹。"
    ]
  },
  {
    "id": "adcfe4db9fc8e2b910546143a5265300",
    "title": "游青道观",
    "authorName": "屠湘之",
    "authorId": "adcfe4db9fc8e2b9d1457b72d1457b72",
    "dynasty": "清",
    "content": [
      "镇日困丹铅，乘暇骋幽兴。",
      "春风荡芳陌，送我入名胜。",
      "长松荫蔽亏，遥见红樯映。",
      "霞宫赫宏敞，绛阙穆深靓。",
      "高台树杰构，宛转缘危磴。",
      "层梯怯步虚，绝顶恣目骋。",
      "平原何清旷，百里一览竟。",
      "西望接郡城，溪流明可证。",
      "去岁事方殷，戎马由此径。",
      "下界喧钲鼙，上方韵钟磬。",
      "岂繄呵护功，或亦幸而剩。",
      "惊魂甫帖息，报赛复纷竞。",
      "彼氓固何知，尔牧盖深儆。",
      "谅非出世仙，将毋前车镜。"
    ]
  },
  {
    "id": "adcfe4db9fc8e2b966b9ec9dbf8e68e4",
    "title": "蔡砚香来省再叠梅都官韵补和",
    "authorName": "屠湘之",
    "authorId": "adcfe4db9fc8e2b9d1457b72d1457b72",
    "dynasty": "清",
    "content": [
      "椽笛偶长吟，乃值中郎过。",
      "簉弄发雅奏，始惭俗韵多。",
      "南讹忽朔易，申命羲改和。",
      "饕风骤作虐，泽腹冰凸涡。",
      "遂令在鱼藻，不得居有那。",
      "凿空上封章，愤欲接剑诃。",
      "咄哉蜮含沙，幸矣凤集阿。",
      "傥不逢诸葛，将如间阔何。"
    ]
  },
  {
    "id": "adcfe4db9fd72380611b61600e55aa79",
    "title": "辰山步虚词",
    "authorName": "陆观莲",
    "authorId": "adcfe4db9fd72380d1457b72d1457b72",
    "dynasty": "清",
    "content": [
      "郁萧宴罢列仙归，彩凤青鸾各自飞。",
      "敕赐珍珠三百斛，满身璎珞绕天衣。"
    ]
  },
  {
    "id": "adcfe4db9fd723804b8a3e73e0fba2f8",
    "title": "蒋湖寓园对月",
    "authorName": "陆观莲",
    "authorId": "adcfe4db9fd72380d1457b72d1457b72",
    "dynasty": "清",
    "content": [
      "青天挂明镜，辉光照我床。",
      "展转不能寐，起坐空彷徨。",
      "彷徨亦何为，日思我故乡。",
      "瓶斋旧隐处，乃在茜水阳。",
      "廿年几播迁，渺渺天一方。",
      "回思手栽树，橘柚徒含芳。",
      "安得生羽翼，摩天一翱翔。"
    ]
  },
  {
    "id": "adcfe4db9fd7238093f495c728686103",
    "title": "宝剑篇赠外",
    "authorName": "陆观莲",
    "authorId": "adcfe4db9fd72380d1457b72d1457b72",
    "dynasty": "清",
    "content": [
      "吁咄哉，荆卿剑术既不成，虽有宝剑徒空名。千年黯黯闭秋水，双匣渺渺埋龙精。",
      "狐狸夜鸣风雨恶，蛟螭昼舞波涛惊。我持此剑若明月，众星朗朗随其行。",
      "又持此剑若白日，群妖退走欃枪平。欃枪平，众星没，送君赠君君莫惑。",
      "古来遇合自有时，神物出处当知之。"
    ]
  },
  {
    "id": "adcfe4db9fd7238000181dc9fb08004b",
    "title": "念沈氏老姊",
    "authorName": "陆观莲",
    "authorId": "adcfe4db9fd72380d1457b72d1457b72",
    "dynasty": "清",
    "content": [
      "昔闻桓山鸟，四海各分飞。",
      "念我同生子，四女相因依。",
      "辛苦效反哺，力尽心亦微。",
      "仲姊久长逝，泪落不可挥。",
      "所遗我三人，恋母愿空违。",
      "伯也失所天，忍死鞠孤儿。",
      "儿年近四十，与妇同分离。",
      "茕茕一孩女，遣嫁时来归。",
      "上堂问祖母，终朝无苦饥。",
      "嗟予季与叔，相见时亦稀。",
      "抚琴弹此曲，此曲声殊悲。"
    ]
  },
  {
    "id": "adcfe4db9fd8199017b9a42bdeab836b",
    "title": "再宿包山蔡居士湖上居",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "湖山相与晚，秋馆自多阴。",
      "黄叶悲遗老，孤镫摄夜心。",
      "芦花月上易，水色雁来深。",
      "仿佛当年事，情生不自今。"
    ]
  },
  {
    "id": "adcfe4db9fd819907fa80c4751eb293c",
    "title": "凉夜怀镜新上人",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "久坐身无影，知师心已安。",
      "虫悲天地窄，月近水云宽。",
      "猥巷违群动，荆扉闭小寒。",
      "是能从所悦，持此寄人难。"
    ]
  },
  {
    "id": "adcfe4db9fd81990cc0bc3f3c4ecdbdc",
    "title": "宿弁山积善寺同周虚生作",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "云峰终不近，石路寺门前。",
      "霜蔓悬瓜重，风庭聚叶圆。",
      "残镫连曙鸟，众响入鸣泉。",
      "爱此清虚夜，与君得晏眠。"
    ]
  },
  {
    "id": "adcfe4db9fd819906b4e55368d979af9",
    "title": "月下与商孟和寻陈古白于铁佛山房",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "月中坦步似乘虚，忽忆幽人静默居。",
      "镫火叩门通款款，衣冠隐几出徐徐。",
      "向衰有几相逢地，少贱空多未读书。",
      "天与浮名宜渐弃，乱离持此欲焉如。"
    ]
  },
  {
    "id": "adcfe4db9fd8199083e3d67b617de3a7",
    "title": "次牧《翁六月七日迎河东君于云间喜而有述》诗",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "欲剪吴凇江水悠，早梅时节酿酸愁。",
      "分开画烛交红泪，锁向雕笼到白头。",
      "预借仙期偷驾鹊，探偿愿海许沈牛。",
      "花源一自渔郎问，柳浪春来许系舟。"
    ]
  },
  {
    "id": "adcfe4db9fd8199083e3d67b7fa0d699",
    "title": "次牧《翁六月七日迎河东君于云间喜而有述》诗",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "双栖休比画鸳鸯，真有随身藻荇香。",
      "移植柔条承宴寝，捧持飞絮入宫墙。",
      "抱衾无复轮当夕，舞袖虚教列满堂。",
      "从此凡间归路杳，行云不再到金昌。"
    ]
  },
  {
    "id": "adcfe4db9fd8199083e3d67b8743e6bc",
    "title": "次牧《翁六月七日迎河东君于云间喜而有述》诗",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "旋周滴限返仙家，一笑相迎路不赊。",
      "怀梦自珍方朔草，急行须借阿香车。",
      "长悬素影凭修月，久驻红颜赖饮霞。",
      "坐拥群真尝说法，杨枝在手代拈花。"
    ]
  },
  {
    "id": "adcfe4db9fd81990e5a499a7dae53c37",
    "title": "七月望后寄寒碧上人",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "楚鬼微吟上峡谣，中元法食可相招。",
      "凭师为譬兴亡恨，雨打秋坟骨亦销。"
    ]
  },
  {
    "id": "adcfe4db9fd81990c32bd83d94fd7925",
    "title": "夜寒与刘石君陈伯迎叩达公河畔禅居",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "月斜道少人，风吹幡独舞。",
      "入户镫光微，古佛为之主。",
      "斧冰析寒薪，茗碗味余苦。",
      "城上双槌鸣，归途各自取。"
    ]
  },
  {
    "id": "adcfe4db9fd819908d1119e3906d574d",
    "title": "若耶溪望对岸云门诸峰云中有三十六湾溪流宛转会日暮无人至路口而返",
    "authorName": "徐波",
    "authorId": "adcfe4db9fd81990d1457b72d1457b72",
    "dynasty": "清",
    "content": [
      "秋溪如月上，转泛无终穷。",
      "微波出城路，几树迎船风。",
      "众虑一洒濯，远色久玲珑。",
      "峰影半水面，秦望标其空。",
      "人间仰苍翠，山中闭洪蒙。",
      "思乘青竹筏，周流元气中。",
      "日落松柏里，先夜水仙宫。",
      "风云多气势，独立怵余躬。",
      "灵境遂相失，分手但西东。"
    ]
  },
  {
    "id": "adcfe4db9ffae02f06e105b0428be5b2",
    "title": "题自画小幅",
    "authorName": "玉京道人",
    "authorId": "adcfe4db9ffae02fd1457b72d1457b72",
    "dynasty": "清",
    "content": [
      "沙鸥同住水云乡，不记荷花几度香。",
      "颇怪麻姑太多事，犹知人世有沧桑。"
    ]
  },
  {
    "id": "adcfe4db9ffc4c7f907557aae98b18c1",
    "title": "菟耳山",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "马上卢龙塞，鸿边菟耳山。",
      "流云无定日，飞雨过重关。",
      "古木生空翠，孤峰点细斑。",
      "征途能暂息，绝顶一跻攀。"
    ]
  },
  {
    "id": "adcfe4db9ffc4c7f4d90e90a6ff12b89",
    "title": "移居怀林澹亭",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "郁郁久居此，天涯又卜邻。",
      "秋花今别汝，社燕并辞人。",
      "岑寂长愁地，漂摇独去身。",
      "偶因违咫尺，转益念交亲。"
    ]
  },
  {
    "id": "adcfe4db9ffc4c7fd1b70ae649dbf181",
    "title": "夏夜怀玉溪旧隐寄张灵璧四辅",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "三伏向尽朱火藏，炎蒸未已愁中肠。",
      "流萤入帘故宛转，明星照席何低昂。",
      "琴书休夏年力异，药饵经时归兴长。",
      "焉得清溪千尺水，与君濯足临沧浪。"
    ]
  },
  {
    "id": "adcfe4db9ffc4c7f1ca929a72bfa1a1c",
    "title": "题窦晼画晼",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "摩诘遗诗画意闲，烟云粉本有无间。",
      "风流一变添文采，小李将军著色山。"
    ]
  },
  {
    "id": "adcfe4db9ffc4c7f1ca929a738e60b8e",
    "title": "题窦晼画晼",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "春蚓秋蛇虿尾钩，家鸡野鹜岂同俦。",
      "只应落墨惊纨扇，画作桓家乌牸牛。"
    ]
  },
  {
    "id": "adcfe4db9ffc4c7fa6a866da63dd27f4",
    "title": "十五夜北山见过有怀孙吴二子",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "昔者与孙吴，玩月城西亭。",
      "萧萧天风来，万里摇青冥。",
      "寒空荡圜魄，惊鸟群悲鸣。",
      "明镫曜曲房，渌酒凄以清。",
      "短歌易慷慨，良时伤我情。",
      "奄忽浮云驰，踯躅东南征。",
      "光景不可驻，奔落如流星。",
      "二子渺江湖，芳颜坐凋零。",
      "四海何寂寥，独处思平生。",
      "惟我与君子，绸缪结至精。",
      "遥夜命俦匹，羽觞罗中庭。",
      "清浅河汉流，金波正泠泠。",
      "濡翰发妙制，朱弦激新声。",
      "今日不为乐，别后徒屏营。"
    ]
  },
  {
    "id": "adcfe4db9ffc4c7f8373574ec2bc7e75",
    "title": "龙泉寺下院",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "日隐原上村，秋阴起桑柘。",
      "杳杳随烟钟，悠悠远峰下。",
      "境空放梵长，天迥飞云泻。",
      "松门晚色静，碧草净可藉。",
      "风吹篱边花，寒香正盈把。",
      "薄游涉清旷，所历向潇洒。",
      "乐幽抵嗜芰，味道如啖蔗。",
      "至人患有身，矧复簪缨假。",
      "息心同冥寥，聊此絷吾马。"
    ]
  },
  {
    "id": "adcfe4db9ffc4c7fc5052d7111ad6c75",
    "title": "梅花用坡公次李公择韵",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "寒夜凛客心，鸡鸣车毂动。",
      "节往如逝湍，光景一玩弄。",
      "颇爱幽窗梅，着花破严冻。",
      "天公怜寂寞，物能竞喧哄。",
      "飞霜点衣裘，风埃暗驺从。",
      "我生樗散徒，不材因自纵。",
      "山泽赏四友，竹经从二仲。",
      "息景偃东冈，获享水石贡。",
      "冷梅坼冰雪，析析柯屡重。",
      "卧压短檐日，疏影杂禽哢。",
      "有时但孤吟，祇供樵厮讽。",
      "默想苦寒夜，戚若念前痛。",
      "光宠谢少俊，鞍马事上雍。",
      "未招罗浮魂，骤牵春明梦。",
      "何当十年计，绕屋手溉种。",
      "春风吹白日，羲驭不得鞚。",
      "别后绮窗前，何人镫火共。",
      "枝间挂桐花，池上蹲老凤。",
      "遥忆黄叶山，谁扫青螺洞。",
      "待我花下归，白酒酿百瓮。"
    ]
  },
  {
    "id": "adcfe4db9ffc4c7ff0734ba1a41518e9",
    "title": "忆樊川梅花用东坡松风亭梅花韵",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "半林乔木樊川村，数株梅花牵梦魂。",
      "媌娥靡曼不挂眼，夭桃野杏为狂昏。",
      "一廛未安扬子宅，五亩欲老香山园。",
      "玉妃鬖髿露身手，暗香冷艳来相温。",
      "有时先生春睡美，绮窗唤起惊朝暾。",
      "经寒故尝却罗幔，避风勤与关柴门。",
      "翻笑孤山林处士，拥衾对花花无言。",
      "只今人去花寂寞，谁怜落月闲清尊。"
    ]
  },
  {
    "id": "adcfe4db9ffc4c7f3817bb92613f024d",
    "title": "书湘北秋水渔父图",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "吾闻潇湘洞庭烟尘中，沧洲不合容渔翁。今之画图尚复尔，孤舟渺渺寒林东。",
      "远峰青冥水云白，秋树苍莽枫叶赤。草木曾无战伐愁，溪山欲老菰芦客。",
      "李生雅好江海奇，张帆鼓楫游何时。且当结束事鞍马，与子射猎南山陲。"
    ]
  },
  {
    "id": "adcfe4db9ffc4c7f610c5b0b87f2c035",
    "title": "城南黑龙潭寺西楼对酒歌",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "春残龙尾横斜道，羸骖退食随年少。",
      "文书丛里过东风，欲写幽怀何处好。",
      "天晴古陂南城南，城阴水碧金沙潭。",
      "是日宿雨林景澹，微波流影青于蓝。",
      "寺前野亭向冥寞，狂飙吹尘暗廖廓。",
      "杂花红蕊寒且禁，幸不逢花怅零落。",
      "亭中袅窕西楼开，远烟空翠山光来。",
      "渼陂波涛琉璃色，汉江春酒蒲桃醅。",
      "直须对此衔金杯，捶琴击筑心徒哀。",
      "苍茫万事渺如昨，几度落日轩辕台。",
      "凤兮栖栖不得意，东山绣斧流言忌。",
      "古来贤圣亦复尔，醉舞高歌吾老矣。",
      "回头笑谢新少年，一生羞为时人怜。"
    ]
  },
  {
    "id": "adcfe4db9ffc4c7f8535f9d8444ca1be",
    "title": "晚过杨编修尔茂",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "驱车巷南来巷东，寺西老树斜阳红。黄叶到门落可数，秋色入眼庭华浓。",
      "故人怜我心迹同，开颜握手霜天空。论文细欲霏玉屑，说剑壮可生雄风。",
      "竟须潇洒微官外，休论艰难万事中。感君义气相裴回，古来贤达甘尘埃。",
      "萧萧易水风增哀，蔓草已没黄金台。男儿在时得钱勤，买醉，不见古人白骨缠苍苔。"
    ]
  },
  {
    "id": "adcfe4db9ffc4c7f437b4fa253229487",
    "title": "赠韩少室山人",
    "authorName": "陈廷敬",
    "authorId": "adcfe4db9ffc4c7f10c272d0a51c896c",
    "dynasty": "清",
    "content": [
      "沁川先生尝乐饥，一生高视世不羁。",
      "西崖古道蓬蒿齐，小亭昼闭春阴移。",
      "我时徒步往见之，颜色渥丹霜鬓滋。",
      "年近九十心胆奇，大书洒墨光淋漓。",
      "短札细字如毫丝，方瞳炯如岩电垂。",
      "仙者缥缈高莫追，浮丘洪崖世难知。",
      "吾徒缩手归来时，赤松黄石吁可师。"
    ]
  },
  {
    "id": "adcfe4dba00b25e1ce9ae73d9ef5c2e2",
    "title": "江城",
    "authorName": "周向青",
    "authorId": "adcfe4dba00b25e1d1457b72d1457b72",
    "dynasty": "清",
    "content": [
      "江城高下尽楼台，眼见清明羯鼓催。",
      "笋箨半因雷后坼，杏花偏向雨中开。",
      "春江沙暖鱼先出，深巷泥空燕未来。",
      "如此风光真不恶，未妨头白簿书堆。"
    ]
  },
  {
    "id": "adcfe4dba00bf5020737d813e8fa2fd9",
    "title": "读理斋常太翁先生爱吟草",
    "authorName": "王旭朗",
    "authorId": "adcfe4dba00bf502d1457b72d1457b72",
    "dynasty": "清",
    "content": [
      "名宿瑶编著爱吟，西充公暇韵同琴。",
      "频摹止水青云句，总见甘棠膏雨心。",
      "贼殪凤山舒浩气，忠书纪庙寓言箴。",
      "宏词多少通于史，早振英风迈古今。"
    ]
  },
  {
    "id": "adcfe4dba00bf5020ddc215aed6364b2",
    "title": "读殉节录",
    "authorName": "王旭朗",
    "authorId": "adcfe4dba00bf502d1457b72d1457b72",
    "dynasty": "清",
    "content": [
      "文臣输饷到军营，倏值酋蛮挫我兵。",
      "九首连随刀剑落，一生𢬵似羽毛轻。",
      "途中昔日伤裴相，岭表今兹效杲卿。",
      "祠立浣花名不朽，还宜汗简荷褒荣。"
    ]
  },
  {
    "id": "adcfe4dba00bf502614b114ab99ab77d",
    "title": "衣轩堂翁汇梓太翁诗稿赐教赋赠",
    "authorName": "王旭朗",
    "authorId": "adcfe4dba00bf502d1457b72d1457b72",
    "dynasty": "清",
    "content": [
      "搜罗遗草缮芸篇，锦绣堆成制锦年。",
      "不对玉冰怀凛凛，焉能弓冶意拳拳。",
      "循声震叠优文献，惠政沾濡遍蜀燕。",
      "健翮高骞程万里，伫看德报擢旬宣。"
    ]
  },
  {
    "id": "adcfe4dba00fef047214f3ac15dc6e41",
    "title": "宿武夷冲佑观",
    "authorName": "牛善祥",
    "authorId": "adcfe4dba00fef04d1457b72d1457b72",
    "dynasty": "清",
    "content": [
      "移舟近仙观，散步值初冬。",
      "落叶溪前路，浮云天外峰。",
      "叩门惟见月，入院不闻钟。",
      "欲问升真诀，何人是赤松。"
    ]
  },
  {
    "id": "adcfe4dba01035fdcf529902a58a0d6f",
    "title": "秋日重游山寺",
    "authorName": "李蘧",
    "authorId": "adcfe4dba01035fdd1457b72d1457b72",
    "dynasty": "清",
    "content": [
      "重到丛祠里，于今九载过。",
      "悲风来古木，颓殿倚新萝。",
      "村落看仍似，儿童认半讹。",
      "西山千万叠，依旧夕阳多。"
    ]
  },
  {
    "id": "adcfe4dba02b9e7838fb156f321524c5",
    "title": "珠泉",
    "authorName": "陈中龙",
    "authorId": "adcfe4dba02b9e78d1457b72d1457b72",
    "dynasty": "清",
    "content": [
      "长啸下云根，振响云生舄。",
      "一泓何澄莹，洼然贮山脉。",
      "岂有灵蛇蟠，亦非蛟人宅。",
      "脱手牟尼珠，累累浸寒碧。",
      "空中幻泡影，俯仰思往迹。",
      "无乃谪仙人，欬唾留精液。",
      "为我濯尘缨，流连日将夕。"
    ]
  },
  {
    "id": "adcfe4dba02c9a6be93eba4088fe6139",
    "title": "归梅村",
    "authorName": "曹峻",
    "authorId": "adcfe4dba02c9a6bd1457b72d1457b72",
    "dynasty": "清",
    "content": [
      "九峰苍翠逼眉端，楚水吴山此日还。",
      "遥望梅村深树里，白云依旧锁松关。"
    ]
  },
  {
    "id": "adcfe4dba03f7d71564b6a33b0aa4351",
    "title": "秋江晚渡",
    "authorName": "许梦麒",
    "authorId": "adcfe4dba03f7d714f398cb97137debd",
    "dynasty": "清",
    "content": [
      "落日澹洲渚，扬帆破晚烟。",
      "秋高霜叶白，云细浪花圆。",
      "远寺一声磬，孤篷何处船。",
      "柳堤镫火外，尚有酒旗悬。"
    ]
  },
  {
    "id": "adcfe4dba03f7d71793096f529949cd3",
    "title": "泛湖",
    "authorName": "许梦麒",
    "authorId": "adcfe4dba03f7d714f398cb97137debd",
    "dynasty": "清",
    "content": [
      "西郊风物说方湖，一叶扁舟寄兴殊。",
      "夹岸山高残日小，隔林野阔暮云孤。",
      "香闻篱落花重叠，影入烟霄雁有无。",
      "黛色波光看不尽，浑疑身在《辋川图》。"
    ]
  },
  {
    "id": "adcfe4dba03f7d718ce8bb00ec7a2a7e",
    "title": "湖村访友",
    "authorName": "许梦麒",
    "authorId": "adcfe4dba03f7d714f398cb97137debd",
    "dynasty": "清",
    "content": [
      "我爱骚人住水湾，当门湖水白潺潺。",
      "安排游客床头酒，供给诗家屋外山。",
      "笴干着风低翠色，苔衣经雨上新斑。",
      "向谁乞得丹青笔，写出村图一幅间。"
    ]
  },
  {
    "id": "adcfe4dba043b37d62a9020a3678aef7",
    "title": "北上留别祖道诸公",
    "authorName": "孙宝仍",
    "authorId": "adcfe4dba043b37dd1457b72d1457b72",
    "dynasty": "清",
    "content": [
      "相送高台上，川原渺若何。",
      "渐辞青嶂远，转觉白云多。",
      "名士荣簪笏，幽人爱薜萝。",
      "临歧千种意，惆怅付骊歌。"
    ]
  },
  {
    "id": "adcfe4dba04d17d535cab228c5337022",
    "title": "杂诗",
    "authorName": "吕坤德",
    "authorId": "adcfe4dba04d17d5d1457b72d1457b72",
    "dynasty": "清",
    "content": [
      "茫茫弱水隔丹丘，罗袜缁尘感去留。",
      "识字更添今日障，散花恐惹后人愁。",
      "静观冰雪心源澈，得卧烟霞世味休。",
      "一任山光来比并，撩人眉黛拂城头。"
    ]
  },
  {
    "id": "adcfe4dba04e82d583e3d67bf31c7a9b",
    "title": "次牧《翁六月七日迎河东君于云间喜而有述》诗",
    "authorName": "顾凝远",
    "authorId": "adcfe4dba04e82d5d1457b72d1457b72",
    "dynasty": "清",
    "content": [
      "兰釭背立暑宵深，浴罢凝妆绣阁阴。",
      "学士懒扪时事腹，美人欢结海天心。",
      "低蛾叶并眉舒色，幽吹箫同语出音。",
      "一笑故应无处买，等闲评泊说千金。"
    ]
  },
  {
    "id": "adcfe4dba04f73be99375c5f7fb01860",
    "title": "寄张舍人",
    "authorName": "侯运盛",
    "authorId": "adcfe4dba04f73bed1457b72d1457b72",
    "dynasty": "清",
    "content": [
      "裘马东来日尚和，停骖小院避笙歌。",
      "僧将解制拈槌懒，客为思乡得句多。",
      "书案无花留冷馥，松庭有月浸清波。",
      "囊空每忆张公子，燕市迢迢去若何。"
    ]
  },
  {
    "id": "adcfe4dba05d4cda414392a2f33592de",
    "title": "舟泊扬子桥",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "韎韐风涛外，闲心寄泬寥。",
      "马嘶黄草岸，人急暮江潮。",
      "塔影眠寒水，溪声走断桥。",
      "梦中敲古缶，长忆广陵箫。"
    ]
  },
  {
    "id": "adcfe4dba05d4cda4e5995dc06fb6539",
    "title": "舟行",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "海陵城忽过，四望远蒙蒙。",
      "布被经斜雨，蒲帆饱大风。",
      "惊鸥飞不定，初柳意无穷。",
      "三月今朝是，扁舟东复东。"
    ]
  },
  {
    "id": "adcfe4dba05d4cda70d6e00138a09888",
    "title": "螺川早发",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "月落秋山晓，城头鼓角停。",
      "长江流远梦，短棹拨残星。",
      "露湿鸥衣白，天光雁字青。",
      "苍茫回首望，海岳一孤亭。"
    ]
  },
  {
    "id": "adcfe4dba05d4cda12bc7e670e07b303",
    "title": "返扬州喜晤孙无言",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "却讶秋还在，萧条满目非。",
      "江山千骑暗，城郭一人归。",
      "见子南冠泪，犹惊楚客衣。",
      "庭花何烂缦，寂寂伴伊威。"
    ]
  },
  {
    "id": "adcfe4dba05d4cda52e4557110c37a57",
    "title": "宿白云庵",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "寒镫寂照梦难成，但觉逢僧尚有情。",
      "关外客船喧野岸，枕边官马踏残更。",
      "两淮烽火人初静，千里星霜雁独征。",
      "为吊汉家辛苦月，夜深犹傍钓台明。"
    ]
  },
  {
    "id": "adcfe4dba05d4cda549ee3aea7cf2ced",
    "title": "访陈师黄绝句师黄为靖南参军",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "北狩当年事忍闻，至今惆怅靖南军。",
      "可怜血战残衣在，板子矶头几片云。"
    ]
  },
  {
    "id": "adcfe4dba05d4cdad03f1f85e1738c7b",
    "title": "中元前一夕泊石门闻岸上作浮屠事泫然有感",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "石门陌巷柳青青，旧日铙声此夜听。",
      "枕上有魂招不得，秋风肠断语儿亭。"
    ]
  },
  {
    "id": "adcfe4dba05d4cda6807fe79d41549eb",
    "title": "看月",
    "authorName": "王猷定",
    "authorId": "adcfe4dba05d4cda9c19a2aab2531e7b",
    "dynasty": "清",
    "content": [
      "日见海天低，夜见海风苦。",
      "海水浴天时，星辰皆作雨。",
      "惟月下海中，百道金光聚。",
      "波响月可听，波来月可取。",
      "试问山中人，月来几寒暑。"
    ]
  },
  {
    "id": "adcfe4dba06b6e2949a2eefb1b07cc13",
    "title": "将别贵阳感赋",
    "authorName": "张翰",
    "authorId": "adcfe4dba06b6e29d1457b72d1457b72",
    "dynasty": "清",
    "content": [
      "严城风急起骊歌，此日开樽唤奈何。",
      "老去和戎怜物绛，市中屠狗忆荆轲。",
      "蛮天落木秋容淡，夜雨孤镫别泪多。",
      "为问东南诸将帅，几时边徼议横戈。"
    ]
  },
  {
    "id": "adcfe4dba0702886d3b7eadc949d6435",
    "title": "赠王翚",
    "authorName": "恽寿平",
    "authorId": "adcfe4dba070288621fe5b8bd43ab110",
    "dynasty": "清",
    "content": [
      "此老胸中万卷书，溪山曳杖意何如？",
      "天涯莫怪无知己，秋水接空千顷余。"
    ]
  },
  {
    "id": "adcfe4dba074efed0e8d0ba99818e30f",
    "title": "石桥村访王书存玉斧兄弟",
    "authorName": "徐天祥",
    "authorId": "adcfe4dba074efedd1457b72d1457b72",
    "dynasty": "清",
    "content": [
      "细雨微飔沙路凉，伊人秋水宛中央。",
      "清溪带树围茅屋，野径披云到草堂。",
      "苔静每怜花自落，客来恰喜酒初尝。",
      "人间别有乌衣巷，风景依然太古乡。"
    ]
  },
  {
    "id": "adcfe4dba077a191e8e45b22bee55c17",
    "title": "文社待友人",
    "authorName": "王之球",
    "authorId": "adcfe4dba077a191d1457b72d1457b72",
    "dynasty": "清",
    "content": [
      "草露迷荒径，林风荡小桥。",
      "同人期昨夜，结社待今朝。",
      "秋水连天动，村烟带日消。",
      "伫怀前路客，散步尚逍遥。"
    ]
  },
  {
    "id": "adcfe4dba077a1915550e506a2f158e4",
    "title": "感怀",
    "authorName": "王之球",
    "authorId": "adcfe4dba077a191d1457b72d1457b72",
    "dynasty": "清",
    "content": [
      "懒性从今惯，愁颜隔岁生。",
      "百年能有几，一事浑无成。",
      "望日怀君国，摊书忆父兄。",
      "记存金石语，谁悉此中情。"
    ]
  },
  {
    "id": "adcfe4dba07a18a3202fc59628b27064",
    "title": "八达岭",
    "authorName": "张岳骏",
    "authorId": "adcfe4dba07a18a3d1457b72d1457b72",
    "dynasty": "清",
    "content": [
      "莽莽塞云横，荒山匹马行。",
      "石林腾虎气，霜日惨雕声。",
      "野果乱红落，阴萝疏翠生。",
      "当年征战地，辛苦渡河兵。"
    ]
  },
  {
    "id": "adcfe4dba07a18a3530ccb387d295b62",
    "title": "祀灶夜宣南寓斋即事",
    "authorName": "张岳骏",
    "authorId": "adcfe4dba07a18a3d1457b72d1457b72",
    "dynasty": "清",
    "content": [
      "爆竹一城沸，镫花独夜寒。",
      "客愁催腊鼓，乡味入春盘。",
      "积雪窗光皎，坚冰屐响乾。",
      "颇闻烽火息，不惜酒杯宽。"
    ]
  },
  {
    "id": "adcfe4dba07a18a30b217310e0d64589",
    "title": "简陈懿叔",
    "authorName": "张岳骏",
    "authorId": "adcfe4dba07a18a3d1457b72d1457b72",
    "dynasty": "清",
    "content": [
      "踵箕隘巷击毂行，巷南巷北居两生。",
      "一生觅句一校经，天寒同听辗冰声。",
      "朝来暖日醉虚白，茧足皲瘃行不得。",
      "并门十日疏过从，恍若千山万山隔。"
    ]
  },
  {
    "id": "adcfe4dba07e4b4e8316dae2ea04ae83",
    "title": "移居小白村",
    "authorName": "刘玺",
    "authorId": "adcfe4dba07e4b4ed1457b72d1457b72",
    "dynasty": "清",
    "content": [
      "野居无事洛之干，一杖逍遥任考槃。",
      "青玉映筐挑马齿，紫云摇壁斗鸡冠。",
      "客登秋阁生毛羽，山向诗人露肺肝。",
      "林静月明高唤酒，又听渔唱过前滩。"
    ]
  },
  {
    "id": "adcfe4dba07e4b4e8316dae257887c00",
    "title": "移居小白村",
    "authorName": "刘玺",
    "authorId": "adcfe4dba07e4b4ed1457b72d1457b72",
    "dynasty": "清",
    "content": [
      "市烟隔岸四邻静，南北轮蹄路不通。",
      "秋色老添黄雀雨，雁声孤堕白蘋风。",
      "少陵诗卷兀相向，元亮酒壶谁与同。",
      "犹喜闲闲张仲在，钓竿长伴荻花中。"
    ]
  },
  {
    "id": "adcfe4dba07e4b4eb99160faf5d885e0",
    "title": "秋日杂诗",
    "authorName": "刘玺",
    "authorId": "adcfe4dba07e4b4ed1457b72d1457b72",
    "dynasty": "清",
    "content": [
      "读书一万卷，不救苍生穷。",
      "借问昔所读，今与石田同。",
      "露泠蝉不语，草吟乱百虫。",
      "时物自迁变，君子忧忡忡。",
      "何以缓斯忧，埋之酒杯中。",
      "酒边落清响，不知是秋风。",
      "醉咏松竹间，萧洒开心胸。"
    ]
  },
  {
    "id": "adcfe4dba07f2cd8e1b4d3a6ef7d131d",
    "title": "凤邑傀儡山脚有溪曰排律其水甚大长流不绝原水路从北而出外溪突于嘉庆乙亥1815年溪门大塌水势直冲各处田园几变沧海大昆麓陈君廷瑜庄业也适瑜到即倡捐金赀劝勉番仔仑北旗尾埔头三庄业主均同捐金令佃人累石筑堤阔一丈馀长五六丈于是各处田园无致被水冲陷亦全无派累佃农分毫故庄人喜之而作此诗",
    "authorName": "赖纯光",
    "authorId": "adcfe4dba07f2cd8d1457b72d1457b72",
    "dynasty": "清",
    "content": [
      "为障狂澜累石头，保全庐井免横流。",
      "和虞叠载怀襄患，且庆丰年黍稻谋。",
      "不是捐金资倡始，安能决水易田畴。",
      "他时结伴坚堤上，须把苏公姓字留。"
    ]
  },
  {
    "id": "adcfe4dba0839d76576b75f5bd3d13d9",
    "title": "抵京口",
    "authorName": "杨磊",
    "authorId": "adcfe4dba0839d76d1457b72d1457b72",
    "dynasty": "清",
    "content": [
      "欲去难言去，来归未得归。",
      "暂停江上棹，一采故山薇。",
      "霜露高堂冷，松楸墓木非。",
      "临行叹游子，梦里想春晖。"
    ]
  },
  {
    "id": "adcfe4dba0839d76a057f10d9d408cc1",
    "title": "春游口号",
    "authorName": "杨磊",
    "authorId": "adcfe4dba0839d76d1457b72d1457b72",
    "dynasty": "清",
    "content": [
      "支硎山头云欲平，桃花李花相间明。",
      "放舟出郭本无意，带雨看山亦有情。"
    ]
  },
  {
    "id": "adcfe4dba0839d76a057f10da644dd12",
    "title": "春游口号",
    "authorName": "杨磊",
    "authorId": "adcfe4dba0839d76d1457b72d1457b72",
    "dynasty": "清",
    "content": [
      "千叠远山春未足，一堤新柳绿含烟。",
      "渔歌隐约沧浪里，转过桃花不见船。"
    ]
  },
  {
    "id": "adcfe4dba0881677a2d69920df7554cf",
    "title": "即事",
    "authorName": "陈昌年",
    "authorId": "adcfe4dba0881677d1457b72d1457b72",
    "dynasty": "清",
    "content": [
      "秋风秋雨满重城，难夺清间冷客情。",
      "几剪幽兰诗骨瘦，一瓯香茗酒肠清。",
      "偶留好友商棋阵，爱读奇书论墨兵。",
      "小阁镫檠挑欲灺，满庭风露又三更。"
    ]
  },
  {
    "id": "adcfe4dba08816779c8c4ab877c9998b",
    "title": "四月初八日",
    "authorName": "陈昌年",
    "authorId": "adcfe4dba0881677d1457b72d1457b72",
    "dynasty": "清",
    "content": [
      "春色随人类转蓬，峭寒天气尚东风。",
      "梅阴子密遮楼翠，药槛花飞压草红。",
      "催促丁年愁隙影，消磨卯饮费诗功。",
      "怪他雏燕无离思，镇日呢喃小阁中。"
    ]
  },
  {
    "id": "adcfe4dba09d54fd1d820e5b70a513a7",
    "title": "过子陵钓台",
    "authorName": "张尚絅",
    "authorId": "adcfe4dba09d54fdd1457b72d1457b72",
    "dynasty": "清",
    "content": [
      "空台寂寞对斜阳，谁会山高与水长。",
      "在昔不知天子贵，而今但觉世人忙。",
      "无名江树层层绿，带笑山花细细香。",
      "千古高风留胜迹，估樯犹自避寒芒。"
    ]
  },
  {
    "id": "adcfe4dba09d54fd33d99731c588b217",
    "title": "初冬多景楼寓目",
    "authorName": "张尚絅",
    "authorId": "adcfe4dba09d54fdd1457b72d1457b72",
    "dynasty": "清",
    "content": [
      "小阳天气佳，林表如散绮。",
      "蹑蹻恣野游，落叶万山紫。",
      "言寻最佳境，北固引屐齿。",
      "振衣上层巅，一步一迤逦。",
      "径转登危楼，江光生眼底。",
      "遐瞩渺无边，金焦成鼎峙。",
      "渀湃海门潮，突兀瓜步垒。",
      "回眸忽异境，龙埂接城雉。",
      "万井生炊烟，人语微茫里。",
      "兹楼俯崚嶒，千载思苏米。",
      "凭栏逸兴豪，感慨于焉起。",
      "三国枉雄图，六朝余故址。",
      "霸业委榛翳，一一皆可指。",
      "万古无端倪，独有寒江水。"
    ]
  },
  {
    "id": "adcfe4dba0a116d860dadf410ceff017",
    "title": "望琉球",
    "authorName": "卓梦华",
    "authorId": "adcfe4dba0a116d8d1457b72d1457b72",
    "dynasty": "清",
    "content": [
      "四野茫茫望欲迷，一峰屃赑与云齐。",
      "斗牛三尺龙光照，桃橘千年鹤爪栖。",
      "白雨来时沧水阔，青山尽处夕阳低。",
      "却嫌蓬岛无涯畔，几度虹桥跨作梯。"
    ]
  },
  {
    "id": "adcfe4dba0a116d86314bd879b3291cd",
    "title": "题前阿仙堂",
    "authorName": "卓梦华",
    "authorId": "adcfe4dba0a116d8d1457b72d1457b72",
    "dynasty": "清",
    "content": [
      "窈窕迷丛半亩宫，前阿名胜不相同。",
      "但看嘉树烟霞里，何必平泉水石中。",
      "香泛池边浮藻净，尘摇座上障尘空。",
      "溪山指点分清供，莲社未须问远公。"
    ]
  },
  {
    "id": "adcfe4dba0a116d823d75318ca608908",
    "title": "淡水溪雨泛",
    "authorName": "卓梦华",
    "authorId": "adcfe4dba0a116d8d1457b72d1457b72",
    "dynasty": "清",
    "content": [
      "霏霏溪水渡，舟子呼相于。",
      "碎滴桃腮腻，痕添柳眼舒。",
      "浮桥知有岸，舞树欲留裾。",
      "鼓棹萍分手，开窗鸟觑余。",
      "客将诗度雨，田有叟孤锄。",
      "花坞苍茫里，白云处士庐。"
    ]
  },
  {
    "id": "adcfe4dba0a116d87870f69a44b648e3",
    "title": "陴头道中遇雨",
    "authorName": "卓梦华",
    "authorId": "adcfe4dba0a116d8d1457b72d1457b72",
    "dynasty": "清",
    "content": [
      "征行愁况瘁，矧值雨𩁺𩁺。",
      "潋滟翻车毂，迷离没峭岩。",
      "柳眠莺嘹呖，客至燕呢喃。",
      "青陌荷锄立，低枝濯羽彡。",
      "村房帘乍卷，驿路马轻帆。",
      "停轼聊休假，浊杯共醉衔。"
    ]
  },
  {
    "id": "adcfe4dba0a217fbce487b4b87deab54",
    "title": "新雁",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "征鸿天外到，云路独悠悠。",
      "露白江南夜，霜清蓟北秋。",
      "平沙琴弄月，古塞笛横楼。",
      "谋食何须切，菰蒲正满洲。"
    ]
  },
  {
    "id": "adcfe4dba0a217fb63a88591d25d16e9",
    "title": "馀姚山中",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "小艇轻于叶，春流任溯洄。",
      "云横孤岭断，水划两峰开。",
      "鸣橹惊猿啸，游人被鸟猜。",
      "转疑仙路近，溪面落花来。"
    ]
  },
  {
    "id": "adcfe4dba0a217fb37f8f80dd6393a50",
    "title": "书感",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "巢枝不过一枝安，何事尘劳放下难。",
      "饱露自应蝉有腹，摩云肯信鹤无翰。",
      "本来莲子心中苦，到底梅花骨里寒。",
      "负我住山真面目，许多感慨岁华残。"
    ]
  },
  {
    "id": "adcfe4dba0a217fbd344234d82183834",
    "title": "补陀山",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "东南地陷海天深，突起芙蓉万仞青。",
      "寺辟烟霞通鸟道，风回岛屿带龙腥。",
      "大红毛国瞻金界，小白华山译《贝经》。",
      "水激三千堪一笑，鹏飞今已到南溟。"
    ]
  },
  {
    "id": "adcfe4dba0a217fbaf2a9a7772e865cd",
    "title": "和枕石邗上看花韵",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "一帆烟雨出蛟门，肯信浮萍有定根。",
      "今日花前重把臂，拂衣请看海涛痕。"
    ]
  },
  {
    "id": "adcfe4dba0a217fbfb410265d84e2069",
    "title": "竹楼同王柳村作",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "搀云万竹锁山楼，浓绿阴阴夏更幽。",
      "海气逼人凉似水，不关风雨亦成秋。"
    ]
  },
  {
    "id": "adcfe4dba0a217fb37f8f80d6a6e216b",
    "title": "书感",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "折脚铛犹馀活计，无弦琴岂觅知音。",
      "若教一苇江湖去，恐负春晖寸草心。"
    ]
  },
  {
    "id": "adcfe4dba0a217fb84b64e164adb01ee",
    "title": "赠顾子馀",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "山楼帘卷黄鹂雨，江店樽开白雁天。",
      "不向春风佳日醉，直教孤负此华年。"
    ]
  },
  {
    "id": "adcfe4dba0a217fbf0db9673c3bf04b8",
    "title": "翠屏洲为王柳村先生作",
    "authorName": "悟霈",
    "authorId": "adcfe4dba0a217fbd1457b72d1457b72",
    "dynasty": "清",
    "content": [
      "汀洲一带横沧江，势如翡翠屏开张。三山怀抱涵青苍，吞吐岷流万丈长。",
      "海潮呼吸通扶桑，百川争汇河汪洋。谁能障此波澜狂，天教镇锁江中央。",
      "白沙晻霭青筼筜，烟雨晦暝疑潇湘。江南佳丽多水乡，此中直疑辋川庄。",
      "风光宛转蘅杜香，篱门水次深夕阳。此中有客咏沧浪，何必当年华子冈。",
      "右丞才思超三唐，褰裳千古相颉颃。苏公米公灵皇皇，好与揖让凌茫苍。",
      "手持玉笛骖鸾凰，我来钓月歌鸣榔，蒹葭露白秋风凉。"
    ]
  },
  {
    "id": "adcfe4dba0a63017ed6a50b322cd93c1",
    "title": "遣愁",
    "authorName": "杨承禧",
    "authorId": "adcfe4dba0a63017d1457b72d1457b72",
    "dynasty": "清",
    "content": [
      "流水何尝舍，春风不肯豪。",
      "野晴新树直，池雨暗泉高。",
      "多病悦人健，观生知己劳。",
      "愁来莫强酒，一盏即酕醄。"
    ]
  },
  {
    "id": "adcfe4dba0a63017fc04844eb7b463f1",
    "title": "大风雨从汉阳渡",
    "authorName": "杨承禧",
    "authorId": "adcfe4dba0a63017d1457b72d1457b72",
    "dynasty": "清",
    "content": [
      "中流拔剑横江水，雪浪如山复几重。",
      "浮世津涯何莽苍，平生淮海在心胸。",
      "天边电笑多投马，雨后风颠远送龙。",
      "回首晴川烟树阔，夕阳一角度疏钟。"
    ]
  },
  {
    "id": "adcfe4dba0a6301752bef846f5fa5ba7",
    "title": "榕湖新建楼",
    "authorName": "杨承禧",
    "authorId": "adcfe4dba0a63017d1457b72d1457b72",
    "dynasty": "清",
    "content": [
      "榕湖老榕荫百尺，增巢架构接飞暾。",
      "瞥看画壁云来影，直到长天鸟尽痕。",
      "千岁枝柯荒藓大，当时城郭废谯存。",
      "精灵化作山岚古，瘴雨横吹敛夕昏。"
    ]
  },
  {
    "id": "adcfe4dba0a63017cc06be0cf7379f31",
    "title": "显凡翊夫出示晚步武担山之作奉和",
    "authorName": "杨承禧",
    "authorId": "adcfe4dba0a63017d1457b72d1457b72",
    "dynasty": "清",
    "content": [
      "城隅荒僻问谁来，二子能居何陋哉。",
      "雨后新苔随屐合，风前敝席映门开。",
      "久幽不改沈冥操，多累元非隐遁才。",
      "相与褰襟延暝色，空思呼酒傍池台。"
    ]
  },
  {
    "id": "adcfe4dba0a63017cc06be0c5c7f160f",
    "title": "显凡翊夫出示晚步武担山之作奉和",
    "authorName": "杨承禧",
    "authorId": "adcfe4dba0a63017d1457b72d1457b72",
    "dynasty": "清",
    "content": [
      "武担残山草树傍，晚登蹀躞似平冈。",
      "云容流过锦江碧，月影飞还石镜凉。",
      "池上私蛙偏吠主，城头野雀尽归仓。",
      "幽居自占无人觉，薇蕨如生即首阳。"
    ]
  },
  {
    "id": "adcfe4dba0a6301789e7459008d6f031",
    "title": "与艾立三",
    "authorName": "杨承禧",
    "authorId": "adcfe4dba0a63017d1457b72d1457b72",
    "dynasty": "清",
    "content": [
      "丈夫盛年弄笔砚，宦学已成难自荐。",
      "黄金铸交知未深，明珠投人望谁眄。",
      "即今蛮触斗纷纭，朱方羽檄时相闻。",
      "天子独嘉南越义，汉朝重召李将军。",
      "似君奇士几曾有，韬钤百万谈兵口。",
      "不战成功在伐谋，运策决胜由反手。",
      "贾谊翻思属国勋，请缨乘传壮终军。",
      "立柱穷边标汉界，封山绝顶诵奇文。",
      "岂知闾巷无人识，负担行歌黯颜色。",
      "志存沟壑不肯忘，时须富贵终来逼。",
      "请为先生善解嘲，壁间雄剑双缠绦。",
      "可怜一试非容易，莫将轻重比鸿毛。"
    ]
  },
  {
    "id": "adcfe4dba0a63017d3206e09658d3d8c",
    "title": "与田静轩艾立三饮周试生宅作歌",
    "authorName": "杨承禧",
    "authorId": "adcfe4dba0a63017d1457b72d1457b72",
    "dynasty": "清",
    "content": [
      "周氏堂前饮春酒，座中四客平生识。",
      "烛花欲谢杯盏空，乐且厌厌情未极。",
      "借问客为何许人，四人同心不易得。",
      "即今便已称奇士，于古亦足争雄伯。",
      "折节初慕季心恭，负气难除袁丝直。",
      "丹青皎洁见本性，卞和犹抱荆山石。",
      "若使当初入秦市，仰天一叹乌头白。",
      "亦能铁椎怀袖中，千夫之勇皆辟易。",
      "不然扁舟五湖去，黄金圭组判一掷。",
      "宁当偃蹇诧不遇，跋前疐后遭狼籍。",
      "未来成败岂逆睹，眼前义利粗分晰。",
      "螳螂当车蚁拔树，久知造化非绵力。",
      "区区志烈差自异，悠悠虚生真可惜。",
      "吾徒终竟止如是，人生何贵有羽翼。"
    ]
  },
  {
    "id": "adcfe4dba0ab31e3c1a7fbb6523d4bd2",
    "title": "题自画牡丹",
    "authorName": "宗室县君",
    "authorId": "adcfe4dba0ab31e3d1457b72d1457b72",
    "dynasty": "清",
    "content": [
      "风风雨雨惜春残，为爱名花倚画栏。",
      "淡著胭脂浓著墨，一枝图向画中看。"
    ]
  },
  {
    "id": "adcfe4dba0ad015d08f5efb83bcee1f9",
    "title": "朱伯韩观察过荆州以诗文见示",
    "authorName": "言南金",
    "authorId": "adcfe4dba0ad015dd1457b72d1457b72",
    "dynasty": "清",
    "content": [
      "白傅歌传新乐府，望溪家数旧文宗。",
      "匡时经济谁为用，奖士风流世罕逢。",
      "十驾不辞期策驽，三年枉学悔屠龙。",
      "似闻柏枧还山去，京国何人载酒从。"
    ]
  },
  {
    "id": "adcfe4dba0ad015d7fb016c4bdedcbb8",
    "title": "读冯鲁川廉访微尚斋诗集书后",
    "authorName": "言南金",
    "authorId": "adcfe4dba0ad015dd1457b72d1457b72",
    "dynasty": "清",
    "content": [
      "大雅久不作，旷世还相求。",
      "古人志风教，落落殊难酬。",
      "皇荂说里耳，与时俱迁流。",
      "正变代相乘，去古日以悠。",
      "鲁川冯公诗，温厚清且遒。",
      "讽劝意言外，微显赅春秋。",
      "柏枧山木长，高风不可留。",
      "缅怀金石契，斯诣今谁俦。"
    ]
  },
  {
    "id": "adcfe4dba0b9c9c96c1fc0b28950a2e3",
    "title": "扫坟口占",
    "authorName": "陈登科",
    "authorId": "adcfe4dba0b9c9c9d1457b72d1457b72",
    "dynasty": "清",
    "content": [
      "扫坟经北郭，拂面尽西风。",
      "伞逐飞禽舞，人从曲径通。",
      "老牛眠竹巷，村妇爨林丛。",
      "饮罢农家酒，孤城落日红。"
    ]
  },
  {
    "id": "adcfe4dba0b9c9c984329569e963700a",
    "title": "岚翠亭闲咏",
    "authorName": "陈登科",
    "authorId": "adcfe4dba0b9c9c9d1457b72d1457b72",
    "dynasty": "清",
    "content": [
      "幽亭小筑面青峦，滴翠拖蓝绕曲栏。",
      "鱼影动摇波影碎，树声错杂鸟声欢。",
      "双清风月游神淡，一气乾坤放眼宽。",
      "我欲寄情山水外，敲诗闲倚旧骚坛。"
    ]
  },
  {
    "id": "adcfe4dba0b9c9c97b432fd3963e74eb",
    "title": "翠屏夕照得夕字五言六韵",
    "authorName": "陈登科",
    "authorId": "adcfe4dba0b9c9c9d1457b72d1457b72",
    "dynasty": "清",
    "content": [
      "悠悠远岫间，冉冉残阳夕。",
      "萡影透林明，馀光环麓碧。",
      "旋疑锦障宽，却讶罗纨窄。",
      "五彩耀龙文，千章辉凤翮。",
      "晓霞球屿联，春雨丹山积。",
      "乘兴蹑高巅，众峰如列戟。"
    ]
  },
  {
    "id": "adcfe4dba0b9c9c902137c0ad1774034",
    "title": "春日游鲫鱼潭五言古风",
    "authorName": "陈登科",
    "authorId": "adcfe4dba0b9c9c9d1457b72d1457b72",
    "dynasty": "清",
    "content": [
      "潭影湛明月，幽林芳径穿。",
      "参差数茅屋，隐约依林泉。",
      "狺狺众犬吠，误在桃源间。",
      "我来问耕夫，三五话桑榆。",
      "为予指东道，溪边一草庐。",
      "竹篱半遮掩，门外杂果蔬。",
      "客到坐谈久，烹茗款款留。",
      "矧复耽曲檗，邀共饮丹邱。",
      "田家风味真，鸡黍供绸缪。",
      "微醉憩林下，身世惭闲鸥。",
      "往来镇自得，宿食奚所求。",
      "江湖信为乐，尽欲放轻舟。",
      "斜阳悬古道，栖鸟争林投。",
      "相辞出门去，春莺啼不休。"
    ]
  },
  {
    "id": "adcfe4dba0cca5176db63d1bc662c41b",
    "title": "曹仁宪谨荣寿",
    "authorName": "吴阶青",
    "authorId": "adcfe4dba0cca517d1457b72d1457b72",
    "dynasty": "清",
    "content": [
      "天朝雨露得呼嵩，耆寿应从保乂中。",
      "自是万年君子德，鸣鸠一什带来风。"
    ]
  },
  {
    "id": "adcfe4dba0cca5176db63d1babc271ac",
    "title": "曹仁宪谨荣寿",
    "authorName": "吴阶青",
    "authorId": "adcfe4dba0cca517d1457b72d1457b72",
    "dynasty": "清",
    "content": [
      "鸿钧淑气又生申，东洛衣冠第一人。",
      "为想当年图九老，耆英待此话重新。"
    ]
  },
  {
    "id": "adcfe4dba0cca5176db63d1b664158a0",
    "title": "曹仁宪谨荣寿",
    "authorName": "吴阶青",
    "authorId": "adcfe4dba0cca517d1457b72d1457b72",
    "dynasty": "清",
    "content": [
      "理学闽南自洛传，学庸成序届行年。",
      "如今眼政知多暇，一瓣心香在昔贤。"
    ]
  },
  {
    "id": "adcfe4dba0cca5176db63d1b49e80e7f",
    "title": "曹仁宪谨荣寿",
    "authorName": "吴阶青",
    "authorId": "adcfe4dba0cca517d1457b72d1457b72",
    "dynasty": "清",
    "content": [
      "奏绩闽邦控上头，井田学校两兼优。",
      "凤山棠茇淡江黍，衣食万家遍唱筹。"
    ]
  },
  {
    "id": "adcfe4dba0dbbeba22a7472e12972cc9",
    "title": "戊申北上同人饯别南湖即席赋诗",
    "authorName": "谢简捷",
    "authorId": "adcfe4dba0dbbebad1457b72d1457b72",
    "dynasty": "清",
    "content": [
      "红蓼滩头青雀开，金尊玉管坐徘徊。",
      "锦塘荷气因风散，高树蝉声带雨来。",
      "十里云山愁送客，百年朋旧几登台。",
      "河梁分手情何限，一曲骊歌首重回。"
    ]
  },
  {
    "id": "adcfe4dba0e21547bab746816727058e",
    "title": "郡斋遣兴叠韵",
    "authorName": "孙寿祺",
    "authorId": "adcfe4dba0e21547d1457b72d1457b72",
    "dynasty": "清",
    "content": [
      "一年十二月团团，此日东风又送寒。",
      "瓶钵生涯犹故我，薰莸臭味奈同官。",
      "伤春心绪愁来易，隔岁家书盼到难。",
      "且喜一龛弥勒共，参禅间作静中观。"
    ]
  },
  {
    "id": "adcfe4dba0f16a3cbbe13dfaff099f36",
    "title": "寄生草",
    "authorName": "邱圆",
    "authorId": "adcfe4dba0f16a3c297fa7777c4ede33",
    "dynasty": "清",
    "content": [
      "漫揾英雄泪，相离处士家。谢慈悲，剃度在莲台下。没缘法，转眼分离乍。",
      "赤条条，来去无牵挂。那里讨，烟蓑雨笠卷单行？一任俺、芒鞋破钵随缘化！"
    ]
  },
  {
    "id": "adcfe4dba101e5ad40ecc51d49040853",
    "title": "湘口",
    "authorName": "乔莱",
    "authorId": "adcfe4dba101e5ad81c650ca26751be1",
    "dynasty": "清",
    "content": [
      "雁叫猿啼不可闻，零陵风雨正纷纷。",
      "三岩明灭潇湘合，三水潆洄楚粤分。",
      "纵目好看灵岳树，落帆犹带隐山云。",
      "探幽更向愚溪去，野性偏宜鸥鹭群。"
    ]
  },
  {
    "id": "adcfe4dba101e5ad6e9e5f77e6a3c954",
    "title": "过应山吊杨忠烈公",
    "authorName": "乔莱",
    "authorId": "adcfe4dba101e5ad81c650ca26751be1",
    "dynasty": "清",
    "content": [
      "呜呼有明！神宗之季国卼臲，光宗继之更短折。维时先生官给事，顾命乃与大臣列。",
      "防微肩钜定大计，选侍移宫一朝决。再起中丞赴双阙，大柄已被阉人窃。",
      "乾儿义孙满庙廊，二十四罪愤所切。赤县争高宦者祠，彤庭遍染中丞血。",
      "讵有婪赃杨大洪，舍人宁死心如铁。或言汉之厨顾洁其名，唐之牛李营其穴。",
      "宋之洛蜀明东林，党祸纷纷蹈覆辙。封疆已被门户误，遂议先生太激烈。",
      "我谓此言殊不然，藉口保身附明哲。假使当年稍媕娿，张禹孔光更何别。",
      "君子岂能误国家，目为党人正气绝。呜呼！正气绝，国乃灭。"
    ]
  },
  {
    "id": "adcfe4dba101e5ad81a6f0dca9f4896b",
    "title": "下滩",
    "authorName": "乔莱",
    "authorId": "adcfe4dba101e5ad81c650ca26751be1",
    "dynasty": "清",
    "content": [
      "湘南三月湘水生，驰波跳沫空江鸣。𥓂砑乱石互江面，险如瞿塘滟滪谁能撄。",
      "我闻就下水之性，岂乐与石相排争。清流何为辄暴怒，鼎沸势欲苍崖倾。",
      "其如滩石太崄巇，横排曲扼真难平。笆竿之船薄如纸，左旋右折中流行。",
      "柁师自许识趋避，到此亦觉心魂惊。十里五里在俄顷，回头不见丹峰横。",
      "一滩才过一滩至，到耳总作奔雷声。纵然赋命果穷薄，毋乃太视波澜轻。"
    ]
  },
  {
    "id": "adcfe4dba1041f2535fba858ff5c5f6f",
    "title": "三涡阻风间步湖上观冰山",
    "authorName": "吴觐",
    "authorId": "adcfe4dba1041f25d1457b72d1457b72",
    "dynasty": "清",
    "content": [
      "猎猎风逾健，湖滨得壮观。",
      "天低鸿影大，霜老荻声乾。",
      "突兀排山峻，玲珑映日寒。",
      "输他渔户乐，赤马架层湍。"
    ]
  },
  {
    "id": "adcfe4dba1041f25dc2708e0a1abaf18",
    "title": "寒山寺",
    "authorName": "吴觐",
    "authorId": "adcfe4dba1041f25d1457b72d1457b72",
    "dynasty": "清",
    "content": [
      "瑟瑟吴江正落枫，碧山古寺独携筇。",
      "寒空鸟下岩边塔，残照僧归径外松。",
      "虚寂高斋无俗韵，风狂弥勒有遗踪。",
      "扁舟却趁寒潮去，梦里应闻夜半钟。"
    ]
  },
  {
    "id": "adcfe4dba104ae4206cf153337f397d8",
    "title": "桃源洞",
    "authorName": "顾鉴",
    "authorId": "adcfe4dba104ae42d1457b72d1457b72",
    "dynasty": "清",
    "content": [
      "路问桃花源，遥指白马渡。",
      "晻蔼云气深，秦人从此去。",
      "秦人去千载，白云长自护。",
      "何年灵境开，花源忽呈露。",
      "从此传人间，物外感生聚。",
      "我来已深冬，不见桃花雨。",
      "林深水无源，水绕山回互。",
      "草木净余芳，鱼鸟适幽趣。",
      "仿佛鸡犬声，远出云中树。",
      "奇踪托杳渺，欲觅曾无路。",
      "嗟彼武陵渔，津逮仍迷误。",
      "为问避世人，高举将焉赴。",
      "渊明结妙想，孤怀聊自寓。",
      "寓言非人间，惝恍何所慕。"
    ]
  },
  {
    "id": "adcfe4dba104ae42518f9fe5576cc7cf",
    "title": "飞云岩",
    "authorName": "顾鉴",
    "authorId": "adcfe4dba104ae42d1457b72d1457b72",
    "dynasty": "清",
    "content": [
      "西南山多奇，飞云更奇绝。高骞势欲奔，拔地恣幻谲。",
      "初疑卷怒涛，陡若翻积雪。盘旋入青冥，委宛赴泬。",
      "山与云气浮，云出山之穴。一气相吐吞，谁能事分别。",
      "幢幢华盖悬，闪闪风轮挈。坤灵发秘奥，雕锼元气泄。",
      "俄闻响春雷，骇若飞列缺。不知何处泉，翻空飞玉屑。",
      "高踪缅前贤，披榛寻断碣。按籍不可求，别获圣果偈。",
      "儒墨岂同科，达者自综撷。读如钳在口，虫鱼多漫灭。",
      "钝根落尘缘，解费生公说。坐久阴风生，凛冽竖毛发。",
      "萧萧众壑鸣，万象纷轩颉。陡抱杞人忧，难为灵境悦，樵青不解事，瞪目复挢舌。",
      "何年嘘气成，终古此盘结。"
    ]
  },
  {
    "id": "adcfe4dba104ae423ac076326f1721c3",
    "title": "伏波庙",
    "authorName": "顾鉴",
    "authorId": "adcfe4dba104ae42d1457b72d1457b72",
    "dynasty": "清",
    "content": [
      "逆莽乘权窃神器，龙蛇战野天日蔽。雄也作颂歆也臣，读书万卷纲常昧。",
      "是时伏波伏草莽，怀才欲试空无计。子阳隗嚣俱僣窃，纷纷割据皆称帝。",
      "公时遨游蜀陇间，足履其庭心窃议。世乱时危汉鼎移，回翔审顾难为地。",
      "白水真人起南阳，苍生有托神明契。英雄一见决先几，从此委身心不二。",
      "始知帝王自有真，区区边幅徒滋伪。聚米陈筹指掌中，中兴戡乱归睥睨。",
      "风云遭际亦偶然，独具巨眼乘时会。赤符应谶大创平，炎炎火德中天继。",
      "徵侧披猖又寇边，一麾再扫交州沴。至今铜柱标南服，当日明珠谗苡薏。",
      "只此已足表旗常，胡为雄心犹奋励。七十霜髯再据鞍，五溪南触蛮荒厉。",
      "马革岂真求夙愿，久要竟堕斯言泪。清浪滩头金碧辉，灵旗风卷彤云翳。",
      "鹧鸪不呼神鸦翔，洪涛汹汹余战气。舟师估舶尽解帆，巴童作舞楚巫祭。",
      "试问云台何处问遗踪，公之英灵犹利济。"
    ]
  },
  {
    "id": "adcfe4dba11684bcf8a163568eab4437",
    "title": "春闺",
    "authorName": "李美",
    "authorId": "adcfe4dba11684bcd1457b72d1457b72",
    "dynasty": "清",
    "content": [
      "春寒料峭病恹恹，愁到眉峰两碧尖。",
      "妒煞呢喃双燕子，寻巢依旧入风帘。"
    ]
  },
  {
    "id": "adcfe4dba11684bc41c000ca921e6a1f",
    "title": "题梁溪孙旭英峡猿集",
    "authorName": "李美",
    "authorId": "adcfe4dba11684bcd1457b72d1457b72",
    "dynasty": "清",
    "content": [
      "花落江城水乱流，绣馀一卷独悲秋。",
      "分明风雨嘉陵夜，肠断三声在岭头。"
    ]
  },
  {
    "id": "adcfe4dba11684bc5c4f0c552fd90e91",
    "title": "秋夕",
    "authorName": "李美",
    "authorId": "adcfe4dba11684bcd1457b72d1457b72",
    "dynasty": "清",
    "content": [
      "十二层楼夜月明，美人帘底坐吹笙。",
      "芙蓉露冷秋衣薄，翻到霓裳第几声。"
    ]
  },
  {
    "id": "adcfe4dba11684bc9153fc913a89d486",
    "title": "怀清溪任夫人",
    "authorName": "李美",
    "authorId": "adcfe4dba11684bcd1457b72d1457b72",
    "dynasty": "清",
    "content": [
      "杨柳澹春阴，池塘过疏雨。",
      "所思人不来，怅怅徒延伫。",
      "洞庭看落花，花落已如许。",
      "好鸟自嘤鸣，不解离情苦。"
    ]
  },
  {
    "id": "adcfe4dba125b9b4421da667c89e231e",
    "title": "西湖杂诗",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "偏安旧是小朝廷，女子军容出上厅。",
      "谁遣渡河回铁骑，只今泣井有银瓶。",
      "空山夜雨鹃红血，别殿弦声雀白翎。",
      "唤起夷光吊遗事，西陵早已越台青。"
    ]
  },
  {
    "id": "adcfe4dba125b9b4421da6670766ab6e",
    "title": "西湖杂诗",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "宋家行殿在杭州，人载西湖明月游。",
      "灯市迥悬珠不夜，酒楼初散玉为筹。",
      "于今几度蕲黄血，依旧一天花石秋。",
      "堪叹角端啼未了，白头宫女泪空流。"
    ]
  },
  {
    "id": "adcfe4dba125b9b4421da667e418f387",
    "title": "西湖杂诗",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "江流曲抱凤凰城，南渡君臣宿草横。",
      "桃叶御沟连灞水，黎花妃梦隔啼莺。",
      "早时金碗归杨琏，异日黄冠署谢清。",
      "莫恨两宫终朔漠，吴山今有冷山茔。"
    ]
  },
  {
    "id": "adcfe4dba125b9b4421da667741c28f1",
    "title": "西湖杂诗",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "珠网金轮劫火缠，冷泉亭子故依然。",
      "龙天净土前生路，虎迹空山隔代缘。",
      "僧院松花蒸佛饭，人家竹笕落仙泉。",
      "飞来洞里穿三竺，背指斜阳问渡船。"
    ]
  },
  {
    "id": "adcfe4dba125b9b42140c57b58d2ed25",
    "title": "中秋连夕杂题长句",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "旧雨荒凉滞草堂，相思入梦泪千行。",
      "难凭玉镜留华发，欲挽银河洗醉乡。",
      "露湿萤干交节冷，儿饥女瘦话愁长。",
      "迢迢此夕人何处，好是秋来易断肠。"
    ]
  },
  {
    "id": "adcfe4dba125b9b42140c57b16460b3a",
    "title": "中秋连夕杂题长句",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "高秋云物满河阳，死别生离事渺茫。",
      "千里凉风吹作客，五年圆月照思乡。",
      "衣沾酒汁三分泪，梦断琴弦八度霜。",
      "寄语凤凰台下友，故园衰草总堪伤。"
    ]
  },
  {
    "id": "adcfe4dba125b9b417e44294d33a4fd7",
    "title": "许子位惜别",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "老来方识许文休，同作天涯汗漫游。",
      "东道诸侯争置酒，南朝秋雨一登楼。",
      "故乡此去多红树，别后相思两白头。",
      "疁水虞山渔钓处，青鞋布袜有扁舟。"
    ]
  },
  {
    "id": "adcfe4dba125b9b4dd767ca32a032951",
    "title": "杂感和易农",
    "authorName": "钱陆灿",
    "authorId": "adcfe4dba125b9b452947e0a9fe97fff",
    "dynasty": "清",
    "content": [
      "目眵头秃抱遗经，四十年前对大廷。",
      "万里宾鸿今旧雨，三秋落叶短长亭。",
      "鱼知濮上还濠上，鹏误南溟更北溟。",
      "梦觉西风吹酒醒，江天剩映少微星。"
    ]
  }
]