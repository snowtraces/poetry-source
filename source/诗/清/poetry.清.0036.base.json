[
  {
    "id": "adcfe4dbac70b07f4fa0077833ea6463",
    "title": "打麦词八首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "蕉如旗帜绿迎风，墙角榴花映面红。",
      "手执连耞头戴笠，宛如女队出吴宫。"
    ]
  },
  {
    "id": "adcfe4dbac70b07f4fa00778aa8998ba",
    "title": "打麦词八首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "身却横行步却齐，一声高去一声低。",
      "当场历落真堪听，起自东兮止自西。"
    ]
  },
  {
    "id": "adcfe4dbac70b07f4fa00778fd153303",
    "title": "打麦词八首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "连耞高举向空挝，随重随轻次第加。",
      "扑得麦芒连地起，却疑步步是莲花。"
    ]
  },
  {
    "id": "adcfe4dbac70b07f4fa007783f2075c8",
    "title": "打麦词八首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "不嫌烈日挂中天，各执连耞竞向前。",
      "打罢一身汗如雨，乘风争立柳阴边。"
    ]
  },
  {
    "id": "adcfe4dbac70b07f4fa00778b0b12f18",
    "title": "打麦词八首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "城女嫁随田舍郎，农家场务最难当。",
      "东邻姊妹休相笑，惯使连耞实未尝。"
    ]
  },
  {
    "id": "adcfe4dbac70b07f4fa00778a14e4123",
    "title": "打麦词八首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "身尤袅娜手摩挲，忙煞邻家一小娥。",
      "放下连耞飞步去，绿杨堤畔听秧歌。"
    ]
  },
  {
    "id": "adcfe4dbac70b07fb27624f63c7ecfef",
    "title": "奈何歌六首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "幼岁曾叨庭训多，惭予不肖悔蹉跎。",
      "忽焉惨抱终天恨，听受无从可奈何。"
    ]
  },
  {
    "id": "adcfe4dbac70b07fb27624f6c5f524ff",
    "title": "奈何歌六首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "诵至诗云蓼蓼莪，劬劳未报负恩多。",
      "瓶之罄矣罍之耻，枉自哀哀可奈何。"
    ]
  },
  {
    "id": "adcfe4dbac70b07fb27624f64b81f8c9",
    "title": "奈何歌六首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "训我言犹在耳多，身如治玉琢斯磨。",
      "未能一一遵遗训，获罪先人可奈何。"
    ]
  },
  {
    "id": "adcfe4dbac70b07fb27624f63ab4d66a",
    "title": "奈何歌六首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "回忆儿时变故多，咸同之际遇干戈。",
      "承平备历诸艰苦，养不逮兮可奈何。"
    ]
  },
  {
    "id": "adcfe4dbac70b07fb27624f6068ef471",
    "title": "奈何歌六首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "乱后谋生尤坎坷，精神为我半消磨。",
      "殷殷属望惟吾也，名不成兮可奈何。"
    ]
  },
  {
    "id": "adcfe4dbac70b07fb27624f6bc3705af",
    "title": "奈何歌六首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "邺架遗书足揣摩，未经卒读愧良多。",
      "悔前不学已无及，业不精兮可奈何。"
    ]
  },
  {
    "id": "adcfe4dbac70b07f6200fa304da4c1f2",
    "title": "梅花红梅",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "迥异凡花著色工，本来无艳媚春风。",
      "想因欲嫁林和靖，点得胭脂满树红。"
    ]
  },
  {
    "id": "adcfe4dbac70b07f6200fa3060cb8705",
    "title": "梅花红梅",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "香国谁为第一流，得时开向百花头。",
      "太原公子翩翩影，雪夜只应著裼裘。"
    ]
  },
  {
    "id": "adcfe4dbac70b07f6200fa30284f3ea1",
    "title": "梅花红梅",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "恨无佐咏过残年，兴味只应倍索然。",
      "忽有暗香通鼻管，快携藜杖到篱边。"
    ]
  },
  {
    "id": "adcfe4dbac70b07f6200fa30c5e97af4",
    "title": "梅花红梅",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "闲步松林欲探梅，云涛隔岫涌苍苔。",
      "山人不解余心在，翻问客为何事来。"
    ]
  },
  {
    "id": "adcfe4dbac70b07f6200fa30727fbb88",
    "title": "梅花红梅",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "密蕊曾经未绽时，适逢小雨细如丝。",
      "想因不爱涂脂粉，净洗冰肌现素姿。"
    ]
  },
  {
    "id": "adcfe4dbac70b07f0da605c594604cf5",
    "title": "血迹碑二首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "油油麦秀黍离离，慨想当年殉节时。",
      "明代故宫无片瓦，方公正喜有新祠。"
    ]
  },
  {
    "id": "adcfe4dbac70b07f0da605c5bc07ffd3",
    "title": "血迹碑二首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "忆自燕师到此来，全诛十族令人哀。",
      "当年血迹今犹在，此石诚为有幸哉。"
    ]
  },
  {
    "id": "adcfe4dbac70b07f36d19f5e213c2098",
    "title": "九秋望日月下有感",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "重阳时节雨纷纷，送酒无人扣野门。",
      "喜得云消三五夜，月光高照菊花村。"
    ]
  },
  {
    "id": "adcfe4dbac70b07f2db096b3cc403753",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "柴门紧闭莫轻开，好护庭前一径苔。",
      "最是青蝇真恶客，尘挥暂去又飞来。"
    ]
  },
  {
    "id": "adcfe4dbac70b07f2db096b311e818e5",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "炎威烈烈日迟迟，消遣无如一局棋。",
      "赢得好风来一阵，纸枰吹起两便宜。"
    ]
  },
  {
    "id": "adcfe4dbac70b07f2db096b34eb4256b",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "游湖准备采莲舟，五月陂塘竟似秋。",
      "莲叶也知人畏暑，故将翠盖罩人头。"
    ]
  },
  {
    "id": "adcfe4dbac70b07f2db096b3f8af7ffc",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "轩居有竹最清幽，未遇凉秋已是秋。",
      "到底心空解人意，风来一阵一低头。"
    ]
  },
  {
    "id": "adcfe4dbac70b07f2db096b3c1437f32",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "喜遇无云不雨天，携书曝向画帘前。",
      "我惭不是郝隆子，效他捧晒腹便便。"
    ]
  },
  {
    "id": "adcfe4dbac70b07f2db096b36953afed",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "闲凭净几展吴绫，江面青山画几层。",
      "搁笔凝神还静想，石边尚少看云僧。"
    ]
  },
  {
    "id": "adcfe4dbac70b07f2db096b37f6606b3",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "酒酣醉后眼眬蒙，误指西而道是东。",
      "眠向竹床频起舞，夕阳红认作朝红。"
    ]
  },
  {
    "id": "adcfe4dbac70b07f2db096b35092077a",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "风来堤上水生寒，恰喜鱼多上我竿。",
      "恼煞渔舟来荡漾，钩沉水底不平安。"
    ]
  },
  {
    "id": "adcfe4dbac70b07f2db096b353a883a4",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "卷起珠帘倚槛迎，乘凉时已近初更。",
      "若非竹树先遮住，早有清光入户明。"
    ]
  },
  {
    "id": "adcfe4dbac70b07f2db096b388d7a39e",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "竹床藤枕梦初回，炉冷添香拨烬灰。",
      "烟向北窗帘底出，知风隐约自南来。"
    ]
  },
  {
    "id": "adcfe4dbac70b07f2db096b33108a8a0",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "晚来无物可生凉，摘得瓜儿切处香。",
      "童稚也知颜色好，擎拳只要夺红瓤。"
    ]
  },
  {
    "id": "adcfe4dbac70b07f2db096b37b56d1cf",
    "title": "消夏杂咏十二首辞客",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "浴德宜先浴我身，个中人是此中人。",
      "从今可诵汤盘句，日日新兮又日新。"
    ]
  },
  {
    "id": "adcfe4dbac70b07f9fb5f53cd17f4765",
    "title": "牡丹",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "天香国色比皆难，的确花王是牡丹。",
      "蜂蝶也知趋富贵，碧阑干外聚团团。"
    ]
  },
  {
    "id": "adcfe4dbac70b07f900e0848a49280d6",
    "title": "忧旱二首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "游鲤山头阵势狂，甘霖渴望到湖庄。",
      "奈何祈雨还祈雨，忽见前村又夕阳。"
    ]
  },
  {
    "id": "adcfe4dbac70b07f900e08489a496d13",
    "title": "忧旱二首",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "池沼全无水半瓯，高乡遇旱更堪忧。",
      "连年有蓄犹无患，那晓连年已歉收。"
    ]
  },
  {
    "id": "adcfe4dbac70b07f5c588baca2b96d5d",
    "title": "垂杨",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "柳阴密密画桥东，俯仰无停趁晚风。",
      "干作竿兮枝作线，隔溪疑有钓鱼翁。"
    ]
  },
  {
    "id": "adcfe4dbac70b07f9c6e7a41e35ad32b",
    "title": "冬日偶成",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "暮色苍茫叶作堆，最高枝上叶先摧。",
      "休嫌老树枯而槁，曾受风霜雨雪来。"
    ]
  },
  {
    "id": "adcfe4dbac70b07f83e4134f01d0c72f",
    "title": "谒先贤言子墓",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "文学开先企子游，吴中才美不胜收。",
      "虞山留得先贤冢，常有龙光贯斗牛。"
    ]
  },
  {
    "id": "adcfe4dbac70b07f7d4299e4c2813f0c",
    "title": "春与高陛扬访陈鉴霖月下对饮",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "君不见，团团明月海中生，丽天宛转开云程。曾于昼时为日隐，每于中夜欺星明。",
      "欲问圆缺是何故，素娥不语有别趣。影在人间月在天，俯仰冀邀仙子步。",
      "对此酣饮如神仙，壶倾月下还相怜。素娥如能伴人饮，千秋快事随君传。",
      "恨不能飞身到广寒，一览其馀不足观。所闻究不如所见，我述所见君应羡。",
      "等闲讵识风光好，人生行乐须及早。莫将名利系心窝，年来且把金樽倒。"
    ]
  },
  {
    "id": "adcfe4dbac70b07f596e7e6f601fe4ba",
    "title": "君山望江",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "芙蓉城北君山隈，长江东下何喧豗。",
      "金沙淘尽太古雪，岷涛万里从西来。",
      "我登绝顶尚残醉，眼前惶惑不可记。",
      "远送斜阳起暮寒，触拨苍茫万古意。",
      "因记当年楚相老，而今冢上空秋草。",
      "珠履三千安在哉，满山叶落西风扫。",
      "十二银山春复秋，风光仍似旧时好。",
      "松风亭上促膝观，欲仿枚笔只汍澜。"
    ]
  },
  {
    "id": "adcfe4dbac70b07f426ba4ff987fcf96",
    "title": "历代国号歌",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "盘古辟鸿荒，天地人三皇。",
      "有巢燧人起，伏羲造书契。",
      "女娲暨共工，无怀继神农。",
      "轩辕后颛顼，相传至帝喾。",
      "唐虞及夏商，周历八百长。",
      "秦亡西东汉，争鼎三国判。",
      "晋宋齐梁陈，与隋六朝成。",
      "北魏齐周递，唐终为五季。",
      "梁唐晋汉周，宋末辽金侔。",
      "自元迄有明，一统归大清。"
    ]
  },
  {
    "id": "adcfe4dbac70b07f596e7e6f629ec222",
    "title": "君山望江",
    "authorName": "徐搢珊",
    "authorId": "adcfe4dbac70b07fd1457b72d1457b72",
    "dynasty": "清",
    "content": [
      "秋江秋日气佳哉，岷涛万里从西来。",
      "狂风卷江如喷雪，洪波撼山如奔雷。",
      "芦花荡里长鲸吼，八月潮信君知否。",
      "一曲长江一点山，居然砥柱回狂澜。",
      "狂澜直指广陵去，远送斜阳起暮寒。",
      "我家扬子江之左，时登绝顶闲相坐。",
      "浮远堂前石斑斑，瞰江楼外云朵朵。",
      "西眄金焦两面烟，东浮沧海三山巅。",
      "江南棋置擎蟹舍，江北帆扬打鱼船。",
      "江水为酒江为杯，晴霞微映红颜开。",
      "醉后狂歌兴未已，感怀往事独徘徊。",
      "因记当年楚相老，而今冢上空秋草。",
      "珠履三千安在哉，叶落满地西风扫。",
      "十二银山春复秋，风光仍似旧时好。",
      "松风亭上时促膝，观涛欲仿枚乘笔。",
      "痴心更欲驾灵槎，蓬岛山头捧红日。"
    ]
  },
  {
    "id": "adcfe4dbac753d7901a8848b24f2f51f",
    "title": "郭璞墓",
    "authorName": "庄纶渭",
    "authorId": "adcfe4dbac753d79d1457b72d1457b72",
    "dynasty": "清",
    "content": [
      "一江划断天南北，古墓争传郭景纯。",
      "今日经过私借问，索还江管赠何人。"
    ]
  },
  {
    "id": "adcfe4dbac753d7930f816a4bb2e6ee2",
    "title": "杨忠悯公祠",
    "authorName": "庄纶渭",
    "authorId": "adcfe4dbac753d79d1457b72d1457b72",
    "dynasty": "清",
    "content": [
      "钤山冈上势如焚，独剖丹心报大君。",
      "汉殿已无辛庆忌，阿谁流血救朱云。"
    ]
  },
  {
    "id": "adcfe4dbac796affa049c8a529a8af1e",
    "title": "余杭凌将军庙",
    "authorName": "吴农祥",
    "authorId": "adcfe4dbac796aff0771fc6fc59b469d",
    "dynasty": "清",
    "content": [
      "勇决凌公绩，开疆功自多。",
      "三分扶社稷，百战定山河。",
      "故国遗桑梓，残民护薜萝。",
      "乌林转斗处，每夜按雕戈。"
    ]
  },
  {
    "id": "adcfe4dbac796affa049c8a54980dcfd",
    "title": "余杭凌将军庙",
    "authorName": "吴农祥",
    "authorId": "adcfe4dbac796aff0771fc6fc59b469d",
    "dynasty": "清",
    "content": [
      "讨逆余威在，英雄更几人。",
      "爱才知国士，蒙难属君臣。",
      "小市开红药，深溪转绿蘋。",
      "此乡秋赛罢，钟鼓岁时新。"
    ]
  },
  {
    "id": "adcfe4dbac796aff4648a0ee28303b2f",
    "title": "皇妃墓",
    "authorName": "吴农祥",
    "authorId": "adcfe4dbac796aff0771fc6fc59b469d",
    "dynasty": "清",
    "content": [
      "毗卢阁下皇妃墓，三尺蓬蒿掩石扉。",
      "白昼珠襦秋尽发，黄沙环佩月中归。",
      "松间黠鼠栖行幄，竹下流萤照舞衣。",
      "古寺更闻仙梵隐，澄潭荒草又斜晖。"
    ]
  },
  {
    "id": "adcfe4dbac796aff9923e0bc7b9cf568",
    "title": "同林鸿过深柳堂",
    "authorName": "吴农祥",
    "authorId": "adcfe4dbac796aff0771fc6fc59b469d",
    "dynasty": "清",
    "content": [
      "肺病多年戴鹖冠，霜藤风竹倚门看。",
      "老增气岸逢迎少，贫减风流任侠难。",
      "越酒试蒸鱼尾活，蜀姜聊解蟹螯寒。",
      "君家遥隔吾庐阔，肯慰行藏问钓竿。"
    ]
  },
  {
    "id": "adcfe4dbac796aff9923e0bc82a482f6",
    "title": "同林鸿过深柳堂",
    "authorName": "吴农祥",
    "authorId": "adcfe4dbac796aff0771fc6fc59b469d",
    "dynasty": "清",
    "content": [
      "二十年前敌五侯，布衣落落重交游。",
      "珠林挟弹惊飞鸟，金谷争门驾快牛。",
      "爱客只知兄弟好，推贤宁为子孙谋。",
      "平生京国多同学，数向君前泪暗流。"
    ]
  },
  {
    "id": "adcfe4dbac8ab9ce12eda5a2f70c330b",
    "title": "上元邳州道上次梦白韵",
    "authorName": "查林",
    "authorId": "adcfe4dbac8ab9ced1457b72d1457b72",
    "dynasty": "清",
    "content": [
      "重此宵征圯上过，惟余诗思蹇驴驮。",
      "英雄幻迹陈编在，佳节浮生客馆多。",
      "霜重月明行不得，怀人忆事夜如何。",
      "江南路尽寒犹冽，缓缓春光懒渡河。"
    ]
  },
  {
    "id": "adcfe4dbac95ece36080960727b3a529",
    "title": "步米溪词长留别韵",
    "authorName": "黄鸿翔",
    "authorId": "adcfe4dbac95ece3d1457b72d1457b72",
    "dynasty": "清",
    "content": [
      "江湖足迹久知津，杜牧清才稳幕宾。",
      "海上三山辞故土，闽南千里访词人。",
      "焦桐入抱难同调，朗玉成行不染尘。",
      "此日奚囊诗句满，我惭郑谷和阳春。"
    ]
  },
  {
    "id": "adcfe4dbac95ece3764a376b55694341",
    "title": "马当山",
    "authorName": "黄鸿翔",
    "authorId": "adcfe4dbac95ece3d1457b72d1457b72",
    "dynasty": "清",
    "content": [
      "怪石临流一箭通，王郎从此访阎公。",
      "文章自得江山助，漫说神人借好风。"
    ]
  },
  {
    "id": "adcfe4dbac95ece3eb9e80862f1f548c",
    "title": "杨妃醉酒图",
    "authorName": "黄鸿翔",
    "authorId": "adcfe4dbac95ece3d1457b72d1457b72",
    "dynasty": "清",
    "content": [
      "描来酒晕见天真，一醉翻教百媚新。",
      "谁识寿王宫漏永，夜深长作独醒人。"
    ]
  },
  {
    "id": "adcfe4dbaca319bdce0bd490f4dc7e0a",
    "title": "恭读理斋常太翁老先生殉节录",
    "authorName": "曹殿魁",
    "authorId": "adcfe4dbaca319bdd1457b72d1457b72",
    "dynasty": "清",
    "content": [
      "谩言明哲保生全，凡圣分途岂泛然。",
      "肘腋难防身外变，肝肠不改性中天。",
      "夕阳一片悲辽鹤，夜月三更泣蜀鹃。",
      "十六年来题旧恨，几行清泪笔头传。"
    ]
  },
  {
    "id": "adcfe4dbaca319bdce0bd49091b10d72",
    "title": "恭读理斋常太翁老先生殉节录",
    "authorName": "曹殿魁",
    "authorId": "adcfe4dbaca319bdd1457b72d1457b72",
    "dynasty": "清",
    "content": [
      "烈烈孤忠志不违，挥刀斩逆逐霞飞。",
      "一朝昔岭甘殉节，万古花溪沐圣辉。",
      "崇庆恨无瞻德范，西充悲弗睹神威。",
      "英灵夜夜陪星斗，不让当年温序徽。"
    ]
  },
  {
    "id": "adcfe4dbaca4f3206ddcc52ef58d9078",
    "title": "如皋道中",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "荆棘正当道，斯时胡远行。",
      "远山横薄翠，初月弄微明。",
      "隔岸花无赖，临风竹有声。",
      "故乡虽可恋，争奈未休兵。"
    ]
  },
  {
    "id": "adcfe4dbaca4f3208483942428017cef",
    "title": "宿新升圩港",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "欲宿投何处，驱车任所之。",
      "野花村女鬓，红杏酒家旗。",
      "犬吠寒云外，人归暮雨时。",
      "凄凉谁共诉，倚枕泪如丝。"
    ]
  },
  {
    "id": "adcfe4dbaca4f3205e438de6bae76153",
    "title": "至骥江宿孙礀东广文宅",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "暂息征车瘁，尘途苦未终。",
      "榻谁悬仲举，宅欲借兴公。",
      "到耳乡音熟，相看避地同。",
      "稻粱谋未足，应自愧飞鸿。"
    ]
  },
  {
    "id": "adcfe4dbaca4f3201f105deb95ac624e",
    "title": "渡江",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "万里银涛险，千寻铁锁横。",
      "雨抛飞沫溅，风急片帆轻。",
      "破浪男儿志，思家旅客情。",
      "故乡何处是，回首暮云平。"
    ]
  },
  {
    "id": "adcfe4dbaca4f320169e3940cf910338",
    "title": "归家",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "近乡情更怯，问讯苦难真。",
      "门巷青山旧，高堂白发新。",
      "荒凉馀古柏，身世等浮蘋。",
      "愧乏涓埃报，鸡豚愿未伸。"
    ]
  },
  {
    "id": "adcfe4dbaca4f32098701bf444374145",
    "title": "青山",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "谪仙邈何往，遗冢在兹山。",
      "人世自今古，白云空往还。",
      "长星去天上，诗笔落人间。",
      "我亦高吟者，归来且闭关。"
    ]
  },
  {
    "id": "adcfe4dbaca4f32078efc2e9ae12407b",
    "title": "早发",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "破晓雨声歇，客行齐束装。",
      "山光侵鬓绿，云气逼衣凉。",
      "曲涧争飞瀑，危峰锁石梁。",
      "回看昨宿处，烟树隔苍苍。"
    ]
  },
  {
    "id": "adcfe4dbaca4f320036e29c5257f256f",
    "title": "琴溪",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "古调不复作，清流空自清。",
      "荒台馀藓迹，曲涧尚琴声。",
      "谁是知音者，同深吊古情。",
      "好凭双赤鲤，为我寄平生。"
    ]
  },
  {
    "id": "adcfe4dbaca4f3201a77c77a1dda611c",
    "title": "石鼓山观水碓",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "空山鸣石鼓，圣水接茶溪。",
      "涧曲众流集，云间一杵低。",
      "风泉闲清听，邻火隔幽栖。",
      "我本忘机者，寻幽一杖携。"
    ]
  },
  {
    "id": "adcfe4dbaca4f32006353db206bce992",
    "title": "前身所见",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "前身在何所，遮莫住蓬莱。",
      "梳罢云侵髻，妆馀月作台。",
      "斯人偏不偶，天意讵怜才。",
      "枨触真难已，颓然醉酒杯。"
    ]
  },
  {
    "id": "adcfe4dbaca4f320feacb05217ee7deb",
    "title": "题两当轩集",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "岂是容才地，萧条盼一官。",
      "诗因愁苦好，名到布衣难。",
      "叫月猿声脆，惊霜雁影单。",
      "扁舟当客里，读罢晓钟残。"
    ]
  },
  {
    "id": "adcfe4dbaca4f3202ca1dbf50c9510e4",
    "title": "泰安道中二首",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "无边落木响萧萧，石路崎岖马足骄。",
      "有酒难浇胸垒块，多愁总是病根苗。",
      "剧怜囊橐金都尽，此去轮蹄铁尽消。",
      "往事不堪回首记，数声邻笛夜迢迢。"
    ]
  },
  {
    "id": "adcfe4dbaca4f3202ca1dbf5f62536bd",
    "title": "泰安道中二首",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "陶公归去更凄凉，松菊虽存径已荒。",
      "袖底有云皆泰岱，眼中无事不沧桑。",
      "燕巢历历惊危幕，驴背匆匆又夕阳。",
      "且向江头吟白柰，遥凭六代溯兴亡。"
    ]
  },
  {
    "id": "adcfe4dbaca4f32069183d197d83ada6",
    "title": "伴城",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "万山如笏拥行旌，历尽崎岖路始平。",
      "叠石难消龙虎气，惊沙都作海涛声。",
      "地因割据分齐鲁，天为炎凉换雨晴。",
      "新月一钩纤乍吐，好从圆日计归程。"
    ]
  },
  {
    "id": "adcfe4dbaca4f3208135aedb78872167",
    "title": "偶成二首为曾君表作",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "柳枝门巷路迢迢，镜槛琲阑锁寂寥。",
      "六曲屏风双角枕，二分明月一支萧。",
      "闲愁宛转丁香结，密意缠绵甲煎烧。",
      "银汉红墙都不隔，人间无此可怜宵。"
    ]
  },
  {
    "id": "adcfe4dbaca4f3208135aedb1d598f84",
    "title": "偶成二首为曾君表作",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "名山从古属燕支，断雨零烟好护持。",
      "眼底红绡工手语，书中黄绢是廋词。",
      "曼卿一去花无主，杜牧重来鬓有丝。",
      "不向春风种红豆，恐从南国惹相思。"
    ]
  },
  {
    "id": "adcfe4dbaca4f32059db59d821b9bf00",
    "title": "忆别",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "临别犹馀一面缘，无言相对并凄然。",
      "惯将心事瞒鹦鹉，怕有离愁说杜鹃。",
      "秋以为期应不爽，月如无恨定重圆。",
      "含情偷向旁人问，此处江南路几千。"
    ]
  },
  {
    "id": "adcfe4dbaca4f32091a014acb0140de4",
    "title": "客行",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "唱到骊歌便黯然，客行况遇早秋天。",
      "沿堤蔓草如争路，隔岸茭芦不碍船。",
      "郑侠流民犹待绘，阿房焦土更堪怜。",
      "停毫莫谱将离曲，怕有商声入管弦。"
    ]
  },
  {
    "id": "adcfe4dbaca4f3200a40d5effa67a49d",
    "title": "九日登署楼看雨",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "高楼岌嶪耸云端，独倚危栏眼界宽。",
      "四面峰峦相拥抱，连朝诗酒寄悲欢。",
      "关山雁杳书难寄，客邸衾孤梦亦寒。",
      "烟雨迷离休纵目，故乡何处路漫漫。"
    ]
  },
  {
    "id": "adcfe4dbaca4f320414309591f9498b8",
    "title": "客感",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "一生能禁几回别，百岁已过三十年。",
      "岂有乡书传驿使，倘无家累便神仙。",
      "明明心事天边月，黯黯离愁雨后烟。",
      "欹枕莫辞吟太苦，且凭幽愫结缠绵。"
    ]
  },
  {
    "id": "adcfe4dbaca4f3203a11d3656132a1db",
    "title": "久香夫子出示宣郡留别诗依韵奉和",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "胜地追陪乐不支，每逢佳处便题诗。",
      "轺车更拟观风去，铅椠还欣镇日随。",
      "衡静虚堂权燕雀，音怀泮水萃鸮鸱。",
      "沿途桃李新栽遍，更有何人泣路歧。"
    ]
  },
  {
    "id": "adcfe4dbaca4f320ee307c717bbde582",
    "title": "将至新安检行李有感再叠前韵",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "料峭西风瘦不支，无衣空自咏秦诗。",
      "压装剩有琴书在，多病还须药裹随。",
      "五夜篝灯催警蟀，一炉竽火赋蹲鸱。",
      "关山刀尺深闺梦，犹是牵裾别路歧。"
    ]
  },
  {
    "id": "adcfe4dbaca4f3203ca949c0cd42aa0c",
    "title": "七夕前一日霞芬十五初度诗以祝之二首",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "洗车雨过月轮明，泼眼凉霄似水清。",
      "明日双星渡河日，为卿私语祝长生。"
    ]
  },
  {
    "id": "adcfe4dbaca4f3203ca949c0e0e32bb8",
    "title": "七夕前一日霞芬十五初度诗以祝之二首",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "病馀腰脚尚支离，骤暖轻寒好护持。",
      "月自长圆花自好，莫辜三五少年时。"
    ]
  },
  {
    "id": "adcfe4dbaca4f32004aff42b751cf9e6",
    "title": "自七濠口放舟至瓜步遇雨",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "江流亘金焦，帆樯密无数。",
      "千艘万艘中，扁舟竞飞渡。",
      "回头瞰中流，茫茫起烟雾。",
      "急雨爽然来，翘肩客如鹭。",
      "欲宿投何方，停桡问前渡。",
      "灯火两三星，微茫辨瓜步。"
    ]
  },
  {
    "id": "adcfe4dbaca4f320ebe2759fce7c40d9",
    "title": "舟中望敬亭山",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "谢公已去谪仙死，地底诗魂呼不起。",
      "人世迢迢千百年，兹山苍翠犹如此。",
      "朅来江水孤帆过，山光水光相荡摩。",
      "此行翻恨风太利，未能舣棹穷搜罗。",
      "停杯遥向山灵语，山与诗人共今古。",
      "诗人一去不复留，山中灵气谁为主。",
      "我欲题诗最上头，挥毫谡谡风生秋。",
      "腕中仿佛作云气，如有山灵来语愁。"
    ]
  },
  {
    "id": "adcfe4dbaca4f3202e47d0148651ab7d",
    "title": "赠友七首曾印若",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "枢垣寂无事，红药当阶翻。",
      "舍人儤直归，长揖忘寒暄。",
      "文体厌卑靡，导河寻其源。",
      "空山调玉琴，一洗筝琶暄。"
    ]
  },
  {
    "id": "adcfe4dbaca4f3202e47d014d0b6e13f",
    "title": "赠友七首曾印若",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "我闻戴安道，对使能破琴。",
      "奴隶视王侯，豁达开胸襟。",
      "天寒雪欲落，浮云常阴阴。",
      "安得剡溪舟，与之谈素心。"
    ]
  },
  {
    "id": "adcfe4dbaca4f3202e47d01430bdf9b0",
    "title": "赠友七首曾印若",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "忆昔初入都，有客衣冠随。",
      "吾师为我言，汝当师视之。",
      "暇日通一刺，饫我言如饴。",
      "不怨别君速，徒嗟识君迟。"
    ]
  },
  {
    "id": "adcfe4dbaca4f3202e47d01417f42a7d",
    "title": "赠友七首曾印若",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "留侯方少年，状貌何魁梧。",
      "慷慨思见用，一击中副车。",
      "骐骥不受柙，威凤岂在笯。",
      "功成访赤松，行将与子俱。"
    ]
  },
  {
    "id": "adcfe4dbaca4f3202e47d014aac09760",
    "title": "赠友七首曾印若",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "次公颇好饮，终日常醺醺。",
      "还将问字酒，觞之草玄亭。",
      "世情鲁酒薄，君独醇醪醇。",
      "知君醉非醉，众中还独醒。"
    ]
  },
  {
    "id": "adcfe4dbaca4f3202e47d014916ae2bd",
    "title": "赠友七首曾印若",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "太阿初出匣，光景难逼视。",
      "入水刳蛟龙，在陆剸犀兕。",
      "世无雷焕知，空向丰城委。",
      "姑为什袭藏，留待及锋试。"
    ]
  },
  {
    "id": "adcfe4dbaca4f3202e47d014ec9c8f59",
    "title": "赠友七首曾印若",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "丹山两灵鸟，同游凤池头。",
      "秋风飒然来，一去复一留。",
      "留者鸣虞廷，去者安所求。",
      "天渊何足论，咫呎判沈浮。"
    ]
  },
  {
    "id": "adcfe4dbaca4f3203a5ffce64f88c8d9",
    "title": "碧玉篇",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "碧玉小家女，生年十三五。阿父为农阿兄贾，阿娘札札鸣机杼。",
      "自幼生来不解愁，练裳椎髻妙无俦。问名偶有邻家子，倚槛无言空自羞。",
      "地底腾腾喧战鼓，剧贼蜂屯遍吴楚。强随父母出兵间，故乡回首成焦土。",
      "凤泊鸾飘年复年，啼痕零落有谁怜。一朝天半罡风起，吹入青楼大道边。",
      "高楼巀嶪临黄浦，万斛明珠一歌舞。辛苦空怜鸩作媒，浮沉难共鸳为侣。",
      "妾身虽逐路旁花，妾心不作沾泥絮。传来消息满江乡，一棹迎归下渡航。",
      "点臂宫砂红彻骨，缝衣针脚密成行。银汉无波愁似洗，乐昌破镜重圆矣。",
      "梦里犹闻错愕声，灯前善保葳蕤体。愿随厮养守田园，不同姊妹娇罗绮。",
      "繁华篻箨义蒿衡，农家有女犹如此。吁嗟乎，农家有女犹如此。"
    ]
  },
  {
    "id": "adcfe4dbaca4f320ecf708feac51457a",
    "title": "中秋日赵仲固前辈招同曾君表比部祝吏香太守饮熙春堂，即席赋赠并呈君表",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "去年看月秦淮上，两岸笙歌催画桨。今年置酒熙春堂，两枝桦烛摇秋光。",
      "去年今年一弹指，客程已隔三千里，圃圞明月犹如此。",
      "两年游历偕谁同，座中惟有曾南丰。其馀数子各天末，想见秋闱落笔如长虹。",
      "吁嗟乎，旧雨去，今雨来，眼前落落皆仙才。人生离合偶然耳，不如一饮三百杯。",
      "六街无尘官析静，哀丝豪竹声交迸。当筵一曲紫云回，疑向广寒宫里听。",
      "冰轮已侧清宵分，碧空无际流银云。主人爱客不辞醉，豪气如揖平原君。",
      "轩窗四敞雕轮驻，如此良宵肯虚度。举杯欲饮心茫然，明年今日在何处。"
    ]
  },
  {
    "id": "adcfe4dbaca4f32048de6c41c83e2913",
    "title": "与君表饮虞山酒肆，醉后赋呈，即邀同作",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "七年以长为昆弟，古有元白今孙洪。",
      "四人交谊各千古，惟君与我将毋同。",
      "君之生日先子瞻，我之生日同剑南。",
      "两人才名满天下，惟君无愧我独惭。",
      "吁嗟乎，古人不可作，今人胡可薄。",
      "吾人立身各有真，何必侈口论古人。",
      "虞山山麓饮君酒，新诗一篇酒一斗。",
      "一杯入手两无言，醉眼瞢腾看苍狗。"
    ]
  },
  {
    "id": "adcfe4dbaca4f320acb4373f016b0f88",
    "title": "东坡年五十九南迁过泰和县，作秧马歌赠曾移忠。观其体物浏亮，托思深远，心声心画，绘影绘声，洵乎合水车之咏，并入农书，而嗣泥橇之风，垂为器谱。粤以首夏农事方兴，黄云乍收，碧毯如织。谨次其体，以俟采风者览云",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "不刍不秣力不疲，人待汝饱汝则饥。一日千里行如驰，随其后者毋鞭笞。",
      "西邻老农苦胼胝，霪雨沐首日灼肌。朝分一陇夕不治，协力已殆空嗟咨。",
      "东邻老农哑然嗤，我有桐马无靮羁。以代耕作用颇宜，背如覆瓦使两髀。",
      "腹如小舟亦可维，系以束稿引以縻。耸涌滑汰任所之，往往踏破青琉璃。",
      "春云阴阴雨丝丝，新秧淬水针参差。与汝朝夕相扶持，安用物色骊黄为。",
      "金鞍玉勒谁家儿，长堤短陌供娱嬉。朅来陇畔行迟迟，顾影顿失空群姿。",
      "吁嗟乎，伏波铜马不可骑，诸葛木马制已遗。悯汝力作赠汝诗，不有伯乐其谁知。"
    ]
  },
  {
    "id": "adcfe4dbaca4f320cfe64aca0418bacb",
    "title": "新吾同年手写昌谷集，并摹其小像于简端，谨缀其中语以为之赞",
    "authorName": "陈熙治",
    "authorId": "adcfe4dbaca4f320d1457b72d1457b72",
    "dynasty": "清",
    "content": [
      "水为佩，风为裳，徘徊白凤随君王。剑光照空天自碧，芙蓉凝红得秋色，天遣裁诗花作骨。",
      "长歌破衣襟，短歌断白发，元气茫茫收不得。鸢肩公子二十馀，碧峰海面藏灵书。",
      "短策齐裁如梵夹，漏吹水咽玉蟾蜍。欲说春心无所似，忆君清泪如铅水。",
      "纱帷昼暖墨花香，莫忘作歌人姓李。"
    ]
  },
  {
    "id": "adcfe4dbacc6bab2204398c44bf074b3",
    "title": "送友人赴粤",
    "authorName": "余正酉",
    "authorId": "adcfe4dbacc6bab2d1457b72d1457b72",
    "dynasty": "清",
    "content": [
      "此去投谁是，饥驱路几千。",
      "昼昏梅子雨，秋老荔奴天。",
      "八口愁生计，孤帆入瘴烟。",
      "明湖春柳色，相待忆年年。"
    ]
  },
  {
    "id": "adcfe4dbacc6bab2abc64100bf196fa3",
    "title": "题柳田郊居",
    "authorName": "余正酉",
    "authorId": "adcfe4dbacc6bab2d1457b72d1457b72",
    "dynasty": "清",
    "content": [
      "结茅依近郭，高卧对南山。",
      "竹院无人到，松亭有鹤还。",
      "蓬蒿三径合，风雨一庐间。",
      "案上新诗稿，重看每自删。"
    ]
  },
  {
    "id": "adcfe4dbacc7be93c9c6bdb0b01cc8df",
    "title": "口占示徒",
    "authorName": "镜明",
    "authorId": "adcfe4dbacc7be93d1457b72d1457b72",
    "dynasty": "清",
    "content": [
      "庭中卓刹竿，悬幡更悬镫。",
      "镫明大千界，幡引最上乘。",
      "门外河之水，照面复照心。",
      "真面何虞皱，道心须要深。"
    ]
  },
  {
    "id": "adcfe4dbaccd1a2739dd00011defb181",
    "title": "登韬光寺",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "灵鹫峰头寺，清幽少俗氛。",
      "竹深人不见，木落鸟成群。",
      "海气蒸红日，山泉泻白云。",
      "我来游未足，莫遣暮钟闻。"
    ]
  },
  {
    "id": "adcfe4dbaccd1a270888ae3b31309149",
    "title": "巫峡道中",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "秋江木叶下，客子独徘徊。",
      "瘴起浓云合，滩鸣骤雨来。",
      "凄凉庾信赋，寂寞楚王台。",
      "俯仰乾坤里，悲歌亦壮哉。"
    ]
  },
  {
    "id": "adcfe4dbaccd1a27cfe45fbe484dff41",
    "title": "登高示诸弟妹",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "九日同登百尺台，茱萸遍插菊花开。",
      "渚清沙白孤帆远，露冷江空一雁来。",
      "人事独悲秋渐老，少年须惜水难回。",
      "山川信美非吾土，欲赋《登楼》愧浅才。"
    ]
  },
  {
    "id": "adcfe4dbaccd1a278dac2e40777c315a",
    "title": "征程",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "春来江上雁知还，我尚驱车道路间。",
      "芳草极天迷客思，白云何处是乡关。",
      "地卑城郭多临水，县小人家半住山。",
      "闻说西行皆石径，喜无尘土扑征颜。"
    ]
  },
  {
    "id": "adcfe4dbaccd1a27e66f8e6e463eb717",
    "title": "媚香楼歌",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "秦淮烟月板桥春，宿粉残脂腻水滨。翠黛红裙竞妆裹，垂杨句惹看花人。",
      "香君生长貌无双，新筑红楼唤媚香。春影乱时花弄月，风帘开处燕归梁。",
      "盈盈十五春无主，阿母偏怜小儿女。弄玉虽居引凤台，萧郎未遇吹箫侣。",
      "公子侯生求燕好，输金欲买红儿笑。桃花春水引渔人，门前系住游仙棹。",
      "奄党纤儿相纳交，缠头故遣狡童招。那知西子含颦拒，更比东林结社高。",
      "楼中刚耀双星色，无奈风波生顷刻。易服悲离阿软行，重房难把台卿匿。",
      "天涯从此别情浓，锦字书凭若个通。桐树已曾栖彩凤，绣帏争肯放游蜂。",
      "因愁久已抛歌扇，教坊忽报君王选。啼眉拥髻下妆楼，从今风月凭谁管。",
      "柘枝旧谱唱当筵，部曲新翻《燕子笺》。总为圣情怜腼觍，桃花宫扇赐帘前。",
      "天子不知征战苦，风前且击催花鼓。阿监潜传铁锁开，美人犹在琼台舞。",
      "银箭声残火尚温，君王匹马出宫门。西陵空自宫人泣，南内谁招帝子魂。",
      "最是秦淮古渡头，伤心无复媚香楼。可怜一片清溪水，犹向门前呜唈流。"
    ]
  },
  {
    "id": "adcfe4dbaccd1a2737f0d7eaaf2a0488",
    "title": "和简斋夫子自挽诗",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "今春湖碧山萦绿，问字车来傍林麓。",
      "丁令才欣化鹤归，剡溪又怅回舟速。",
      "小病先徵挽句看，先生怀抱海天宽。",
      "渊明歌与司空墓，旷达千秋鼎足观。",
      "玉堂宴罢归山早，著书万卷传梨枣。",
      "我是门墙听讲人，残膏剩馥沾多少。",
      "几番鱼素逐江潮，知往莺花廿四桥。",
      "春酒不曾辞酩酊，玄言方且赋逍遥。",
      "才人物外多游戏，自云化蝶遥传示。",
      "欲为今日眼前欢，预借他年身后事。",
      "自有人间不朽文，下为河岳上卿云。",
      "即今绛帐攀辕者，笔当戈挥返夕曛。"
    ]
  },
  {
    "id": "adcfe4dbaccd1a273b2a5432c5f97e87",
    "title": "和袁明府枚留别杭州",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "扑帘飞絮一春终，太史归来去又匆。",
      "抱菊昔为三径客，盟鸥今作五湖翁。",
      "囊中有句皆成锦，闺里闻名未识公。",
      "遥忆花间挥手别，片帆天外挂长风。",
      "未曾折柳倍留连，纵得重来又隔年。",
      "远水夕阳青雀舫，新蒲春雨白鸥天。",
      "三千歌管归花县，十二因缘属散仙。",
      "安得讲筵为弟子，名山随处执吟鞭。"
    ]
  },
  {
    "id": "adcfe4dbaccd1a27977b6c6590c3212e",
    "title": "再游飞云洞",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "倦客欲休息，驱车问灵境。",
      "谷口采樵人，指是飞云岭。",
      "古洞响寒泉，高峰明返景。",
      "松涛从空来，感此动清警。",
      "昔我登此山，垂发始覆颈。",
      "杯底吸霞光，溪边捉云影。",
      "当时虽无知，脉脉心已领。",
      "抚树发长叹，岁月直俄顷。",
      "俯仰心豁然，天风磬声冷。"
    ]
  },
  {
    "id": "adcfe4dbaccd1a27505cd698b7ff304d",
    "title": "山行",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "晚从春山行，残月挂高树。",
      "钟声出烟林，人语隔溪雾。",
      "幽壑多奇花，绝壁飞瀑布。",
      "今来秋已深，木叶杂风雨。",
      "鸡啼似有村，云深不辨路。",
      "风景回不同，阴晴亦有数。",
      "去去路正遥，悠悠岁云暮。"
    ]
  },
  {
    "id": "adcfe4dbaccd1a2753b634bbdb4d81a7",
    "title": "晚溪",
    "authorName": "孙云凤",
    "authorId": "adcfe4dbaccd1a27d1457b72d1457b72",
    "dynasty": "清",
    "content": [
      "日落烟霏霏，渡头行客少。",
      "山月出林迟，幽禽归树早。",
      "水面清风来，微波动荇藻。",
      "余欲弄扁舟，悠然学垂钓。"
    ]
  },
  {
    "id": "adcfe4dbaccd383219647cecccfeef67",
    "title": "崇安寺",
    "authorName": "苗令琮",
    "authorId": "adcfe4dbaccd3832d1457b72d1457b72",
    "dynasty": "清",
    "content": [
      "一径入云窝，盘回出薜萝。",
      "溪风到门尽，山色上楼多。",
      "衔果青猿至，冲烟白鸟过。",
      "空林清楚远，徙倚欲如何。"
    ]
  },
  {
    "id": "adcfe4dbaccd383291cf868026544432",
    "title": "读莲洋集书后",
    "authorName": "苗令琮",
    "authorId": "adcfe4dbaccd3832d1457b72d1457b72",
    "dynasty": "清",
    "content": [
      "莲洋诗格驾渔洋，岳色河声镇大荒。",
      "仙佛因缘拟裴孟，公卿赠送重钱郎。",
      "布衣闻望倾三省，旅食艰难寄四方。",
      "惭愧谁为宰相者，奇才岂但骆宾王。"
    ]
  },
  {
    "id": "adcfe4dbaccd38329f4f2cb06ea9ca00",
    "title": "读元遗山送李参军诗因寄铁崖",
    "authorName": "苗令琮",
    "authorId": "adcfe4dbaccd3832d1457b72d1457b72",
    "dynasty": "清",
    "content": [
      "女莫作王明君，男莫作班定远。尊为阏氏贵封侯，一去边廷竟不返。",
      "铁崖赵侯古侠者，平生足迹半天下。吊古欲射钱塘潮，依人又跃燕山马。",
      "击筑长安里，买醉章华街。缠头十万锦，穷愁安在哉。",
      "西风易水酒徒散，酣歌走上黄金台。隐居深闭太行足，杨柳门前几回绿。",
      "四时空失慈母欢，一朝难得八州督。我昔南行七阅月，归来亲鬓有华发。",
      "空空两手登高堂，我母见之若饥渴。因忆逢君林屋西，君言失意今当归。",
      "故山春色又周岁，白头望断莱子衣。衣如鹑兮马如狗，跋涉三年竟何有。",
      "请君三复遗山诗，扼狐岭上应回首。"
    ]
  },
  {
    "id": "adcfe4dbaccd38326ed83789ba17e646",
    "title": "长平箭头行",
    "authorName": "苗令琮",
    "authorId": "adcfe4dbaccd3832d1457b72d1457b72",
    "dynasty": "清",
    "content": [
      "锐头竖子勇如虎，长平穴中斗群鼠。四十万人灰烬飞，耕作髑髅山下土。",
      "狼牙三脊人血腥，青碧斑剥铜花生。冷光射我迫难视，吼作丹川呜咽声。",
      "波流赤血下杀谷，满眼污泥鬼雄哭。寒风飒飒吹阴沙，断镞残兵怨马服。",
      "吁嗟乎，尔曹自死平原君，赵括小子何足云，当时岂无廉将军。",
      "升平遗箭犹存在，留与耕人作铜卖。"
    ]
  },
  {
    "id": "adcfe4dbacce71983b47cd45adcd9872",
    "title": "宿兴安",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "徙倚庭阶暮，苔衣见履痕。",
      "月临官舍小，山带女墙尊。",
      "古木寒兼雨，荒城静似村。",
      "天涯伤短发，独坐对虚樽。"
    ]
  },
  {
    "id": "adcfe4dbacce7198c0908f24109de8a8",
    "title": "度庾岭数里山势郁秀松萝蒙蔚怪石嵌空苔绣错出有作",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "劳役获幽赏，炎荒慰此行。",
      "桃花春坞静，松叶石梁清。",
      "路逐溪声得，山如人意成。",
      "晚霞生积翠，斜日鸟边明。"
    ]
  },
  {
    "id": "adcfe4dbacce7198740ab741781d76c2",
    "title": "夏日范泉",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "清酒遥寻野树香，鹅岩烟后渐苍苍。",
      "十年马迹惭幽磬，六月蝉鸣在草堂。",
      "雨接泉声摇竹色，云含日气作山光。",
      "方塘影暗流萤起，绕坐桐阴引夕凉。"
    ]
  },
  {
    "id": "adcfe4dbacce7198e74c02113189bce5",
    "title": "赋得枫叶微红近有霜",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "郭外西风绕岸斜，长林秋静有啼鸦。",
      "微寒已入娟娟月，远色初分澹澹霞。",
      "千里题书临白雁，重阳疏雨映黄花。",
      "洞庭木叶伤心日，寂寞怀人在水涯。"
    ]
  },
  {
    "id": "adcfe4dbacce719814a4566912fd9455",
    "title": "过卫辉宿废苑",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "倚棹秋生牧野烟，银床桂树忆当年。",
      "中朝弱弟梁王贵，乱岁诗侯卫叔贤。",
      "斜日兼葭寒水动，孤城风雨女墙悬。",
      "绕池修竹犹堪赋，无奈啼乌夜烛前。"
    ]
  },
  {
    "id": "adcfe4dbacce71980a36ca41573d3fee",
    "title": "笼泉",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "惆怅溪桥古树凉，天涯行李岂能忘。",
      "已知山意多秋雨，自听泉声到夕阳。"
    ]
  },
  {
    "id": "adcfe4dbacce7198d67ae58d39d15949",
    "title": "石门",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "石门寒色夜冥冥，远起渔歌越客听。",
      "短棹天涯自惆怅，乱鸦啼过女阳亭。"
    ]
  },
  {
    "id": "adcfe4dbacce7198db45f64c7c0d9aab",
    "title": "送宋玉叔还莱阳",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "长安二月东风回，九门如雾凌晨开。莺花得时自婀娜，笳鼓向暮何啾哀。",
      "此时重筑黄金台，莱阳宋子天下才。献书至尊赐颜色，穷巷不扫公卿来。",
      "干戈自昔有反覆，神物岂合终蒿莱。忆昨飘零逐渔艇，夜火荻花对清影。",
      "一身入世常坎坷，二十为文最遒警。怀古萧条拟《过秦》，开樽感慨歌《哀郢》。",
      "难同年少登石渠，稍喜词人称画省。意气何如诗崛奇，世情颇厌官孤冷。",
      "白日燕市愁风尘，张镫清夜留故人。我昔结发与子友，十年落魄安居陈。",
      "江湖扰扰箭满眼，荆棘月暗生飞磷。昭王寝墓群兔走，千岁松柏摧为薪。",
      "狐裘贵人光道路，冲泥瘦马何嶙峋。尺书远至妻孥泣，投策欲去僮仆嗔。",
      "巢父钓竿不肯住，仿佛夏云开岛树。灵药神山自渺茫，海鸥野老非难遇。",
      "绕陌垂杨黄鸟飞，骊歌踟蹰送子归。天涯双鬓愁摇落，海上浊醪无是非。"
    ]
  },
  {
    "id": "adcfe4dbacce7198ecd4d9a6603538b1",
    "title": "蔡州行",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "城头睥睨隐半规，斜日欲下悬瓠池。欹枕忽闻蔡州角，过眼如闪元和旗。",
      "忆昔文城夜出甲，监军涕泣大校疑。雪片若掌湿弓剑，传呼问是洄曲儿。",
      "功成櫜鞬拜道左，绯衣建节导两麾。迎门妇子笑相语，巷犬不吠鸡在埘。",
      "天中之山地非远，蘖牙百岁生貙罴。亦知赐牛尽赤子，谁令跃马骄王师。",
      "古来治民若琴瑟，弦声缓促惟所施。哀乐须臾视覆掌，治世岂必皆轩羲。",
      "至今孤城乱后在，鹑衣谁子歌百罹。浮云黯郭孤书啸，颓垣漏屋侵蒿藜。",
      "逆旅客过起哀柝，旧畦人归见旅葵。勋名世往终寂寞，文章大笔空留垂。",
      "君不见荒草已没丞相庙，后人重刻从事碑。"
    ]
  },
  {
    "id": "adcfe4dbacce7198ea51d570f2a41829",
    "title": "述征诗",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "江势引征樯，山色亦无尽。",
      "初阳散惊澜，流云敛余润。",
      "泽国旷多愁，谷风微有信。",
      "予棹何容与，来舟横一瞬。",
      "群力争乱石，劳歌递远韵。",
      "稍觉苍翠移，方悟川途进。",
      "揽胜志易更，目遥行不近。",
      "回沿非归程，旅怀安可问。"
    ]
  },
  {
    "id": "adcfe4dbacce7198ea51d57049bccb23",
    "title": "述征诗",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "晓郭下春星，江月闻扣舷。",
      "初辞岭海目，遂觉山川妍。",
      "宿云丽中椒，回沙灼清涟。",
      "夭夭桃始华，岸鸟鸣柔烟。",
      "群动顺嘉辰，我行方沛然。",
      "触类异欢戚，道远情屡迁。",
      "双桡漾初日，急濑摇高天。",
      "独谣托遐心，浩荡白鸥前。"
    ]
  },
  {
    "id": "adcfe4dbacce7198ea51d570399214c6",
    "title": "述征诗",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "橹背指石帆，更进烟际艇。",
      "静闻广陵钟，春林悬塔影。",
      "城郭殊绮丽，云物自清回。",
      "曲巷萦柔丝，高甍跻朝景。",
      "娟娟柳覆陌，蒙蒙花垂岭。",
      "鸟飞山气佳，竹抱溪流永。",
      "杂木鸡台荒，残霞萤苑冷。",
      "览迹感逝留，抚运发深省。"
    ]
  },
  {
    "id": "adcfe4dbacce7198ea51d57033714db9",
    "title": "述征诗",
    "authorName": "赵进美",
    "authorId": "adcfe4dbacce7198d1457b72d1457b72",
    "dynasty": "清",
    "content": [
      "露下星未希，鸡鸣何草草。",
      "旅梦无端倪，征裳亦颠倒。",
      "登岫逐落月，入林惊栖鸟。",
      "野风自萧瑟，陇霞渐缥缈。",
      "忽觉马首横，始见龟蒙绕。",
      "孤村李花明，茆屋鹊声晓。",
      "居人启户观，慰我万里道。",
      "山川易为远，岁月易为老。",
      "局促风尘间，安得颜色好。"
    ]
  },
  {
    "id": "adcfe4dbacd78be32382082eebed6d3b",
    "title": "雨中登北固",
    "authorName": "张鸿佑",
    "authorId": "adcfe4dbacd78be3d1457b72d1457b72",
    "dynasty": "清",
    "content": [
      "北固临江峙，层峦接碧霄。",
      "楼吞京口月，钟落海门潮。",
      "带雨拾山果，披云采药苗。",
      "石磐逢老衲，指点说金焦。"
    ]
  },
  {
    "id": "adcfe4dbacd78be338174f92b15c791a",
    "title": "雨后过海潮庵",
    "authorName": "张鸿佑",
    "authorId": "adcfe4dbacd78be3d1457b72d1457b72",
    "dynasty": "清",
    "content": [
      "泊舟来野寺，香阁昼氤氲。",
      "雨过千林湿，门开一磬闻。",
      "登楼瞻海气，扫石卧江云。",
      "不识支公社，容随野鹿群。"
    ]
  },
  {
    "id": "adcfe4dbacd78be3988ab9599a69f005",
    "title": "黄美中归自西湖",
    "authorName": "张鸿佑",
    "authorId": "adcfe4dbacd78be3d1457b72d1457b72",
    "dynasty": "清",
    "content": [
      "半年离思隔江天，河朔初归访戴船。",
      "孤杖曾探天柱月，轻装应带海门烟。",
      "堤边杨柳怀坡老，井底丹砂忆稚川。",
      "闻道客途诗兴好，高吟莫惜向人传。"
    ]
  },
  {
    "id": "adcfe4dbacd78be3f91bcbd91564cf4f",
    "title": "西园雅集喜秋水自广陵至",
    "authorName": "张鸿佑",
    "authorId": "adcfe4dbacd78be3d1457b72d1457b72",
    "dynasty": "清",
    "content": [
      "西园樽酒罄交欢，雨过高城竹气寒。",
      "六月故人江上至，十年白发客中看。",
      "池边涨水通花径，树杪归云度石栏。",
      "倚杖深松悬暮色，苍苍落日下烟峦。"
    ]
  },
  {
    "id": "adcfe4dbacec5e65ba17a824b3df097c",
    "title": "过宁靖王墓",
    "authorName": "郭必捷",
    "authorId": "adcfe4dbacec5e65d1457b72d1457b72",
    "dynasty": "清",
    "content": [
      "萋萋芳草忆王孙，碧水丹山静闭门。",
      "吊月蟪蛄悲故府，号风松柏泣忠魂。",
      "一枝聊借犹堪托，四海无家岂独存。",
      "历尽艰辛逃绝域，但留正气塞乾坤。"
    ]
  },
  {
    "id": "adcfe4dbacec5e6575fb16baa2971e0f",
    "title": "魁斗山早春",
    "authorName": "郭必捷",
    "authorId": "adcfe4dbacec5e65d1457b72d1457b72",
    "dynasty": "清",
    "content": [
      "魁斗名山挂雾轻，未过残腊动春情。",
      "遥闻海市和风度，长映贤关淑气生。",
      "野草根深抽细叶，林莺喉涩试新声。",
      "宁南客邸欢相近，到处闲游解宿酲。"
    ]
  },
  {
    "id": "adcfe4dbacf07ce3f16aeec0bffa4dcb",
    "title": "随渔村舅氏过鉴湖",
    "authorName": "朱绶",
    "authorId": "adcfe4dbacf07ce3ecd62de2201d7288",
    "dynasty": "清",
    "content": [
      "不泛南湖水，重归已十年。",
      "烟波如昨日，游钓忆从前。",
      "细雨开花径，奇峰落画船。",
      "樵风应可借，同过若耶边。"
    ]
  },
  {
    "id": "adcfe4dbacf07ce34eff3e64c9c98009",
    "title": "钱塘怀古",
    "authorName": "朱绶",
    "authorId": "adcfe4dbacf07ce3ecd62de2201d7288",
    "dynasty": "清",
    "content": [
      "铁骑常嘶薄建康，论和议战总沦亡。",
      "鹳鹅春散将军垒，蟋蟀秋开宰相堂。",
      "海上孤儿沈赵氏，梦中故土索钱王。",
      "须知天意成南渡，民岳山先号凤皇。"
    ]
  },
  {
    "id": "adcfe4dbad0775d510335978be1a40bf",
    "title": "戊申春日游逍遥津",
    "authorName": "王尚辰",
    "authorId": "adcfe4dbad0775d5d1457b72d1457b72",
    "dynasty": "清",
    "content": [
      "芳草满汀洲，繁花散远畴。",
      "野桥支曲径，急雨乱春流。",
      "树暗闻啼鸟，波平看浴鸥。",
      "柴门临水近，罢钓系渔舟。"
    ]
  },
  {
    "id": "adcfe4dbad0775d503fcd8cb742aa645",
    "title": "龙江待风",
    "authorName": "王尚辰",
    "authorId": "adcfe4dbad0775d5d1457b72d1457b72",
    "dynasty": "清",
    "content": [
      "才别青溪第一程，扁舟泊处晚潮生。",
      "乌啼老木霜无迹，雁渡寒江月有声。",
      "振触乡愁倾薄酒，商量画稿剪孤檠。",
      "朝来顺水扬舲去，两岸青山递送迎。"
    ]
  },
  {
    "id": "adcfe4dbad0775d5e317953a3444da33",
    "title": "七里河待渡",
    "authorName": "王尚辰",
    "authorId": "adcfe4dbad0775d5d1457b72d1457b72",
    "dynasty": "清",
    "content": [
      "趁墟小聚岸沙边，渡口无人待放船。",
      "附郭鱼鲜争入市，傍山水足早耕田。",
      "岚光破日沈花坞，霜气侵晨养麦天。",
      "欲向七门寻庙记，囊中尚有拓碑钱。"
    ]
  },
  {
    "id": "adcfe4dbad19892a3ac0763279cc539f",
    "title": "伏波庙",
    "authorName": "蒋景祁",
    "authorId": "adcfe4dbad19892ad1457b72d1457b72",
    "dynasty": "清",
    "content": [
      "云台图功臣，椒房独未许。",
      "示公转见私，远嫌亦何取。",
      "龙蛇方斗争，几先择真主。",
      "回翔竟不归，风云会轩举。",
      "五溪阻且深，一鼓气如虎。",
      "顾盼惜壮年，矍铄勇堪贾。",
      "薏苡蜚语腾，宫侧起谗蛊。",
      "公匪一将荣，犀贝何足数。",
      "松固乳臭子，无乃累建武。",
      "薄游沅江滨，灵祠立江浒。",
      "遗事徵故老，英风尚千古。",
      "慨然怀昔贤，功名想铜柱。"
    ]
  },
  {
    "id": "adcfe4dbad1ae949ebffee25d125c175",
    "title": "读史",
    "authorName": "吴嘉泉",
    "authorId": "adcfe4dbad1ae949d254144069d1fc78",
    "dynasty": "清",
    "content": [
      "紫宸仗马久无声，竟向朝阳作凤鸣。",
      "折槛知难罢张禹，裂麻群拟拜阳城。",
      "清时有道能容直，余子无才托避名。",
      "白简虽焚金鉴在，瀼州不遣小臣行。"
    ]
  },
  {
    "id": "adcfe4dbad1ae949d9eaa2228fa9e276",
    "title": "司空表圣故里",
    "authorName": "吴嘉泉",
    "authorId": "adcfe4dbad1ae949d254144069d1fc78",
    "dynasty": "清",
    "content": [
      "避世能师郑子真，王官谷里寄吟身。",
      "久为阙下抽簪客，重见阶前坠笏人。",
      "吞祐祚衰无节士，中条山峻有遗民。",
      "此生不与清流祸，终古茅亭岁月新。"
    ]
  },
  {
    "id": "adcfe4dbad1ae949aba8b99d7058f1f1",
    "title": "明熹宗御用小斧歌",
    "authorName": "吴嘉泉",
    "authorId": "adcfe4dbad1ae949d254144069d1fc78",
    "dynasty": "清",
    "content": [
      "当头委鬼窃国柄，弄权猖獗比枭獍。朝廷太阿方倒持，宫中斧柯尚用命。",
      "德陵聪智天所授，用贤枘凿不相凑。枫宸俨然居肆列，至尊亲自试雕镂。",
      "髹几丹漆摩精莹，御园伐木声丁丁。此斧虽小斫削甚，坐令完社危刀兵。",
      "杨左冤死伤其手，国家利器空无成。呜呼用人用物良不易，古来天子戒游戏。"
    ]
  },
  {
    "id": "adcfe4dbad2354407ccd09cc73933e09",
    "title": "送友之长沙",
    "authorName": "何焯",
    "authorId": "adcfe4dbad2354407d12b66d404dcc91",
    "dynasty": "清",
    "content": [
      "怜君独向此江浔，把手河桥泪不禁。",
      "匹马西风千里别，一杯浊酒百年心。",
      "云开湘水横孤雁，日落荆门起暮砧。",
      "旧是贾生迁谪地，可应吊古动哀吟。"
    ]
  },
  {
    "id": "adcfe4dbad23544071c63639c8d82f3c",
    "title": "哭毛斧季",
    "authorName": "何焯",
    "authorId": "adcfe4dbad2354407d12b66d404dcc91",
    "dynasty": "清",
    "content": [
      "叹息老成俄向尽，相从较晚恨还深。",
      "钱冯旧学偏能说，苍雅遗文苦用心。",
      "阁上掩书仇未毕，门前载酒好难寻。",
      "生存残简亡来借，自古同悲匪直今。"
    ]
  },
  {
    "id": "adcfe4dbad23544016e032bccf96d7cf",
    "title": "将南归题旅舍壁",
    "authorName": "何焯",
    "authorId": "adcfe4dbad2354407d12b66d404dcc91",
    "dynasty": "清",
    "content": [
      "江上春生归已迟，栖栖九陌竟谁知。",
      "一竿自断鲈乡老，不用刘生五字诗。"
    ]
  },
  {
    "id": "adcfe4dbad2354405028aabc2f56337d",
    "title": "拟古",
    "authorName": "何焯",
    "authorId": "adcfe4dbad2354407d12b66d404dcc91",
    "dynasty": "清",
    "content": [
      "涧松自亭亭，山苗自离离。",
      "苗及三时实，松乃千岁姿。",
      "谁愤苗据高，谁惜松处卑。",
      "殖苗在松下，生恐复不宜。",
      "岁寒松独当，岁改苗又昌。",
      "松身渐为龙，松材中明堂。",
      "天意自有钟，地势本可忘。",
      "苗乎勿乱莠，亦得升秋尝。"
    ]
  },
  {
    "id": "adcfe4dbad2354400b3997fbd1bb19f0",
    "title": "庭柏旱久色悴漫赋",
    "authorName": "何焯",
    "authorId": "adcfe4dbad2354407d12b66d404dcc91",
    "dynasty": "清",
    "content": [
      "列纛本长青，颇讶杂黑黄。",
      "虽云异雕落，黯然多不扬。",
      "岂伊渴天泽，姿貌摧昂藏。",
      "应坐旱尘封，莫听劲色彰。",
      "严风凝霿雾，挂树繁晓霜。",
      "日出但微泫，安能发故光。",
      "何时甘雪尺，高檠射深窗。",
      "翳霾尽漱浣，豁见翠凤翔。",
      "北岭苍髯身，凌寒皎相望。"
    ]
  },
  {
    "id": "adcfe4dbad2451b364eaa9e74ec0f17c",
    "title": "雁字和彭禹峰先生韵",
    "authorName": "吴孟坚",
    "authorId": "adcfe4dbad2451b342a39645d1457b72",
    "dynasty": "清",
    "content": [
      "飞来阵阵满天逋，一幅江山似墨涂。",
      "戢翼隐藏河洺数，冲天画破卦爻图。",
      "惯逢风雨惊三峡，素逞烟云驾五湖。",
      "不是龙蛇行纸上，乾坤何事为泥污。"
    ]
  },
  {
    "id": "adcfe4dbad2451b364eaa9e7119276c9",
    "title": "雁字和彭禹峰先生韵",
    "authorName": "吴孟坚",
    "authorId": "adcfe4dbad2451b342a39645d1457b72",
    "dynasty": "清",
    "content": [
      "天空嘹唳鹤鸣皋，回雁峰前峰更高。",
      "既同江子花生梦，又忆毛生颖脱毫。",
      "片羽影随编画幅，断肠声到振江涛。",
      "从来怕舞《霓裳曲》，冷落河山洒凤毛。"
    ]
  },
  {
    "id": "adcfe4dbad2451b364eaa9e76d1f3ce1",
    "title": "雁字和彭禹峰先生韵",
    "authorName": "吴孟坚",
    "authorId": "adcfe4dbad2451b342a39645d1457b72",
    "dynasty": "清",
    "content": [
      "翩翩锦字向谁搓，斜抱云和月已过。",
      "身伴天娥垂玉袖，音惊越地起吴歌。",
      "珊瑚枕上传幽梦，翡翠楼中点绛罗。",
      "不逐黄鹂啼绿柳，故来人世断肠多。"
    ]
  },
  {
    "id": "adcfe4dbad2451b364eaa9e7dd0fb6f0",
    "title": "雁字和彭禹峰先生韵",
    "authorName": "吴孟坚",
    "authorId": "adcfe4dbad2451b342a39645d1457b72",
    "dynasty": "清",
    "content": [
      "去年零落被弓侵，泪湿红笺无处寻。",
      "欲绽似含无数怨，暂停疑有一声音。",
      "断霞转影曾天际，浓雾分烟满艺林。",
      "自是淡描人不识，玲珑格调隐沈沈。"
    ]
  },
  {
    "id": "adcfe4dbad2451b30b172cf83c552125",
    "title": "压气培歌",
    "authorName": "吴孟坚",
    "authorId": "adcfe4dbad2451b342a39645d1457b72",
    "dynasty": "清",
    "content": [
      "压气培前奔万石，阴云莽莽黑雾塞。水号风怒激沙飞，仿佛旌旗雷电掣。",
      "我父军声堕此间，星日无光天欲折。我母颈罹刃痕七，身投层崖脑迸裂。",
      "我妹三龄弃路死，百口家人一无得。前山溪下血犹腥，将士同时皆义烈。",
      "烟飙玉碎三十秋，天地迄今为惨恻。肠断纡回忍追忆，千载空坑堪并说。",
      "呜呼千载空坑堪并说！"
    ]
  },
  {
    "id": "adcfe4dbad24edd32843e7aa7c36fbd4",
    "title": "雁门烟雨",
    "authorName": "魏国雄",
    "authorId": "adcfe4dbad24edd3d1457b72d1457b72",
    "dynasty": "清",
    "content": [
      "以雁名门雁却无，望中云树半模糊。",
      "谁家染笔工秋画，一幅沧溟烟雨图。"
    ]
  },
  {
    "id": "adcfe4dbad28733d09b6ffa5c3ff7926",
    "title": "观卢岩瀑布放歌",
    "authorName": "焦贲亨",
    "authorId": "adcfe4dbad28733dd1457b721ef91c21",
    "dynasty": "清",
    "content": [
      "峰回绝壁鬼斧折，凿破天门天汉泄。",
      "干崖照耀挂长虹，飞流溅沫喷寒雪。",
      "须臾幽壑风飒飒，吹散游丝四面射。",
      "我欲剪之作罗裙，鲛人停梭依岚泣。",
      "危磴斑斑绣紫黛，蹑屐扪萝石龛在。",
      "洞花摇落点翠林，悬岩颠松皆生态。",
      "隐隐谷口处士庄，盈盈碧水洗石床。",
      "载酒酣歌兴未已，玉女峰头月吐芒。"
    ]
  },
  {
    "id": "adcfe4dbad2a468d8f8d058e12893119",
    "title": "宿寒溪寺",
    "authorName": "徐韦",
    "authorId": "adcfe4dbad2a468dd1457b72d1457b72",
    "dynasty": "清",
    "content": [
      "积翠不成雨，凉风吹满溪。",
      "偶来山寺宿，时有野禽啼。",
      "烟听水声远，月吟松影低。",
      "黄州曾到处，鼓角夜凄凄。"
    ]
  },
  {
    "id": "adcfe4dbad2a468d0b6931034017d0c3",
    "title": "异县",
    "authorName": "徐韦",
    "authorId": "adcfe4dbad2a468dd1457b72d1457b72",
    "dynasty": "清",
    "content": [
      "异县羁栖久，高楼有所思。",
      "江流残雪净，鸟没夕阳迟。",
      "摇落逢时序，艰难出鬓丝。",
      "谁云天下士，贫贱欲何之。"
    ]
  },
  {
    "id": "adcfe4dbad2a468d1183ee9a01538d4a",
    "title": "宿巴东",
    "authorName": "徐韦",
    "authorId": "adcfe4dbad2a468dd1457b72d1457b72",
    "dynasty": "清",
    "content": [
      "独卧巴东夜，孤镫照客愁。",
      "万山青作县，六月冷如秋。",
      "峡险黄牛出，城高白帝浮。",
      "听猿多少泪，洒向大江流。"
    ]
  },
  {
    "id": "adcfe4dbad2a468ddc67769fb3cd41bd",
    "title": "登岳阳城楼",
    "authorName": "徐韦",
    "authorId": "adcfe4dbad2a468dd1457b72d1457b72",
    "dynasty": "清",
    "content": [
      "城高南极壮空冥，秋色迢遥入洞庭。",
      "九水寒浮天地白，万峰晴压郡楼青。",
      "云边鸿雁西风急，槛外鱼龙浊浪腥。",
      "知是何人明月下，独弹瑶瑟和湘灵。"
    ]
  },
  {
    "id": "adcfe4dbad2a468d37c492bb59c5e7d7",
    "title": "洛阳道中送别友人从军",
    "authorName": "徐韦",
    "authorId": "adcfe4dbad2a468dd1457b72d1457b72",
    "dynasty": "清",
    "content": [
      "春风匹马送孤征，杨柳飞花满洛城。",
      "斗酒纵谈天下事，宝刀高唱《少年行》。",
      "横空华岳三峰色，出塞黄河万里声。",
      "自是壮游休怨别，几人投笔请长缨。"
    ]
  },
  {
    "id": "adcfe4dbad2a468dbeeedb6c24479b01",
    "title": "对月",
    "authorName": "徐韦",
    "authorId": "adcfe4dbad2a468dd1457b72d1457b72",
    "dynasty": "清",
    "content": [
      "愁心化为水，荡漾明月光。",
      "将心寄明月，堕地忽成霜。"
    ]
  },
  {
    "id": "adcfe4dbad348a57a0ab34c258a03d6c",
    "title": "湘阴",
    "authorName": "曹申吉",
    "authorId": "adcfe4dbad348a5742a39645f50a6c02",
    "dynasty": "清",
    "content": [
      "萧瑟黄陵庙，依依帝子灵。",
      "渚边蘋自白，湖外草犹青。",
      "云薄纷遥岫，烟寒隔浅汀。",
      "当年虚《九辨》，高咏有谁听？"
    ]
  },
  {
    "id": "adcfe4dbad348a57520d66e034ac74ab",
    "title": "听歌者周生",
    "authorName": "曹申吉",
    "authorId": "adcfe4dbad348a5742a39645f50a6c02",
    "dynasty": "清",
    "content": [
      "参军绝技出天然，曾侍开元供奉筵。",
      "几部《龟兹》零落尽，至今人识李龟年。"
    ]
  },
  {
    "id": "adcfe4dbad348a57f14bd2226d4a1314",
    "title": "宛丘春日行",
    "authorName": "曹申吉",
    "authorId": "adcfe4dbad348a5742a39645f50a6c02",
    "dynasty": "清",
    "content": [
      "欲雨不雨春色深，青青嫩草俯墙阴。",
      "几树繁花开欲尽，一丛弱竹不成林。",
      "竹影花光时映水，鸟飞未动声先起。",
      "忆向江边怨去年，却来湖上思千里。",
      "湖上韶华正可怜，绕城春水尽渔船。",
      "鸥鹭自随云上下，楼台直共水沦涟。",
      "堤上谁家新种柳，袅袅游丝纷左右。",
      "燕至欣逢上巳前，莺啼已过清明后。",
      "上巳清明烟色浓，太皞陵畔数株松。",
      "宛丘自有西湖乐，梦里青峰三四重。"
    ]
  },
  {
    "id": "adcfe4dbad3c40f8327ec20fd8a789a7",
    "title": "和幼梅抵临榆见呈",
    "authorName": "孙起栋",
    "authorId": "adcfe4dbad3c40f8d1457b72d1457b72",
    "dynasty": "清",
    "content": [
      "相逢一笑两飘萍，絮语连宵到晓星。",
      "衰朽吾惭照夜白，俊才弟似海东青。",
      "危炊久淅矛头米，短剑今来老上庭。",
      "无限泪河流不尽，未干蜡炬共荧荧。"
    ]
  },
  {
    "id": "adcfe4dbad3c40f8912311b727fa8304",
    "title": "寄颍上王晋斋令长",
    "authorName": "孙起栋",
    "authorId": "adcfe4dbad3c40f8d1457b72d1457b72",
    "dynasty": "清",
    "content": [
      "我有故人潞河涘，不见紫芝历三纪。",
      "俟河之清寿几何，川原浩浩沈双鲤。",
      "昨来倏遇城南杜，名父之子来古戍。",
      "为讯东床王会稽，覼缕粗得知其故。",
      "栖枳鸾凤亦不辞，身骑土牛又何迟。",
      "将毋誓墓如羲之，贪冒苟进非所期。",
      "祥符相握天下砥，东南民力叹竭矣。",
      "一命爱物必有济，矧乃郎官宰百里。",
      "六一翁与玉局翁，聚星禁体雪花中。",
      "廿年清颍落君手，知余赋笔声摩空。",
      "我来卅载坠苦海，桐根半死嗟犹在。",
      "埋愁无地鬓毛空，惟有恒河性未改。",
      "却忆玉堂金马客，回翔久绊王乔舄。",
      "念我虚吟绛蜡红，只今未许乌头白。",
      "我有敝帚千金赏，欲付梓人劳怅望。",
      "有大力者负之趋，得不飞书去颍上。",
      "此生归路转茫然，狐豹丘山绝可怜。",
      "何日与君赋泛颍，相将轰醉西湖边。"
    ]
  },
  {
    "id": "adcfe4dbad444c907af8bffdebe434f6",
    "title": "三折岭望黄山",
    "authorName": "董法海",
    "authorId": "adcfe4dbad444c90d1457b72d1457b72",
    "dynasty": "清",
    "content": [
      "回头三折望黄山，客路匆匆山自闲。",
      "寄语芙蓉峰六六，相思都在白云间。"
    ]
  },
  {
    "id": "adcfe4dbad517e4793442a5d9ce9556b",
    "title": "送洪昉思之大梁",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "津亭握手共离觞，匹马长征犯晓霜。",
      "衰草连天风飒飒，冻云垂野日荒荒。",
      "频年作客雕双鬓，到处题诗挂一囊。",
      "岁晚兔园霏雪满，多才司马正游梁。"
    ]
  },
  {
    "id": "adcfe4dbad517e47e3872325520b7ae0",
    "title": "偶作",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "头童齿豁发星星，一路阳关不忍听。",
      "终是余生蒙雨露，几曾天意任雷霆。",
      "桂姜到老犹含辣，蒲柳先秋恐易零。",
      "见说邻翁真好学，雪深三尺尚穷经。"
    ]
  },
  {
    "id": "adcfe4dbad517e47e38723252b496f20",
    "title": "偶作",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "诛求岂必尽吹毛，名教如何置我曹。",
      "一死许人忘母在，九重无路觉天高。",
      "丝丝愁绪成机杼，鹿鹿心头似桔槔。",
      "未是此身沈宦海，梦魂久已怯风涛。"
    ]
  },
  {
    "id": "adcfe4dbad517e479688e5cc8076ae34",
    "title": "偶作其二",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "曾罹钩党自书名，国士知深一死轻。",
      "有罪敢逃犹苟活，受恩不报总虚生。",
      "山妻椎髻亲晨突，病仆扶犁事早耕。",
      "相劝閤门勤力作，含哺鼓腹乐升平。"
    ]
  },
  {
    "id": "adcfe4dbad517e470cab2a8fce248b33",
    "title": "次儿栋代运北征",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "天子方自将，临边极西域。",
      "一挥百万师，灭此而朝食。",
      "转饷出关中，士不苦饥色。",
      "我沐浩荡恩，愿竭疆场力。",
      "马革可裹尸，行行何所怵。",
      "忽闻先慈讣，一恸气欲塞。",
      "四体软如绵，性命在呼吸。",
      "官符火速催，同伴相促逼。",
      "有儿立身旁，垂头但哭泣。",
      "长跪前致词，此行是儿职。",
      "巾帼且从军，须眉宁弗及。",
      "结束弃儒冠，弓刀亲自执。",
      "跃马去无踪，路旁心恻恻。",
      "望眼远莫穷，吞声独归宅。"
    ]
  },
  {
    "id": "adcfe4dbad517e470cab2a8f51942aff",
    "title": "次儿栋代运北征",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "生儿廿岁余，教养无一善。",
      "既失阿母欢，父亦罕见面。",
      "寒不曾暖衣，饥不曾饱饭。",
      "虽负读书名，谁与给笔砚。",
      "所生尚如此，何况疏与远。",
      "儿命本来穷，父又遭谪谴。",
      "徒步出长城，三载忘其倦。",
      "方喜共生还，谁料复征战。",
      "禾黍或不登，荑稗时亦荐。",
      "乃知秋实成，不在种贵贱。"
    ]
  },
  {
    "id": "adcfe4dbad517e470cab2a8f890ab722",
    "title": "次儿栋代运北征",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "一龄父见背，无知人所怜。",
      "如何白头子，有母抱终天。",
      "六旬顾复恩，尽付东流川。",
      "堂虚不敢登，衣敝不敢牵。",
      "苟知母已死，思归亦徒然。",
      "哀哉欲重见，非梦即黄泉。",
      "养儿空令老，何如早弃捐。",
      "栋也代父行，匹马走燕然。",
      "忘躯冒矢石，一往更无前。",
      "惭愧我为子，反不如汝贤。"
    ]
  },
  {
    "id": "adcfe4dbad517e470cab2a8fc26c08d0",
    "title": "次儿栋代运北征",
    "authorName": "顾永年",
    "authorId": "adcfe4dbad517e47d1457b72d1457b72",
    "dynasty": "清",
    "content": [
      "我居辽东西，三月冰尚涸。",
      "况涉漠北庭，草木萌未吐。",
      "千里拥流沙，马嘶不敢渡。",
      "朔风昼悲号，黄尘蔽欲暮。",
      "所仗童仆亲，苦与乐相顾。",
      "小心事长官，莫更逢其怒。",
      "汝当少壮年，风霜非所虑。",
      "所虑情性疏，未必谙世故。",
      "出门尽荆榛，有罪孰肯恕。",
      "岂乏老成人，药石语无误。",
      "志不图封侯，图此骨肉聚。",
      "安得柴桑翁，归来及早赋。"
    ]
  },
  {
    "id": "adcfe4dbad609818fe2f9e45e3550bb1",
    "title": "胥江",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "胥江潮信断，新涨没城湾。",
      "村暗青旗卷，沙明白鸟还。",
      "风声多在水，云意欲藏山。",
      "笑尔浮沉石，终年不得间。"
    ]
  },
  {
    "id": "adcfe4dbad609818e0202d58f580c288",
    "title": "拟孟东野闻砧",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "羁人怨夜长，况复闻清砧。",
      "急杵捣离思，哀响攒秋心。",
      "他乡各明月，故衣难掩襟。",
      "谁能塞两耳，满与浊醪斟。"
    ]
  },
  {
    "id": "adcfe4dbad6098189cef19570bf234af",
    "title": "次韵二樵见怀",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "立尽征云送远眸，炎方冬日始悲秋。",
      "吟边落叶依人住，愁外寒江绕梦流。",
      "浚谷风期勤揽带，握关心事寄登楼。",
      "试容尊酒长相见，问事应知未肯休。"
    ]
  },
  {
    "id": "adcfe4dbad60981877c66961f860f03b",
    "title": "乘月夜行晨至黄洞过峡山已三十里",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "七年八过清远峡，一度题诗凝碧湾。",
      "寒月沈江明去棹，好风吹梦绕苍山。",
      "旧游记坐谈经石，古洞谁寻白玉环。",
      "翠巘绿烟回望合，灵旗蚃曶二禺还。"
    ]
  },
  {
    "id": "adcfe4dbad6098183626ce0efc8e3255",
    "title": "漫兴",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "筠篷小拓露晴光，每一峰过翠满床。",
      "风拥乱云归远嶂，虹收断雨放斜阳。",
      "江流湛湛青枫暮，秋气苍苍白露凉。",
      "天外故人相忆否，十年踪迹滞炎方。"
    ]
  },
  {
    "id": "adcfe4dbad609818dcbb5e0c269ac0e1",
    "title": "中宿峡用少陵集铁堂峡韵",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "连峰蔽空来，势阻江路绝。",
      "非岨非崔巍，太古立积铁。",
      "翠重阴崖肥，云颓阳岫裂。",
      "细溜停空凹，皎若化残雪。",
      "河伯此下材，过客色无悦。",
      "峭帆掠悬岩，屡作之字折。",
      "飞雨忽洒人，曦景互明灭。",
      "天风飒以寒，尽蠲肝肺热。"
    ]
  },
  {
    "id": "adcfe4dbad609818ffe0617d76cc3dbe",
    "title": "大庙峡用少陵寒峡韵",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "昨暮泊中宿，秋气感百端。",
      "晨入大庙峡，四崖障风寒。",
      "日烈草木瘦，路细行人单。",
      "鱼龙逼沸郁，咫尺歌涛翻。",
      "奋棹就沙嘴，怖止未敢餐。",
      "此生长行路，畏说行路难。"
    ]
  },
  {
    "id": "adcfe4dbad609818900d595a931e37ba",
    "title": "浈阳峡用少陵青阳峡韵",
    "authorName": "许宗彦",
    "authorId": "adcfe4dbad609818db29450cf5c3dd75",
    "dynasty": "清",
    "content": [
      "绵延大尉山，十峰九不恶。",
      "切汉高巃嵷，摩天翠崔错。",
      "森如佛座严，灵胡不敢削。",
      "白猿渺孤腾，清泉忽双落。",
      "屏张九叠深，江转一帆弱。",
      "日色覆虚阴，烟光敛空漠。",
      "层岩人径穷，冥寄傲五岳。",
      "团团蛟龙宫，郁郁气旁薄。",
      "大造矜神奇，太始阴寥廓。",
      "俯仰惟生平，生理耽寂寞。"
    ]
  },
  {
    "id": "adcfe4dbad6115f92544abc8d8248599",
    "title": "金台怀古",
    "authorName": "官保",
    "authorId": "adcfe4dbad6115f9d1457b727dd0240c",
    "dynasty": "清",
    "content": [
      "黄金一筑后，七十余城收。",
      "渤海通燕市，汶篁植蓟丘。",
      "功成人已去，台毁迹仍留。",
      "吊古残阳下，萧萧易水秋。"
    ]
  },
  {
    "id": "adcfe4dbad6b49f14b39b3714a53b0a1",
    "title": "赠琴园主人张勤夫",
    "authorName": "翁延年",
    "authorId": "adcfe4dbad6b49f1d1457b72d1457b72",
    "dynasty": "清",
    "content": [
      "名园风景画图开，浮玉山边辟草莱。",
      "春水绿拖游客舫，夕阳红上妙高台。",
      "中流砥柱一孤塔，北顾云烟几霸才。",
      "猿鹤依人花解语，佩环风送晓鸿来。"
    ]
  },
  {
    "id": "adcfe4dbad6b49f14b39b37104cc7e40",
    "title": "赠琴园主人张勤夫",
    "authorName": "翁延年",
    "authorId": "adcfe4dbad6b49f1d1457b72d1457b72",
    "dynasty": "清",
    "content": [
      "海天何处觅桃源，渔父重来泣夜猿。",
      "点缀小园招庾信，扫除尘榻待陈蕃。",
      "主人座上琴求友，杜宇声中客断魂。",
      "未必汉皋逢解佩，却留鸿爪印江村。"
    ]
  },
  {
    "id": "adcfe4dbad6b49f15fc922cd8adefa38",
    "title": "宝刀篇",
    "authorName": "翁延年",
    "authorId": "adcfe4dbad6b49f1d1457b72d1457b72",
    "dynasty": "清",
    "content": [
      "宝刀未磨洗，形与凡铁同。土花久斑驳，拂试须良工。",
      "唐砖汉镜有时售，此刀弃掷都市中。赏识之人亦无意，摩挲怪有数番字。",
      "贱市携回心不珍，旁人怂为千金器。装潢重复入五都，明珠作饰兼珊瑚。",
      "锋锷一新宝气吐，山鬼走泣狐潜驱。吁嗟时事已沸鼎，此刀杀贼利无并。",
      "闭置匣中贵谁识，至宝仍与顽铁等。"
    ]
  },
  {
    "id": "adcfe4dbad6e98671b3d910882d1839c",
    "title": "千秋台",
    "authorName": "李伸",
    "authorId": "adcfe4dbad6e9867d1457b72d1457b72",
    "dynasty": "清",
    "content": [
      "千秋事业祖孙同，小邑还堪歌《大风》。",
      "赵北山河终不改，洛阳城阙已成空。",
      "映台芳草萋萋碧，隔树明霞霅霅红。",
      "无限游人增感慨，一杯为酹夕阳中。"
    ]
  },
  {
    "id": "adcfe4dbad880f369f6a7d6771bc835c",
    "title": "赠徐吉云军门六首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "圣代中兴日，奇才杰出时。",
      "浙东推巨阀，城北挺英姿。",
      "养志慈亲慰，成名上相知。",
      "忠臣原孝子，古训早昭垂。"
    ]
  },
  {
    "id": "adcfe4dbad880f369f6a7d679397dbb7",
    "title": "赠徐吉云军门六首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "海禁宏开后，从戎异昔年。",
      "交通宜译学，巡缉恃楼船。",
      "罗腊曾敲订，轮机夙讨研。",
      "识时为俊杰，卓见在人先。"
    ]
  },
  {
    "id": "adcfe4dbad880f369f6a7d67a112f00d",
    "title": "赠徐吉云军门六首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "浩劫造洪杨，苏松贼燄张。",
      "名都经克复，蕃将共翱翔。",
      "南讨周瓯越，西驰抵蜀湘。",
      "剧伤看遍体，勋绩炳旗常。"
    ]
  },
  {
    "id": "adcfe4dbad880f369f6a7d6759864b4d",
    "title": "赠徐吉云军门六首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "内难渐澄清，频年外侮惊。",
      "西邻先肆虐，东国又寒盟。",
      "镇海夸殊绩，长城著盛名。",
      "交章卿相共，不数汉韩彭。"
    ]
  },
  {
    "id": "adcfe4dbad880f369f6a7d67d2b71005",
    "title": "赠徐吉云军门六首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "武略雄当代，将军却好文。",
      "培才规美备，染翰藻缤纷。",
      "杰阁题何伟，穹碑访更勤。",
      "风流羊叔子，千古瓣香薰。"
    ]
  },
  {
    "id": "adcfe4dbad880f369f6a7d6732c58c44",
    "title": "赠徐吉云军门六首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "折节论交惯，忘年到不才。",
      "琼瑶荣赠赐，樽酒乐追陪。",
      "座喜碑文积，轩因摄影开。",
      "勋名麟阁重，珥笔侍瀛台。"
    ]
  },
  {
    "id": "adcfe4dbad880f368886ae7acf08001d",
    "title": "和金溎生先生冰井寺诗即用原韵二首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "久作投簪客，鸿泥忆旧游。",
      "补铭镌四字，揽胜历三秋。",
      "眼底烟云逝，囊中珠玉收。",
      "续貂愧佳什，雅韵试重搜。"
    ]
  },
  {
    "id": "adcfe4dbad880f368886ae7a54d1dd7b",
    "title": "和金溎生先生冰井寺诗即用原韵二首",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "闻道烽烟警，南辕愿竟虚。",
      "莫嫌游兴阻，转羡宦情疏。",
      "悯世肯行乐，待时聊隐居。",
      "桃源在何处，欲问武陵渔。"
    ]
  },
  {
    "id": "adcfe4dbad880f36c6dbb7cf3d531c92",
    "title": "勖子",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "丝毫不可假，微渐最宜防。",
      "毋友弗如已，为学但有常。",
      "慰亲端品行，华国籍文章。",
      "我意言难尽，夜时心自商。"
    ]
  },
  {
    "id": "adcfe4dbad880f36f7a504362c5ef4f6",
    "title": "烈妇行",
    "authorName": "章际治",
    "authorId": "adcfe4dbad880f36d1457b72d1457b72",
    "dynasty": "清",
    "content": [
      "人臣死忠女死节，万世纲常赖不灭。寒松耐岁叶后凋，古井不波泉自洁。",
      "各私所天死所天，自古迄今原一辙。孰云藐藐妇人身，不能慷慨争前烈。",
      "嗟嗟予季幼聪慧，父老相期成后杰。刘家有女淑且贤，彼此原为中表列。",
      "女家男室父母心，况复孩提互提挈。似水年华冉冉更，于归有期缡未结。",
      "忽然天半起罡风，初茁兰芽遽吹折。人家方祝月常圆，讵料未圆已先缺。",
      "一间凶耗声呜咽，寸寸肝肠为断裂。之死靡他妾本心，妾身何难即引决。",
      "顾念吾夫鲜弟昆，孝养翁姑谁力竭。况复吾夫未娶身，为殇立后讥前哲。",
      "纵然一死恐徒然，在室守贞计亦拙。何如循礼来奔丧，生未同衾死同穴。",
      "闯然入室新妇身，不被绮罗被缞绖。先拜翁姑次抚尸，抚尸一恸悲永诀。",
      "铁石之人亦酸辛，泪竭声嘶继以血。养生送死两无愆，子职妇代忘据拮。",
      "临妆讵复铅华施，未寝先将环瑱撤。双丸日月去悠悠，期而小祥真一瞥。",
      "小祥乃在八月中，一死一生经岁别。翁姑无子奉盘匜，翁姑有孙绵瓜瓞。",
      "愿从吾夫地下游，自笑浮生同蠓蠛。灵前展拜有馀哀，长恸一声声顿绝。",
      "有功名教足千秋，何必年登耄且耋。吁嗟乎，吾家祖妣练夫人，功在全城世艳说。",
      "馀风湔染逮云仍，清操凛凛凝霜雪。大节如山山岿巀，贞心如水水澄澈。",
      "振古贤媛相顽颉，一瓣心香永永爇。"
    ]
  },
  {
    "id": "adcfe4dbad8a44f355b9da1de4b77408",
    "title": "答慧师问",
    "authorName": "沈绮琴",
    "authorId": "adcfe4dbad8a44f3d1457b72d1457b72",
    "dynasty": "清",
    "content": [
      "饥来吃饭困来眠，悟得传灯第一禅。",
      "散尽天花浑不著，丰干饶舌已多年。"
    ]
  },
  {
    "id": "adcfe4dbad8d2172cff069b1e48b5782",
    "title": "晓起望诸峰积雪口占一绝",
    "authorName": "丰绅殷德",
    "authorId": "adcfe4dbad8d2172d1457b72d1457b72",
    "dynasty": "清",
    "content": [
      "晓瞻积素遍巉岏，缥缈云封十八盘。",
      "我欲乘风超汗漫，遥知高处不胜寒。"
    ]
  },
  {
    "id": "adcfe4dbad8d2172ca03a7ddc3457f82",
    "title": "春晴野望",
    "authorName": "丰绅殷德",
    "authorId": "adcfe4dbad8d2172d1457b72d1457b72",
    "dynasty": "清",
    "content": [
      "西山积雪消，霁色散平楚。",
      "微风扇淑气，闲云澹容与。",
      "溪流春涨主，历历鱼堪数。",
      "悠扬远寺钟，掩映隔村树。",
      "翠壁倚高寒，晴霞横一缕。",
      "阳阿花欲绽，幽涧禽交语。",
      "羡彼山中居，遐观独延伫。"
    ]
  },
  {
    "id": "adcfe4dbad8df73700a1d17c6c5455da",
    "title": "重九偕许有介山居读书",
    "authorName": "谢天枢",
    "authorId": "adcfe4dbad8df737d1457b72d1457b72",
    "dynasty": "清",
    "content": [
      "数茅结似老僧关，四面青光落古颜。",
      "闲我两人当九日，读残半卷暝千山。",
      "天平秋气绿菰外，客瘦夕阳黄叶间。",
      "风雨满城听未得，此中高卧不知还。"
    ]
  },
  {
    "id": "adcfe4dbad91c48a801a556ceec5c3d2",
    "title": "悼夫子",
    "authorName": "王绮",
    "authorId": "adcfe4dbad91c48ad1457b72d1457b72",
    "dynasty": "清",
    "content": [
      "挑镫独写奠夫文，绣阁沈沈闇闭门。",
      "一字一珠一点泪，九原君定有知闻。"
    ]
  },
  {
    "id": "adcfe4dbad9583d449bf3667a3378843",
    "title": "南浦",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "南浦春深奈若何，楝花风里听吴歌。",
      "马头芳草含红雨，船尾寒涛拥翠螺。",
      "西子有情离恨少，东君无计暮愁多。",
      "玉琴瑶瑟都寥寂，犹忆浓香上绮罗。"
    ]
  },
  {
    "id": "adcfe4dbad9583d484d8affd0c5cb852",
    "title": "七夕兰韵堂雅集和韵",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "良友真如胶漆投，相逢不叹路何修。",
      "频年乞巧应题壁，今夕穿针懒上楼。",
      "十姊妹花刚按月，一梧桐叶已先秋。",
      "同心遮莫伤迟暮，耿耿银河西北流。"
    ]
  },
  {
    "id": "adcfe4dbad9583d4f4e9983873022a78",
    "title": "雪夜",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "地白天易晓，冻云时未去。",
      "绿窗一夜寒，青山渺何处。"
    ]
  },
  {
    "id": "adcfe4dbad9583d419d666fb0892043e",
    "title": "丙辰除夕",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "共迎新岁复何求，亦有人多卒岁忧。",
      "不信请从城市听，几家欢笑几家愁。"
    ]
  },
  {
    "id": "adcfe4dbad9583d4a9a1419f393039c2",
    "title": "外子下第作此慰之",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "北地凉风已早吹，一声长笛怨羌儿。",
      "悲嘶瘦马休踸踔，亦有秋原草长时。"
    ]
  },
  {
    "id": "adcfe4dbad9583d4a033b85ab5a682bb",
    "title": "平湖曲",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "平湖湖水西复东，春光淡沲天朦胧。",
      "石桥寒浪涨新雨，晴鸠破晓呼东风。",
      "东风著柳全无力，新雨飘花可怜色。",
      "柳边多少断肠人，百尺红楼是花国。"
    ]
  },
  {
    "id": "adcfe4dbad9583d43ecdb7498b24cd47",
    "title": "古诗",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "春来桃李发，花开盈路旁。",
      "路旁多行人，及此风日长。",
      "斜河带山径，疏柳明夕阳。",
      "岁华岂不惜，天涯渺茫茫。",
      "恨无双羽翼，远逐晨风翔。"
    ]
  },
  {
    "id": "adcfe4dbad9583d43ecdb749c7a72d2c",
    "title": "古诗",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "中庭有一鸟，不飞亦不鸣。",
      "非不能飞鸣，但恐凡鸟惊。",
      "问鸟从何来，仙山杳冥冥。",
      "白云壮羽翼，三年养始成。",
      "有客知此意，见鸟两伤情。",
      "胸中起五岳，磊落何时平。"
    ]
  },
  {
    "id": "adcfe4dbad9583d43ecdb749375a6366",
    "title": "古诗",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "八月下严霜，万物倏已改。",
      "四时良易终，兰菊与谁采。",
      "芳菲一朝尽，零落竟何待。"
    ]
  },
  {
    "id": "adcfe4dbad9583d4b6ec2322cb1166ac",
    "title": "夜雨",
    "authorName": "汪畹玉",
    "authorId": "adcfe4dbad9583d4d1457b72d1457b72",
    "dynasty": "清",
    "content": [
      "春气上空林，夜声落寒井。",
      "了然斗室间，坐怯良宵永。",
      "落地杨柳风，入帘海棠影。",
      "烟薄上树消，月微露云冷。",
      "能令万籁空，方知一时静。"
    ]
  },
  {
    "id": "adcfe4dbad993c5c8fbf7844abb9d37b",
    "title": "寄外",
    "authorName": "傅梦琼",
    "authorId": "adcfe4dbad993c5cd1457b72d1457b72",
    "dynasty": "清",
    "content": [
      "家山烽火路艰辛，红豆相思梦最真。",
      "临别赠言君记否，春来莫作未归人。"
    ]
  },
  {
    "id": "adcfe4dbad993c5cdd628e8f08c900b6",
    "title": "夜坐",
    "authorName": "傅梦琼",
    "authorId": "adcfe4dbad993c5cd1457b72d1457b72",
    "dynasty": "清",
    "content": [
      "新月如钩半未明，楼头忽听玉箫声。",
      "春光满目无游处，一片烽烟绕郡城。"
    ]
  },
  {
    "id": "adcfe4dbad993c5c974e57f5c1e493c4",
    "title": "送杨剑昙先生北上",
    "authorName": "傅梦琼",
    "authorId": "adcfe4dbad993c5cd1457b72d1457b72",
    "dynasty": "清",
    "content": [
      "风雨潇潇又别离，残绒唾上柳丝丝。",
      "蓬莱七字他年约，先绣天涯感旧诗。"
    ]
  },
  {
    "id": "adcfe4dbad9e4e3753caf73076180dd0",
    "title": "读李客山先生武平分水坳定界记",
    "authorName": "顾成志",
    "authorId": "adcfe4dbad9e4e37d1457b72d1457b72",
    "dynasty": "清",
    "content": [
      "鄫人沤菅鲁人怒，筐筥争桑构吴楚。尚闻六里作鸿沟，彼粤此闽阚如虎。",
      "闽邑曰武平，连粤平远城。天子颇闻粤人横，负众侵疆狎县令。",
      "诏书特敕两铜章，判以沟涂毋力竞。武平许君气何豪，单轺来会分水坳。",
      "却闻隐隐鸣钲鼓，忽见青红旗乱舞。车中一笑此何为，回头从者色如土。",
      "野云黯黯日将落，脱辖呼人无一诺。独挥羽扇抗群咻，风驰云合围戈矛。",
      "桓桓许君神色定，亲把舆图作明证。健儿突入欲甘心，拉虎批熊只手胜。",
      "是时许君起大呼，幺麽鼠子敢犯吾。挥刀折齿前令胡，吾能杀汝如腐雏。",
      "广福桥头故吾士，赫赫鬼神可欺乎？朝廷威行九州外，尔等跳踉行尽屠。",
      "万夫垂头齿打舌，旗卷枪抛各求穴。鞠躬谢罪辞咿嚘，彼何人哉平远侯。",
      "立石巍然峙坳头，我疆尔界标千秋。吾闻汾阳王，入卤惟单骑。",
      "昌黎书生耳，镇州强不避。为国焉能更爱身，浑身是胆发乎义。",
      "懦夫畏贼掩耳奔，不惜巾帼羞三军。天下英雄竟谁是，千载而下乃见今许君。",
      "许君老友曰李子，慨然奋笔识终始。发难能令壮士惊，折冲足雪鲰生耻。",
      "此事此辞炳日星，我欲大书千本与万本，张之凡百有位庭。"
    ]
  },
  {
    "id": "adcfe4dbad9e4e3701b7bbb9a76b325e",
    "title": "兰芽云吟山房作",
    "authorName": "顾成志",
    "authorId": "adcfe4dbad9e4e37d1457b72d1457b72",
    "dynasty": "清",
    "content": [
      "素心渺何许，不见一年矣。",
      "春风落阶前，陈根发泥底。",
      "有如思故人，忽得书一纸。",
      "感此芳讯难，欣然愿觏止。",
      "敷荣不求媚，迟迟若有俟。",
      "烦尔种花翁，晨夕候之子。"
    ]
  },
  {
    "id": "adcfe4dbada4e9ade4bd1c7a5ba2eb5b",
    "title": "半塘晚步",
    "authorName": "李大成",
    "authorId": "adcfe4dbada4e9add1457b72d1457b72",
    "dynasty": "清",
    "content": [
      "几缕炊烟散晚晴，平桥水远漾空明。",
      "秋郊十里寻诗路，人在西风落叶行。"
    ]
  },
  {
    "id": "adcfe4dbada4e9ade4bd1c7af4bd9bcc",
    "title": "半塘晚步",
    "authorName": "李大成",
    "authorId": "adcfe4dbada4e9add1457b72d1457b72",
    "dynasty": "清",
    "content": [
      "渺渺郊原纵目长，青山依旧郁苍苍。",
      "三城宫苑知多少，半是人家半夕阳。"
    ]
  },
  {
    "id": "adcfe4dbada4e9adcf7e144c8deac396",
    "title": "追虎行为廖福友作",
    "authorName": "李大成",
    "authorId": "adcfe4dbada4e9add1457b72d1457b72",
    "dynasty": "清",
    "content": [
      "龙虎滩头四山高，黄茅满山风萧骚。",
      "同舟色变听谈虎，长年夸说而翁豪。",
      "翁船昔年曾泊此，官差捉船船潜逃。",
      "飞鹅岭下最深处，涧深路僻才容舠。",
      "是时更深山月黑，松林风起山气逼。",
      "有虎咆哮飞上船，作势扑人人僵踣。",
      "翁忽奋起健拳掀，虎已衔人向崖奔。",
      "腾身跃登握虎尾，大声怒号如驱豚。",
      "双手淋漓人血赤，虎口夺人人辟易。",
      "裹伤扶抱向船回，涧水潺潺虎潜迹。",
      "此事闻来我亦疑，翁材不及中人姿。",
      "义愤一激肝胆烈，生死问翁翁不知。",
      "毋乃气能慑猛兽，赴义鬼神亦助之。",
      "座中听罢神欲旺，石壁猎猎阴风吹。"
    ]
  },
  {
    "id": "adcfe4dbadb39c10f43ff10c1bd62da6",
    "title": "废宅赋别",
    "authorName": "周赓良",
    "authorId": "adcfe4dbadb39c10d1457b72d1457b72",
    "dynasty": "清",
    "content": [
      "只为青蚨不济身，故庐兹已属东邻。",
      "可怜今夜权为主，才到明朝便作宾。",
      "燕雀有情犹恋旧，犬猫随我不知贫。",
      "殷勤嘱咐门前柳，他日经过陌路人。"
    ]
  },
  {
    "id": "adcfe4dbadb39c105bc56aeb063f652a",
    "title": "阎典",
    "authorName": "周赓良",
    "authorId": "adcfe4dbadb39c10d1457b72d1457b72",
    "dynasty": "清",
    "content": [
      "少府头衔署老兵，竟持卵与石相争。",
      "群山草合军容黯，大海潮回战血腥。",
      "三月孤城怜许远，万家同尽感田横。",
      "芙蓉花谢秋风冷，江上寒涛怒不平。"
    ]
  },
  {
    "id": "adcfe4dbadb39c10b41fec107fabfd80",
    "title": "费宫",
    "authorName": "周赓良",
    "authorId": "adcfe4dbadb39c10d1457b72d1457b72",
    "dynasty": "清",
    "content": [
      "花为容貌铁为肠，幻作东宫帝女妆。",
      "拟把芳心柔乳虎，好凭皓腕刃天狼。",
      "几重罗绮酒痕湿，一片胭脂血点凉。",
      "毕竟难将成败论，荆卿终不负燕王。"
    ]
  },
  {
    "id": "adcfe4dbadb39c10efc0285fd793433c",
    "title": "寄怀江宁张子莼太守四首",
    "authorName": "周赓良",
    "authorId": "adcfe4dbadb39c10d1457b72d1457b72",
    "dynasty": "清",
    "content": [
      "秋气薄林木，回飙鸣清商。",
      "长宵剧悽冷，揽衣起彷徨。",
      "推窗望霜空，夜色殊微茫。",
      "薄云敛缺月，吞吐娟娟光。",
      "数点南来雁，呼侣声悽怆。",
      "言念素心人，隔此天一方。",
      "大江不可越，惄焉摧中肠。"
    ]
  },
  {
    "id": "adcfe4dbadb39c10efc0285f10decd20",
    "title": "寄怀江宁张子莼太守四首",
    "authorName": "周赓良",
    "authorId": "adcfe4dbadb39c10d1457b72d1457b72",
    "dynasty": "清",
    "content": [
      "逆旅多烦忧，相思溯畴曩。",
      "忆自避兵初，出门何惘惘。",
      "一唱相逢行，此乐非意想。",
      "投分略年义，雄谈日抵掌。",
      "同续兰亭诗，更打秦淮桨。",
      "好山必共看，佳句亦同赏。",
      "人方羡攀嵇，我颇惭说项。",
      "何期天末风，吹散浮萍两。",
      "惟馀今昔怀，感旧增怅怏。",
      "良觌不可常，流光付歘恍。",
      "所以南皮游，悲来叹乐往。"
    ]
  },
  {
    "id": "adcfe4dbadb39c10efc0285f2964733c",
    "title": "寄怀江宁张子莼太守四首",
    "authorName": "周赓良",
    "authorId": "adcfe4dbadb39c10d1457b72d1457b72",
    "dynasty": "清",
    "content": [
      "戚戚岐路感，伥伥他乡愁。",
      "故园盛寇盗，安居渺难求。",
      "先人敝庐在，卜筑违林邱。",
      "风卷屋上茅，摇落当深秋。",
      "有如失林鸟，哀鸣声啁啾。",
      "输君决归计，早返澄江舟。",
      "松菊尚无恙，琴尊堪忘忧。",
      "桂花散如霰，高卧山之幽。"
    ]
  },
  {
    "id": "adcfe4dbadb39c10efc0285f4e941552",
    "title": "寄怀江宁张子莼太守四首",
    "authorName": "周赓良",
    "authorId": "adcfe4dbadb39c10d1457b72d1457b72",
    "dynasty": "清",
    "content": [
      "世路多险巇，当关盛豺虎。",
      "投足偶不慎，适遭鼠辈侮。",
      "才大用本难，但可闭深户。",
      "愿葆松柏姿，弗与哙等伍。",
      "峨峨狮子山，空翠日翔舞。",
      "皎皎秦淮月，流晖满澄宇。",
      "期践就菊言，理楫待容与。",
      "极目吴山云，好振皋禽羽。"
    ]
  },
  {
    "id": "adcfe4dbadcb8c059d2e257f08a77848",
    "title": "俚言恭挽晋赠中宪大夫崇庆州牧理斋常老先生殉节实录",
    "authorName": "郑人瑞",
    "authorId": "adcfe4dbadcb8c05d1457b72d1457b72",
    "dynasty": "清",
    "content": [
      "挽粟飞刍未是功，儒臣更效武臣忠。",
      "死心久寄青灯下，生气常留白刃中。",
      "报国精灵依蜀土，思亲魂魄到辽东。",
      "翻教竹马空迎像，民恸遥天泪洒风。"
    ]
  },
  {
    "id": "adcfe4dbadcb8c059d2e257f97ace0e3",
    "title": "俚言恭挽晋赠中宪大夫崇庆州牧理斋常老先生殉节实录",
    "authorName": "郑人瑞",
    "authorId": "adcfe4dbadcb8c05d1457b72d1457b72",
    "dynasty": "清",
    "content": [
      "精忠自古本忘身，何待频题赴难辰。",
      "稽首虽辞臣命尽，挥戈尚使国威伸。",
      "弥添岭上关山壮，不独溪旁庙宇新。",
      "当日睢阳须鬼击，先生犹及戮蛮人。"
    ]
  },
  {
    "id": "adcfe4dbadcd43f614e31c0b019876f5",
    "title": "舟中对雨",
    "authorName": "张其禄",
    "authorId": "adcfe4dbadcd43f6d1457b72d1457b72",
    "dynasty": "清",
    "content": [
      "五两风微百丈牵，苍茫云树远连天。",
      "波摇新绿初添张，柳染微黄半坠烟。",
      "隔岸屡闻津吏鼓，沿江谁访孝廉船。",
      "三杯软饱浑无事，欸乃声中自在眠。"
    ]
  },
  {
    "id": "adcfe4dbadcd43f650e5c1a0dd24ba9f",
    "title": "村暮即景",
    "authorName": "张其禄",
    "authorId": "adcfe4dbadcd43f6d1457b72d1457b72",
    "dynasty": "清",
    "content": [
      "行到山平处，停舆已夕阳。",
      "村舂喧水碓，猎火焮茅冈。",
      "酒店关门早，山疱煮菜香。",
      "支筇看暝色，烟树郁苍苍。"
    ]
  },
  {
    "id": "adcfe4dbadd844ee7a7b6924f7516f80",
    "title": "赋得晓禽催读",
    "authorName": "吴銮",
    "authorId": "adcfe4dbadd844eed1457b72d1457b72",
    "dynasty": "清",
    "content": [
      "鸦声林际动，鸡唱枕边闻。",
      "风送时禽语，睛开秘阁文。",
      "潜心应领会，触耳倍精勤。",
      "睍睆情偏切，咿唔意更殷。",
      "提壶空唤醉，布谷但催耕。",
      "未若频呫哔，由兹熟典坟。",
      "飞鸣宾晓日，效敩惜斜曛。",
      "毛羽文章焕，赓歌叶缦云。"
    ]
  },
  {
    "id": "adcfe4dbaddb00e682135b09a474cabc",
    "title": "自酌",
    "authorName": "觉罗舒敏",
    "authorId": "adcfe4dbaddb00e6d1457b72d1457b72",
    "dynasty": "清",
    "content": [
      "何日唱刀环，伤心醉里颜。",
      "无文难吊屈，有笔欲投班。",
      "客泪多于雪，离愁重似山。",
      "鸡竿知有待，秣马喜生还。"
    ]
  },
  {
    "id": "adcfe4dbaddb00e682135b09e141d64d",
    "title": "自酌",
    "authorName": "觉罗舒敏",
    "authorId": "adcfe4dbaddb00e6d1457b72d1457b72",
    "dynasty": "清",
    "content": [
      "赤脚踏层冰，艰难气倍增。",
      "问年新戍卒，晞发老禅僧。",
      "忆别诗千首，消愁酒数升。",
      "古来河朔饮，浮白记吾曾。"
    ]
  },
  {
    "id": "adcfe4dbaddb00e66a20e5f4850e67e8",
    "title": "秋夜",
    "authorName": "觉罗舒敏",
    "authorId": "adcfe4dbaddb00e6d1457b72d1457b72",
    "dynasty": "清",
    "content": [
      "秋风秋雨逗秋寒，拥被才醒夜未阑。",
      "老屋镫昏蛩语涩，荒城笳断雁声酸。",
      "壮怀磊落知心少，世路崎岖入脚难。",
      "屈指愁肠真百结，年来乡里幸平安。"
    ]
  },
  {
    "id": "adcfe4dbaddb00e610d5a3fd4017337f",
    "title": "途次松树塘大雪",
    "authorName": "觉罗舒敏",
    "authorId": "adcfe4dbaddb00e6d1457b72d1457b72",
    "dynasty": "清",
    "content": [
      "枕戟提戈万里天，雪深没胫马愁前。",
      "昌黎当日蓝关去，只说潮阳路八千。"
    ]
  },
  {
    "id": "adcfe4dbaddb00e69806a4ebf60b10bf",
    "title": "惨别离",
    "authorName": "觉罗舒敏",
    "authorId": "adcfe4dbaddb00e6d1457b72d1457b72",
    "dynasty": "清",
    "content": [
      "吁嗟乎，惨别离，迢迢后会殊难期。慈亲相送泪如绠，哀儿万里戍条支。",
      "条支虽远君恩近。君儿首路心勿悲。谆谆母训犹在耳，未得生还弟先死。",
      "玉门东望白云重，隔断音尘六千里。回思车马出城东，缟素征衣血泪红。",
      "狱吏催行怒如虎，谁为隐籍悲途穷。嘉峪关前北风吼，惊沙扑面怪石走。",
      "不辨东西天黑黄，雪压征裘大于手。相逢异地尽戎羌，毳帐连云客断肠。",
      "喁喁不解作何语，意似怜我来殊乡。纵横虎爪留霜碛，疲马蹒跚宿戈壁。",
      "荒烟冷月四无人，鬼哭狐嗥动心魄。滔滔岁月如惊波，泪痕渍透鲁阳戈。",
      "生死吞声向前去，举头天外塞鸿过。塞鸿过，不寄乡书奈汝何。"
    ]
  },
  {
    "id": "adcfe4dbaddb00e67813b5ddde1eb1ba",
    "title": "访浦谦斋扣云昆季夜话",
    "authorName": "觉罗舒敏",
    "authorId": "adcfe4dbaddb00e6d1457b72d1457b72",
    "dynasty": "清",
    "content": [
      "北窗一梦觉，夕阳已西隤。",
      "念我素心人，蹑履来高斋。",
      "新诗入超妙，清谈杂诙谐。",
      "幽兴犹未已，忽惊鼓角催。",
      "相送及柴门，月明松径苔。",
      "此境殊不恶，应系他年怀。"
    ]
  },
  {
    "id": "adcfe4dbade3730519c2106d6214b61e",
    "title": "小塔寺",
    "authorName": "曹鼎望",
    "authorId": "adcfe4dbade37305d1457b72d1457b72",
    "dynasty": "清",
    "content": [
      "楚天黄叶暮，禅院白云封。",
      "径僻宜乘兴，亭留为劝农。",
      "乱篁迷小塔，斜石倚孤松。",
      "久坐从僧话，林端送晚钟。"
    ]
  },
  {
    "id": "adcfe4dbade37305aded9d6fc0682489",
    "title": "汉口别舍弟",
    "authorName": "曹鼎望",
    "authorId": "adcfe4dbade37305d1457b72d1457b72",
    "dynasty": "清",
    "content": [
      "汝从燕马去，我向楚州来。",
      "归梦随江水，离愁入酒杯。",
      "暂分鸿雁序，先到凤凰台。",
      "有约迟冬杪，斋头看腊梅。"
    ]
  },
  {
    "id": "adcfe4dbade3730545eb8603f6c50fab",
    "title": "江月",
    "authorName": "曹鼎望",
    "authorId": "adcfe4dbade37305d1457b72d1457b72",
    "dynasty": "清",
    "content": [
      "雪尽群峰出，江空一月浮。",
      "清光流不去，偏照异乡愁。"
    ]
  },
  {
    "id": "adcfe4dbade37305472fa05973d5f848",
    "title": "黄州雨泊",
    "authorName": "曹鼎望",
    "authorId": "adcfe4dbade37305d1457b72d1457b72",
    "dynasty": "清",
    "content": [
      "涛涌千层雪，江飞万缕烟。",
      "雨余山欲暗，赤壁夜停船。"
    ]
  },
  {
    "id": "adcfe4dbade37305adcc0b90adcfa21c",
    "title": "石照山",
    "authorName": "曹鼎望",
    "authorId": "adcfe4dbade37305d1457b72d1457b72",
    "dynasty": "清",
    "content": [
      "晓出玉鄣门，渡溪复越岭。",
      "茂树欲参天，盛夏翻清冷。",
      "幽壑隐禅关，隔断尘千顷。",
      "侧见古亭边，石照传奇景。",
      "翠峰危以特，壁光闇而炳。",
      "讵止鉴须眉，罗列山河影。",
      "惟空故生明，惟静乃能永。",
      "昏昏行役者，胡不发深省。"
    ]
  },
  {
    "id": "adcfe4dbadefae26d8a5c1bb6561592e",
    "title": "暮春",
    "authorName": "翁格",
    "authorId": "adcfe4dbadefae26b49c63fab49c63fa",
    "dynasty": "清",
    "content": [
      "莫怨春归早，花馀几点红。",
      "留将根蒂在，岁岁有东风。"
    ]
  },
  {
    "id": "adcfe4dbadf7431827126147c396afca",
    "title": "怨歌",
    "authorName": "髡残",
    "authorId": "adcfe4dbadf7431852947e0a481e16da",
    "dynasty": "清",
    "content": [
      "春风吹绿草，草绿伤人心。",
      "残花落便落，琐碎沾衣襟。"
    ]
  },
  {
    "id": "adcfe4dbadf7431827126147f2eca4e5",
    "title": "怨歌",
    "authorName": "髡残",
    "authorId": "adcfe4dbadf7431852947e0a481e16da",
    "dynasty": "清",
    "content": [
      "寒食清明前，开门不敢觑。",
      "虽非桃李花，正是伤心处。"
    ]
  },
  {
    "id": "adcfe4dbadf74318c2e77b6a4074e2cf",
    "title": "重寓松涛庵",
    "authorName": "髡残",
    "authorId": "adcfe4dbadf7431852947e0a481e16da",
    "dynasty": "清",
    "content": [
      "荻花袅袅隔村烟，秋水柴门半暮天。",
      "何意我来重话旧，叶舟横渡雁声前。"
    ]
  },
  {
    "id": "adcfe4dbadf74318fe635306bed7f03c",
    "title": "古意",
    "authorName": "髡残",
    "authorId": "adcfe4dbadf7431852947e0a481e16da",
    "dynasty": "清",
    "content": [
      "瘗琴峨眉巅，知音何寥寥。",
      "埋骨易水旁，侠士魂难招。",
      "物性不可违，岂必漆与胶。",
      "常恨士不遇，白首空萧骚。"
    ]
  },
  {
    "id": "adcfe4dbae046b1f03c9409878219378",
    "title": "寄同年何安澜子澄昌化",
    "authorName": "刘子章",
    "authorId": "adcfe4dbae046b1f712a3c9802f03905",
    "dynasty": "清",
    "content": [
      "怜君廊庙器，飞舄到南州。",
      "蜃市阴晴变，珠光日夜浮。",
      "然犀期坐照，茹蘖凛前修。",
      "曾有临歧语，依稀记得不。"
    ]
  },
  {
    "id": "adcfe4dbae046b1f03c94098ea3c6693",
    "title": "寄同年何安澜子澄昌化",
    "authorName": "刘子章",
    "authorId": "adcfe4dbae046b1f712a3c9802f03905",
    "dynasty": "清",
    "content": [
      "交黎才部署，海色压城闉。",
      "气候烦调变，民情待扰驯。",
      "放衙成吏隐，稽古得天真。",
      "此是澄清录，遥将寄故人。"
    ]
  },
  {
    "id": "adcfe4dbae0d6451a3faa01e6aa4aa5e",
    "title": "徐州怀古",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "帅五诸侯共灭秦，英雄开辟古无伦。",
      "汉营气早成天子，垓下头终德故人。",
      "落日霸都濉水壮，东风姬血草痕新。",
      "天亡战罪徒分别，项伯功封异姓亲。"
    ]
  },
  {
    "id": "adcfe4dbae0d6451a3faa01eda61e1b4",
    "title": "徐州怀古",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "秋涛怒卷古彭城，太守临堤版筑成。",
      "猛士诗人楼九日，羽衣吹笛月三更。",
      "曾吟大集淋漓句，今听双洪斗落声。",
      "叹息故山归未得，不胜风雨弟兄情。"
    ]
  },
  {
    "id": "adcfe4dbae0d6451a3faa01e06a055d3",
    "title": "徐州怀古",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "闭门寂寞陈无己，文字南丰一瓣香。",
      "不向苏门作宾客，况从时相假衣裳。",
      "士生贵富天常吝，志在孤清死不妨。",
      "安得斯人式通俗，洪河东下日汤汤。"
    ]
  },
  {
    "id": "adcfe4dbae0d645112357ccaf6411a44",
    "title": "桃源",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "主人耕作客人渔，说向先秦惝恍余。",
      "好是碧溪红树里，不传数卷未焚书。"
    ]
  },
  {
    "id": "adcfe4dbae0d6451230cb43625e2a78f",
    "title": "题吾汶稿",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "丞相不劝原必死，先书祭文数十纸。",
      "待得燕山齿发归，同心不愧同乡里。",
      "昔者宋玉师屈原，莫能直谏空招魂。",
      "未知楚灭身何所，千古但有风流存。",
      "何如庐陵王鼎翁，耻作机云作陈东。",
      "心哀母老难许国，不然随殉柴市中。",
      "虔州之水洪州驿，处处悲风寒凛栗。",
      "义士相望四百年，歙州亦有江天一。"
    ]
  },
  {
    "id": "adcfe4dbae0d6451ba56008548eecda6",
    "title": "康郎山功臣庙歌",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "红罗真人起滁濠，天弧堕地扬旌旄。龙蟠虎踞定南国，削平僣乱如吹毛。",
      "上游楚气氛颇恶，奋臂怒比螳螂骄。江汉窃据意未定，骑鹿欲向南山遨。",
      "南昌坚城铁作瓮，撼山有力空为劳。金陵援师来，飒飒乘风飙。",
      "谋臣猛将谈《六韬》，从以仙人周颠左右舟中翱。贼徒返旆出彭蠡，扼吭不得通江潮。",
      "罪贯不盈势不灭，介恃战舰匡庐高。鲸鲵小捷遽得意，纪信出诈汉王跳。",
      "遂令三十六将同战死，庙貌留祀康出椒。中山一人丁普郎，齐云捩舵如鱼舠。",
      "韩成居左同列坐，半褰赴水赭黄袍。其余面骍面涂炭，冒突烽焰头毛焦。",
      "别有三五少年白面带微笑，甲胄踊跃轻波涛。岂是鸱夷生去日，塑工肖得穷秋毫。",
      "定应贼颅贯矢后，英灵舞抃隐约来林皋。惜哉张定边，尔亦男儿曹。",
      "天完逆将眼不择，犹奉余孽奔危巢。奇材剑客误荆楚，百万齐作蹠犬嗥。",
      "髑髅铺满大湖底，阴夜馁哭声号咷。宁知此庙三百年，春秋伐鼓牛羊牢。",
      "古槐郁郁崇封褒，曾护真主驱鸱鸮。枯株断蘖犹敬惜，过客竞奠香牲醪。",
      "呜呼树木尚如此，英雄可不慎所遭。湖波浩淼风萧骚，庙中木主永勿祧。",
      "金匮石室之史傥遗漏，不妨搜讨姓氏镌刻蟠龙鳌。"
    ]
  },
  {
    "id": "adcfe4dbae0d6451dd965a5af0513258",
    "title": "雪度井陉关与周石帆学士同用渔洋韵作歌",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "蓬莱宫出祭纸黄，秦晋蜀使车联行。",
      "滹沱渡后望险阻，渐觉山谷生苍凉。",
      "燕赵古称多节义，齿冷隙末羞陈张。",
      "唐藩幽镇互割据，晋阳东面锁钥详。",
      "阴云似凝古壁垒，玉屑忽洒征衣裳。",
      "群仙跨鹤羽节幢，浮空游戏乐未央。",
      "舆夫轩前又轾后，滑汰侧足频堤防。",
      "旧关据隘尚中路，新关矗翠堆雷硠。",
      "角声缥缈出雉堞，飞白点点旌旗扬。",
      "山农旧冬苦无雪，今喜麦陇滋不荒。",
      "高低凿坏露门窦，一穴岂辨堂与皇。",
      "石田春冷迟垦作，枯草迸罅如针秧。",
      "嗟尔谋生太局蹐，惭我传食随翱翔。",
      "不逢争战不耕戍，但骋笔墨含风霜。",
      "峰回渐失韩信帜，出坎更吊兴唐王。"
    ]
  },
  {
    "id": "adcfe4dbae0d64510d2d116ca6b3a800",
    "title": "题沈椒园观察劳山吟眺图",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "大劳小劳肩随高，七真遁迹今未遥。",
      "仙家閟吝不好事，搜奇泄异须吾曹。",
      "芒鞋无缘径路绝，恰藉按部穷岩坳。",
      "金刚崱屴玉女睇，凤凰翔翥狮虎虓。",
      "崇峦窅穴明复晦，倒根插濯黏天涛。",
      "随车吮墨大弟子，予吟汝绘争为豪。",
      "苍华栉沐近照耀，丑神知觉潜沈逃。",
      "恶风弱水属荒诞，归带烟雾衣巾飘。",
      "文人眼大山海渺，收纳卷轴铢釐毫。",
      "从君覼缕细指数，旧谚泰岱不如劳。",
      "我虽足阻神已到，读诗见画忘萧骚。"
    ]
  },
  {
    "id": "adcfe4dbae0d645144d6d3a2109fb8ef",
    "title": "制砚歌赠陆莆塘孝廉",
    "authorName": "金德瑛",
    "authorId": "adcfe4dbae0d645115231a7c17ed8abe",
    "dynasty": "清",
    "content": [
      "书生砚田苦耕耘，田之授受由他人。莆塘乃欲创物始，月斧自辟苍云根。",
      "浑然元圭质素璞，疆场凹凸逐手分。平留掌面蕉叶色，细出钟鼎雷回纹。",
      "零星小石逞游戏，一滴滉瀁珠含唇。晴窗晓日光鲜新，高吟《骚》《雅》追《皇坟》。",
      "袖闲无声运斧斤，渊渊古气相氤氲。钟王韩杜未落纸，隐约逗露先天文。",
      "囊中蓄得端溪品，相戒不许俗手扪。每爱青花浮荇藻，恰遇妙斫镌㻍琨。",
      "余工试与遣暇隙，譬运重甓连朝昏。文章已出戒剽窃，制器那用躬辛勤。",
      "知君寓意弗苟且，诗笔扫尽窠臼陈。砚成独许享其逸，此田属我长子孙。"
    ]
  },
  {
    "id": "adcfe4dbae18bbcddd8af915e295cb9a",
    "title": "锡兰古寺作",
    "authorName": "陈允颐",
    "authorId": "adcfe4dbae18bbcdd1457b72d1457b72",
    "dynasty": "清",
    "content": [
      "谈何容易到西天，入手欣翻贝叶篇。",
      "龙汉劫余开世界，鸿泥印遍悟因缘。",
      "青鸾一去无消息，白马重来有岁年。",
      "尘海茫茫情海竭，回头我亦欲逃禅。"
    ]
  },
  {
    "id": "adcfe4dbae18bbcd634c890ae2b96ed9",
    "title": "东游",
    "authorName": "陈允颐",
    "authorId": "adcfe4dbae18bbcdd1457b72d1457b72",
    "dynasty": "清",
    "content": [
      "言旋欧土甫经年，忽漫浮槎到日边。",
      "濯足沧溟惊海若，纵眸寰宇渺齐烟。",
      "秋津浩荡疑无地，富岳恢奇别有天。",
      "南望中山北平壤，我思王会一怦然。"
    ]
  },
  {
    "id": "adcfe4dbae18bbcd46757bf4f51e6be5",
    "title": "鸥梦楼即席敬步节使原韵",
    "authorName": "陈允颐",
    "authorId": "adcfe4dbae18bbcdd1457b72d1457b72",
    "dynasty": "清",
    "content": [
      "夕照衔山月上天，烟波极目思悠然。",
      "士从魏晋多于鲫，诗到齐梁噪等蝉。",
      "澄景漾成千尺练，秋声迸入四条弦。",
      "不知何似南楼宴，其事其人要可传。"
    ]
  },
  {
    "id": "adcfe4dbae2361fcaf0f96dbe44f320c",
    "title": "昔游",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "昔游莽迢递，今望独苍茫。",
      "落日见孤隼，惊风吹大荒。",
      "蛟龙秋改窟，鸿雁夜违霜。",
      "搔首歌《哀郢》，鲸波万里长。"
    ]
  },
  {
    "id": "adcfe4dbae2361fc5343b358e178dc41",
    "title": "送人南游寄题金山寺",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "泉是中泠好，楼从北固分。",
      "送君风瑟瑟，相忆水沄沄。",
      "僧腊逢残雪，江晴见断云。",
      "远公如借问，为诵《北山文》。"
    ]
  },
  {
    "id": "adcfe4dbae2361fc6cddcfe651701a4d",
    "title": "明月",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "明月非春水，如何满地流。",
      "离离出海峤，盎盎注金沟。",
      "花露时翻鹊，风江有去舟。",
      "移愁拌看汝，扶影傍南楼。"
    ]
  },
  {
    "id": "adcfe4dbae2361fcfec5f922ca2edc76",
    "title": "蟋蟀",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "岂有声难定，缘知听未真。",
      "苦将阶下意，说与梦中人。",
      "风露初侵夜，星河欲向晨。",
      "玉墀他日好，亦未称间身。"
    ]
  },
  {
    "id": "adcfe4dbae2361fc9e56408830608790",
    "title": "忆长安旧游",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "左掖门边垂柳枝，金河桥上影离离。",
      "晚来风起千官散，正是宫莺欲下时。"
    ]
  },
  {
    "id": "adcfe4dbae2361fc9e564088ab89043c",
    "title": "忆长安旧游",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "酒楼高敞傍仙寰，虎观龙膏指顾间。",
      "谁识青袍一年少，满斟金爵看西山。"
    ]
  },
  {
    "id": "adcfe4dbae2361fccd1ac46f4305a038",
    "title": "春晓斋中作",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "东方犹冥冥，禽声在高树。",
      "却看檐际白，已照屏间素。",
      "群动尚未作，微梦忽已去。",
      "因悟人生初，淡然无百虑。",
      "起看庭中条，零落满朝露。",
      "青春若可留，吾与尔同趣。"
    ]
  },
  {
    "id": "adcfe4dbae2361fcacfd2aa387e16bc0",
    "title": "题徐子容少府溪山垂钓长卷",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "南宗平远穷纤秾，北宗莽苍堆高空。营丘华源不复作，江山万古谁清雄。",
      "国初萧生声隆隆，近来独数徐髯工。髯也十二弃雕虫，十五十六远从戎。",
      "南极沈黎西甘松，宝刀杀贼不快意。一官手版今在钟，雁门马邑连云中，翁昔佐郡骖花骢。",
      "蔚州官舍簿领少，但餐山绿扶孤筇。日斜吏散坐小阁，千山万水来心我。",
      "吴缣百端墨百挺，突兀四壁生华嵩。三年归卧建陵月，倏忽骑马摩苍穹。",
      "幽州四月天多风，九门翠幰骄游龙。宣南小邸日扃鐍，冰盘堆案樱桃红。",
      "我来窥户正磅礴，十指幻出千芙蓉。今之二图尤惨淡，其一似仿山樵翁。",
      "溪山垂钓大不易，扁舟忽送江流东。四十年来鸟过目，却忆快马弯长弓。",
      "狐关雪岭几万里，晚看镜水磨青铜。思君不见愁枯桐，片帆欲动蛟龙宫。",
      "梅梁禹穴今何在，渺渺青山一去鸿。"
    ]
  },
  {
    "id": "adcfe4dbae2361fcc2cafea7616e2837",
    "title": "登马陵",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "马陵一小山，远势有千里。",
      "横略大东来，下饮昆仑水。",
      "三月山气发，青天镜无滓。",
      "擂鼓拜玉皇，阊阖焕丹紫。",
      "百神俨冠佩，群龙翊阶戺。",
      "上陈霸王略，下诉斯民否。",
      "昏昏楚汉来，红尘闹白蚁。",
      "呜呼粪土臣，清泪泻如驶。",
      "古井塞海眠，修鳞蜕精髓。",
      "万事合变化，浑沌何年死。",
      "道人骨皮乾，微茫记甲子。",
      "苦说唐年树，安知今谁是。",
      "登高迫暮景，乾坤有高视。",
      "不从赤松游，腥膻徒为尔。"
    ]
  },
  {
    "id": "adcfe4dbae2361fc6203fda9c7e0183e",
    "title": "赠周生",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "袑衣谁家郎，银鞍骑大马。",
      "新从河朔来，血战太行下。",
      "主帅丹旐归，脱身就里社。",
      "妖氛缠牛斗，江介无片瓦。",
      "将母岂不遑，豺狼嗥中野。",
      "怪子何淹留，清泪堕杯斝。",
      "欢场易荒忽，扁舟实潇洒。",
      "落日照行营，长淮哀湍泻。",
      "赠言尚慎旃，古道今已寡。"
    ]
  },
  {
    "id": "adcfe4dbae2361fc721bc9df1d420f53",
    "title": "周止安画册为周莲亭大令赋",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "周子才如马脱羁，指挥百怪风雨驰。奇文巨册弃满簏，长枪硬箭森陆离。",
      "有时作画爱雕刻，十日一水五日石。大穷元气细秋豪，写罢茫茫自嗟惜。",
      "学书颇重包慎伯，端已而外画无敌。记挥老泪托生平，梦里伤心汉水声。",
      "十五年中事反掌，包老亦作辞家行。幽冥万古负两友，戎马余生恋升斗。",
      "即看一发是青山，那得扁舟同白首。湘潭文孙颇爱奇，扬州肆市偶得之。",
      "朅来云台中，昂首赋新诗。三磊吞混茫，九龙拖威夷。",
      "金牛玉女望不极，别峰幽岩森蔽亏。玩弄丈人松，颠倒翠屏姿。",
      "画悬在壁诗在口，以画配诗左合右。天生神物有同归，包老大字妙奇魗。",
      "夜深星月下中庭，山鬼入户秋镫青。琼花梅岭事荒忽，断缣遗墨嗟飘零。",
      "乃知二老真精灵，往事独说无人听。来朝高挂云帆去，海天无际穷追寻。"
    ]
  },
  {
    "id": "adcfe4dbae2361fc10742c45d44dc3be",
    "title": "登岱至一天门作",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "朝曦苏万峰，绛气横百里。",
      "海色动衣裾，松风半天水。",
      "天路初坦夷，地脉闇隆起。",
      "安识置身高，俯首城郭是。",
      "微茫汶阳田，历落明堂址。",
      "麻鞋登封路，万古吾身始。",
      "徘徊出阊阖，龙虎宛夷俟。",
      "云知开辟年，树识汉唐祀。",
      "百岁纷旦暮，九霄方尺咫。",
      "发轫历华嵩，浩荡何穷已。"
    ]
  },
  {
    "id": "adcfe4dbae2361fcdfa7e9d1ddb68174",
    "title": "万松岭",
    "authorName": "鲁一同",
    "authorId": "adcfe4dbae2361fc7ffd85d9633eee92",
    "dynasty": "清",
    "content": [
      "万松争一门，石角走磕磕。",
      "阴飙中呺呼，翔阳避在外。",
      "巉岩栗虎豹，天光忽破碎。",
      "亭午山气合，尊灵万方会。",
      "低偃张幕帟，高褰树旌旝。",
      "仿像绛节临，家历鸾声哕。",
      "混合青冥中，风涛一世界。",
      "旁径缘萦纡，红墙宛襟带。",
      "未必飞仙驻，去鸟入已隘。",
      "拊膺起叹嗟，圣有垂堂戒。"
    ]
  },
  {
    "id": "adcfe4dbae26af08b6ee637df963eaf8",
    "title": "同钱青在夜饮赋此赠别",
    "authorName": "王景琦",
    "authorId": "adcfe4dbae26af08d1457b72d1457b72",
    "dynasty": "清",
    "content": [
      "青镫酒数巡，寒夜独相亲。",
      "以我无家客，逢君失路人。",
      "吟魂消远道，坚骨鍊长贫。",
      "又逐征鸿去，轻车少住输。"
    ]
  },
  {
    "id": "adcfe4dbae306c540230dcd4937dd6fb",
    "title": "安平县",
    "authorName": "陈舜咨",
    "authorId": "adcfe4dbae306c54d1457b72d1457b72",
    "dynasty": "清",
    "content": [
      "暝色满平坝，夕阳犹未沈。",
      "云边双鸟度，城上一峰阴。",
      "荒市静如野，人烟寒山林。",
      "敝裘须检点，冷意坐相侵。"
    ]
  },
  {
    "id": "adcfe4dbae30ea4fc78093ba817d5b62",
    "title": "龟山海望",
    "authorName": "陈文炳",
    "authorId": "adcfe4dbae30ea4fd1457b72d1457b72",
    "dynasty": "清",
    "content": [
      "极目沧溟万里遥，飞云片片手中招。",
      "晴岚日抱山围郭，水影声喧人渡桥。",
      "吾道南来归学海，大江东去涌文潮。",
      "何当跨鹤登仙路，遍绕蓬瀛听紫箫。"
    ]
  },
  {
    "id": "adcfe4dbae30ea4f785c46200567beec",
    "title": "宿鼓山寺",
    "authorName": "陈文炳",
    "authorId": "adcfe4dbae30ea4fd1457b72d1457b72",
    "dynasty": "清",
    "content": [
      "香刹凭游览，寻幽夜未归。",
      "松阴枝拂盖，谷转石当扉。",
      "卷幔天河入，开窗月露微。",
      "梵音迎漏彻，旅梦觉酲违。",
      "古树生秋色，层岚吐夜菲。",
      "浑疑天路近，科坐白云衣。"
    ]
  },
  {
    "id": "adcfe4dbae3290b708744bc0b2903d56",
    "title": "夏晚即事",
    "authorName": "谭焕南",
    "authorId": "adcfe4dbae3290b7d1457b72d1457b72",
    "dynasty": "清",
    "content": [
      "万壑苍茫天暝时，山高月影来楼迟。",
      "隔邻幼子读桃叶，薄醉老翁歌竹枝。",
      "蝙蝠檐牙避夜雨，蜘蛛屋角添晴丝。",
      "小姑呼伴采菱去，一派笑声喧碧池。"
    ]
  },
  {
    "id": "adcfe4dbae3617aa90f5e845f9cc9bb2",
    "title": "镫下读许丁卯集",
    "authorName": "周玉瓒",
    "authorId": "adcfe4dbae3617aad1457b72d1457b72",
    "dynasty": "清",
    "content": [
      "清宵未忍卧，万籁一时静。",
      "偶携仲晦集，据案意兼领。",
      "送别多幽思，吊古得真境。",
      "自然风谓佳，岂必才力骋。",
      "晚唐诗体弱，落落殊可省。",
      "樊川温李外，似此亦清警。",
      "明珠十斛圆，推服良自永。",
      "吟哦更烧烛，兴寄众虑屏。",
      "掩卷月华高，松窗澹疏影。"
    ]
  },
  {
    "id": "adcfe4dbae37298d599aefd99d457ff4",
    "title": "雨后小斋独坐",
    "authorName": "王德馨",
    "authorId": "adcfe4dbae37298dd1457b72d1457b72",
    "dynasty": "清",
    "content": [
      "檐溜初停日已斜，坐看树影上窗纱。",
      "悠扬琴韵风敲竹，滴沥脂痕雨洗花。",
      "老去世情如嚼蜡，春来诗思又萌芽。",
      "小斋莫更嫌岑寂，鼓吹新添两部蛙。"
    ]
  },
  {
    "id": "adcfe4dbae37298d0bdcfc80a98f2b01",
    "title": "夏夜",
    "authorName": "王德馨",
    "authorId": "adcfe4dbae37298dd1457b72d1457b72",
    "dynasty": "清",
    "content": [
      "衡门客散静无哗，唧唧虫声透碧纱。",
      "消得夜凉清似水，雨余残月在荷花。"
    ]
  },
  {
    "id": "adcfe4dbae41624c965e9ba2a4dbd589",
    "title": "重阳前三日林元洲邀诸友过寒同山庄",
    "authorName": "宿凤翀",
    "authorId": "adcfe4dbae41624cd1457b72d1457b72",
    "dynasty": "清",
    "content": [
      "高台眺望罢，缓步到柴扉。",
      "石路缘溪岸，茅亭带夕晖。",
      "桥危人怯度，林静鸟争飞。",
      "乘兴忘归晚，沾衣草露霏。"
    ]
  },
  {
    "id": "adcfe4dbae41624c261cbf486c27c94f",
    "title": "登台为赤霞赵使君赋",
    "authorName": "宿凤翀",
    "authorId": "adcfe4dbae41624cd1457b72d1457b72",
    "dynasty": "清",
    "content": [
      "把酒临高台，雨霁秋初爽。",
      "席地坐莓苔，歌啸复偃仰。",
      "凉风西北来，泠泠疏竹响。",
      "缥缈烟霞思，悠悠濠濮想。",
      "日入千山暗，四野气漭沆。",
      "稍焉林岫明，月出东岭上。",
      "长辞九州牧，愿作五湖长。",
      "矫矫野鹤姿，宁甘罥世网。",
      "松径夜虚寥，幽人独还往。",
      "醉里欲眠时，山童拂罗幌。"
    ]
  },
  {
    "id": "adcfe4dbae4728d4d54109881a605fbe",
    "title": "题朱石者半水园次李梅公韵",
    "authorName": "唐允甲",
    "authorId": "adcfe4dbae4728d4d1457b72d1457b72",
    "dynasty": "清",
    "content": [
      "窈窕仙源何处寻，蓝田花雨抱云深。",
      "相招胜侣驯苍鹤，独浣烦襟对远岑。",
      "灌木夏凉千树夕，芰荷秋老一池阴。",
      "沧浪欲洗罗浮梦，物外闲心恣短吟。"
    ]
  },
  {
    "id": "adcfe4dbae4728d49c7a4e6a0fbed1e9",
    "title": "追饯路可期不及",
    "authorName": "唐允甲",
    "authorId": "adcfe4dbae4728d4d1457b72d1457b72",
    "dynasty": "清",
    "content": [
      "习池旧侣已萧萧，空返山阴雪夜舠。",
      "郭泰亭中知迹少，袁宏江上有人招。",
      "青藤翠筱封蛛网，细雨疏镫梦鹿蕉。",
      "归去故山高处卧，月明十里听吹箫。"
    ]
  },
  {
    "id": "adcfe4dbae574a12acdfef99e995b04d",
    "title": "罗浮",
    "authorName": "佟钺",
    "authorId": "adcfe4dbae574a12d1457b72d1457b72",
    "dynasty": "清",
    "content": [
      "十载罗浮梦，新秋问海门。",
      "云从双涧合，翠拥一峰尊。",
      "大药留丹灶，长生剩水源。",
      "妻梅林处士，归老定何村。"
    ]
  },
  {
    "id": "adcfe4dbae5fe43522f67ca8b5d4d8c3",
    "title": "旗尾秋蒐",
    "authorName": "林材",
    "authorId": "adcfe4dbae5fe435d1457b72d1457b72",
    "dynasty": "清",
    "content": [
      "山如展旆簇东南，讲武年年秋待三。",
      "风动龙旌辉凤岫，日临𤠯铠耀蛟潭。",
      "飞麋不逐金弹落，狡兔乍逢雕羽探。",
      "岂是振威徒纵猎，欲教深谷避髼鬖。"
    ]
  },
  {
    "id": "adcfe4dbae5fe4352bb21adfe14d03ee",
    "title": "春郊",
    "authorName": "林材",
    "authorId": "adcfe4dbae5fe435d1457b72d1457b72",
    "dynasty": "清",
    "content": [
      "春明锦绣杏花天，十里香风阡陌连。",
      "昨夜雨声鸣落叶，晓来蓑笠满桑田。"
    ]
  },
  {
    "id": "adcfe4dbae68801e111517180d832576",
    "title": "次韵答钟愚公",
    "authorName": "安维峻",
    "authorId": "adcfe4dbae68801ed1457b725103c358",
    "dynasty": "清",
    "content": [
      "兀自伤秋计已痴，百年世事一枰棋。",
      "只应梅福称仙尉，谁道王敦是可儿。",
      "梦里狂言犹草疏，春来转瞬即瓜时。",
      "天涯亦有濠梁客，话到忘机两不知。"
    ]
  },
  {
    "id": "adcfe4dbae68801e231b41c54a78e947",
    "title": "出大境门沿西沟行观元宝山用陶公还旧居韵",
    "authorName": "安维峻",
    "authorId": "adcfe4dbae68801ed1457b725103c358",
    "dynasty": "清",
    "content": [
      "关柳已春色，出门何所归。",
      "行行见流水，呜咽鸣声悲。",
      "涓流岂无补，江河日以非。",
      "愿言激清波，顾影亦孑遗。",
      "柳腰风前折，妩媚空依依。",
      "培塿无松柏，此理宜穷推。",
      "华风渐夷俗，吾道何其衰。",
      "知音念钟子，援琴为汝挥。"
    ]
  },
  {
    "id": "adcfe4dbae68801e231b41c5646b3889",
    "title": "出大境门沿西沟行观元宝山用陶公还旧居韵",
    "authorName": "安维峻",
    "authorId": "adcfe4dbae68801ed1457b725103c358",
    "dynasty": "清",
    "content": [
      "夕阳下山去，缓缓踏春归。",
      "欲赋王孙草，恐增游子悲。",
      "草亦报春晖，柰何人独非。",
      "顾惟苍苍者，弃我竟如遗。",
      "霄汉不得上，一枝聊可依。",
      "器之真铁汉，谬为世所推。",
      "浮云蔽白日，扫除力未衰。",
      "誓将缚大帚，为天效一挥。"
    ]
  },
  {
    "id": "adcfe4dbae6f17f01e256cca562f8641",
    "title": "暮春东郊晚眺",
    "authorName": "黎宗练",
    "authorId": "adcfe4dbae6f17f0d1457b72d1457b72",
    "dynasty": "清",
    "content": [
      "云气空蒙落照迟，鸣鸠谷谷雨如丝。",
      "重来被酒东门路，又是风花扑面时。",
      "溪山曲曲掩云岩，溪水粼粼落照衔。",
      "好是湘江船未泊，绿杨影里见风帆。"
    ]
  },
  {
    "id": "adcfe4dbae730f035c4f0c5587262726",
    "title": "秋夕",
    "authorName": "王文骧",
    "authorId": "adcfe4dbae730f03d1457b72d1457b72",
    "dynasty": "清",
    "content": [
      "秋阴倒影照前溪，呜咽寒禽抱树啼。",
      "贪看云山归去晚，一钩新月竹亭西。"
    ]
  },
  {
    "id": "adcfe4dbae730f03bfce14957556b83b",
    "title": "红楼",
    "authorName": "王文骧",
    "authorId": "adcfe4dbae730f03d1457b72d1457b72",
    "dynasty": "清",
    "content": [
      "红楼九曲映红薇，面而朱栏绕绮扉。",
      "启户香随新燕出，卷帘花向美人飞。",
      "乍寻金谷春怀剧，旋隔银河好梦稀。",
      "从此唾绒窗外路，晚烟晨雨自霏霏。"
    ]
  },
  {
    "id": "adcfe4dbae7711adcc4f9f1e518bf234",
    "title": "经桃源",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "停舟聊小憩，散步野堤边。",
      "独树下归鸟，寒江多晚烟。",
      "坡头僧斸药，渡口客呼船。",
      "知是仙源路，风光别一天。"
    ]
  },
  {
    "id": "adcfe4dbae7711ad2093fdf2507e7d89",
    "title": "午至退谷",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "古寺深林里，萧然昼闭关。",
      "泉声随乱石，落日照秋山。",
      "远岭牛羊小，高原禾黍间。",
      "自然心目爽，尘虑一时删。"
    ]
  },
  {
    "id": "adcfe4dbae7711ad45eb25f2de260df0",
    "title": "由退谷至广泉道中",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "曲曲绿坡道，翛然策杖登。",
      "乱溪惟见石，半岭忽逢僧。",
      "径转已无路，山开又一层。",
      "祇园钟鼓静，何处觅秋镫。"
    ]
  },
  {
    "id": "adcfe4dbae7711adfa37a97c49b58a23",
    "title": "过汉江经岘山",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "岘峰仍北向，汉水自东流。",
      "今古不相待，江山空复愁。",
      "天遥归雁急，春晓暮烟稠。",
      "欲觅羊公石，萋萋草满丘。"
    ]
  },
  {
    "id": "adcfe4dbae7711ad5062bbaabfe2a399",
    "title": "云冈寺",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "层楼突兀仰神工，翠岭岧峣出半空。",
      "绕座人瞻岩际佛，背山铃语殿前风。",
      "秋滩雨歇寒声急，远岸僧归落照红。",
      "独自跏趺幽意惬，好将诗句付奚童。"
    ]
  },
  {
    "id": "adcfe4dbae7711ad7191151dc87fae7f",
    "title": "秋日寄怀高十六章之",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "萧萧竹树暮窗疏，镇日孤吟叹索居。",
      "满地落花人去后，一天寒雨雁来初。",
      "冯生有铗家何在，苏子无田愿久虚。",
      "薄宦穷愁成底事，一回搔首一踌躇。"
    ]
  },
  {
    "id": "adcfe4dbae7711ad7191151d1292ca10",
    "title": "秋日寄怀高十六章之",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "爱煞鹪鹩笑大鹏，浮沉小大果何凭。",
      "间中旧事都如水，梦里前身竟是僧。",
      "堪自信时惟有懒，最长人处是无能。",
      "一枝腹满吾求已，敛翼榆枋好避矰。"
    ]
  },
  {
    "id": "adcfe4dbae7711ad7969e47ef34b98c8",
    "title": "鸡特扣山",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "哀泉流琤瑽，风林动萧瑟。",
      "幽径悄无人，半峰带残日。"
    ]
  },
  {
    "id": "adcfe4dbae7711ad07420c81a112f480",
    "title": "送张万石下第归廉州",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "黄陵庙里题诗去，贾傅祠前酹酒过。",
      "莫把相思寄湘水，楚山明月夜猿多。"
    ]
  },
  {
    "id": "adcfe4dbae7711ad23aa2bd692069a42",
    "title": "宿广惠寺",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "牛羊下孤岭，落日暗远川。",
      "暝色入幽谷，山翠冷暮烟。",
      "凉风吹户牖，归鸟栖檐前。",
      "疏林度清磬，一镫僧舍悬。",
      "深山少更漏，独向西窗眠。",
      "静坐见明月，欹枕闻寒泉。",
      "岩壑锁阒寂，转觉百虑煎。",
      "良时不再得，胡为尘绁牵。"
    ]
  },
  {
    "id": "adcfe4dbae7711adca88b596c5c786ac",
    "title": "病起",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "朝阳照户宇，庭院无纤埃。",
      "值此新病起，含情独徘徊。",
      "开窗望遥天，澹荡春风来。",
      "草色萋已绿，鸟鸣亦喈喈。",
      "即事多所感，恻然心中哀。",
      "佳期渺无方，躬耕岂易谐。",
      "何当绝物役，挥手归蒿莱。",
      "养真东陵庐，全此拥肿材。"
    ]
  },
  {
    "id": "adcfe4dbae7711ad07147fbaca5999a5",
    "title": "过漳河",
    "authorName": "蔡珽",
    "authorId": "adcfe4dbae7711add1457b72955a1584",
    "dynasty": "清",
    "content": [
      "琅珰征铎戒徒驭，夹道浓阴涤尘虑。",
      "肩舆南下邯郸南，又过西陵歌舞处。",
      "玉颜霸业都成灰，石火电光安在哉？",
      "寥落荒台长荒草，一树野棠台上开。",
      "我欲吟愁愁日远，漳水东流流不返。",
      "水边古渡夕阳斜，风卷黄沙眯人眼。"
    ]
  },
  {
    "id": "adcfe4dbae772a77e070dda20e484353",
    "title": "恭题理斋年伯爱吟草",
    "authorName": "戴璐",
    "authorId": "adcfe4dbae772a77752d25a1d1e946f4",
    "dynasty": "清",
    "content": [
      "青门曾忆送凫飞，辽海虚归丁令威。",
      "忠节循良真合传，完人千古似公稀。"
    ]
  },
  {
    "id": "adcfe4dbae772a77e070dda2b08dd186",
    "title": "恭题理斋年伯爱吟草",
    "authorName": "戴璐",
    "authorId": "adcfe4dbae772a77752d25a1d1e946f4",
    "dynasty": "清",
    "content": [
      "益州早见梦三刀，转粟青天绩最高。",
      "家世开平期不负，果然碧血洒征袍。"
    ]
  },
  {
    "id": "adcfe4dbae772a77e070dda2981b19b0",
    "title": "恭题理斋年伯爱吟草",
    "authorName": "戴璐",
    "authorId": "adcfe4dbae772a77752d25a1d1e946f4",
    "dynasty": "清",
    "content": [
      "马革平生志已偿，招魂何路向蛮方。",
      "桐乡父老还流涕，岁岁传芭酹桂浆。"
    ]
  },
  {
    "id": "adcfe4dbae772a77e070dda2f8b0f7cf",
    "title": "恭题理斋年伯爱吟草",
    "authorName": "戴璐",
    "authorId": "adcfe4dbae772a77752d25a1d1e946f4",
    "dynasty": "清",
    "content": [
      "恩荣褒恤慰忠魂，有子长怀手泽存。",
      "上谷鸣琴稀吏牍，摩娑残帙几声吞。"
    ]
  },
  {
    "id": "adcfe4dbae77398c4567f84d0bfd632c",
    "title": "秋梦四首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "辉辉银烛夜何其，叶落荒阶选梦迟。",
      "一片迷离蝴蝶影，满腔情绪海棠丝。",
      "露华深怯侵萝袜，月魄将圆照雪肌。",
      "细雨残荷写幽怨，不堪团扇入新诗。"
    ]
  },
  {
    "id": "adcfe4dbae77398c4567f84d3d160b11",
    "title": "秋梦四首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "朅来情障絮沾泥，才入华胥路转迷。",
      "似水凉痕晴翠减，填桥幽恨夜乌啼。",
      "山行薄雨云初散，钟曳残声月渐低。",
      "正是湘帘灯欲烬，双星无奈汝南鸡。"
    ]
  },
  {
    "id": "adcfe4dbae77398c4567f84d07b17884",
    "title": "秋梦四首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "星月迢迢夜漏分，银河清浅漾成纹。",
      "仙人萼绿难追影，帝子苍梧正忆君。",
      "捣药蟾诸依桂树，锁窗鸟了罢兰薰。",
      "鸩媒未许天阊叩，一片冰心冷抱云。"
    ]
  },
  {
    "id": "adcfe4dbae77398c4567f84dbcda6f3e",
    "title": "秋梦四首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "似闻天汉阻秋星，剩有犀心一点灵。",
      "疑是丁东来玉佩，肯从辰北会云軿。",
      "身骑玄鹤轻于蝶，影逐青燐散若萤。",
      "隙为帘波凉泼水，罡风吹堕悄然醒。"
    ]
  },
  {
    "id": "adcfe4dbae77398c811108b6bca298a3",
    "title": "题石涛山水册",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "一片荒寒见真意，巨然僧后有遗音。",
      "秋镌秃管山成骨，鬼避枯禅月印心。",
      "天分如公高石谷，人间何世怆云林。",
      "袈娑磅礴神酣候，澹墨萧疏缀苦吟。"
    ]
  },
  {
    "id": "adcfe4dbae77398c2f083da47ffad674",
    "title": "落花七首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "群芳齐泣奈何天，零落苍苔欲化烟。",
      "吹到罡风过百五，流将弱水隔三千。",
      "茫茫茵溷知谁择，寂寂琴尊未了缘。",
      "拾得琼葩肠欲断，馀香犹在枕函边。"
    ]
  },
  {
    "id": "adcfe4dbae77398c2f083da4ee447294",
    "title": "落花七首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "忆梦梨云抱满怀，东风狼籍委苔阶。",
      "芭蕉雨打芳心碎，芍药春残泪眼揩。",
      "灯灺闻歌伤子野，色空补恨窘灵娲。",
      "维摩榻外难收拾，愁绝香泥印笋鞋。"
    ]
  },
  {
    "id": "adcfe4dbae77398c2f083da40c3c2c76",
    "title": "落花七首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "花落纷纷随泪落，闲庭片片鸟空衔。",
      "香消坠粉侵珠箔，色夺残红启印函。",
      "倩女离魂惊失佩，情人兜怨已盈衫。",
      "直同剪彩隋宫戏，一瞬繁华逐锦帆。"
    ]
  },
  {
    "id": "adcfe4dbae77398c2f083da4039159b4",
    "title": "落花七首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "一场春梦有无间，雨湿胭支夕照殷。",
      "绮障猛教虚白悟，仙缘难觅大丹还。",
      "到门寂寞伤崔护，委地零星怆玉环。",
      "魂堕花神招楚些，空庭怕听鸟绵蛮。"
    ]
  },
  {
    "id": "adcfe4dbae77398c2f083da4c0d7a6ec",
    "title": "落花七首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "坠芬闲与仙人扫，瘗罢群芳制艳铭。",
      "大块文章风里絮，美人身世水中萍。",
      "馀晖冉冉留高阁，别梦依依到短亭。",
      "缕缕游丝花片惹，愁闻檐马响东丁。"
    ]
  },
  {
    "id": "adcfe4dbae77398c2f083da463cf21f3",
    "title": "落花七首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "自古花零同月缺，东郊相送泪盈眸。",
      "莺衔绮思惺惺惜，风定残英故故留。",
      "红雨打窗刚十日，绿阴缄怨甚三秋。",
      "醴陵笔梦无消息，鶗鴂声中吊玉钩。"
    ]
  },
  {
    "id": "adcfe4dbae77398c2f083da4e4d21e7d",
    "title": "落花七首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "一年花事太匆匆，金粉飘零短梦中。",
      "游屐懒携多病日，画栏易惹薄情风。",
      "空庭一雨添新绿，流水三生有幸红。",
      "瞥睹枝头来瘦蝶，离魂冉冉过墙东。"
    ]
  },
  {
    "id": "adcfe4dbae77398c664b1bc86bfee98a",
    "title": "闲情四咏别",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "隔夕尊前子夜歌，双珠玳瑁剔灯蛾。",
      "莺啼绮梦偏愁短，花落空庭正怨多。",
      "忍使鹣盟随逝水，漫将鲤信阻微波。",
      "情丝百丈空牢缚，回首离亭唤奈何。"
    ]
  },
  {
    "id": "adcfe4dbae77398c664b1bc8bb7e1b50",
    "title": "闲情四咏别",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "化蝶南华成底事，蓝田空忆玉生烟。",
      "相逢恍类银河夜，已分虚抛锦瑟年。",
      "孤枕推时殊惘惘，晓钟催后尚悬悬。",
      "惺忪未觉梨云散，犹在薰炉茗碗边。"
    ]
  },
  {
    "id": "adcfe4dbae77398c664b1bc8ff1f8c53",
    "title": "闲情四咏别",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "夜深惊觉在空床，牵挂情怀到晓妆。",
      "酒尽三杯难更扫，潭深千尺不成量。",
      "雨昏鹃血皆凝紫，春入莺衣妒浅黄。",
      "倚遍栏杆斜景逝，心头滋味苦莲房。"
    ]
  },
  {
    "id": "adcfe4dbae77398c664b1bc80bf38831",
    "title": "闲情四咏别",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "红稀棠院药炉存，弱卉知时怅合昏。",
      "凉沁玉鱼支瘦骨，窗临朱鸟易惊魂。",
      "润来石发平行迹，抽到蕉心怯慧根。",
      "孤负莺花空绮丽，小园春尽未开门。"
    ]
  },
  {
    "id": "adcfe4dbae77398cef47c68cba6b2ab2",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "玄珠遁太虚，云龙起相逐。",
      "钩入珊网时，怡然媚幽独。"
    ]
  },
  {
    "id": "adcfe4dbae77398cef47c68c8ca9f1a7",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "学诗如学禅，大力运龙象。",
      "专取沧浪言，所见域寻丈。"
    ]
  },
  {
    "id": "adcfe4dbae77398cef47c68c92564229",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "予怀方杼轴，如何击钵催。",
      "悄然一阳动，律琯飞葭灰。"
    ]
  },
  {
    "id": "adcfe4dbae77398cef47c68c936190d7",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "东坡赞罗汉，曰水流花开。",
      "静中现天倪，端由面壁来。"
    ]
  },
  {
    "id": "adcfe4dbae77398cef47c68c0120cb48",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "鬼神来告语，叩寂以求音。",
      "一线单微透，华严印寸心。"
    ]
  },
  {
    "id": "adcfe4dbae77398cef47c68cc51d142a",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "斥鴳笑图南，但识枪榆枋。",
      "风月便摭拾，不入古锦囊。"
    ]
  },
  {
    "id": "adcfe4dbae77398cef47c68c6084f325",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "近春贵能乐，近秋贵能哀。",
      "所感自不同，执一真庸才。"
    ]
  },
  {
    "id": "adcfe4dbae77398cef47c68c2c4129be",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "融洽陶公性，乃有陶公诗。",
      "储王与韦柳，时合还时离。"
    ]
  },
  {
    "id": "adcfe4dbae77398cef47c68c13c2e701",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "玉树谱新声，绮弱而无骨。",
      "诗词判刚柔，何用咎狎客。"
    ]
  },
  {
    "id": "adcfe4dbae77398cef47c68c6eb6cf35",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "六代竞华腴，中尚含古意。",
      "秋水濯芙蓉，我爱天然丽。"
    ]
  },
  {
    "id": "adcfe4dbae77398cef47c68c29224b00",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "旗亭遇小鬟，解诗胜老妪。",
      "馀音真绕梁，听唱黄河句。"
    ]
  },
  {
    "id": "adcfe4dbae77398cef47c68cee0e52b4",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "初学少陵诗，先当识疵累。",
      "疏略而平浅，便滋两宋弊。"
    ]
  },
  {
    "id": "adcfe4dbae77398cef47c68c1e47532e",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "荦确昌黎翁，盘空多硬语。",
      "风雅之正宗，吾独秋怀取。"
    ]
  },
  {
    "id": "adcfe4dbae77398cef47c68ca4850645",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "鄙哉王次回，强颜冒温李。",
      "艳词有寄托，岂类负涂豕。"
    ]
  },
  {
    "id": "adcfe4dbae77398cef47c68c829964da",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "摩诘老画师，诗亦同画妙。",
      "鹿柴辛坞间，寓目都诗料。"
    ]
  },
  {
    "id": "adcfe4dbae77398cef47c68cdc5448b2",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "香山耽禅悦，万斛洗情尘。",
      "如何说花鸟，转在木石人。"
    ]
  },
  {
    "id": "adcfe4dbae77398cef47c68cbaa9170e",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "宋体唐巳开，郊岛尚寒瘦。",
      "诗派图西江，同异须冥叩。"
    ]
  },
  {
    "id": "adcfe4dbae77398cef47c68cc59bfa7d",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "六一庐山篇，脱胎陇西白。",
      "灵气注笔端，各将真面识。"
    ]
  },
  {
    "id": "adcfe4dbae77398cef47c68c7793cd80",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "潇洒陆剑南，取境最闲适。",
      "及念九世雠，雄词戛金铁。"
    ]
  },
  {
    "id": "adcfe4dbae77398cef47c68cdc13d348",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "风雨方满城，悲哉秋之气。",
      "此句千古传，深感催租吏。"
    ]
  },
  {
    "id": "adcfe4dbae77398cef47c68c3df082eb",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "飘泊零丁洋，危坐幽燕狱。",
      "重广武穆词，高击渐离筑。"
    ]
  },
  {
    "id": "adcfe4dbae77398cef47c68c2a371508",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "青田两鬼诗，卢仝应却走。",
      "譬如图怪石，只在得奇丑。"
    ]
  },
  {
    "id": "adcfe4dbae77398cef47c68cefa81a44",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "渔洋秋柳诗，笺解纷聚讼。",
      "叶下洞庭波，其妙在神韵。"
    ]
  },
  {
    "id": "adcfe4dbae77398cef47c68c150bcbae",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "一掬灵均泪，悽然洒五羊。",
      "铜驼已荆棘，何处叫天阊。"
    ]
  },
  {
    "id": "adcfe4dbae77398cef47c68ce37e7cb6",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "笠翁曼倩俦，俶傥亦可喜。",
      "仙才鬼才外，未能成一体。"
    ]
  },
  {
    "id": "adcfe4dbae77398cef47c68cb5e8cca0",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "随园主性灵，其实工涂泽。",
      "刻划韩冬郎，乃有天真阁。"
    ]
  },
  {
    "id": "adcfe4dbae77398cef47c68c38ae5b5a",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "诗魔贵廓清，二樵挺奇逸。",
      "岷江接湘流，骚些遗音翕。"
    ]
  },
  {
    "id": "adcfe4dbae77398cef47c68c72e98e36",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "湘乡绍桐城，一代推巨手。",
      "韵语殊蹶张，誓摩古人垒。"
    ]
  },
  {
    "id": "adcfe4dbae77398cef47c68c84a87943",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "杰然海藏楼，清削有馀味。",
      "空山苦头陀，微带蔬笋气。"
    ]
  },
  {
    "id": "adcfe4dbae77398cef47c68cedcef0de",
    "title": "论诗绝句三十首",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "恻恻冢高低，催人速行乐。",
      "七字真足传，传遍江南北。"
    ]
  },
  {
    "id": "adcfe4dbae77398c1d82c46e07fb48bc",
    "title": "七夕谣",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "嫁女与征夫，不如弃路旁。",
      "后人诵此语，恻恻心暗伤。",
      "团圆儿女情，根本在农桑。",
      "饭熟午鸡啼，饟黍食箪凉。",
      "削梧助膏沐，鬓贴菜花黄。",
      "一日十二时，形影俪容光。",
      "人间无离别，天上有河梁。",
      "托业耕织同，两宿若参商。",
      "缩地乏壶公，鍊石窘娲皇。",
      "河鼓盼锦缄，天孙泣空房。",
      "神仙既修到，转类孤凤凰。",
      "彩云七夕多，瓜果陈甘芳。",
      "谁知五铢衣，不及荆布妆。",
      "谁知七宝车，输与馌饷忙。",
      "乃悟安乐窝，不在白云乡。",
      "悲哉长生殿，密誓无相忘。",
      "长离谶已成，艳曲破霓裳。",
      "李花日零替，杨花何茫茫。",
      "马嵬与鹊桥，此恨共天长。"
    ]
  },
  {
    "id": "adcfe4dbae77398cd82c1fc6ed59f9e9",
    "title": "送谢大冶盦之闽",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "过江名士溯典午，风流潇洒多人豪。",
      "千祀灵源富钟毓，品地直与龙门高。",
      "英英冶公掞才藻，词坛高踞追风骚。",
      "春草芊绵茁斑管，馀霞绮丽挥灵毫。",
      "拱载联吟得神契，单词角胜倾其曹。",
      "百尺元龙有豪气，与君艺苑俱翔翱。",
      "海天明月梦相忆，欲招枚马襄苏皋。",
      "万里乘风恢壮志，划然长啸淩洪涛。",
      "诗骨嶙峋健秋隼，沧波汹涌驱神鳌。",
      "一粟乾坤恣玄览，町畦未脱如圈牢。",
      "遐陬灵气供嘘吸，钝根不悟徒餔糟。",
      "武夷仙人翩然下，幔亭一曲弹云璈。",
      "海若天吴纷左右，扶桑在指心忉忉。",
      "屐齿更逾灵连远，吟情适与宣城遭。",
      "秋兰垂露作纫佩，井菊薄饮当醇醪。",
      "屋梁月落照颜色，未寄相思心郁陶。",
      "芙蓉江上卬须者，长笛声中首自搔。"
    ]
  },
  {
    "id": "adcfe4dbae77398c11739740df97c28a",
    "title": "示嘉儿",
    "authorName": "赵清瑞",
    "authorId": "adcfe4dbae77398cd1457b72d1457b72",
    "dynasty": "清",
    "content": [
      "造物生美材，暴弃良可惜。无负培植心，亟宜求自立。",
      "自立果云何？在不囿于习。目下风俗颓，相耀衣与食。",
      "庸懦恣欺陵，高明惟妒嫉。知识虽早开，揠苗徒自贼。",
      "父兄期栋梁，往往成顽铁。汝年已十六，庭训闻谆切。",
      "成材与不成，均在此时刻。余心望汝殷，汝心宜惕惕。",
      "修词讲鍊气，学书精运笔。作画贵取神，吟诗贵存液。",
      "一艺可名家，其功在不息。人若有恒心，早晚终毕业。",
      "笑汝不足嗔，誉汝未为得。遇物总欣欣，求道常急急。",
      "青莲茁污泥，灵芝生湿热。不囿流俗中，扶摇上千尺。"
    ]
  },
  {
    "id": "adcfe4dbae855fb032366eeec0a3923b",
    "title": "雨夜",
    "authorName": "杨世谦",
    "authorId": "adcfe4dbae855fb0d1457b72d1457b72",
    "dynasty": "清",
    "content": [
      "南渡看群雁，凄凉万里情。",
      "乾坤憔悴客，关塞别离声。",
      "竹密风先觉，云深雨易成。",
      "稻粱谋正苦，飘泊似浮生。"
    ]
  },
  {
    "id": "adcfe4dbae855fb0155928bc9f0b1afb",
    "title": "读忠州李芋仙刺史天瘦阁集",
    "authorName": "杨世谦",
    "authorId": "adcfe4dbae855fb0d1457b72d1457b72",
    "dynasty": "清",
    "content": [
      "记得儿时识司马，超宗殊愧凤毛夸。",
      "尊前每坠穷途泪，门外常停长者车。",
      "耿耿一镫湖上雨，明明孤月阁中花。",
      "吟魂何处招难复，巫峡萧森日易斜。"
    ]
  },
  {
    "id": "adcfe4dbae855fb0a2d699203a4952fb",
    "title": "即事",
    "authorName": "杨世谦",
    "authorId": "adcfe4dbae855fb0d1457b72d1457b72",
    "dynasty": "清",
    "content": [
      "露蛩吟砌动秋思，一镫耿夜神欲疲。",
      "萧萧西风妇卧病，沈沈长夜儿啼饥。",
      "承尘黠鼠纷窜窃，天末归鸿声参差。",
      "萧骚闲散有真性，封侯自分了无期。"
    ]
  },
  {
    "id": "adcfe4dbae88b5ef4c38ed697328a131",
    "title": "立秋呈范先生",
    "authorName": "李刚己",
    "authorId": "adcfe4dbae88b5efd1457b72d1457b72",
    "dynasty": "清",
    "content": [
      "仰陪夫子下阶吟，呜咽鸣蝉向我喑。",
      "半月偎城动凉色，一风入木作秋音。",
      "星云高灿还相媚，雾雨横凄忽见侵。",
      "应有列仙在空阔，徘徊不下暝烟深。"
    ]
  },
  {
    "id": "adcfe4dbae88b5ef9a04d7d706fe9ec3",
    "title": "思归",
    "authorName": "李刚己",
    "authorId": "adcfe4dbae88b5efd1457b72d1457b72",
    "dynasty": "清",
    "content": [
      "汾水秋风雁又归，故园东望梦魂飞。",
      "尘冠欲挂仍无日，庭树新增复几围。",
      "水远坐输鸥独往，竹荒不救凤长饥。",
      "愁来策马西郊路，一曲劳歌送落晖。"
    ]
  },
  {
    "id": "adcfe4dbae88b5ef97ee7456c90b4160",
    "title": "上范先生兼简子城兄",
    "authorName": "李刚己",
    "authorId": "adcfe4dbae88b5efd1457b72d1457b72",
    "dynasty": "清",
    "content": [
      "花香能醉枝头蝶，蝶亦绕枝不忍飞。",
      "有鸟啼呼下空阔，向花深处恋晴晖。",
      "六街风动沙尘遍，念尔鲜衣归不归。"
    ]
  },
  {
    "id": "adcfe4dbae88b5efd93dfb5fe4e72222",
    "title": "辟畺以诗送别即次原韵答之",
    "authorName": "李刚己",
    "authorId": "adcfe4dbae88b5efd1457b72d1457b72",
    "dynasty": "清",
    "content": [
      "湘乡太傅轲雄俦，笔力横挽三千秋。",
      "吾师继之道益大，如开沧海朝群流。",
      "罗珠网玉不知数，我瓦砾耳犹相收。",
      "束发受书今十载，足疲路远无时休。",
      "扶摇羊角未能上，飞抢还作榆枋游。",
      "天寒岁晚林木死，风烟惨淡交龙虬。",
      "凄绝曾张旧游处，白日一跌归冥幽。",
      "孤寒八百沦草莽，大帙三万开穷愁。",
      "孰料纷拿燕雀际，鸾章凤质惊双眸。",
      "吐气刚如断马剑，论文高似元龙楼。",
      "诸公谁司荐达事，蘋藻可以为神馐。",
      "昨来苦语更牵挽，归期已决焉能留。",
      "事变真难巧历算，出处或作山灵羞。",
      "侯王将相亦人耳，空有馀责如山丘。"
    ]
  },
  {
    "id": "adcfe4dbae8d0c5e7eccb21eea338a47",
    "title": "蝉琴",
    "authorName": "韦国模",
    "authorId": "adcfe4dbae8d0c5ed1457b72d1457b72",
    "dynasty": "清",
    "content": [
      "弹来古调夕阳边，一树无情噪暮蝉。",
      "伫月饱餐三径露，哦松细咽半空烟。",
      "残声曳去聆馀韵，急响停时讶断弦。",
      "吟罢碧云春欲暝，绿阴眠稳晚风前。"
    ]
  },
  {
    "id": "adcfe4dbae8d0c5e04c3ee924eea8753",
    "title": "蝶板",
    "authorName": "韦国模",
    "authorId": "adcfe4dbae8d0c5ed1457b72d1457b72",
    "dynasty": "清",
    "content": [
      "栩栩寻芳遍绿郊，几丛梅影翅轻捎。",
      "红牙有谱依花按，白板无腔信羽敲。",
      "打破冷香风入拍，翻残腻粉月当梢。",
      "檀心一点枝间逗，争得莺梭燕剪抛。"
    ]
  },
  {
    "id": "adcfe4dbaeb4b522f0229fcf2f82e929",
    "title": "马道",
    "authorName": "魏裔鲁",
    "authorId": "adcfe4dbaeb4b522d1457b72d1457b72",
    "dynasty": "清",
    "content": [
      "削嶂通烟雾，攀萝曲径扪。",
      "银沙走石壁，雪浪漱云根。",
      "老树垂松子，寒溪长竹孙。",
      "停骖邮舍晚，愁绝听啼猿。"
    ]
  },
  {
    "id": "adcfe4dbaeb4b5227a5c92745e08f7fa",
    "title": "白草桥",
    "authorName": "魏裔鲁",
    "authorId": "adcfe4dbaeb4b522d1457b72d1457b72",
    "dynasty": "清",
    "content": [
      "青山两岸合，白草一溪斜。",
      "驿路桥边树，烟村嶂外家。",
      "石梯堆积雪，铁锁控流沙。",
      "役赋多愁苦，遥闻每叹嗟。"
    ]
  },
  {
    "id": "adcfe4dbaeb4b5220cf7371df185788f",
    "title": "夔门",
    "authorName": "魏裔鲁",
    "authorId": "adcfe4dbaeb4b522d1457b72d1457b72",
    "dynasty": "清",
    "content": [
      "峡连数百里，日月隐重峦。",
      "彩鹢狎惊浪，轻帆下急滩。",
      "山回神女庙，水绕武侯坛。",
      "形胜今犹在，伤心望永安。"
    ]
  },
  {
    "id": "adcfe4dbaeb4b5225f2a3818c5c8c180",
    "title": "山居",
    "authorName": "魏裔鲁",
    "authorId": "adcfe4dbaeb4b522d1457b72d1457b72",
    "dynasty": "清",
    "content": [
      "十丈丹梯百尺溪，绿杨村在众峰西。",
      "松门日暖眠花鸭，藓径云深护竹鸡。",
      "卷幔远山青未了，携觞嫩草碧初齐。",
      "幽居最喜无尘事，时有春禽隔树啼。"
    ]
  },
  {
    "id": "adcfe4dbaeb4b522622a030787f105d4",
    "title": "雨淋铃",
    "authorName": "魏裔鲁",
    "authorId": "adcfe4dbaeb4b522d1457b72d1457b72",
    "dynasty": "清",
    "content": [
      "銮舆出狩幔宫围，栈阁铃声夜雨霏。",
      "寂寞昭阳谁奏曲，梨园觱篥有张徽。"
    ]
  },
  {
    "id": "adcfe4dbaeb893ea16c9e8229fb4edca",
    "title": "步西院作",
    "authorName": "刘曰萼",
    "authorId": "adcfe4dbaeb893ead1457b72d1457b72",
    "dynasty": "清",
    "content": [
      "客意如春倦，西堂暂此经。",
      "风间花上帽，人静鸟趋庭。",
      "水色穿帘白，棠阴出院青。",
      "题诗问窗竹，记否一年听。"
    ]
  },
  {
    "id": "adcfe4dbaeb893eadb6939a4f97dda48",
    "title": "河西务早发",
    "authorName": "刘曰萼",
    "authorId": "adcfe4dbaeb893ead1457b72d1457b72",
    "dynasty": "清",
    "content": [
      "落落晨星大，荒荒海气蒸。",
      "戍楼咽霜柝，水驿闪风镫。",
      "夷骑往来熟，尘沙感慨增。",
      "劫灰何代寺，我欲问胡僧。"
    ]
  },
  {
    "id": "adcfe4dbaeb893ea33ddf1f77c24f19b",
    "title": "秋日馆中述怀",
    "authorName": "刘曰萼",
    "authorId": "adcfe4dbaeb893ead1457b72d1457b72",
    "dynasty": "清",
    "content": [
      "秋树人家水郭烟，高原乐事自年年。",
      "一镫梦雨初闻叶，八月飞花正采棉。",
      "御岁那抛新白纻，谋生只办旧青毡。",
      "早知苏季夸金印，不换城南二顷田。"
    ]
  },
  {
    "id": "adcfe4dbaeb893ea8579ca24be4d3e21",
    "title": "昆明湖杂咏",
    "authorName": "刘曰萼",
    "authorId": "adcfe4dbaeb893ead1457b72d1457b72",
    "dynasty": "清",
    "content": [
      "石瓮山前日又曛，绣漪桥下水沄沄。",
      "金辽往迹残碑少，谁问湖边耶律坟。"
    ]
  },
  {
    "id": "adcfe4dbaebde6f8081359366dbf1301",
    "title": "登庾楼",
    "authorName": "朱浩",
    "authorId": "adcfe4dbaebde6f8d1457b72d1457b72",
    "dynasty": "清",
    "content": [
      "浔阳城北一江秋，高栋凌虚旧有楼。",
      "千里舳舻连白下，二分烟树是黄州。",
      "风流未必输前辈，月上还须共此游。",
      "回首匡庐开半壁，炉烟正在紫峰浮。"
    ]
  },
  {
    "id": "adcfe4dbaebde6f8325497e2b4d59678",
    "title": "孔家涵桃花",
    "authorName": "朱浩",
    "authorId": "adcfe4dbaebde6f8d1457b72d1457b72",
    "dynasty": "清",
    "content": [
      "田头老农颜似铁，操犁日朝到日昃。",
      "归来破灶烧湿苇，翠烟如缕消残雪。",
      "蒸称煮藿儿女欢，不嫌泥垢同盘餐。",
      "黄土筑墙茅盖屋，此中即是桃花源。",
      "门外忽见胭脂山，一株雨株春风颠。",
      "浣纱女子清溪边，卖珠侍儿修篁间。",
      "金粉扬州空斗巧，富贵春明无此好。",
      "水流花发少人知，黄牛独龁门前草。"
    ]
  },
  {
    "id": "adcfe4dbaec2b0957672dc49ce70283a",
    "title": "题画壁和毛秋岑韵",
    "authorName": "丁思孔",
    "authorId": "adcfe4dbaec2b095d1457b7226751be1",
    "dynasty": "清",
    "content": [
      "秋水蒹葭阔，孤舟自往还。",
      "好音酬去雁，清响答空山。",
      "垂钓烟波里，言怀杯酒间。",
      "几人有清趣，心与境俱闲。"
    ]
  },
  {
    "id": "adcfe4dbaec6257d9f0dc834f25cc919",
    "title": "送别邹仪可司马归东粤",
    "authorName": "施家珍",
    "authorId": "adcfe4dbaec6257dff1418e8865dfbde",
    "dynasty": "清",
    "content": [
      "良吏诚难得，闾阎免渴饥。",
      "无襦歌五裤，有麦喜双歧。",
      "交谊能终始，浇风赖转移。",
      "攀辕留不住，合立去思碑。"
    ]
  },
  {
    "id": "adcfe4dbaec6257d04a05361dd170b01",
    "title": "望海",
    "authorName": "施家珍",
    "authorId": "adcfe4dbaec6257dff1418e8865dfbde",
    "dynasty": "清",
    "content": [
      "凭阑目送几飞鸿，无数归舟趁晚风。",
      "一抹夕阳天外挂，潮声似在港门东。"
    ]
  },
  {
    "id": "adcfe4dbaecc09606acd298e7762a63d",
    "title": "江岸阻风阴晴不定晚复见月诗以志之",
    "authorName": "孔庆瑚",
    "authorId": "adcfe4dbaecc0960d1457b72d1457b72",
    "dynasty": "清",
    "content": [
      "波流迅若驰，船泊转疑退。",
      "夕阳挂篷角，水光摇橹背。",
      "江面暗潮生，京口群山对。",
      "东风扶云行，天半倏如晦。",
      "骤雨须臾来，跳珠入船碎。",
      "兴阻击楫歌，倦欲欹枕寐。",
      "晴云一线明，仿佛得秋意。",
      "清声振芦苇，微凉逗衣袂。",
      "虫响正未歇，蚊阵时复肆。",
      "月影入船窗，窥人人未睡。"
    ]
  },
  {
    "id": "adcfe4dbaecc0960576a345eda604805",
    "title": "不雨叹",
    "authorName": "孔庆瑚",
    "authorId": "adcfe4dbaecc0960d1457b72d1457b72",
    "dynasty": "清",
    "content": [
      "春无雨，农民苦。麦苗短，枯遑萟。稷黍女，缚柳条。男打鼓圭璧，告神神不语。",
      "泪滴秋田未耕土。黑云四塞天如墨，望雨不来试风色。",
      "乱飞急点土未湿，风动云行留不得，举头忽见纤纤月。"
    ]
  },
  {
    "id": "adcfe4dbaecc0960576a345ed510d9d3",
    "title": "不雨叹",
    "authorName": "孔庆瑚",
    "authorId": "adcfe4dbaecc0960d1457b72d1457b72",
    "dynasty": "清",
    "content": [
      "有兵之地多杀伤，无兵之地多凶荒。前年旱蝗在麦后，今年麦秋几无有。",
      "呜呼苍天兮民何辜！边隅不静兮，中田荒芜。宁被荒兮毋被兵，半菽不饱兮，芸芸其生。"
    ]
  },
  {
    "id": "adcfe4dbaed30fba805e12ff04031f2e",
    "title": "访黄农部不遇有作",
    "authorName": "郑景云",
    "authorId": "adcfe4dbaed30fbad1457b72d1457b72",
    "dynasty": "清",
    "content": [
      "旅馆沉吟久，闲探高士扉。",
      "园童迎客拜，庭鹤向空飞。",
      "采药知何处，停云尚不归。",
      "松间怊怅立，无语对斜晖。"
    ]
  },
  {
    "id": "adcfe4dbaed3107c92c4c77703546ef6",
    "title": "自翠微山望金精",
    "authorName": "谢秀孙",
    "authorId": "adcfe4dbaed3107cd1457b72d1457b72",
    "dynasty": "清",
    "content": [
      "薄暮秋初风，木叶下庭圃。",
      "夫君招我游，盘姗出坡树。",
      "山菊垂好花，阴影随行步。",
      "几折临高厓，敛足不敢顾。",
      "夫君指金精，谓此汝所慕。",
      "吴王洞口来，仙女云中举。",
      "至今千百年，烟霞生其处。",
      "自怜长闺房，荏苒秋草暮。",
      "结庐十五载，不识金精路。",
      "夜月明空山，时闻钟声度。",
      "忆我七八岁，曾一随诸妇。",
      "巾车到洞门，嘿然生疑惧。",
      "洞中忽有光，云殿凌丹雘。",
      "翠竹摇空寒，白日蒙雨雾。",
      "仿佛记曲水，海棠缘石户。",
      "草色映罗裙，逐伴踏花去。",
      "涧水湿弓鞋，逡巡避母怒。",
      "忽忽三十年，仍向峰头住。",
      "世事几兴衰，家门亦多故。",
      "徵兰不可期，弄瓦杳无与。",
      "出户泪如丝，入户泪如雨。",
      "人生能几何，年光如驰骛。",
      "安得辞人间，洒扫侍仙驭。"
    ]
  },
  {
    "id": "adcfe4dbaed3107c6ae4d2f7f65e88c8",
    "title": "池上秋海棠",
    "authorName": "谢秀孙",
    "authorId": "adcfe4dbaed3107cd1457b72d1457b72",
    "dynasty": "清",
    "content": [
      "芳草依碧池，佳花点秋石。",
      "绿叶与紫茎，何数秋兰色。",
      "主人策仗行，三径偶相值。",
      "采之置瓶中，颜色照几席。",
      "有如浣纱女，斜立石潭侧。",
      "幽芳独自怜，忽遇五湖客。",
      "沼吴果何人，撚花长太息。"
    ]
  },
  {
    "id": "adcfe4dbaed376e0b37a2d1e163638d7",
    "title": "张湾登车偶成",
    "authorName": "曹文埴",
    "authorId": "adcfe4dbaed376e0d1457b72ac5dab2e",
    "dynasty": "清",
    "content": [
      "南人爱舟畏乘马，匪惟畏马兼畏车。车轮触石声轣{车彖}，震耳奚啻晴雷驱。",
      "不如一叶任掀簸，银涛雪浪冲江湖。繄予北行四千里，今日舣棹登车初。",
      "平生经历所未惯，童仆蹙缩吾洒如。物情世态看烂熟，遭际随分足以娱。",
      "红尘茫茫陆亦海，风波欲作何地无。心空不涉分别想，九折之坂皆坦途。",
      "试观舴艋日随海鸥泛，薄笨亦驾吴牛趋。扣舷执靷各有适，燕歌越唱互答安有殊。"
    ]
  },
  {
    "id": "adcfe4dbaed376e0a61093078d6a285d",
    "title": "观音岩",
    "authorName": "曹文埴",
    "authorId": "adcfe4dbaed376e0d1457b72ac5dab2e",
    "dynasty": "清",
    "content": [
      "神工不沿袭，生面开㟏岈。弹子矶已险，狡狯斯有加。",
      "巨石插江表，屹立凌云霞。幻作倒垂势，弥望何槎丫。",
      "蟠虬露首尾，渴虎张爪牙。寒光偶一闪，凛凛悬镆铘。",
      "猿猱所不及，半壁苍穹遮。古洞复谁凿，黯淡临江涯。",
      "冉冉蒸水气，幂轻烟斜。或恐匿魍魉，亦虑藏虺蛇。",
      "飞仙庶能度，风马云为车。如何峙层构，中有山僧家。",
      "仿佛普陀石，海上横孤槎。快游试新险，打桨乘短艖。",
      "飘忽到岩麓，曲磴通幽遐。洞口已昏黑，欲入空嗟呀。",
      "山僧解爱客，夹径燃烛花。天光漏一线，西向穿窗纱。",
      "楼阁半无地，支以枯木丫。有槛不敢倚，侧足双手叉。",
      "惊泷俯浩渺，石齿纷{齿虘}牙。盘涡与旋沫，咫尺千拗洼。",
      "蛟龙此窟宅，毋乃时攫拿。正容戒僮仆，下视声勿哗。",
      "须臾暮色起，津鼓闻三挝。篙师理轻楫，荡漾归平沙。",
      "隔江骋遥睇，波影殊清嘉。佛镫照明灭，几点盘神鸦。"
    ]
  },
  {
    "id": "adcfe4dbaed376e0bcb8b8c8953c963f",
    "title": "望麻姑山",
    "authorName": "曹文埴",
    "authorId": "adcfe4dbaed376e0d1457b72ac5dab2e",
    "dynasty": "清",
    "content": [
      "临池少习平原书，名山灵迹尊麻姑。",
      "关河迢递不可到，蔡经故宅知有无。",
      "今年西江奉使节，秋风一棹来仙都。",
      "芙蓉万萼插天表，骋睇已觉襟怀舒。",
      "傥令策杖踏烟月，快饮玉露餐云腴。",
      "一双尘足苦缠缚，咫尺仍复千里如。",
      "桥通三峡自矹硉，杉列七星犹盘纡。",
      "清音往往下鸾鹤，闻有云马驱风车。",
      "仙人讵必吝麟脯，俗子自欲沈泥涂。",
      "酒帘竞署麻姑字，一瓮空向街头沽。"
    ]
  },
  {
    "id": "adcfe4dbaed376e0f57c23bee3cb594c",
    "title": "题讲梅兄躬耕养亲图",
    "authorName": "曹文埴",
    "authorId": "adcfe4dbaed376e0d1457b72ac5dab2e",
    "dynasty": "清",
    "content": [
      "讲梅山中仙，曾逐岫云出。",
      "云归人未归，望之心纡郁。",
      "邗沟足冶游，毋乃远亲膝。",
      "驾彼青骢驰，何如黄犊叱。",
      "吁嗟少年场，轻薄狎邪佚。",
      "竹西吹琼箫，蜀冈挟瑶瑟。",
      "座中歌舞欢，堂上甘旨缺。",
      "往往朱门家，不及五亩室。"
    ]
  },
  {
    "id": "adcfe4dbaed376e0f57c23be19663eef",
    "title": "题讲梅兄躬耕养亲图",
    "authorName": "曹文埴",
    "authorId": "adcfe4dbaed376e0d1457b72ac5dab2e",
    "dynasty": "清",
    "content": [
      "春雨飞绿亩，春风生翠微。",
      "密林匝浓阴，载及扶梨时。",
      "胼胝事耕作，筋力遑云疲。",
      "破晓荷锄去，薄暮驱牛归。",
      "归来未停足，沽酒佐晚炊。",
      "陶然得新酿，欢笑娱亲闱。",
      "老人问田事，告以春水肥。",
      "温颜顾之喜，一倾匏子卮。"
    ]
  },
  {
    "id": "adcfe4dbaed376e0f57c23bee4641a36",
    "title": "题讲梅兄躬耕养亲图",
    "authorName": "曹文埴",
    "authorId": "adcfe4dbaed376e0d1457b72ac5dab2e",
    "dynasty": "清",
    "content": [
      "农人苦无田，未尽芟柞力。",
      "我独胡为者，有田耕不得。",
      "白日易驰西，红尘欲行北。",
      "强饰游子颜，仰慰两亲色。",
      "每闻布谷鸣，欹枕常恻恻。",
      "抱此一寸心，恨无千里翼。",
      "披图顾柳阴，连塍绿如织。",
      "搔首几踟蹰，还君三太息。"
    ]
  },
  {
    "id": "adcfe4dbaedc164bbc07e4a3b0df4e2a",
    "title": "申贞武公挽词",
    "authorName": "申櫶",
    "authorId": "adcfe4dbaedc164bd1457b72d1457b72",
    "dynasty": "清",
    "content": [
      "清白传家绝忮矜，建勋万卷老逾增。",
      "几尊风雨留宾酒，一穗湖山读史镫。"
    ]
  },
  {
    "id": "adcfe4dbaedc164bbc07e4a3b219b537",
    "title": "申贞武公挽词",
    "authorName": "申櫶",
    "authorId": "adcfe4dbaedc164bd1457b72d1457b72",
    "dynasty": "清",
    "content": [
      "西南宦迹两依依，步武枢衡老不违。",
      "一言谬许平生志，万事空怀后死悲。"
    ]
  },
  {
    "id": "adcfe4dbaef6642023b5b5a0fb8cc2b9",
    "title": "晚过清凉山",
    "authorName": "陶一鸣",
    "authorId": "adcfe4dbaef66420d1457b72d1457b72",
    "dynasty": "清",
    "content": [
      "斜阳远照石城西，一带青山鸟乱啼。",
      "零落古坟无客过，晚鸦飞上野棠梨。"
    ]
  },
  {
    "id": "adcfe4dbaef814341e2278604e4a75d3",
    "title": "悼亡六首",
    "authorName": "吴锦诗",
    "authorId": "adcfe4dbaef81434d1457b72d1457b72",
    "dynasty": "清",
    "content": [
      "伤哉一病误庸医，绝鲜灵丹补救之。",
      "从此闺闱无益友，不堪卒读悼亡诗。"
    ]
  },
  {
    "id": "adcfe4dbaef814341e2278609d780f04",
    "title": "悼亡六首",
    "authorName": "吴锦诗",
    "authorId": "adcfe4dbaef81434d1457b72d1457b72",
    "dynasty": "清",
    "content": [
      "剩粉残脂实惨然，情伤见景泪如泉。",
      "那堪后日中秋节，月正圆时人不圆。"
    ]
  },
  {
    "id": "adcfe4dbaef814341e2278601a432a3a",
    "title": "悼亡六首",
    "authorName": "吴锦诗",
    "authorId": "adcfe4dbaef81434d1457b72d1457b72",
    "dynasty": "清",
    "content": [
      "我本疏狂懒散人，家声未坠仗儿身。",
      "廿年辛苦归何处，剩此多多未了因。"
    ]
  },
  {
    "id": "adcfe4dbaef814341e227860e2bfed05",
    "title": "悼亡六首",
    "authorName": "吴锦诗",
    "authorId": "adcfe4dbaef81434d1457b72d1457b72",
    "dynasty": "清",
    "content": [
      "衔石难教补恨天，伤心薄命有谁怜。",
      "向平事业安排了，愿守鳏居学老禅。"
    ]
  },
  {
    "id": "adcfe4dbaef814341e227860c78367a1",
    "title": "悼亡六首",
    "authorName": "吴锦诗",
    "authorId": "adcfe4dbaef81434d1457b72d1457b72",
    "dynasty": "清",
    "content": [
      "荏苒光阴已七终，未经一面梦魂中。",
      "而今那得鸿都客，引我泉台说苦衷。"
    ]
  },
  {
    "id": "adcfe4dbaef814341e227860fc3bc3a1",
    "title": "悼亡六首",
    "authorName": "吴锦诗",
    "authorId": "adcfe4dbaef81434d1457b72d1457b72",
    "dynasty": "清",
    "content": [
      "正逢科举录新生，萱草风寒蓦地惊。",
      "分付一声娘去也，九泉望汝掇科名。"
    ]
  },
  {
    "id": "adcfe4dbaef81434b6820c3dec850853",
    "title": "偶于悼亡集中见“斯人难再得，谁与岁寒同”句，因以补照自题",
    "authorName": "吴锦诗",
    "authorId": "adcfe4dbaef81434d1457b72d1457b72",
    "dynasty": "清",
    "content": [
      "操持家务廿年中，半仗贤能内助功。",
      "想到斯人难得句，伤哉谁与岁寒同？"
    ]
  },
  {
    "id": "adcfe4dbaefe6cb589f1bd56f9a07517",
    "title": "答复天朝册使",
    "authorName": "陈文?",
    "authorId": "adcfe4dbaefe6cb5d1457b72d1457b72",
    "dynasty": "清",
    "content": [
      "玉堂纶綍属才华，天汉遥遥载泛槎。",
      "驿路九千初发轫，《葩诗三百》旧生涯。",
      "胸中吐出霞千朵，纸上凝成雪六花。",
      "除却盛唐元白外，骚坛几见自成家。"
    ]
  },
  {
    "id": "adcfe4dbaefe6cb589f1bd568d8b3ddc",
    "title": "答复天朝册使",
    "authorName": "陈文?",
    "authorId": "adcfe4dbaefe6cb5d1457b72d1457b72",
    "dynasty": "清",
    "content": [
      "庄诵瑶章咀丽华，不妨世号阿瞒槎。",
      "古来先进开新进，谢道无涯役有涯。",
      "向阙多君头未雪，望尘使我眼生花。",
      "此身如作衡山雁，北往南翔总是家。"
    ]
  },
  {
    "id": "adcfe4dbaf071ca429102b227ce752b4",
    "title": "经皂林驿",
    "authorName": "杜臻",
    "authorId": "adcfe4dbaf071ca4d41d8cd92a27b814",
    "dynasty": "清",
    "content": [
      "驿路桐川外，林光转岸容。",
      "帆樯通楚甸，粳稻问吴侬。",
      "信喜军书断，人归草舍重。",
      "扬舲冬日好，何必更扶筇。"
    ]
  },
  {
    "id": "adcfe4dbaf071ca4820e5cc5119840ce",
    "title": "虎门",
    "authorName": "杜臻",
    "authorId": "adcfe4dbaf071ca4d41d8cd92a27b814",
    "dynasty": "清",
    "content": [
      "羊城军府壮，虎寨水声吞。",
      "不有三门汇，焉知百谷尊。",
      "春波浮日月，南斗豁乾坤。",
      "设险金汤固，绸缪报国恩。"
    ]
  },
  {
    "id": "adcfe4dbaf16906b693715f989a8c8a2",
    "title": "石塔屿",
    "authorName": "林大鹏",
    "authorId": "adcfe4dbaf16906bd1457b72d1457b72",
    "dynasty": "清",
    "content": [
      "峋嶙沧海岛，石塔斗飞泉。",
      "云湿人犹在，树欹鸟共仙。",
      "平郊迷极目，远水欲浮天。",
      "潦倒高歌后，名山是夙缘。"
    ]
  },
  {
    "id": "adcfe4dbaf2c1d19934f47d4fe2c3836",
    "title": "偕诸子联骑游北固山",
    "authorName": "张映斗",
    "authorId": "adcfe4dbaf2c1d19d1457b72d1457b72",
    "dynasty": "清",
    "content": [
      "把酒酹江水，千秋落照中。",
      "人间无险要，天下有英雄。",
      "铁锁横波断，金戈卷地空。",
      "南朝形胜误，惆怅蔽艨艟。"
    ]
  },
  {
    "id": "adcfe4dbaf2c28ae5245e7770cc860fa",
    "title": "福州城楼晚眺感作",
    "authorName": "林用霖",
    "authorId": "adcfe4dbaf2c28aed1457b72d1457b72",
    "dynasty": "清",
    "content": [
      "独立揽晴空，南疆此最雄。",
      "波涛烟树外，城郭夕阳中。",
      "碧海渺何极，白云望不穷。",
      "八州收鼓角，间数寺楼钟。"
    ]
  },
  {
    "id": "adcfe4dbaf2c28aec16000fdedfe293e",
    "title": "由京口溯流达金陵舟中作",
    "authorName": "林用霖",
    "authorId": "adcfe4dbaf2c28aed1457b72d1457b72",
    "dynasty": "清",
    "content": [
      "一帆高挂镇江头，路上金陵趁早秋。",
      "元气荡潮通碣石，长风分浪入瓜洲。",
      "茫茫北顾云山远，浩浩东流日夜浮。",
      "积潦未消频欲雨，楚天哀雁不胜愁。"
    ]
  },
  {
    "id": "adcfe4dbaf3375b11c9d9b2713ed13d0",
    "title": "同杨计公谒刁蒙吉先生",
    "authorName": "张念圣",
    "authorId": "adcfe4dbaf3375b1d1457b72d1457b72",
    "dynasty": "清",
    "content": [
      "三年曾有约，今岁始能复。",
      "携我同心人，登龙展私淑。",
      "入门炙道儿，闲庭一何肃。",
      "先生抱道深，元气如可掬。",
      "正议回狂澜，耻与时贤逐。",
      "圣也戆而狂，意行无边幅。",
      "三日坐春风，句萌学草木。",
      "洗耳聆铎音，谈经继白鹿。"
    ]
  },
  {
    "id": "adcfe4dbaf3375b10371e1afea2f1373",
    "title": "和梁玉立大司马秋怀",
    "authorName": "张念圣",
    "authorId": "adcfe4dbaf3375b1d1457b72d1457b72",
    "dynasty": "清",
    "content": [
      "萧瑟复萧瑟，天如示我愁。",
      "伤心聊对酒，善病况逢秋。",
      "荣落花经根，因循雪近头。",
      "清晖昨日满，今夜又如钩。"
    ]
  },
  {
    "id": "adcfe4dbaf4137f4866e1bd6c797c86d",
    "title": "德州夜雨",
    "authorName": "袁名曜",
    "authorId": "adcfe4dbaf4137f4d1457b72d1457b72",
    "dynasty": "清",
    "content": [
      "夜阑烧烛短，雾淞暗河天。",
      "带雨数声雁，鸣筝何处船。",
      "岁时惊久客，哀乐感中年。",
      "剩欲闻鸡舞，潇潇澈枕边。"
    ]
  },
  {
    "id": "adcfe4dbaf496e14e859b9e3bdd22e26",
    "title": "晓发",
    "authorName": "宋景关",
    "authorId": "adcfe4dbaf496e14d1457b72d1457b72",
    "dynasty": "清",
    "content": [
      "晓发城犹闭，停桡待启门。",
      "稍闻烟际语，不辨渡头村。",
      "露重螀初咽，星稀鹊欲翻。",
      "须臾鱼钥动，衔尾划波痕。"
    ]
  },
  {
    "id": "adcfe4dbaf4c47cb8671430c2956c804",
    "title": "送周紫海游华岳",
    "authorName": "高层云",
    "authorId": "adcfe4dbaf4c47cb6dd4e10ed43ab110",
    "dynasty": "清",
    "content": [
      "巨灵擘连山，洪河乃东落。",
      "崚嶒豁双华，高天擢莲萼。",
      "千峰列儿孙，拱伏类卑弱。",
      "少昊扬金精，元气郁磅礴。",
      "古来避世士，长啸此岩壑。",
      "济时心孔殷，神化特假托。",
      "我观陈图南，壮志小廖廓。",
      "苍生本无与，何为堕驴噱。",
      "龙蜕邈千祀，继者仍寂寞。",
      "青齐得周子，有道耽藜藿。",
      "不谓犹龙姿，养晦同屈蠖。",
      "长风吹孤云，飘然向京洛。",
      "揽秋啸俦侣，携手城南郭。",
      "言将寻玉井，侧帽裹芒屩。",
      "到日想跻攀，翠栈飞猱玃。",
      "箭括通一门，烟霞任挥霍。",
      "仰首问寥天，愿偕玉女博。",
      "凌空笑退之，尔何有余愕。"
    ]
  },
  {
    "id": "adcfe4dbaf4c47cb02d8c1b415ae8145",
    "title": "瞿唐",
    "authorName": "高层云",
    "authorId": "adcfe4dbaf4c47cb6dd4e10ed43ab110",
    "dynasty": "清",
    "content": [
      "连山接巴东，地险势复壮。",
      "谁辟鸿蒙开，插天列青嶂。",
      "滟滪立江门，突兀献奇状。",
      "摩挲两铁柱，越历几兴丧。",
      "惊涛奔紫崖，鱼龙不敢傍。",
      "众山自回合，前行欲何向。",
      "初疑水际穷，忽转天心旷。",
      "恍如出甑底，沸釜掀层浪。",
      "赤甲与白盐，开阖似屏障。",
      "丹黄苍翠间，日色相摩荡。",
      "割据慨当年，雄长不相让。",
      "流览卧龙图，英姿迥堪尚。",
      "探奇自兹始，弥觉心神王。"
    ]
  },
  {
    "id": "adcfe4dbaf56423d2a8714285531ed71",
    "title": "登襄阳郡楼",
    "authorName": "周昱",
    "authorId": "adcfe4dbaf56423dd1457b72d1457b72",
    "dynasty": "清",
    "content": [
      "莽莽荆襄割据州，夕阳西下独登楼。",
      "岘山晓翠当窗入，汉水寒潮抱郭流。",
      "放眼关河纷故垒，惊心风物逼新秋。",
      "杜康台在烟云里，一醉江头狎白鸥。"
    ]
  },
  {
    "id": "adcfe4dbaf56423d257888aaec5ec15d",
    "title": "雨次乐乡关",
    "authorName": "周昱",
    "authorId": "adcfe4dbaf56423dd1457b72d1457b72",
    "dynasty": "清",
    "content": [
      "万壑排云出，孤村抱郭幽。",
      "雨深斑竹岭，风急白菽洲。",
      "滩响夜方壮，萤光湿不流。",
      "乡关应最乐，无那旅中游。"
    ]
  },
  {
    "id": "adcfe4dbaf5af6cac23279ef0ed6af90",
    "title": "便道过里",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "归客惭司马，曾无四壁留。",
      "残书遗鼠啮，野稼任人收。",
      "狂益亲知怪，贫添儿女忧。",
      "那堪行又别，明日是长游。"
    ]
  },
  {
    "id": "adcfe4dbaf5af6ca0129db4151c77d1c",
    "title": "寄申凫盟",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "愁思风雨夕，忽漫十年过。",
      "曾否狂如旧，将无鬓已皤。",
      "君才岂濩落，吾意亦烟萝。",
      "出处谁能识，悲哉两地歌。"
    ]
  },
  {
    "id": "adcfe4dbaf5af6ca5e8bdbec08216d87",
    "title": "秋迟有怀",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "秋城余返照，霜色淡遥峰。",
      "落叶空斋掩，萧条闻暮钟。",
      "客情随宦减，生事逐年慵。",
      "兀坐迟今夕，怀人何处逢。"
    ]
  },
  {
    "id": "adcfe4dbaf5af6ca6571c50904d1dd5b",
    "title": "送申凫盟并呈殷伯岩",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "几月依燕寺，萧条客念归。",
      "送君怀往路，昨日雪花飞。",
      "蓟北连沙戍，漳南老蕨薇。",
      "寄言殷伯子，招隐故心违。"
    ]
  },
  {
    "id": "adcfe4dbaf5af6ca12246a290b8c9d2a",
    "title": "喜申凫盟至都门",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "意外劳相访，秋风人正闲。",
      "喜深无一语，惊定始开颜。",
      "款款悲霜鬓，迟迟话故山。",
      "长安非昔日，莫畏鹤书还。"
    ]
  },
  {
    "id": "adcfe4dbaf5af6ca12246a29d4a6dbe2",
    "title": "喜申凫盟至都门",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "不堪今夕会，重忆乱离初。",
      "人老干戈里，交存生死余。",
      "山川几命驾，涕泪共裁书。",
      "十载还耕约，相看愧鬓疏。"
    ]
  },
  {
    "id": "adcfe4dbaf5af6ca12246a2993680f56",
    "title": "喜申凫盟至都门",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "望极燕山暮，相逢感泣多。",
      "人间遗玉碗，故物指铜驼。",
      "恨血千年碧，龙池永夜波。",
      "雄图今已矣，尚有酒徒过。"
    ]
  },
  {
    "id": "adcfe4dbaf5af6caddd3053ca79c86a3",
    "title": "送郭裕九以言事谪归",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "勿嗟今不用，此去已承恩。",
      "朝论归吾党，危言托至尊。",
      "风和乡路逼，沙乱帝城昏。",
      "宣室行应诏，宁教老灌园。"
    ]
  },
  {
    "id": "adcfe4dbaf5af6ca29d055a92607fe07",
    "title": "山信",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "岁序冬逾驶，栖迟未得闲。",
      "边风吹碣石，大雪满燕关。",
      "浊酒堪扶老，黄金岂驻颜。",
      "年年山有信，招隐几时还。"
    ]
  },
  {
    "id": "adcfe4dbaf5af6ca310538b61802075e",
    "title": "申凫盟自燕中归枉顾晋阳同周茂山喜赋",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "每共茂山子，论交忆汝贤。",
      "忽传燕客信，正及早春天。",
      "沙塞听莺渺，官厨漉酒鲜。",
      "相看俱老大，珍重莫言还。"
    ]
  },
  {
    "id": "adcfe4dbaf5af6ca9987f4976cc91be3",
    "title": "送周茂山归四明",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "不敢留君住，知君有老亲。",
      "门前黄叶树，江上白头人。",
      "负米休惭禄，烹葵莫厌贫。",
      "甲兵天地满，何处好为邻。"
    ]
  },
  {
    "id": "adcfe4dbaf5af6ca03c41cdaa7a733d3",
    "title": "诮梦",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "莫问升沉事，空劳旅梦讹。",
      "天心存倚伏，吾道本蹉跎。",
      "知己青山在，秋风故郡多。",
      "归来真不易，消息定如何。"
    ]
  },
  {
    "id": "adcfe4dbaf5af6cadbc0a7be9509a349",
    "title": "寄马菽史",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "忆别嵩山寺，关河隔岁看。",
      "归应惭好友，贫岂恋微官。",
      "锦树巴江老，梅花铁里寒。",
      "《遂初》犹可赋，不敢贱渔竿。"
    ]
  },
  {
    "id": "adcfe4dbaf5af6cab8a101c092517b6b",
    "title": "申凫盟书来为我卜居广平",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "岂是耽微禄，余心独尔知。",
      "全生谋隐拙，多病寄书迟。",
      "蜀道频相念，邻居近有期。",
      "风尘逋客久，遮莫北山移。"
    ]
  },
  {
    "id": "adcfe4dbaf5af6ca4401474083b76003",
    "title": "游百泉次韵",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "不谓风尘客，相从到百泉。",
      "山空疑作雨，林密欲为烟。",
      "乱石当樵路，平流散渚田。",
      "薄游堪取醉，好向水亭眠。"
    ]
  },
  {
    "id": "adcfe4dbaf5af6ca44014740d030eb21",
    "title": "游百泉次韵",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "夕山秋色暝，潭底幻明霞。",
      "白动千岩月，红垂两岸花。",
      "断桥通寺径，古木隐人家。",
      "独羡持竿叟，清寒立钓槎。"
    ]
  },
  {
    "id": "adcfe4dbaf5af6ca756073f1f16f6b8b",
    "title": "寄怀傅掌雷",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "忆在长安驾玉龙，晓园花竹日相从。",
      "醉沽兰液居中酒，闲看慈仁寺里松。",
      "别久将无伤老大，官狂依旧笑疏慵。",
      "只今绝域谁知己，好赋归来卧碧峰。"
    ]
  },
  {
    "id": "adcfe4dbaf5af6caa55b69eb87ab52ce",
    "title": "晚春即事",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "花落闲庭春事阑，主人长日但加餐。",
      "竹间路好披云入，窗里山宜带雨看。",
      "半箧残书留过目，百年衰鬓罢弹冠。",
      "萧条莫厌交游冷，逆旅悠悠蜀道难。"
    ]
  },
  {
    "id": "adcfe4dbaf5af6ca4e25a0f718885894",
    "title": "泛舟",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "湘帘雀舫木兰桡，荡漾烟波看渐遥。",
      "春水一江吹细浪，青山两岸接平桥。",
      "参差玉笛惊流响，潋滟金尊欲上潮。",
      "横槊船头多意气，轻风催棹雨潇潇。"
    ]
  },
  {
    "id": "adcfe4dbaf5af6ca175fd4201cfbd162",
    "title": "题宫紫玄春雨草堂",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "东掖传经计已疏，归来为筑浣花居。",
      "苍山移石供支杖，春树分阴照读书。",
      "竹外寻僧招野艇，雨中留客摘园蔬。",
      "荷衣未制吾将老，乘兴何年共结庐。"
    ]
  },
  {
    "id": "adcfe4dbaf5af6ca388de2f2ba4aca37",
    "title": "晚步松花泉亭",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "倚山新构夕阳亭，石角寒流细欲泠。",
      "习静几能闻素濑，探幽谁为补《茶经》。",
      "荒嵓啼鸟窥人立，小径芦花隔水扃。",
      "迤逦闲来凭眺远，苍烟深处是南屏。"
    ]
  },
  {
    "id": "adcfe4dbaf5af6ca227a83e03bcd36fb",
    "title": "晤魏石生年丈",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "相见何禁感慨频，应怜拙宦久风尘。",
      "身名肯使惭知己，尊酒重来对故人。",
      "里巷烟霞还似旧，长安花柳几回新。",
      "迢迢又逐征轺发，敢拟高眠伴隐沦。"
    ]
  },
  {
    "id": "adcfe4dbaf5af6cad7dcf8278a00a300",
    "title": "赠温献之",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "相逢涕泪且停挥，城阙萧条梦里微。",
      "唯有青山常不改，月明时见鹧鸪飞。"
    ]
  },
  {
    "id": "adcfe4dbaf5af6cae5b63b9ef8b3f805",
    "title": "示离指和尚",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "钟动黄昏山寺秋，白云红树隐沙洲。",
      "老僧闲坐心无事，独对门前江水流。"
    ]
  },
  {
    "id": "adcfe4dbaf5af6caf8f960f073d78f9c",
    "title": "寒夜",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "冬夜凄以长，寂寞绝人境。",
      "凉月薄帷幕，荒庭交树影。",
      "寥寥寒柝鸣，熊熊孤剑冷。",
      "拥被不成眠，森沈万虑永。",
      "早岁乏深智，凌厉思一骋。",
      "遂为世网牵，甘心逐蛙黾。",
      "人生不百年，哀乐在所领。",
      "贫贱各有适，岂必勒钟鼎。",
      "愁来忆古人，见机苦不猛。",
      "含恨当语谁，泪下如修绠。"
    ]
  },
  {
    "id": "adcfe4dbaf5af6ca136ebd73407e6259",
    "title": "酬纪伯紫即送其之晋阳",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "大江势浩浩，南北错舆舱。",
      "往往异人出，结交在一言。",
      "我家漳水涯，子居白下门。",
      "素心各有托，意气自孤骞。",
      "相逢长安陌，双眼望朝暾。",
      "长安多王侯，第宅若云屯。",
      "绮筵罗珍食，朱缨驰华轩。",
      "宾从纷遝沓，附势如灼薰。",
      "静交有吾徒，冥然绝世喧。",
      "不就唐生决，肯借金张援。",
      "时时顾蓬径，樽酒共讨论。",
      "落日登高台，慷慨天为昏。",
      "击筑声泪下，重招烈士魂。",
      "忽整晋阳驾，贻诗重玙璠。",
      "以俪魏给事，无乃非其伦。",
      "感君安所赠，此意贵永敦。"
    ]
  },
  {
    "id": "adcfe4dbaf5af6ca82edd505cf275aed",
    "title": "送彭燕文旋里兼讯顾伟南",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "光熹之际龙在野，人文往往归复社。当时陈徐最知名，短衣破帽子尚在。",
      "流落谁悲失志人，去岁上策复不遇，怜才难买千金赋。",
      "狂歌日沽燕市醪，痛哭屡吊昭王墓。爱我时时肯一过，酒阑击剑客颜酡。",
      "人生感激为知己，抒心写意岂有他。送子七月凉风早，莼菜鲈鱼秋正好。",
      "到家为问顾伟南，他日相逢漫草草。"
    ]
  },
  {
    "id": "adcfe4dbaf5af6ca4c3e55448b9d680d",
    "title": "卒岁感述",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "我有长恨端，迫此岁暮情。",
      "朔风吹庭树，寒日照此荆。",
      "起坐仰天叹，归鸟飞且鸣。",
      "吾生胡不达，独为世网撄。"
    ]
  },
  {
    "id": "adcfe4dbaf5af6ca4c3e5544808277d8",
    "title": "卒岁感述",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "冉冉冬日暮，积雪耀林端。",
      "负疴卧虚室，慨然念微官。",
      "家贫禄复薄，妻孥常苦寒。",
      "况乏济时略，终当归林峦。",
      "奈何日徵逐，索米老长安。"
    ]
  },
  {
    "id": "adcfe4dbaf5af6ca4c3e5544b2164364",
    "title": "卒岁感述",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "出门何所适，落日见西山。",
      "回回寸心违，逢人多厚颜。",
      "三五谁家儿，传呼大道间。",
      "貂裘控骢马，嚼啮黄金环。",
      "出入尚书第，可望不可攀。",
      "引领长太息，归来独闭关。"
    ]
  },
  {
    "id": "adcfe4dbaf5af6ca4c3e554494f296fc",
    "title": "卒岁感述",
    "authorName": "杨思圣",
    "authorId": "adcfe4dbaf5af6cad1457b72d1457b72",
    "dynasty": "清",
    "content": [
      "天运有代谢，富贵易汨没。",
      "鄙哉何者翁，专欲事虚喝。",
      "我闻至人训，真乐在寂寞。",
      "腐鼠良可掷，荣名焉足托。"
    ]
  },
  {
    "id": "adcfe4dbaf5b9df0394d1200f44eeff0",
    "title": "新居自咏",
    "authorName": "刘神岳",
    "authorId": "adcfe4dbaf5b9df069d1fc784ac3d6d6",
    "dynasty": "清",
    "content": [
      "敢夸画栋与雕梁，结构玲珑愧大方。",
      "竹露韵清深径爽，稻风香送入窗凉。",
      "楼高差喜尘嚣远，室敞饶分野趣长。",
      "不为莼鲈动乡思，功名蜡嚼已先尝。"
    ]
  },
  {
    "id": "adcfe4dbaf5dd423e12b47f5eff54e41",
    "title": "无锡望惠山",
    "authorName": "史夔",
    "authorId": "adcfe4dbaf5dd423d1457b72d1457b72",
    "dynasty": "清",
    "content": [
      "九峰天半落，一棹夕阳过。",
      "客为游山盛，船因载水多。",
      "溪边高士宅，月下榜人歌。",
      "好趁樵风便，轻船采芰荷。"
    ]
  },
  {
    "id": "adcfe4dbaf5dd423383be5b670ecbb51",
    "title": "涿鹿道中望西山",
    "authorName": "史夔",
    "authorId": "adcfe4dbaf5dd423d1457b72d1457b72",
    "dynasty": "清",
    "content": [
      "红尘雨洗净秋烟，黛色嶙峋夕照前。",
      "七月早归彭蠡雁，一山横断太行天。",
      "乘槎兴已江湖外，捧日心犹霄汉边。",
      "策马高原频怅望，蓟门云树尚依然。"
    ]
  },
  {
    "id": "adcfe4dbaf5dd423f1c5a5082b8fa5cb",
    "title": "林处士墓",
    "authorName": "史夔",
    "authorId": "adcfe4dbaf5dd423d1457b72d1457b72",
    "dynasty": "清",
    "content": [
      "四壁垣衣绝点尘，茶经酒谱尚纷陈。",
      "茂陵封禅无遗稿，始信文章到老醇。"
    ]
  },
  {
    "id": "adcfe4dbaf5dd42353317900b285361b",
    "title": "合涧桥步月",
    "authorName": "史夔",
    "authorId": "adcfe4dbaf5dd423d1457b72d1457b72",
    "dynasty": "清",
    "content": [
      "门闭乱山高，月出万象杳。",
      "揽衣步岩际，俯视群木杪。",
      "霜黄树色暗，地白人影小。",
      "湖光远蒙蒙，巢鹤近了了。",
      "猿啼晚更急，虎迹寒觉少。",
      "还归冷泉亭，坐待山月晓。"
    ]
  },
  {
    "id": "adcfe4dbaf5f892155c7d38ffb3743f2",
    "title": "秋柳",
    "authorName": "吴文炳",
    "authorId": "adcfe4dbaf5f8921d1457b72d1457b72",
    "dynasty": "清",
    "content": [
      "长短亭前万柳斜，不堪攀折寄天涯。",
      "悲凉关塞萧萧马，冷落江村点点鸦。",
      "荒草有情偏惹恨，夕阳何处更飞花。",
      "几声断续哀蝉曲，寒倚柴门处士家。"
    ]
  },
  {
    "id": "adcfe4dbaf7f4aa82565e93623a47ebe",
    "title": "南山亭秋望同让山上人",
    "authorName": "徐堂",
    "authorId": "adcfe4dbaf7f4aa88d9fc23085f007f8",
    "dynasty": "清",
    "content": [
      "危亭如翼俯山南，石磴云根宿雨含。",
      "秋树参覃新脱翠，水烟空阔远浮蓝。",
      "吟边不少闲仙共，佳处还支瘦竹探。",
      "半岭松风闻梵放，深宵思与佛同龛。"
    ]
  },
  {
    "id": "adcfe4dbaf7f4aa8f18204b60d1ba98c",
    "title": "孙氏草堂望瑞石山",
    "authorName": "徐堂",
    "authorId": "adcfe4dbaf7f4aa88d9fc23085f007f8",
    "dynasty": "清",
    "content": [
      "树荫疏窗水满池，好山当面足栖迟。",
      "一轩凉意翠欲滴，咫尺烟光画不疑。",
      "露髻笑凭云隐见，仙源只隔屋参差。",
      "移家拟向南头住，早晚红藤得共支。"
    ]
  },
  {
    "id": "adcfe4dbaf7f4aa8759a57a2f328ffff",
    "title": "河渚雨中探梅",
    "authorName": "徐堂",
    "authorId": "adcfe4dbaf7f4aa88d9fc23085f007f8",
    "dynasty": "清",
    "content": [
      "草堂信宿缘，清梦落烟渚。",
      "野情类鸥凫，水面乐容与。",
      "鼻观参幽香，积雪纷万树。",
      "东风展重阴，吹来山外雨。",
      "花光湿欲低，水影乱柔橹。",
      "惝恍莫可状，云烟相媚妩。",
      "寄语后游人，斯景已占取。"
    ]
  },
  {
    "id": "adcfe4dbaf7f4aa826c19534528c9922",
    "title": "缫丝联句",
    "authorName": "徐堂",
    "authorId": "adcfe4dbaf7f4aa88d9fc23085f007f8",
    "dynasty": "清",
    "content": [
      "茧收欲成丝，先蚕善其制。体物在一时，妙用利万世。",
      "抟泥具烓灶，结绳运轮軎。候合冷热调，事配水火济。",
      "平架稳崇卑，添梯卓轩揭。自近而远达，由深乃高跻。",
      "磨棱天右旋，板舌足单踶。飘忽蓬转科，摇兀舟鼓枻。",
      "响旋戛戛鸣，穿穴轧轧拽。𠣫钩缺月摆，游衡轻鯈逝。",
      "抽徵才辨倪，酌暇即为继。并众逗纤纤，弃余摎𣾪𣾪。",
      "凌虚去抱实，总挈了孤提。莲茎折吐绪，蔓鬣昂招䬅。",
      "动生断续风，宽起迭宕势。合群拔类萃，就湿取娄曳。",
      "溶壑赴修蛇，狂飙走神蜧。鱼头戢孴涌，蛛尻渺芒系。",
      "釜蒸饙馏腾，枢斡优亚细。雺雨噀从霏，歊烟郁偏台。",
      "稿席障炎威，苇帘隔阶砌。瓶罂贮新泉，薪槱充乾𣜹。",
      "搀凉抑沸腾，换滔泛清冽。涉濡绝易黏，投轻过何滞。",
      "片翾蝶翅罥，独缒蚬首缢。骈辊似脱桄，只翻不离蒂。",
      "润纽恣循环，膏辖滑关捩。技熟忘探汤，时迫忍雪涕。",
      "驰心审疾衡，着意整急盭。稍稍蝥网张，久久缟带厉。",
      "闪烁银飞光，晶莹雪开霁。经天亘河汉，饮涧没虹霓。",
      "缠绵卯至酉，佐助姒与娣。万周蟠有余，双起绍无替。",
      "谁教热肠萦，竟入牵丝例。艰难愁纷更，治乱费调剂。",
      "两臂异劳逸，五拇竭勤勚。动宁计及休，即则不遑离。",
      "非登武数举，莫企睫恒{目祭}。嫌烦耳钝闻，遘棘齿捷噬。",
      "旁观若从容，当任失次第。授法本威姑，擅场推老婗。",
      "拾堕烦小鬟，出楔呼阿婿。中堂设权衡，横槛插桃茢。",
      "帖图神蒙祯，张篆鬼避睨。讳犯音传讹，忌生户仍闭。",
      "添柴示添财，尔卜信尔筮。釜鸣增铢两，辐爆防裂蹶。",
      "长陌许社公，寸履祝圊媂。消磨玉颗残，战颤珠团惭。",
      "拉零近厕队，挂一速取𢴨。渐呈旁薄裸，顿觉混沌弊。",
      "孑营掩缈忽，同功撇伉俪。绸缪自欠坚，柔弱分遭制。",
      "浮沉鼎镬归，洁白冰霜励。投沸猝就僵，褫衣薄留蔽。",
      "自裹煎熬生，可货性命系。藏身匪不固，为法终自敝。",
      "休羡化虫枯，却胜匏瓜击。辜殊虮虱吊，夺等蜂蜜刲。",
      "虽爱皎皎素，堪悼蜎蜎殪。墨翟纵未悲，牟尼向先誓。",
      "迁延永方间，堆积罄斯㝣。过襁讵宜缣，太缅曷成𦄑。",
      "粗𦂛贬末级，全纯博上币。缪缪皓已昭，纳纳徐而熭。",
      "还期风上竿，但俟晴入医。缥知良工良，精绝慧者慧。",
      "任重积麻苎，功深纫氄毳。鲛岛绡安需，仙襄云不啻。",
      "已辨经纶资，将为黼黻计。睹兹妙安排，钦彼古圣睿。",
      "志乘述嫘祖，冠裳纪黄帝。园客讶若为，苑窳用何帛。",
      "绎冰理难稽，缉藕说徒泥。夏典传檿丝，周仪载书契。",
      "衮冕洎琴瑟，蒸尝逮郊禘。献茧宫视朝，称丝位设祭。",
      "三盆亲正后，五申戒群媲。夷由挢掺手，历鹿掉玉轪。",
      "侧向偏亸肩，隅坐邪据鏏。华裙动密裥，窄袖扬短袂。",
      "拳曲跳脱腕，振迅倭鬌髻。鸾靴蹈平帖，凤盻凝审谛。",
      "轻汗沾红罗，微喘吐香蕙。即今僻郊墟，尚勤贫女隶。",
      "丝挑竹里担，车接田边畷。比邻声互闻，荒村响遥递。",
      "啾嘈络纬喧，错落蜩螗嘒。于时节序交，接候春夏际。",
      "黄云麦已秋，碧毯稻将艺。剑刃长菖蒲，缨络挂薜荔。",
      "榴殷琴轸排，梅稚弹丸脆。壁多竹箔闲，屋少桑阴卫。",
      "孰谙胼胝苦，徒赏锦绣制。《毛诗》咏紽緎，吴地传苗裔。",
      "淮海文颇详，拾遗句多丽。幸值温暖天，共洽丰稔岁。",
      "家储富筐篚，贾用广积墆。不畏吏打门，县符催井税。"
    ]
  },
  {
    "id": "adcfe4dbaf8617c4a85abbe4160a4782",
    "title": "属疾寄曹剑亭",
    "authorName": "钱维城",
    "authorId": "adcfe4dbaf8617c4acab011629957047",
    "dynasty": "清",
    "content": [
      "微疴如小隐，闭户即山林。",
      "节序抛孤枕，生涯剩苦吟。",
      "霜中群木尽，雨后一镫深。",
      "持此萧闲味，应符静者心。"
    ]
  },
  {
    "id": "adcfe4dbaf8617c41da81ab27039501b",
    "title": "雨后过平阳县",
    "authorName": "钱维城",
    "authorId": "adcfe4dbaf8617c4acab011629957047",
    "dynasty": "清",
    "content": [
      "雨过空翠滴，风转弱云低。",
      "一路杏花发，满山春鸟啼。",
      "人家斜崦口，城郭夕阳西。",
      "不信尘中得，行行惜马蹄。"
    ]
  },
  {
    "id": "adcfe4dbaf8617c4bf05f584345e6a18",
    "title": "桃花岭",
    "authorName": "钱维城",
    "authorId": "adcfe4dbaf8617c4acab011629957047",
    "dynasty": "清",
    "content": [
      "陟巘疲千盘，幽壑屡延伫。",
      "遥见前山人，招手可共语。",
      "层峰起趼下，琐碎不可数。",
      "白云滃其间，倏忽若吞吐。",
      "深秋无定风，容易作晴雨。",
      "石窄滑不支，涧深危敢俯。",
      "螺旋已无径，蚁附复可取。",
      "人生苦局促，撇捩羡鸟羽。",
      "未尽三十程，曦轮过停午。"
    ]
  },
  {
    "id": "adcfe4dbaf8617c4b3f57a63f02725e3",
    "title": "观瀑",
    "authorName": "钱维城",
    "authorId": "adcfe4dbaf8617c4acab011629957047",
    "dynasty": "清",
    "content": [
      "灵泉窦云根，飞洒自天半。",
      "初如匹练下，触石遂零乱。",
      "飘萧恍雨霰，隐约冒苔藓。",
      "雾气幂虚亭，霏微著几案。",
      "潭底无定珠，东西湿遥岸。",
      "客游凉素里，屡欲衣裳换。",
      "失口讶垂虹，惊风忽中断。",
      "雷霆乍砰击，琴筑复疏散。",
      "谁喷冰雪怀，高唱接云汉。",
      "太白今则遥，翘首再三叹。"
    ]
  },
  {
    "id": "adcfe4dbaf8617c4c1ed4b9d49255913",
    "title": "定远山行见田间蓄水有法禾黍畅茂即事述怀",
    "authorName": "钱维城",
    "authorId": "adcfe4dbaf8617c4acab011629957047",
    "dynasty": "清",
    "content": [
      "山田上下如划棋，十步五步沟通池。农家父子水为命，蓄积升斗同金资。",
      "节宣起闭重分寸，兼察地势分高卑。自然服习等卧起，非有智巧夸神奇。",
      "气疏每至风雨好，泽润并得疠札稀。扬州厥土惟涂泥，田实下下经所嗤。",
      "沟渠未失古遗意，东南财赋天下推。北方惰农亦锄犁，禾生满野无町畦。",
      "关门枕肘问晴雨，嗷嗷开口凭天时。禹勤畎浍首兖冀，谁其隳者不可稽。",
      "遐哉卫李安所责，荆吴亦岂当年基。屡烦明诏拯疮痍，亦有使者纷躯驰。",
      "奉行岂必尽不善，事等创造惊愚黎。中丞崔公纪昔分陕，下令凿井民犹咨。",
      "于今稍稍食旧德，乐成图始理则歧。况今屯种逾安西，轮台蒲海咸得治。",
      "遂人潴舍职不讲，奚取百万供军资。安得九扈官农师，赤坟白壤泽毕陂。",
      "游谈莫问是与非，滮池汩汩禾离离。男耕女馌不敢嬉，三钱斗米何足希。"
    ]
  },
  {
    "id": "adcfe4dbaf936aae3433c692532163f0",
    "title": "送汉源舍弟东归",
    "authorName": "鞠濂",
    "authorId": "adcfe4dbaf936aaed1457b72d1457b72",
    "dynasty": "清",
    "content": [
      "背影孤鸿不可寻，西风吹汝度遥岑。",
      "霜蹄白染宵征月，枫叶红翻夕照林。",
      "戍鼓乍回千里梦，疏棂寒送万家砧。",
      "故园兄弟应相忆，忽越楼头愁正深。"
    ]
  },
  {
    "id": "adcfe4dbafb1e430b4d068c7d7b6b6bf",
    "title": "过浮丘寺饭力公房",
    "authorName": "魏大文",
    "authorId": "adcfe4dbafb1e430d1457b72d1457b72",
    "dynasty": "清",
    "content": [
      "古寺萧萧雨，归途分外长。",
      "泉枯丹灶井，风满赞公房。",
      "法座松花落，斋厨云子香。",
      "诸天方施食，一饭试教尝。"
    ]
  },
  {
    "id": "adcfe4dbafb1e430116c28375c037166",
    "title": "楚游杂咏",
    "authorName": "魏大文",
    "authorId": "adcfe4dbafb1e430d1457b72d1457b72",
    "dynasty": "清",
    "content": [
      "草绿湖南马足轻，雨丝风片近清明。",
      "青山到眼都奇绝，小李将军画里行。"
    ]
  },
  {
    "id": "adcfe4dbafb1e430116c2837881c238c",
    "title": "楚游杂咏",
    "authorName": "魏大文",
    "authorId": "adcfe4dbafb1e430d1457b72d1457b72",
    "dynasty": "清",
    "content": [
      "沿渠春水只容刀，理楫逢迎不惮劳。",
      "叹乃一声烟际语，渔罾间挂绿杨高。"
    ]
  },
  {
    "id": "adcfe4dbafbe07148f686c18c88288db",
    "title": "九日过白云山房有感",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "风流耆旧远，尽日掩秋堂。",
      "野水落寒石，乱山低夕阳。",
      "白云从过眼，黄菊又初霜。",
      "空有琴书在，尘封已半床。"
    ]
  },
  {
    "id": "adcfe4dbafbe071466540770888cf362",
    "title": "和樊榭雨中移居之作",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "城阴连舍背蔬畦，萧散如君复可栖。",
      "注史名亭供岁月，卜邻依水择东西。",
      "床床避漏明灯在，叶叶披风瘦竹低。",
      "小市桥声门巷转，凉秋径访客同携。"
    ]
  },
  {
    "id": "adcfe4dbafbe0714dbb78cf8f1af4c63",
    "title": "答谢山京师寄柬并及穆堂先生李公惓惓于予之意速余北行谢未能也",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "寒卧虚楞霜日移，怜渠穴纸冻蝇痴。",
      "疏芜华发存公道，悠邈良朋辱远辞。",
      "献玉辄伤和氏足，生金难凿贾逵碑。",
      "一从尘事轻抛得，好践梅花雪后期。"
    ]
  },
  {
    "id": "adcfe4dbafbe07147c5da2062765b607",
    "title": "明郑贵妃金书观音普门品经",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "坏色鸾纹几劫尘，当年宫事谩题论。",
      "承恩特请饥民绘，天子呼来善女人。"
    ]
  },
  {
    "id": "adcfe4dbafbe07147c5da206d9d11a45",
    "title": "明郑贵妃金书观音普门品经",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "番经厂里见莲台，绿刺观音鬘络开。",
      "跳步也随弓样窄，中秋来舞万年杯。"
    ]
  },
  {
    "id": "adcfe4dbafbe07147c5da20668469dc0",
    "title": "明郑贵妃金书观音普门品经",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "黄屋何来郑主乘，松风狂客捏名称。",
      "知他佛力生因想，绝倒乌台睡语凭。"
    ]
  },
  {
    "id": "adcfe4dbafbe07147c5da2068a5bccc0",
    "title": "明郑贵妃金书观音普门品经",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "弥戾消除一卷携，名香三沐写恩私。",
      "隃麋清谨堂恭进，呵手绵绫裹笔时。"
    ]
  },
  {
    "id": "adcfe4dbafbe071498a1d4cb6f90c7ce",
    "title": "半月泉",
    "authorName": "赵昱",
    "authorId": "adcfe4dbafbe07147c4ede333e15cc11",
    "dynasty": "清",
    "content": [
      "明月隔幽岩，落水似弦上。",
      "更凿经好事，劈规作新样。",
      "虾蟆恒见食，兔魄未全望。",
      "俯瞩潭影亏，檐云空蔽障。",
      "判划古菱花，偃形类交韔。",
      "得闲经竹院，小憩获微尚。",
      "讨旧溯曩昔，灵号咸和创。",
      "名迹宁寡和，寺壁记慈相。"
    ]
  },
  {
    "id": "adcfe4dbafbfb2b3f556556da38d2dd7",
    "title": "石榴花",
    "authorName": "陈洪圭",
    "authorId": "adcfe4dbafbfb2b3d1457b72d1457b72",
    "dynasty": "清",
    "content": [
      "蕤宾初应律，安石丽榴花。",
      "雨染红疑蘸，日烘色倍嘉。",
      "煌煌枝似火，烁烁蕊侵霞。",
      "眼著朱阑耀，辉连赤玉夸。",
      "丹房标石苑，绛种忆张槎。",
      "摇曳堪凝目，陆离映翠华。"
    ]
  },
  {
    "id": "adcfe4dbafbfb2b39f7d1c3a796ac048",
    "title": "泛舟莲潭赏荷花",
    "authorName": "陈洪圭",
    "authorId": "adcfe4dbafbfb2b3d1457b72d1457b72",
    "dynasty": "清",
    "content": [
      "丛妍呈绿渚，烟景缀花朝。",
      "沦皱枝微蘸，波光影细描。",
      "落英鱼认饵，浮叶蚁为舠。",
      "浥露斜偎岸，迎风弱俯桥。",
      "低垂香欲滴，回映态如招。",
      "延伫寻芳处，婀娜入短桡。"
    ]
  },
  {
    "id": "adcfe4dbafc627feab314e8b628c2f6d",
    "title": "上清宫同娄朗斋作",
    "authorName": "金鼎",
    "authorId": "adcfe4dbafc627fed1457b72d1457b72",
    "dynasty": "清",
    "content": [
      "龙蟠虎踞拥山椒，多少琼宫姓氏标。",
      "云阙春明千树秀，雷坛夜静百灵朝。",
      "学仙且事钞丹箓，知己相携望碧霄。",
      "触景会心皆自得，逢人不待拟松乔。"
    ]
  },
  {
    "id": "adcfe4dbafd76970639349949a69b9e1",
    "title": "芜湖来佛亭访任松生即赠",
    "authorName": "高学濂",
    "authorId": "adcfe4dbafd76970d1457b72d1457b72",
    "dynasty": "清",
    "content": [
      "冒雨来湖上，寻君此一过。",
      "水声当枕起，山色到门多。",
      "旅食近无恙，飘萍终奈何？",
      "有家归未得，空叹鬓毛皤。"
    ]
  },
  {
    "id": "adcfe4dbafd769704da3dd4668c76245",
    "title": "滕王阁",
    "authorName": "高学濂",
    "authorId": "adcfe4dbafd76970d1457b72d1457b72",
    "dynasty": "清",
    "content": [
      "佩玉鸣銮渺列仙，空留高阁敞江天。",
      "地当水驿千樯集，名借词人一序传。",
      "宾主逢迎真盛事，风云作合亦前缘。",
      "我来不尽登临兴，依旧湖山起暮烟。"
    ]
  },
  {
    "id": "adcfe4dbafddff023bfc6e14930feabb",
    "title": "春初雪寒独处斗室",
    "authorName": "王棨华",
    "authorId": "adcfe4dbafddff02d1457b72d1457b72",
    "dynasty": "清",
    "content": [
      "斗室栖迟别觉宽，日消楮墨度春寒。",
      "迂愚应与浮名淡，蹇劣焉知世路难。",
      "一物无求常自得，百年有限但相安。",
      "居心愿学卫公子，事事胥教说苟完。"
    ]
  },
  {
    "id": "adcfe4dbafddff021480b5b1690dc868",
    "title": "种花",
    "authorName": "王棨华",
    "authorId": "adcfe4dbafddff02d1457b72d1457b72",
    "dynasty": "清",
    "content": [
      "种心心与爱花殊，日掩重门一事无。",
      "随意栽培随意长，何须检点费工夫。"
    ]
  },
  {
    "id": "adcfe4dbafe0d226a854e7af3ac53aa3",
    "title": "聂王墓",
    "authorName": "王尽心",
    "authorId": "adcfe4dbafe0d226d1457b72d1457b72",
    "dynasty": "清",
    "content": [
      "墓门尽日锁烟萝，三尺残碑字半磨。",
      "帝子不来云欲暝，古槐风里乱蝉多。"
    ]
  },
  {
    "id": "adcfe4dbafe3f908bdf773ccb5730c94",
    "title": "游焦山后江行三十里收瓜州口月夜过金山作",
    "authorName": "瑞元",
    "authorId": "adcfe4dbafe3f908d1457b72eb1e7832",
    "dynasty": "清",
    "content": [
      "船从京口渡，水向海门流。",
      "岛屿一篝火，芙蓉三面楼。",
      "潮随明月上，山入大江浮。",
      "回首髫龄事，金焦同日游。"
    ]
  },
  {
    "id": "adcfe4dbaff1da9963354e4357c17db5",
    "title": "月下",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "飞来一片月，挂在碧云端。",
      "大地函清气，空阶积暮寒。",
      "微风正萧瑟，孤影自团栾。",
      "对此呼佳酿，更深独倚阑。"
    ]
  },
  {
    "id": "adcfe4dbaff1da99050c54bf3650a972",
    "title": "春阴江行",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "鼓棹芜湖去，浓阴护远天。",
      "溜喧新雨后，帆挂晓风前。",
      "山气蒸成雾，江风荡作烟。",
      "渔家有春色，桃柳倚门边。"
    ]
  },
  {
    "id": "adcfe4dbaff1da9941f674c7bc58269e",
    "title": "雪岩",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "转入灵岩境，阴生十里松。",
      "断山丛树补，古寺乱云封。",
      "白挂亭前瀑，青抽雨后峰。",
      "幽深少人迹，溪午一声钟。"
    ]
  },
  {
    "id": "adcfe4dbaff1da99f9bd662379023fe6",
    "title": "灵光寺明翠微公主墓",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "前朝三百寺，只剩大灵光。",
      "野径盘陀入，岩花自在香。",
      "墓碑埋赑屃，殿瓦坠鸳鸯。",
      "无限沧桑感，空山下夕阳。"
    ]
  },
  {
    "id": "adcfe4dbaff1da996d7c8f4363f94d64",
    "title": "赠北极阁醉琴道上",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "久事元君泰岳巅，漫来此地奉金仙。",
      "曲中山水参琴趣，壶里乾坤得醉禅。",
      "十里明湖澄槛外，万峰秋色落尊前。",
      "道心岑寂尘心定，话别长生一冁然。"
    ]
  },
  {
    "id": "adcfe4dbaff1da9985f4d67d43fbef5d",
    "title": "忆西湖",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "迎薰阁外绿波肥，十里荷香人未归。",
      "若许梦中身化蝶，今宵应傍藉花飞。"
    ]
  },
  {
    "id": "adcfe4dbaff1da9985f4d67daba0ba2e",
    "title": "忆西湖",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "曾为寻春试马蹄，苏公堤接白公堤。",
      "香山已去东坡老，芳树流莺故故啼。"
    ]
  },
  {
    "id": "adcfe4dbaff1da9995547d847963eebc",
    "title": "观百盈泉",
    "authorName": "麟庆",
    "authorId": "adcfe4dbaff1da99bf201d54f45a1078",
    "dynasty": "清",
    "content": [
      "潜流汇方窦，山后通灵泉。",
      "消长应百刻，百盈名乃传。",
      "往昔田山姜，漏勺留遗篇。",
      "言越竹林下，险径随云穿。",
      "徙倚坐泉上，俯视盘涡旋。",
      "泉落石齿齿，石没泉涓涓。",
      "循环有至理，潮汐合自然。",
      "题名满石壁，藓蚀成云烟。",
      "惜哉秘岩阿，利用难济川。"
    ]
  },
  {
    "id": "adcfe4dbaff4e351eb6ba5c7e6b626a8",
    "title": "龙泉驿",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "龙岭势嵯峨，征轺几度过。",
      "天将山水贶，人为利名磨。",
      "京洛衣尘旧，关河墨迹多。",
      "飞鸿前路远，何敢息岩阿。"
    ]
  },
  {
    "id": "adcfe4dbaff4e35187d91138c2a46ae8",
    "title": "晚抵樊城",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "车马劳行役，秋风驻大堤。",
      "层城襄水外，归鸟岘山西。",
      "日落回帆急，星寒压户低。",
      "谁家灯火里，齐唱白铜鞮。"
    ]
  },
  {
    "id": "adcfe4dbaff4e35157e62989feb641ff",
    "title": "舟过仙桃镇以下，繁集纷列，村居如画",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "春水扁舟稳，湖乡一望平。",
      "人家如画里，廛市送嚣声。",
      "树木乱苍翠，光阴杂雨晴。",
      "江关知不远，无限别离情。"
    ]
  },
  {
    "id": "adcfe4dbaff4e35140e936617c1bb08c",
    "title": "笼鸟",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "郁郁此淹留，飞腾未有由。",
      "无穷身世感，岂屑稻粱谋。",
      "生小能渝舞，羁栖类楚囚。",
      "何人解罗网，一举海天游。"
    ]
  },
  {
    "id": "adcfe4dbaff4e35148d76203dffe50f0",
    "title": "思乡",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "郢上春先到，天涯客未归。",
      "岁时游子感，音问故人稀。",
      "薄宦情逾淡，初心愿总违。",
      "松楸渺何许，西望更依依。"
    ]
  },
  {
    "id": "adcfe4dbaff4e3519804db9dd157937f",
    "title": "雨中闻厩马鸣感赋",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "所向空千里，牢骚托一鸣。",
      "风尘磨锐志，羁勒误平生。",
      "秋老声悲壮，途穷骨贱轻。",
      "潇潇长夜雨，撩动暮年情。"
    ]
  },
  {
    "id": "adcfe4dbaff4e35140650b9816adac2e",
    "title": "中秋夜雨感怀",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "流落荆南郡，飘零庾子山。",
      "英雄髀肉感，风月鬓毛斑。",
      "时令秋分过，天涯客未还。",
      "阳台今夜雨，鸥梦隔乡关。"
    ]
  },
  {
    "id": "adcfe4dbaff4e3512eea80b779eeb371",
    "title": "悼内",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "旅馆怀良匹，缠绵解不开。",
      "何堪中岁别，遑问再生来。",
      "凉月侵虚幌，凄风冷夜台。",
      "相思和泪写，点滴尽成灰。"
    ]
  },
  {
    "id": "adcfe4dbaff4e351a2e09a6b394d4639",
    "title": "内江道中",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "江流浩浩下岷峨，派别支分夹内河。",
      "一线涛头驰水马，万堆山髻拥春螺。",
      "官仪汉制从今少，石碣周行自昔多。",
      "独向梳妆台畔望，空留明月伴烟萝。"
    ]
  },
  {
    "id": "adcfe4dbaff4e3512ed769f129407a2d",
    "title": "天津道中阻雪",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "平沙莽莽朔风摧，破浪才从海国来。",
      "蓟北天寒春草浅，桥南路窄雪花堆。",
      "几家笑语围炉火，万里乡心托酒杯。",
      "喜听玉京明日到，一鞭马上望金台。"
    ]
  },
  {
    "id": "adcfe4dbaff4e351c5ba60c2153943af",
    "title": "夜泊东昌野渡",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "苍茫古渡系孤舟，芦苇丛生水不流。",
      "满地寒磷飞野火，几株老树艳新秋。",
      "时平东国犹虞盗，地隔西川更引愁。",
      "听说明朝风信好，片帆飞到绿云楼。"
    ]
  },
  {
    "id": "adcfe4dbaff4e3514e062a9400e4c836",
    "title": "八里河决阻赋",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "无边风浪莽西来，滚滚黄流一线开。",
      "千里土鳞原上起，几行泽雁雨中哀。",
      "飘零我亦同萍梗，生聚谁怜遍草莱。",
      "独向荒邱时极目，弥漫何处是春台。"
    ]
  },
  {
    "id": "adcfe4dbaff4e3514e062a94d95546b0",
    "title": "八里河决阻赋",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "天风挟浪舞阳侯，夜火昏黄雨不收。",
      "一带荒村三面水，几株衰柳四围秋。",
      "何堪野哭客中听，无限涛声枕畔流。",
      "坐起挑灯眠未得，明朝重问打鱼舟。"
    ]
  },
  {
    "id": "adcfe4dbaff4e3512bce0fa916f9a236",
    "title": "驿柳用船山太史韵",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "扁舟初放晚烟晴，驿柳毵毵解送迎。",
      "夕照乱翻鸦背色，秋风遥逐马蹄声。",
      "潮痕上下青连水，郭影参差绿过城。",
      "瑟瑟芦花渔火里，鸣笳犹似汉家营。"
    ]
  },
  {
    "id": "adcfe4dbaff4e3512bce0fa956641e3e",
    "title": "驿柳用船山太史韵",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "一线柔条翠染衣，年年攀折减腰围。",
      "歌残金缕人何处，秋老天涯客未归。",
      "枝带寒乌多北向，江涵旅雁尽南飞。",
      "团圆皓月今宵满，倦鸟长途孰共依。"
    ]
  },
  {
    "id": "adcfe4dbaff4e3512bce0fa947a6da18",
    "title": "驿柳用船山太史韵",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "地近西南是洛阳，永丰坊好总他乡。",
      "笛声三弄愁眉月，絮影团飞感鬓霜。",
      "如此江湖劳客梦，无边风雪历情场。",
      "邮程到处留青眼，犹盼音书雁几行。"
    ]
  },
  {
    "id": "adcfe4dbaff4e3512bce0fa988dc60ca",
    "title": "驿柳用船山太史韵",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "阳关三叠古梁州，极目家山万里愁。",
      "沧海谁怜还作客，翠楼人定悔封侯。",
      "折枝何故当年唱，离绪难教逐水流。",
      "行路怕听杨柳怨，西风残照不胜秋。"
    ]
  },
  {
    "id": "adcfe4dbaff4e3519c9e79b4b487d262",
    "title": "汤阴敬谒岳忠武公祠",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "铁骑红尘逐队开，金牌诏下迭传来。",
      "九重天子安残局，五百神军卷背嵬。",
      "老鹳不通宵遁路，黄龙早饮凯旋杯。",
      "燕云唾手留遗表，一读临风泪一回。"
    ]
  },
  {
    "id": "adcfe4dbaff4e351b1dcd7cdc3e7ec22",
    "title": "黄州谒苏文忠公祠",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "黄州初见霸图雄，竹树丛祠一望中。",
      "两赋清游传赤壁，孤臣谪宦感元丰。",
      "如公身世随明月，愧我文章拜下风。",
      "万顷烟波飞鹤去，谁凭铁板唱江东。"
    ]
  },
  {
    "id": "adcfe4dbaff4e3513ba12c95b28a953b",
    "title": "南阳道中",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "真人事业久销磨，古淯苍茫水不波。",
      "王气已随陵谷尽，将星还照野原多。",
      "藤花零落缠遗庙，麦饭凄凉想渡河。",
      "两度汉家营外过，月明笳鼓息山阿。"
    ]
  },
  {
    "id": "adcfe4dbaff4e3513ba12c95b7a7bab6",
    "title": "南阳道中",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "葱笼佳气郁隆中，遇合当年鱼水同。",
      "博望荒营埋野火，茆庐衰草战秋风。",
      "西瞻故国三分尽，北指残星五丈空。",
      "千古伤心前后表，至今零涕感英雄。"
    ]
  },
  {
    "id": "adcfe4dbaff4e35196a45a5603a24373",
    "title": "晚泊嘉鱼",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "一带冈峦石径斜，江湖日晚客乘槎。",
      "雨馀沙鸟穿山翠，风定河鱼落浪花。",
      "野渡远烟迷画鹢，春祠流水点神鸦。",
      "两行怕睹堤边柳，每到青时总别家。"
    ]
  },
  {
    "id": "adcfe4dbaff4e35129053f21940bd77e",
    "title": "九日黄鹤楼登高",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "北斗平临倦眼开，岷峨秋色莽西来。",
      "云移晴树樯帆近，浪拍落梅天地回。",
      "孤雁南飞沙似雪，大江东见水为杯。",
      "茫茫不尽登楼感，都是红羊劫后灰。"
    ]
  },
  {
    "id": "adcfe4dbaff4e35129053f218a1abc49",
    "title": "九日黄鹤楼登高",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "苍青一色接中流，浩浩风涛护鄂州。",
      "此日我逢重九节，昔人仙去几千秋。",
      "黄军浦落馀残碛，白帝云封据上游。",
      "西望雪山红叶好，隔江遥忆故园楼。"
    ]
  },
  {
    "id": "adcfe4dbaff4e35114e64e9744cda369",
    "title": "望见武昌喜赋",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "风烟漠漠见雄关，万顷苍茫百雉环。",
      "天际回头迷楚望，云中洗眼看军山。",
      "春归江汉流如昨，浪暖鱼龙去复还。",
      "一幅蒲帆飞不住，轻舟已近丽谯间。"
    ]
  },
  {
    "id": "adcfe4dbaff4e35134f38845fa382a85",
    "title": "舟中感怀二首",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "风雨关河一苇中，雪泥春水感飘蓬。",
      "亲年已老官无俸，天意怜才籍未通。",
      "华鬓但愁鸾镜改，壮心不让马群空。",
      "揽衣独听鸡鸣起，看剑宵深烛影红。"
    ]
  },
  {
    "id": "adcfe4dbaff4e35134f3884566c7b969",
    "title": "舟中感怀二首",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "扁舟冬去复春临，两字双鱼未有音。",
      "千里青山留过眼，一溪碧水动归心。",
      "神鸦祠绕朝还暮，官柳烟浓昼亦阴。",
      "枕畔涛声听不得，何堪渔笛起江浔。"
    ]
  },
  {
    "id": "adcfe4dbaff4e351aae578250e57cf92",
    "title": "薛涛井",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "十样蛮笺濯水清，枇杷花里旧知名。",
      "门前一带胭脂浪，淘尽风流是此声。"
    ]
  },
  {
    "id": "adcfe4dbaff4e351bcc4d821b7694cc6",
    "title": "黄金台",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "平原满目尽蒿莱，闻道黄金旧有台。",
      "一自昭王挥手去，千年神骏不重来。"
    ]
  },
  {
    "id": "adcfe4dbaff4e351d728527abcd5ee51",
    "title": "卢生祠",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "东方索米走长安，轮铁年年汗未干。",
      "两度星霜催马上，曾无一梦过邯郸。"
    ]
  },
  {
    "id": "adcfe4dbaff4e351d728527aa0e53e7a",
    "title": "卢生祠",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "河北河南岁屡荒，生民无计泣空仓。",
      "羡君已是黄粱熟，纵不封侯梦亦香。"
    ]
  },
  {
    "id": "adcfe4dbaff4e3510d354f381afd03b1",
    "title": "铜雀台",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "不是西陵望暮田，奸雄延揽想当然。",
      "模糊一片铜台瓦，犹结人间翰墨缘。"
    ]
  },
  {
    "id": "adcfe4dbaff4e3510d354f386d6d0c96",
    "title": "铜雀台",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "罗绮空传穗帐陈，二乔难锁玉寮春。",
      "彼苍亦有怜才意，不惜东风惜美人。"
    ]
  },
  {
    "id": "adcfe4dbaff4e3516282b0fbab470be2",
    "title": "二乔图",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "两美生成若玉颜，芳名同艳皖公山。",
      "𨚗儿虎将真侥幸，一叶轻舟载得还。"
    ]
  },
  {
    "id": "adcfe4dbaff4e3516282b0fba3459d48",
    "title": "二乔图",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "从来天意总怜才，姊妹花都并蒂开。",
      "穗帐尘封铜雀冷，东风吹不到漳台。"
    ]
  },
  {
    "id": "adcfe4dbaff4e351bd3f71655c426425",
    "title": "伏龙观",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "滔滔江水东南走，三十六峰列目有。千年龙卧石潭中，涛声时时作龙吼。",
      "崇祠曾祀范长生，神勇我怀秦太守。太守昔日驱神功，风声雨声随左右。",
      "三尺剑掣电光红，蛟螭遁迹潜渊薮。洪澜浡潏怒涛平，金绳铁索沈锁钮。",
      "妖氛一扫美利兴，疏凿二江灌万亩。功施赫濯几千秋，自秦至今孰与偶。",
      "我闻导江九月天，霜寒水落石如斗。波澜不起老龙眠，时隐时见浮潭口。",
      "珠蛤琼蚌辉其前，锦鲤云螺纷于后。金鳞闪烁鲜且明，宛然见尾不见首。",
      "吁嗟乎，长蛟可断支祁巢，竹帛煌煌歌夏后。斗牛沈犀迹已陈，磊落奇功同不朽。",
      "试看高观白云飞，日暮骊珠光出陡。"
    ]
  },
  {
    "id": "adcfe4dbaff4e351d25e0215d3ea4abd",
    "title": "弥牟阵",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "沙碛星罗鱼复浦，阴阳互宅惊风雨。",
      "下营陈法列棋盘，土垒浮云亘今古。",
      "呜呼八阵皆模糊，弥牟突见当头图。",
      "土城四门渐磨灭，六十有四魁森如。",
      "魁方一丈大如石，累累屹立高三尺。",
      "两阵对若山排闼，百廿八魁分阖辟。",
      "天地冲轴风云起，鸟虎龙蛇纷战垒。",
      "忆昔先生运奇谋，七擒七纵由腕底。",
      "黑幡白羽摽纶巾，六十虎贲相逦迤。",
      "纵横上下定指麾，截若鸿沟画疆理。",
      "出没变幻本无常，倏离倏合生神光。",
      "天生王佐秘神授，运筹无殊孙与姜。",
      "隆中高卧劳三顾，慷慨激烈报知遇。",
      "千秋遗恨失吞吴，稚子关前空棋布。",
      "至今陈迹伴沙鸥，落日犹照弥牟渡。"
    ]
  },
  {
    "id": "adcfe4dbaff4e351d6021dc9117e5a5a",
    "title": "钓鱼城",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "宋代蜀中地，形胜钓鱼山。",
      "雄师临十万，一夫足当关。",
      "卓哉余宣抚，守土当时艰。",
      "招贤用奇策，筑垒诸砦间。",
      "自昔燕云失，汴梁困力孱。",
      "五国城边路，辛苦寄金环。",
      "韩岳劳战伐，不奉二圣还。",
      "暂驻西湖跸，半壁送潺湲。",
      "矧兹东南首，中兴期朝班。",
      "毳帐归沙漠，铁马却完颜。",
      "水绝赪尾在，袅袅竹竿闲。",
      "鹢舟瞿塘上，鸟道剑阁攀。",
      "南诏剑花拂，西征弓月弯。",
      "据险依古法，用智犹转圜。",
      "琎璞本高隐，画堙犹斓斑。",
      "士为知己用，胡乃终群蛮。"
    ]
  },
  {
    "id": "adcfe4dbaff4e351bf3fd27227e12429",
    "title": "青羊市",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "昔闻紫气来东方，望气知过李伯阳。伯阳千载呼不起，长留遗像锦水傍。",
      "高台百尺烟缥渺，灼灼光彩生青羊。呜呼青羊今渺矣，何来神物腾辉光。",
      "耀如金人之屹立，矫如玉马之腾骧。静如铜乌栖且止，健如铜雀将翱翔。",
      "非为红羊入浩劫，阅历世界观沧桑。又非仙家故叱石，空山游牧鞭星霜。",
      "妙手不知何年铸，从此仙宇增辉煌。君不见百花潭畔水沧浪，年年花市郁芬芳。",
      "瞻图时下琳宫拜，手盥薇露供瓣香。"
    ]
  },
  {
    "id": "adcfe4dbaff4e351d20312308d73a1bc",
    "title": "海中歌",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "天风吹海海门高，手抉白龙挟飞涛。青苍四极无涯涘，冯夷出没天吴号。",
      "丈夫之志在万里，安能郁郁久居此。十洲三岛不曾游，终笑青蛙居井底。",
      "海客昔时谈蓬瀛，倾筐倒箧天花生。呵成楼阁凭一气，乍听使我心怦怦。",
      "事匪耳闻贵目睹，飞艎轣辘航海宇。腾腾烈火夹双轮，奇观胜概那可数。",
      "东眺渤澥问尾闾，汪洋大壑惊归墟。八垓之水流天汉，一勺注之真无馀。",
      "岛屿挼蓝浮玉绿，日月跳跃双丸浴。天地为之相荡摩，大珠小珠成一粟。",
      "我闻海外三神山，蓬莱方丈森其间。凤麟已去云雾远，𪗻见神仙时往还。",
      "又闻海上有蜃楼，凭空结撰淩高洲。浮云幻景须臾事，扶桑日出腥风收。",
      "今我扬帆跨飞舶，乘风直踏蛟龙宅。方壶圆峤转瞬间，沧波一一都留迹。",
      "吁嗟乎，祖龙不作武皇死，采药求仙今已矣。鞭石成梁事已湮，望仙门里烽烟起。",
      "自从海国铁门开，战鼓纷纷压舰来。蒸沙烁石不可遏，瀛洲玉岛相隳隤。",
      "呜呼鬼蜮实群丑，海隅夜夜鸣刁斗。方今天子正当阳，一轮红日射渊薮。"
    ]
  },
  {
    "id": "adcfe4dbaff4e35146788d2f481413eb",
    "title": "闻洋船入川议成感赋",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "巍巍天府国，终古形胜地。",
      "北峙剑门山，蕃部西南萃。",
      "东下走夔巫，雄图称重治。",
      "一夫当其关，足以控万骑。",
      "水束三峡流，山拥千螺翠。",
      "浩浩下荆襄，建瓴直不啻。",
      "汉唐昔建国，镇抚重疆帅。",
      "务慎边圉防，绝无外邻觑。",
      "自从海门开，轮舶纷纷莅。",
      "长江天堑雄，往来如儿戏。",
      "逞彼无厌求，复萌望蜀意。",
      "圣朝崇宽大，中外无二致。",
      "广施雨露恩，许通舟楫利。",
      "从此古蚕丛，崎岖化坦易。",
      "我本蜀都人，宦迹鄂渚寄。",
      "遥遥赤甲山，可望不可跂。",
      "挟此火轮飞，千里一日至。",
      "藉慰还乡心，足骋波浪志。",
      "无如夷性殊，终非我族类。",
      "譬如堂奥间，岂容人窥伺。",
      "缅想古王公，设险寓深义。",
      "敬告守土人，毋为弛防备。"
    ]
  },
  {
    "id": "adcfe4dbaff4e3511fc99b8e2610e771",
    "title": "十七晚雨行舟",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "暝色布林皋，密雨散如注。",
      "白跳水上珠，绿黯溪边树。",
      "流云走半空，湿鸟寻归路。",
      "蒙蒙烟雾中，扁舟自来去。"
    ]
  },
  {
    "id": "adcfe4dbaff4e35137500d320832bd5d",
    "title": "题江楼送别图兼谢吴砚香亲家比部",
    "authorName": "洪锡爵",
    "authorId": "adcfe4dbaff4e351728f206cc91591a8",
    "dynasty": "清",
    "content": [
      "春雨新添三尺水，乌篷打桨双飞起。",
      "一苇飘然天际来，万里之行从此始。",
      "延陵公子本爱客，大敞江楼布瑶席。",
      "金尊绿蚁醉壶觞，玉盘脍鲤杂肴核。",
      "清和天气互阴晴，剧谈豪饮肝胆倾。",
      "宾朋列坐尽扬马，少长咸集皆群英。",
      "倚栏西望见林曙，想像先人邱墓处。",
      "城郭崔巍树葱茏，徘徊瞻恋不忍去。",
      "去来江水抱槛流，枇杷花下送行舟。",
      "篙师移船催解缆，滔滔东下不复留。",
      "嗟我离乡二十年，客秋奉讳星言旋。",
      "近市惟存一廛宅，负郭曾无百亩田。",
      "老至不得居林下，遑遑道路胡为者。",
      "暗向尊前惜别离，反承韵事追风雅。",
      "贻我生绡送别图，谁其作者吴郡辜。",
      "尺幅之中具千里，云林妙手将无殊。",
      "携入行箧时已久，风尘鞅掌劳奔走。",
      "仲宣楼畔暂息肩，回环展玩不释手。",
      "丹青陆离光万状，遥对绵谷谢嘉贶。",
      "聊凭诗句作书传，敬告布帆今无恙。"
    ]
  },
  {
    "id": "adcfe4dbaff8551f69a494cc0c20bbfe",
    "title": "抱冲丈海天觅句图",
    "authorName": "许玉瑑",
    "authorId": "adcfe4dbaff8551fd1457b72d1457b72",
    "dynasty": "清",
    "content": [
      "万灶攒烟火，千军沸汐潮。",
      "幽人独高寄，奇句出尘嚣。",
      "白日淡将匿，青山谁见招。",
      "浩然发长啸，极目送盘雕。"
    ]
  },
  {
    "id": "adcfe4dbaff8551f69a494ccb33914a0",
    "title": "抱冲丈海天觅句图",
    "authorName": "许玉瑑",
    "authorId": "adcfe4dbaff8551fd1457b72d1457b72",
    "dynasty": "清",
    "content": [
      "空阔俯城阙，窈然思以深。",
      "鹓鸾京国梦，猿鹤故山心。",
      "多难居同谷，无聊动越吟。",
      "平生师友谊，牙旷托知音。"
    ]
  },
  {
    "id": "adcfe4dbaff8551f2152b1d8fdfb6a5c",
    "title": "闻络纬作",
    "authorName": "许玉瑑",
    "authorId": "adcfe4dbaff8551fd1457b72d1457b72",
    "dynasty": "清",
    "content": [
      "篝镫欲尽夜光微，巧妇惊寒亦下机。",
      "惟有纬娘声不断，无人知是叹无衣。"
    ]
  },
  {
    "id": "adcfe4dbaff8551f8713eb53f271c983",
    "title": "秋夜词",
    "authorName": "许玉瑑",
    "authorId": "adcfe4dbaff8551fd1457b72d1457b72",
    "dynasty": "清",
    "content": [
      "山月下檐秋气森，孤花泫露栖墙阴。",
      "画楼恍惚非昨夜，踌躇无语停瑶琴。",
      "瑶琴岂为知音惜，一水盈盈共明月。",
      "伯劳西飞孔雀东，各有天涯怨离别。"
    ]
  },
  {
    "id": "adcfe4dbaff8551f71f522c9670d86b5",
    "title": "同农门度孙家岭过下天井序之寓斋",
    "authorName": "许玉瑑",
    "authorId": "adcfe4dbaff8551fd1457b72d1457b72",
    "dynasty": "清",
    "content": [
      "朝光丽阳崖，秋气肃晴巘。",
      "岩桂金英霏，佳招及兹践。",
      "孤岭阻重深，跬步不辞蹇。",
      "曲径修蛇悬，碎石流丸转。",
      "仰企势逾迥，俯拾意转坦。",
      "露磴搴茅篁，雨斑贴苔藓。",
      "直视憺远神，危坐息微喘。",
      "及巅梯已穷，下坂步难展。",
      "振衣重踟蹰，慎哉失足免。"
    ]
  },
  {
    "id": "adcfe4dbaff8551f71f522c92bd504ba",
    "title": "同农门度孙家岭过下天井序之寓斋",
    "authorName": "许玉瑑",
    "authorId": "adcfe4dbaff8551fd1457b72d1457b72",
    "dynasty": "清",
    "content": [
      "人语堕木末，雉窜起箖箊。",
      "秋草没樵磴，积水生沮洳。",
      "意行出丛薄，芳气动衣裾。",
      "回首辨来径，高与铜井俱。",
      "丘亭辟门户，官道交槐榆。",
      "此间地稍洼，方池碧萦纡。",
      "盆盎委废圃，华表森路隅。",
      "甃井石阑净，窣地秋阴铺。",
      "款款入深巷，乃造幽人庐。",
      "小团一瓯熟，炉烟散庭除。"
    ]
  },
  {
    "id": "adcfe4dbaff8ba7457d06ca6e2ae3086",
    "title": "洪氏园",
    "authorName": "吴任臣",
    "authorId": "adcfe4dbaff8ba74d1457b727c4ede33",
    "dynasty": "清",
    "content": [
      "秋宪当年赋《遂初》，槿篱茅屋树枝疏。",
      "一溪香雪长携屐，满院萝阴正读书。",
      "乍可山如人影澹，无妨月照夜台虚。",
      "荒烟此日迷花坞，十笏模糊指旧庐。"
    ]
  },
  {
    "id": "adcfe4dbaffa40f340be77379d521b9c",
    "title": "甲子1744仲冬至台湾诗",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "霸气已消王气兴，荒夷图入版图名。",
      "升沉有数干戈息，礼乐无私教化行。",
      "月冷雄魂应坠泪，史香吊鬼岂虚声。",
      "看来世事皆前定，白日寒云不胜情。"
    ]
  },
  {
    "id": "adcfe4dbaffa40f366f794958f67fd4b",
    "title": "舟次澎湖偶成一律",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "烟霞荡漾渔人处，已作霸图保障关。",
      "退守聚成雄海国，进窥衅隙动华山。",
      "百千万士咸空壮，三十六峰险亦闲。",
      "南顾将军诚有赖，德流教化迨荒蛮。"
    ]
  },
  {
    "id": "adcfe4dbaffa40f3c8efb2a68faaae6b",
    "title": "评何斌遣郭平打探鹿耳门至赤崁城水道",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "非关沧海变，多是地脉灵。",
      "若不假诸辈，何由入典型。"
    ]
  },
  {
    "id": "adcfe4dbaffa40f33f96adfc5d486e5c",
    "title": "评郑成功攻台",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "舟速因风便，好如箭脱弦。",
      "于今又有水，凡事在皇天。"
    ]
  },
  {
    "id": "adcfe4dbaffa40f3d5fe75b5d3414f09",
    "title": "评郑成功率攻赤崁城",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "从来在将德，恃险终然宽。",
      "曲折百般计，今朝始见难。"
    ]
  },
  {
    "id": "adcfe4dbaffa40f301d36ea2185bbcc8",
    "title": "评郑成功寓兵于农之法",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "创业农为本，安军食必先。",
      "讲求相寓意，海外有新田。"
    ]
  },
  {
    "id": "adcfe4dbaffa40f3427ce2b8707a6e09",
    "title": "评郑成功寓兵于农",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "征诛当有兵，安韩可无耕。",
      "筹画寓农计，开疆千古名。"
    ]
  },
  {
    "id": "adcfe4dbaffa40f399b56548d34214db",
    "title": "评何斌献地图予郑成功",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "谁料为将尽，翻然一著奇。",
      "深藏出意外，昼夜使人疑。"
    ]
  },
  {
    "id": "adcfe4dbaffa40f3b8e32f45d249dee3",
    "title": "赞宁靖王朱术桂与五妃殉节二绝",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "天地乾坤无可寄，飘然海国全其身。",
      "于今天命诚如此，不负朱家一伟人。"
    ]
  },
  {
    "id": "adcfe4dbaffa40f3b8e32f451d7521ad",
    "title": "赞宁靖王朱术桂与五妃殉节二绝",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "四海飘蓬何处栖，厦倾一木总难支。",
      "愿留数茎白头发，归见高皇喜有儿。"
    ]
  },
  {
    "id": "adcfe4dbaffa40f38b9b88d5aad21b0c",
    "title": "吊监国夫人诗四绝",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "欲问天高天不知，千声血泪暗中垂。",
      "人间无意心灰甚，明月当空照冷闺。"
    ]
  },
  {
    "id": "adcfe4dbaffa40f38b9b88d507405c6b",
    "title": "吊监国夫人诗四绝",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "一盏明灯一帖明，傍缠灯影复相连。",
      "三朝茶饭尽人事，七尺梁间订后缘。"
    ]
  },
  {
    "id": "adcfe4dbaffa40f38b9b88d5931c20d4",
    "title": "吊监国夫人诗四绝",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "虽然日月有时缺，难算今朝意外愆。",
      "自计此身无顿处，甘从地下结良缘。"
    ]
  },
  {
    "id": "adcfe4dbaffa40f38b9b88d5f529c888",
    "title": "吊监国夫人诗四绝",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "纵有百年亦是死，何如七尺完吾生。",
      "此生了却人间愿，南郭楼台北郭茔。"
    ]
  },
  {
    "id": "adcfe4dbaffa40f3ba8c5bcfc3b137a4",
    "title": "评台湾收入版图永为海外文物富饶之邦",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "新辟天南海外方，人民安堵不须忙。",
      "雨顺风调升平福，一统山河帝祚长。"
    ]
  },
  {
    "id": "adcfe4dbaffa40f3322f3d114c669a7d",
    "title": "咏沈瑞夫人不从父母归宁命",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "南北姻缘岂偶成，死生今日别离情。",
      "不从父母归宁赋，愿赋终天一路行。",
      "守一曾闻保母言，不因生死离侯门。",
      "黄泉旅次暂相彼，公案共完礼至尊。"
    ]
  },
  {
    "id": "adcfe4dbaffa40f324a1375ffccc68b8",
    "title": "评厦门之役",
    "authorName": "江日升",
    "authorId": "adcfe4dbaffa40f3d1457b7262ff66b2",
    "dynasty": "清",
    "content": [
      "莫讶人民遭难，岂知神佛依然。",
      "失意必定如是，地理故致播迁。"
    ]
  },
  {
    "id": "adcfe4dbb0118e5b4dcbe4c859bc8e51",
    "title": "晓起",
    "authorName": "朱纲",
    "authorId": "adcfe4dbb0118e5bd1457b72d1457b72",
    "dynasty": "清",
    "content": [
      "晓风发曙光，清冷遍郊野。",
      "起来有宿酲，昨饮尽三雅。",
      "旧被推床头，群雀乱檐下。",
      "扫地苔满砌，轴帘松覆瓦。",
      "回视插架书，取次手中把。",
      "竹阑滴沥声，尚有露珠泻。",
      "扰扰市嚣起，渐闻走车马。"
    ]
  },
  {
    "id": "adcfe4dbb012a9bd91314078212c285b",
    "title": "春日杂诗",
    "authorName": "陈士廉",
    "authorId": "adcfe4dbb012a9bdd1457b72d1457b72",
    "dynasty": "清",
    "content": [
      "被发翩然下大荒，黄尘四塞日生芒。",
      "人间历尽无量劫，亿万千年心不殇。"
    ]
  },
  {
    "id": "adcfe4dbb012a9bd91314078045ffec5",
    "title": "春日杂诗",
    "authorName": "陈士廉",
    "authorId": "adcfe4dbb012a9bdd1457b72d1457b72",
    "dynasty": "清",
    "content": [
      "痛哭陈书累万言，兰呻蕙叹诉烦冤。",
      "君王爱老臣年少，合托湘流吊屈原。"
    ]
  },
  {
    "id": "adcfe4dbb012a9bd913140788fe896d6",
    "title": "春日杂诗",
    "authorName": "陈士廉",
    "authorId": "adcfe4dbb012a9bdd1457b72d1457b72",
    "dynasty": "清",
    "content": [
      "偶控茅龙谒紫微，汉家故事已全非。",
      "羊头烂贱通侯贵，愿借天钱十万归。"
    ]
  },
  {
    "id": "adcfe4dbb012a9bd913140780bd6b653",
    "title": "春日杂诗",
    "authorName": "陈士廉",
    "authorId": "adcfe4dbb012a9bdd1457b72d1457b72",
    "dynasty": "清",
    "content": [
      "璇机玉杼日纷纷，争向天孙乞锦雯。",
      "新络冰丝千万缕，可能持赠沈休文。"
    ]
  },
  {
    "id": "adcfe4dbb012a9bd913140787a78034f",
    "title": "春日杂诗",
    "authorName": "陈士廉",
    "authorId": "adcfe4dbb012a9bdd1457b72d1457b72",
    "dynasty": "清",
    "content": [
      "七宝庄严妙道参，敕书初拜紫囊函。",
      "淮王何意私鸡犬，得附青云自不凡。"
    ]
  },
  {
    "id": "adcfe4dbb012a9bd5a8e477e4227052c",
    "title": "春日杂诗其六",
    "authorName": "陈士廉",
    "authorId": "adcfe4dbb012a9bdd1457b72d1457b72",
    "dynasty": "清",
    "content": [
      "浊世翩翩署雁衔，珠冠玉佩两当衫。",
      "而今始识优旃乐，舞罢回渡奏阮咸。"
    ]
  },
  {
    "id": "adcfe4dbb019e81cada4d434b99d4b97",
    "title": "重过赵北口",
    "authorName": "杨瑛昶",
    "authorId": "adcfe4dbb019e81cd1457b72d1457b72",
    "dynasty": "清",
    "content": [
      "赵北燕南淡夕晖，重来依旧傍渔矶。",
      "举头见日雄心在，翻手为云世态非。",
      "拙宦真成槐国梦，劳生难息汉阴机。",
      "消魂旧种堤边柳，和雨和烟已十围。"
    ]
  },
  {
    "id": "adcfe4dbb019e81cb43cfe5a26d5642a",
    "title": "盘山绝顶用戚少保原韵",
    "authorName": "杨瑛昶",
    "authorId": "adcfe4dbb019e81cd1457b72d1457b72",
    "dynasty": "清",
    "content": [
      "松涛卷地朔风哀，绝塞关河一望开。",
      "落日远沈辽海去，春光遥度蓟门来。",
      "短衣匹马残年志，白发丹心老将才。",
      "故李将军今在否，万山高处有荒台。"
    ]
  },
  {
    "id": "adcfe4dbb022dd5bc09536d70421a92f",
    "title": "寿鲁詹先生",
    "authorName": "谢子澄",
    "authorId": "adcfe4dbb022dd5bd1457b72d1457b72",
    "dynasty": "清",
    "content": [
      "先生浩气难驯伏，太华峰头盘雕鹗。",
      "金眸一闪落平芜，狐兔纵横遭杀戮。",
      "忆昔扁舟出锦江，便乘江水访湘竹。",
      "一过淮南眼转青，平原烟月尽臣仆。",
      "诗酒豪华年复年，洛阳花好不思蜀。",
      "列侯宾客耻吹竽，末路英雄悲击筑。",
      "慷慨自负胜侯嬴，逢迎何故搴王勃。",
      "北顾燕云将相多，轮蹄滚滚轻尘馥。",
      "伯乐云□□□风，郭隗已去台谁筑。",
      "大材天地为安排，楩楠杞梓无朽落。",
      "齐王弃之楚王收，不用庸庸巧推毂。",
      "那意如我之疏慵，得与先生订心腹。",
      "永安一榻风雨偕，暮酒蕉窗同剪烛。",
      "江头江尾是乡亲，健笔惊人尤折服。",
      "今逢五十加三辰，可惜荒衙难畅欲。",
      "不然越艳与吴姝，鸾笙凤管丝间肉。",
      "妙舞繁音镇日欢，银箭金壶夜漏续。",
      "介寿区区酒与诗，书生取巧犹不俗。",
      "醉来卧听春风狂，吹放红桃芳草绿。"
    ]
  },
  {
    "id": "adcfe4dbb029502f33a89b582a284d06",
    "title": "永绥胡十二客九江感寄",
    "authorName": "邓方",
    "authorId": "adcfe4dbb029502fd1457b72d1457b72",
    "dynasty": "清",
    "content": [
      "一天凉影雁南还，人在匡庐杳霭间。",
      "帆外晚云三楚树，马前秋雨六朝山。",
      "风波远客眠餐损，兵火荒江战守闲。",
      "近得故乡消息否，下游牙纛海门关。"
    ]
  },
  {
    "id": "adcfe4dbb029502f6795a8b174e321e9",
    "title": "荒村",
    "authorName": "邓方",
    "authorId": "adcfe4dbb029502fd1457b72d1457b72",
    "dynasty": "清",
    "content": [
      "独树营边芦雁啼，荒村一月水东西。",
      "云中不见乌冈影，衰柳秋风十里堤。"
    ]
  },
  {
    "id": "adcfe4dbb029502fc432dcb2a1127133",
    "title": "夜宿山响楼",
    "authorName": "邓方",
    "authorId": "adcfe4dbb029502fd1457b72d1457b72",
    "dynasty": "清",
    "content": [
      "危楼据绝顶，雨歇烟空蒙。",
      "檐际缩馀溜，林杪悬长虹。",
      "入门僧罢参，袅袅西堂钟。",
      "洗药供白佛，㸐蔬饭青童。",
      "谭久溅花雨，坐深吹竹风。",
      "时闻百泉响，远出西涧中。",
      "群喧转成寂，众象皆为空。",
      "夜明山鸟惊，月挂前溪松。",
      "澹澹香霭没，微微殿角东。",
      "孤吟烛隐绿，短睡镫留红。",
      "愿言谢尘鞅，常此对支公。",
      "今宵石床梦，梦过东西峰。"
    ]
  },
  {
    "id": "adcfe4dbb029502f407ec44c95f326ed",
    "title": "雨后湖亭待月",
    "authorName": "邓方",
    "authorId": "adcfe4dbb029502fd1457b72d1457b72",
    "dynasty": "清",
    "content": [
      "湖光荡片云，上下照空碧。",
      "澹然清波间，一雨洗秋色。",
      "空江送残钟，馀霞映石壁。",
      "亭亭孤月开，天水如不隔。",
      "丛树忽掩映，烟中鸟语夕。",
      "招要登古亭，列坐据危石。",
      "草根滋露光，满林泫深白。",
      "夜半清籁鸣，境喧意弥寂。",
      "倚柱思重裘，凭栏岸轻帻。",
      "梦醒单床寒，微闻松露滴。"
    ]
  },
  {
    "id": "adcfe4dbb0384305a2fb9be297d8059a",
    "title": "十一月十四日夜",
    "authorName": "阎循琦",
    "authorId": "adcfe4dbb0384305a941493e7dd0240c",
    "dynasty": "清",
    "content": [
      "梦回何处觅慈亲，白发萧条想像真。",
      "貌瘦应知缘疾久，心伤仍是为家贫。",
      "空悲霜露魂千古，虚掇科名子四人。",
      "五鼎三牲何所益，难从泉下问前因。"
    ]
  },
  {
    "id": "adcfe4dbb03ee86d83462da8c721de10",
    "title": "题白云泉图",
    "authorName": "董邦达",
    "authorId": "adcfe4dbb03ee86d01e00f2f7eb7eabb",
    "dynasty": "清",
    "content": [
      "白云一掬阳山隅，涓涓滴下青泥珠。大瓢挹彼来注此，活火可试风前炉。",
      "泉下架屋山人居，林木窈窕罗萧疏。泉甘味冽漱齿颊，能令燥吻生津腴。",
      "真如灌顶饫醍醐，又似九酝仙家酤。人间点滴不到口，而此日饮无时无。",
      "顾我年来病未苏，那得到此尝须臾。一杯欲乞治相如，消渴已捐烦疴除。",
      "山中煮泉良非迂，惜哉身不游姑胥。东吴佳处梦与俱，展卷为写《云泉图》。",
      "云泉之泉谁有诸，有客自是山泽臞。濯肠洗胃神清虚，得非饮者其仙欤。"
    ]
  },
  {
    "id": "adcfe4dbb04a6c8001db0b82d632b2ad",
    "title": "题王果毅公传",
    "authorName": "罗维屏",
    "authorId": "adcfe4dbb04a6c8009fb05ddd1457b72",
    "dynasty": "清",
    "content": [
      "赫赫勋名出武庠，荣膺爵秩显天阊。",
      "乾嘉盛世干城倚，金厦方隅保障当。",
      "李帅军前标骏望，蔡魁净后觐龙光。",
      "如公福泽畴能匹，义举留贻荫梓桑。"
    ]
  },
  {
    "id": "adcfe4dbb04a6c8087d1a8efd8f07c30",
    "title": "春灯",
    "authorName": "罗维屏",
    "authorId": "adcfe4dbb04a6c8009fb05ddd1457b72",
    "dynasty": "清",
    "content": [
      "春宵春月满春江，火树银花未肯降。",
      "影弄鱼龙光彻夜，谁家少妇不窥窗。"
    ]
  },
  {
    "id": "adcfe4dbb057753cf0915eae1ef1e6a5",
    "title": "题水轩",
    "authorName": "吴仁培",
    "authorId": "adcfe4dbb057753cd1457b72d1457b72",
    "dynasty": "清",
    "content": [
      "波光湛湛槛前浮，好寄耽游纵酒俦。",
      "绣鸭早来花底浴，银鲂午聚柳荫稠。",
      "清风入户能消暑，皓月临窗可赏秋。",
      "总是先人堂构意，到今回首只增愁。"
    ]
  },
  {
    "id": "adcfe4dbb05f4ff54b10604eb0bd504f",
    "title": "醉后述怀",
    "authorName": "顾莲",
    "authorId": "adcfe4dbb05f4ff5d1457b72d1457b72",
    "dynasty": "清",
    "content": [
      "露冷霜高起暮砧，六张五角费沉吟。",
      "春蚕自缚全身茧，秋雁终存万里心。",
      "可奈红墙凉汉迥，谁怜翠袖晓寒侵。",
      "年来亦有消愁处，镫在檠时酒乍斟。"
    ]
  },
  {
    "id": "adcfe4dbb0640545b9679c78d3fd34e3",
    "title": "汤阴拜武穆祠",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "万古悲凉地，徘徊夕照中。",
      "河山余涕泪，寝庙动秋风。",
      "夜雨旌旗出，晴沙战垒空。",
      "白头诸父老，指点说英雄。"
    ]
  },
  {
    "id": "adcfe4dbb0640545631e9b3070509e60",
    "title": "九日",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "岁岁登高处，凭阑此复同。",
      "客情秋色里，世事乱云中。",
      "坛影连残照，汀沙起断鸿。",
      "天南频极目，燧火至今红。"
    ]
  },
  {
    "id": "adcfe4dbb0640545228c017b047e8ec9",
    "title": "蓟门道中",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "晨驱清客思，春墅峭寒时。",
      "雨气涵危岭，花梢媚短篱。",
      "绕田村水活，隔岸柳阴移。",
      "不断山云出，徘徊马去迟。"
    ]
  },
  {
    "id": "adcfe4dbb06405451191dd6b6e15fe97",
    "title": "初夏斋中",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "轻阴细雨响庭柯，开径唯应二仲过。",
      "蕉影上窗新笋直，蛛丝垂户落花多。",
      "焚香自信无机事，退食宁能废啸歌。",
      "门外尽教尘十丈，坐销白日似山阿。"
    ]
  },
  {
    "id": "adcfe4dbb06405456ba6ad8505946f33",
    "title": "画眉",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "绿窗唤醒梦于于，清昼雕笼婉转呼。",
      "淡扫偏嫌螺黛染，晓妆偷取远山图。",
      "不须好句驯鹦鹉，绝胜佳人唱《鹧鸪》。",
      "想像当年京兆笔，赵家姊妹妒还无。"
    ]
  },
  {
    "id": "adcfe4dbb0640545b2ddc8fc77da0070",
    "title": "过顺德感怀",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "名城犹忆少年游，此日寒烟朔雁秋。",
      "桑柘依然怜故苑，河山无恙壮邢州。",
      "一身生死孤儿在，千古艰难国士酬。",
      "唐相丰碑遥可望，西风萧瑟起松楸。"
    ]
  },
  {
    "id": "adcfe4dbb0640545b8a32df1dc1d7f88",
    "title": "彭蠡湖",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "彭蠡湖边落照低，大孤山下草凄凄。",
      "烟峦庐岳新飞瀑，庙貌康郎旧鼓鼙。",
      "皎月影翻鸿雁阵，黄芦寒听鹧鸪啼。",
      "云帆一片风催客，何处东林问虎溪。"
    ]
  },
  {
    "id": "adcfe4dbb06405459982f96f28fc0d1e",
    "title": "游飞来寺",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "帝子云栖去不回，短筇今见石堂开。",
      "虚岩鸣磬潮音回，客路凭阑暮景催。",
      "风雨光中珠殿出，藤萝阴里玉环来。",
      "定心泉水悬千尺，为乞清泠露一杯。"
    ]
  },
  {
    "id": "adcfe4dbb0640545386d73b6f223a797",
    "title": "送宝臣舅氏之任临洮",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "寒风猎猎木棉裘，燕领书生赋远游。",
      "歧路一尊河朔泪，夕阳万里陇云愁。",
      "函关夜雪鸣鸡度，洮水春冰绕塞流。",
      "惜别酒杯须更进，男儿壮事在吴钩。"
    ]
  },
  {
    "id": "adcfe4dbb0640545bd38b80d47ecd795",
    "title": "寄赠维扬萧灵曦",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "墙东避世卧江村，隐几翛然对酒樽。",
      "邗上荷衣今散客，兰陵华胄旧王孙。",
      "烟云自绕沧洲笔，车辙多停薜荔门。",
      "为写蕉林惊绝技，安能把臂与同论。"
    ]
  },
  {
    "id": "adcfe4dbb0640545c70f91aa445eec19",
    "title": "维扬宗梅岑寄余诗扇赋此寄谢",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "修竹东原澹夕晖，阳春独唱和偏希。",
      "风流先代名才子，落拓淮南有布衣。",
      "好我远投青玉案，避人长掩白云扉。",
      "通家十载劳魂梦，缩地何由问钓矶。"
    ]
  },
  {
    "id": "adcfe4dbb0640545e23ad86146d29e4c",
    "title": "徐河桥",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "解鞍忆昔坐桥头，数见徐河清浅流。",
      "今日重过双鬓白，澹烟疏柳一天秋。"
    ]
  },
  {
    "id": "adcfe4dbb0640545508bb4990aa8ae9e",
    "title": "旅梦",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "梦中家岫碧于簪，儿女团圞话正酣。",
      "津吏唤人斜月落，不知身在古淮南。"
    ]
  },
  {
    "id": "adcfe4dbb06405452a3f1b1ce2fb47d5",
    "title": "寄德滋弟",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "行行牛角挂农书，雨后村田晚自锄。",
      "客至一樽秋露下，烹葵剥枣事何如。"
    ]
  },
  {
    "id": "adcfe4dbb06405452a3f1b1c1d7ac15b",
    "title": "寄德滋弟",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "数椽十亩更何求，酒满樽罍月满楼。",
      "庑下妻孥频举案，西风人醉稻花秋。"
    ]
  },
  {
    "id": "adcfe4dbb06405459a1285bffff6e73c",
    "title": "题新安刘孝子卷",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "上谷节义乡，异人称辈出。",
      "容城有两贤，高名掩白日。",
      "流风今未衰，闾巷多可述。",
      "忆昔过范阳，懿德喧街术。",
      "烈女动鬼神，庭葩改素质。",
      "臧获护主丧，万里有始卒。",
      "稚儿牵母裳，风雨来𩘟𩘟。",
      "今复闻刘子，孝诚何专一。",
      "举刃血沾濡，忘身疗母疾。",
      "避人嫌钓名，天地为萧瑟。",
      "奇行虽不经，至性岂恒匹。",
      "古远俗日偷，畴能全天秩。",
      "卓矣追前贤，后先并崒嵂。",
      "垂范千万年，炳烺良史笔。"
    ]
  },
  {
    "id": "adcfe4dbb064054577e839a444576b66",
    "title": "渔阳老将行",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "渔阳重镇临边隅，将军燕颔赤虬须。",
      "少小结发事行阵，弯弓自请当单于。",
      "军中行酒青油幕，马上穿杨金仆姑。",
      "养士家财能立散，摧锋遍体无完肤。",
      "将军胆略古无两，逐北直取封侯赏。",
      "大小身经数百战，九边形势如指掌。",
      "报主濒死沙场中，论功欲绘凌烟上。",
      "岂知岁月空蹉跎，将军已老双鬓皤。",
      "内外一家方罢战，毳帐满地驱明驼。",
      "边备不修闲士马，归来小猎南山阿。",
      "猿臂无力射猛虎，雄心卧看浮云过。",
      "宝刀既卖宾客散，柴门反闭张雀罗。",
      "幽州健儿夜吹角，梦魂犹绕白狼河。"
    ]
  },
  {
    "id": "adcfe4dbb0640545a0f85450d1daf99c",
    "title": "李园行",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "西直门外清泉流，李园钜丽甲皇州。苑内潺湲疏碧沼，天际窈窕开朱楼。",
      "锦堂绣幕列钟鼎，曲房密室鸣箜篌。戚畹生当全盛世，张筵招客多贵游。",
      "十五妖姬伺后阁，千金騕袅罗前头。珠履称觞金凿落，牙樯载酒木兰舟。",
      "胜赏四时欢不改，花落花开春常在。已分风月为主人，岂料桑田变沧海。",
      "予来系马门前树，寂寂池塘锁烟雾。不见当年歌舞人，春雨秋霜自朝暮。",
      "画栋欹斜落燕巢，芰荷零乱眠鸥鹭。殷勤但见白发翁，自言少小居园中。",
      "主人华贵拥金穴，为园钜万泥沙同。奇石移来俨幽壑，飞桥夭矫如长虹。",
      "芙蕖香满槐庭月，水阁凉生杨柳风。行乐几时宾客散，往事欻忽云烟空。",
      "池不种荷惟种稻，年年输税归王宫。吁嗟老翁何愚蒙，盛衰自昔犹转蓬。",
      "君不见石家金谷谁为主，丞相平泉亦尘土。李君李君昔何雄，慷慨相看泪如雨。"
    ]
  },
  {
    "id": "adcfe4dbb064054508e6aba3676742f0",
    "title": "蕉林书室歌",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "主人疏放麋鹿性，小筑茆茨爱幽靓。地偏偶结陶潜庐，客至暂开蒋诩径。",
      "种蕉阴阴如绿天，北窗长日疑小年。攒茎抽叶布清影，赤日障蔽空堂寒。",
      "倚槛数竿竹，仿佛潇湘浦。秋晚畦流漠漠云，夜凉帘卷声声雨。",
      "主人乐此长闭关，檐花如绮图书闲。当门不种钩衣草，入室频移幽谷兰。",
      "车马九衢任杂遝，坐拥万卷心悠然。焚香偃仰复何事，萧飒志在沧洲间。",
      "尘壒纷纷安所极，独上元龙楼百尺。自笑平生与世违，且对蕉林共晨夕。",
      "出门波涛滚滚来，仰视浮云兴太息。"
    ]
  },
  {
    "id": "adcfe4dbb06405454a0869a73e4c0fed",
    "title": "过椒山先生墓",
    "authorName": "梁清标",
    "authorId": "adcfe4dbb0640545d1457b72d1457b72",
    "dynasty": "清",
    "content": [
      "曾读遗书叹直臣，遥阡极望更沾巾。",
      "一身生死留天地，两疏淋漓泣鬼神。",
      "鸟集墓门名不恭，鹤归华表恨如新。",
      "行行立马秋风急，杯酒何年荐涧蘋。"
    ]
  },
  {
    "id": "adcfe4dbb0737f7572e04d91b9c74b27",
    "title": "秋日",
    "authorName": "兆佳氏",
    "authorId": "adcfe4dbb0737f75d1457b72d1457b72",
    "dynasty": "清",
    "content": [
      "露滴红兰泫，风吹碧叶纷。",
      "赋才惭宋玉，病骨似休文。",
      "镜箧收残黛，衣囊冷旧薰。",
      "不须惊噩梦，过眼总浮云。"
    ]
  },
  {
    "id": "adcfe4dbb0737f75c4bf51e0bce4d552",
    "title": "短歌行",
    "authorName": "兆佳氏",
    "authorId": "adcfe4dbb0737f75d1457b72d1457b72",
    "dynasty": "清",
    "content": [
      "嗟房之空兮，空且可居。门阑幽寂兮，孟氏之庐。清镫荧荧兮，有子读书。",
      "昏夜勤勤兮，吾志硕图。皇天垂鉴兮，儿能成儒。终归泉下兮，无愧吾夫。"
    ]
  },
  {
    "id": "adcfe4dbb07456a3a31def578ab57c7b",
    "title": "雨后西山晚发",
    "authorName": "陈景中",
    "authorId": "adcfe4dbb07456a3d1457b72d1457b72",
    "dynasty": "清",
    "content": [
      "疏雨过空山，凉风吹路乾。",
      "草深人迹乱，春嫩马蹄寒。",
      "万户炊烟动，一鞭云影残。",
      "逶迤东望处，日色满长安。"
    ]
  },
  {
    "id": "adcfe4dbb07bc8ac5bde16c1248b25fa",
    "title": "早秋",
    "authorName": "傅寿萱",
    "authorId": "adcfe4dbb07bc8acd1457b72d1457b72",
    "dynasty": "清",
    "content": [
      "自负元龙气，频登百尺楼。",
      "万山悬暮雨，一夜报新秋。",
      "诗思题襟集，归心杜若洲。",
      "那堪遵渚雁，泛泛逐沙鸥。"
    ]
  },
  {
    "id": "adcfe4dbb07e0abc9739614ae4e8421a",
    "title": "杂感",
    "authorName": "波越重之",
    "authorId": "adcfe4dbb07e0abcd1457b72d1457b72",
    "dynasty": "清",
    "content": [
      "秋风荆棘海南关，谁唱当年行路难。",
      "夜半豺狼声咫尺，一痕霜月渡前湾。"
    ]
  },
  {
    "id": "adcfe4dbb07e0abcfec33cc9ff581abf",
    "title": "拂晓入九芎林街",
    "authorName": "波越重之",
    "authorId": "adcfe4dbb07e0abcd1457b72d1457b72",
    "dynasty": "清",
    "content": [
      "四更鸡唱破霪霖，爽气侵衣转觉森。",
      "杖底云开疑拂晓，一弦月挂九芎林。"
    ]
  },
  {
    "id": "adcfe4dbb0828d50781ddd8ec64489e4",
    "title": "馈茶歌戏赠曹地山前辈",
    "authorName": "储麟趾",
    "authorId": "adcfe4dbb0828d50b9f94c77b865367f",
    "dynasty": "清",
    "content": [
      "昔者东坡论茶墨，茶尚白兮墨守黑。墨光可鉴水为用，变现云烟称厥质。",
      "山溪女儿解焙茶，初春采采春兰芽。昔贤品茶先品水，始知茶墨非两家。",
      "右军潇洒爱笼鹅，墨中之圣记永和。《黄庭》乞与山阴客，烂熳天真此则那。",
      "臣仝有诗诗欲仙，嗜茶七碗更翩然。诗兴还从茶味出，茶诗落纸如流泉。",
      "地山先生后来杰，笔阵诗瓢两奇绝。晋耶唐耶帖与诗，突过前人人不识。",
      "访友频来因树轩，轩中啜茗出平原。先生味之良不恶，携归蟹眼煮黄昏。",
      "道子之孙画全册，秋山凝紫春山碧。遍洒珠玑墨未干，倒薤还兼断钗格。",
      "掷来令我喜欲狂，许馈旗枪作报章。兹墨比茶价亿倍，恨无茶山换墨庄。",
      "吁嗟乎！精诚感召物其类，聚之所好取若寄。君虽宝墨非戏言，箬笼千里无胫至。"
    ]
  },
  {
    "id": "adcfe4dbb0839eb1902a3ab598e35900",
    "title": "书怀",
    "authorName": "汪式金",
    "authorId": "adcfe4dbb0839eb1d1457b72d1457b72",
    "dynasty": "清",
    "content": [
      "少小曾期阆苑游，不图铩羽几经秋。",
      "易能寡过年须假，壮不如人老亦羞。",
      "分内功名灰已久，此中甘苦味还留。",
      "群英椽笔追燕许，属望同修五凤楼。"
    ]
  },
  {
    "id": "adcfe4dbb09c0f6ece0bd4903012421c",
    "title": "恭读理斋常太翁老先生殉节录",
    "authorName": "李继曾",
    "authorId": "adcfe4dbb09c0f6ed1457b72d1457b72",
    "dynasty": "清",
    "content": [
      "长材岂与数争衡，盘错翻因利器生。",
      "三载焦劳筹国饷，一朝仓卒陷番营。",
      "直将劲节还天地，不肯全躯负圣明。",
      "最是多情溪畔水，至今流恨几声声。"
    ]
  },
  {
    "id": "adcfe4dbb09c0f6ece0bd490122fdaab",
    "title": "恭读理斋常太翁老先生殉节录",
    "authorName": "李继曾",
    "authorId": "adcfe4dbb09c0f6ed1457b72d1457b72",
    "dynasty": "清",
    "content": [
      "漫道心伤昔岭边，苍穹端底慰英贤。",
      "忠魂已着花溪岸，义像常留武庙前。",
      "爵锡簪缨垂百代，名彰彝鼎列千年。",
      "遥知灵爽依稀在，带笑悠悠入九泉。"
    ]
  },
  {
    "id": "adcfe4dbb0a189e40ffba18d4bd146ea",
    "title": "同史千里宿蔡斋即席次史韵",
    "authorName": "先著",
    "authorId": "adcfe4dbb0a189e4d1457b72d1457b72",
    "dynasty": "清",
    "content": [
      "萧瑟秋庭暮雨新，深宵停酒话遗民。",
      "文章何用惊时辈，肝胆惟应向故人。",
      "才已累身心未死，老难谐世自嫌真。",
      "尊前一寸将残烛，还抱高歌动鬼神。"
    ]
  },
  {
    "id": "adcfe4dbb0a189e4162153e11eb7b1c9",
    "title": "天盘岭",
    "authorName": "先著",
    "authorId": "adcfe4dbb0a189e4d1457b72d1457b72",
    "dynasty": "清",
    "content": [
      "野田弃疲驴，七里陟修岭。",
      "负手石路间，数盘历幽靓。",
      "山椒得微亭，行者喘初定。",
      "归樵望鸦巢，暮色失山影。",
      "转岭稍就平，缩足遵微径。",
      "苍苍寺门松，钟声不出顶。"
    ]
  },
  {
    "id": "adcfe4dbb0aae9d79429d05d7988bb1e",
    "title": "堤上",
    "authorName": "施昭澄",
    "authorId": "adcfe4dbb0aae9d7d1457b72d1457b72",
    "dynasty": "清",
    "content": [
      "三更堤上如昼明，阵阵清风间水声。",
      "几个茅庐门尽掩，满天烟月少人行。"
    ]
  },
  {
    "id": "adcfe4dbb0aae9d7ec842cbf47367d69",
    "title": "阳羡道中",
    "authorName": "施昭澄",
    "authorId": "adcfe4dbb0aae9d7d1457b72d1457b72",
    "dynasty": "清",
    "content": [
      "尽日舟行罨昼溪，铜官山色晚烟迷。",
      "孝侯祠下迎神罢，一树昏鸦向客啼。"
    ]
  },
  {
    "id": "adcfe4dbb0ac60baeb237aa054c73a4d",
    "title": "落叶",
    "authorName": "李承烈",
    "authorId": "adcfe4dbb0ac60bad1457b72d1457b72",
    "dynasty": "清",
    "content": [
      "飘零毕竟较花迟，才见萧萧谢故枝。",
      "隔院影飞残照外，空庭声坠晚风时。",
      "为谁弹泪偷题曲，有女含情欲赋诗。",
      "却喜林间烧不尽，夜窗分与学临池。"
    ]
  },
  {
    "id": "adcfe4dbb0ac60baeb237aa0baee7584",
    "title": "落叶",
    "authorName": "李承烈",
    "authorId": "adcfe4dbb0ac60bad1457b72d1457b72",
    "dynasty": "清",
    "content": [
      "白帝原非雨露悭，荣枯物理亦循环。",
      "堆来有迹山山暮，听到无声树树闲。",
      "薄命自甘沈碧涧，伤心不是为红颜。",
      "樊川莫忆成阴日，一任东风去复还。"
    ]
  },
  {
    "id": "adcfe4dbb0ac60ba666ef57802bb947d",
    "title": "一翁行为阎家店老人作",
    "authorName": "李承烈",
    "authorId": "adcfe4dbb0ac60bad1457b72d1457b72",
    "dynasty": "清",
    "content": [
      "四围寂寂云苍苍，茅屋闭门树压墙。一翁扶杖立道旁，面黑发蓬形瘠尪。",
      "有客有客自远方，白马红缨束锦攘。忍饥百里来此庄，左顾右盼心皇皇。",
      "见翁下马索糗粮，翁为流涕褰衣裳。引客左旋登草堂，坐客东壁之绳床。",
      "为言历岁岁大荒，颗粒不入仓与箱。巧妇欲炊无秕糠，草根树皮充饥肠。",
      "年来草尽树亦戕，老幼饿死壮者亡。十得一生终不祥，三春大疫成膏肓。",
      "村中男女百口强，慭遗一老凌秋霜，鸡犬不闻牛马僵，败芦裹尸道相望。",
      "至今白骨无人藏，焉得一饭王孙尝。客闻斯言心感伤，别翁泪湿双目眶。",
      "出门上马手执缰，欲行且止重彷徨。饿眼看天落日黄。"
    ]
  },
  {
    "id": "adcfe4dbb0b9dfe65fe6736e5b39a9d8",
    "title": "田宝应县舟行夜抵淮安",
    "authorName": "杨后",
    "authorId": "adcfe4dbb0b9dfe6d1457b72d1457b72",
    "dynasty": "清",
    "content": [
      "午发白田浦，夜抵淮阴城。",
      "川途广且修，榜人锐兼程。",
      "前以百丈牵，上有孤帆横。",
      "不识所经路，惟闻风水声。",
      "黯黯残月白，淰淰寒云生。",
      "人语出烟樾，篝火深丛明。",
      "紞如戍楼鼓，壮哉湖防兵。",
      "宇内正多事，此地能宵行。",
      "疮痍会扫荡，四海期升平。"
    ]
  },
  {
    "id": "adcfe4dbb0b9dfe6da61dd807b25495c",
    "title": "万安亭晚眺",
    "authorName": "杨后",
    "authorId": "adcfe4dbb0b9dfe6d1457b72d1457b72",
    "dynasty": "清",
    "content": [
      "暧暧夕阴起，漠漠秋烟霏。",
      "北风卷地来，落叶皆倒飞。",
      "鸡犬识其主，一一还柴扉。",
      "水底多绿苔，下有寒鱼依。",
      "林鸟倦知返，高树巢斜晖。",
      "万族欣有托，予独无家归。",
      "眷言顾城郭，涕下沾裳衣。"
    ]
  },
  {
    "id": "adcfe4dbb0ba1ae748dd492c68ff6428",
    "title": "乙卯夏四月，将之都，留别巧卿词史二首",
    "authorName": "曹毓英",
    "authorId": "adcfe4dbb0ba1ae7d1457b72d1457b72",
    "dynasty": "清",
    "content": [
      "不胜情处若无情，姿态虽妍骨不轻。",
      "每向灯前吟好句，屡从弦外听新声。",
      "浮沉薄宦卿怜我，摆脱红尘我望卿。",
      "北地苦无风月好，闷来惟取浊醪倾。"
    ]
  },
  {
    "id": "adcfe4dbb0ba1ae748dd492cf0ecab16",
    "title": "乙卯夏四月，将之都，留别巧卿词史二首",
    "authorName": "曹毓英",
    "authorId": "adcfe4dbb0ba1ae7d1457b72d1457b72",
    "dynasty": "清",
    "content": [
      "兹行总莫定归期，欲去回头意已痴。",
      "可有衷言持作佩，那堪别绪乱于丝。",
      "良缘未订三生约，青盼难酬一夕知。",
      "他日燕都逢郡友，幸贻尺素慰遥思。"
    ]
  },
  {
    "id": "adcfe4dbb0c002f9ea3ef6d1d61c56ff",
    "title": "自鄂还湘次韵答申夫方伯",
    "authorName": "曾国荃",
    "authorId": "adcfe4dbb0c002f92647c1db865dfbde",
    "dynasty": "清",
    "content": [
      "未步金銮上谏坡，曾看哭楚起沈疴。",
      "言归此日江之永，但愿来年海不波。",
      "鱼美武昌春意薄，雁回衡岳别情多。",
      "枣梨姜芥谁相赠，且向涟溪问钓蓑。"
    ]
  },
  {
    "id": "adcfe4dbb0c002f9f55f57b4afbde74e",
    "title": "题管敬伯读雪山房图",
    "authorName": "曾国荃",
    "authorId": "adcfe4dbb0c002f92647c1db865dfbde",
    "dynasty": "清",
    "content": [
      "悬车方息影，朅来游洛下。俊才接翩翾，故交盖云寡。",
      "管君绳祖武，无忝名世者。哲弟陆士龙，契我同一冶。",
      "芝兰堪竞爽，相期迈高雅。踔跞文翰场，嗜古搜片瓦。",
      "每蓄匡时略，驰驱逐戎马。披览读雪图，韵事尤挥洒。",
      "述旧潘安仁，寻幽孟东野。夙哦《韫山集》，元音鸣九夏。",
      "遗宅剩京华，往迹留骚社。画册毁兵燹，枨触谈镫灺。",
      "迁流数十年，硬黄幸重写。深云翳树根，清湍激春泻。",
      "蘧庐念民物，抗怀追董贾。蕴真惬所遇，自得何外假。",
      "敲诗剪银烛，看剑引琼斝。狂澜际砥平，共祝承大嘏。"
    ]
  },
  {
    "id": "adcfe4dbb0c336c9d81e534ad02f1077",
    "title": "关山偶感",
    "authorName": "柏格",
    "authorId": "adcfe4dbb0c336c9d1457b72d1457b72",
    "dynasty": "清",
    "content": [
      "西风吹夕阴，万里郁沈沈。",
      "古戍荒城废，空山乱石深。",
      "地寒多见雪，树老不成林。",
      "何为幽并子，长怀出塞心。"
    ]
  },
  {
    "id": "adcfe4dbb0d832451143ec6d84a68887",
    "title": "送友人之广文任",
    "authorName": "张克嶷",
    "authorId": "adcfe4dbb0d83245e4873aa928dc6b0e",
    "dynasty": "清",
    "content": [
      "少年开口话伊周，壮志空存老未酬。",
      "吾道尊非因及第，人师贵岂让封侯。",
      "于今绛帐稀黄发，自古青毡重白头。",
      "边地莫嫌官署冷，饱餐苜蓿又何求。"
    ]
  },
  {
    "id": "adcfe4dbb0dfac96a4183e986d8a8ac9",
    "title": "住孔楼三年矣别去一叹",
    "authorName": "田兰芳",
    "authorId": "adcfe4dbb0dfac96efb76cff15231a7c",
    "dynasty": "清",
    "content": [
      "东风回首怅天涯，此地曾经阅岁华。",
      "旧舍乍离应入梦，新居更卜未还家。",
      "飘风燕子依人怯，背日柴荆任意斜。",
      "物理推移浑莫定，青衫何用湿琵琶。"
    ]
  },
  {
    "id": "adcfe4dbb0dfac969df24b1f75223589",
    "title": "责竹",
    "authorName": "田兰芳",
    "authorId": "adcfe4dbb0dfac96efb76cff15231a7c",
    "dynasty": "清",
    "content": [
      "我闻昔人言，不可居无竹。",
      "一日少此君，顿使面貌俗。",
      "绕舍长儿孙，汉书亦省读。",
      "常思一亩宫，辟向渭川曲。",
      "今夏假馆处，横窗饶寒玉。",
      "谓可浣尘襟，切磋比淇澳。",
      "而乃出入间，多见异标目。",
      "烟敛失潇洒，月来伤局促。",
      "无实致丹山，有音殊嶰谷。",
      "似畏淇园伐，如睹湘江哭。",
      "疑余非德邻，坐令形神辱。",
      "不见芝兰生，无人亦芬馥。",
      "松柏挺苍翠，曾不移寒燠。",
      "君子秉贞操，所贵在幽独。",
      "因物有加损，怪尔终碌碌。"
    ]
  },
  {
    "id": "adcfe4dbb0e86ea7b5408da57e6368b2",
    "title": "过黄蛟门夜话",
    "authorName": "张培",
    "authorId": "adcfe4dbb0e86ea7d1457b72d1457b72",
    "dynasty": "清",
    "content": [
      "小阁篝镫一点孤，犬声如豹吠墙隅。",
      "门开月与客争入，树杂风疑鬼乱呼。",
      "高论千秋凭位置，清茶七碗胜醍醐。",
      "何当妙倩王维笔，写作寒林雅集图。"
    ]
  },
  {
    "id": "adcfe4dbb0f4a45a023c5730b597111e",
    "title": "直庐夜宿感怀",
    "authorName": "方浚师",
    "authorId": "adcfe4dbb0f4a45a069654d568148596",
    "dynasty": "清",
    "content": [
      "飒飒西风夜正阑，独依禁篽畏清寒。",
      "聊将闲散容吾拙，敢诩文章副此官。",
      "一枕渐催乡梦近，九秋谁念客衣单。",
      "南来鸿雁应相识，期尔成行振羽翰。"
    ]
  },
  {
    "id": "adcfe4dbb0f4a45a023c5730e910e5a6",
    "title": "直庐夜宿感怀",
    "authorName": "方浚师",
    "authorId": "adcfe4dbb0f4a45a069654d568148596",
    "dynasty": "清",
    "content": [
      "莫漫愁肠借酒浇，平生意气未全消。",
      "官如赵壹惟长揖，人是陶潜肯折腰。",
      "身世已轻蝉抱叶，名心早息鹿藏蕉。",
      "何当催起羲和辔，十丈朝暾望眼遥。"
    ]
  },
  {
    "id": "adcfe4dbb0f4a45a28dcbd6824d44853",
    "title": "示子艾十弟",
    "authorName": "方浚师",
    "authorId": "adcfe4dbb0f4a45a069654d568148596",
    "dynasty": "清",
    "content": [
      "刘家好兄弟，并世琨与舆。",
      "奕奕隽朗才，列在西晋书。",
      "美玉生蓝田，斯语洵不虚。",
      "为学务精一，筑堂题童初。",
      "汝当少小日，避乱辞乡闾。",
      "一作入赘婿，东望常怆如。",
      "忽忽四五载，问讯凭双鱼。",
      "田园日以荒，骨肉日以疏。",
      "叔母依岭表，思儿少轩渠。",
      "虱官我尤恧，扰扰等鸭猪。",
      "幸与笔墨亲，砚池含玉蜍。",
      "去年喜弟来，开樽倾浮蛆。",
      "深恐学久废，离群而索居。",
      "但得文史足，岂徒衣食欤。",
      "宜兴老鹭洲，家世夸六储。",
      "经师兼人师，词章皆绪余。",
      "咿唔值静夜，听之乐只且。",
      "本根贵培植，枝叶胥芟锄。",
      "莫贻博士议，持券空买驴。",
      "祖训更勿坠，宝田勤耕畬。",
      "阿兄负狂癖，豪气难蠲除。",
      "甘处颜巷陋，羞曳侯门裾。",
      "笑煞公孙宏，诡服沽清誉。",
      "海水自浩瀚，井蛙胡拘墟。",
      "两眼镜澄澈，一心云卷舒。",
      "所愿既如此，所业敢忽诸。",
      "始勤忌终怠，半途慎踟躇。"
    ]
  },
  {
    "id": "adcfe4dbb0f4a45acf554810a9b66465",
    "title": "示从侄臻荫",
    "authorName": "方浚师",
    "authorId": "adcfe4dbb0f4a45a069654d568148596",
    "dynasty": "清",
    "content": [
      "吾家盛甲第，河库为权舆。厥后二十科，榜上姓名书。",
      "祖德培植远，岁月几盈虚。记汝赴京国，岁在丁巳初。",
      "淮北纷干戈，烽火遍里闾。田园尽荒芜，尔我蚁虱如。",
      "我抱风木痛，衔血哀皋鱼，长途尔为伴，谋失系我疏。",
      "说饼杂豆麦，充肠多芋渠。马氏蓬门中，嚄嚄声无猪。",
      "室罄如悬磬，镜暗空藏蜍。何以驱忧患，㰂酒浮春蛆。",
      "南北苦流离，六载三移居。赋性赖坚忍，讵谓豁达欤。",
      "艰难奉慈母，家无儋石储。劳劳齑盐问，可怜灰烬余。",
      "天恩亦云厚，盘带匪思且。期汝嘉禾植，恶彼莠草锄。",
      "望汝奋骐骥，驽材嗤蹇驴。善米与性禾，丰稔验经畬。",
      "篝镫照缥缃，明月来庭除。而翁咏子衿，风尘羁客裾。",
      "五十尚勤学，乡曲流名誉。丰城跃剑气，光射牛斗墟。",
      "行见甲坼萌，春雷惊发舒。高曾贸矩矱，箕裘宜勉诸。",
      "雕鹗出秋尘，直上毋踌躇。"
    ]
  },
  {
    "id": "adcfe4dbb0f4a45a93781b6c7f7ee9a2",
    "title": "游七星岩归漫赋",
    "authorName": "方浚师",
    "authorId": "adcfe4dbb0f4a45a069654d568148596",
    "dynasty": "清",
    "content": [
      "自从官京师，趋车畏尘坌。",
      "今兹簿领间，偶发游山愿。",
      "良朋约三五，各诩腰脚健。",
      "甫出城北门，田畴绿草蔓。",
      "分秧劳农夫，荷蓑立水面。",
      "南方节候早，于此乃益见。",
      "云重头似压，径仄踵欲穿。",
      "七朵奇峰悬，相看目惊眩。",
      "高者天可倚，低者地能旋。",
      "猛如狮象卧，雄如兵甲顿。",
      "排如玉笋班，焕如霞锦缘。",
      "峥嵘纷起伏，崱屴争后先。",
      "左得右已失，此舍彼复恋。",
      "巍巍天门开，露出摩尼殿。",
      "了无斧凿痕，五丁力恐逊。",
      "放胆步石室，披襟豁烦闷。",
      "长桥中央驾，绵亘拖匹练。",
      "初愁阴冷甚，继觉情景变。",
      "半空一滴水，声若碎玉片。",
      "涓涓不停住，遂尔成回漩。",
      "可是骊龙醒，含珠时喷噀。",
      "再进境愈佳，晓天明一线。",
      "持梃击石鼓，噌吰音自远。",
      "惜哉钟久哑，常抱不鸣恨。",
      "我行足渐软，颇悔游未遍。",
      "禅房且栖息，蔬笋具晨膳。",
      "老僧前致词，使君得毋倦。",
      "汲泉瀹新茗，清腴胜阳羡。",
      "归来整匡床，酣睡抛书卷。",
      "好山复入梦，岚翠增妍茜。",
      "忽然大雨倾，满身珍珠溅。",
      "阿香持北斗，霹雳闪紫电。",
      "斯时两腋轻，凌风任推转。",
      "飞上最高峰，寒气逼衫袨。",
      "众星落我手，抱之金光缠。",
      "一笑开双眸，摩挲端石砚。"
    ]
  },
  {
    "id": "adcfe4dbb0f4a45a8ec712dc346a0507",
    "title": "闻子箴兄入觐北上用子由中秋见月寄子瞻诗韵奉怀",
    "authorName": "方浚师",
    "authorId": "adcfe4dbb0f4a45a069654d568148596",
    "dynasty": "清",
    "content": [
      "凉秋夜静天宇高，朝天使者拈吟毫。吟成对月发遐想，银河耿耿疑飞涛。",
      "我从岭南别天子，七载光阴若流水。炎荒迢遰望京华，烹茗怀君中夕起。",
      "起开砚箧磨墨丸，墨池黑讶痴蛟蟠。手挥笺牍倩谁寄，冬冬衙鼓声清寒。",
      "燕蓟风尘异淮汴，十丈软红素衣变。重携旧曲谱《霓裳》，当筵年少停歌板。",
      "请君更话三神山，巨鳌首戴千钧坚。蓬莱瀛洲近咫尺，拄笏笑向东溟看。",
      "豸冠巍峨容色好，献书尚记台中草。圣主端知蔡挺悫，淮阳讵使汲黯老。",
      "年来金穴不改贫，宦游我亦同心人。彩云环绕冰轮出，锁闱却忆长安客。"
    ]
  },
  {
    "id": "adcfe4dbb0f4a45aa5f6631b442842c4",
    "title": "至韶州忆途中所见山水甚奇漫赋一诗",
    "authorName": "方浚师",
    "authorId": "adcfe4dbb0f4a45a069654d568148596",
    "dynasty": "清",
    "content": [
      "葡萄绿酿春江潮，烟波浩渺山周遭。",
      "峰峦无数列篷底，卧看船与山争高。",
      "长河太华在何许，足所未蹈心空劳。",
      "眼前好景莫虚过，不吟毋乃山灵嘲。",
      "千变万化各有致，丹青妙手终难描。",
      "鹰起鹘落连复断，虚蹲狮伏雄而豪。",
      "天门詄荡悬日月，石友拱揖陈冠袍。",
      "自从入峡至中宿，置身福地真逍遥。",
      "琵琶形势实险要，芙蓉颜色疑镌雕。",
      "归猿尚留古洞邃，杀鸡殊觉荒坑遥。",
      "洭斟涟湟界南北，九疑直上偏岧峣。",
      "参天竹树碧阴合，沁人心目红尘消。",
      "嵌空玲珑台槛巧，观音岩下滩声骄。",
      "龙头猪婆间鳖背，旺水册里还高桥。",
      "曹溪法乳贯白土，孟洲筑坝通黄茅。",
      "呼童且觅蒙里李，得仙那乞绥山桃。",
      "天遣吾侪富游迹，十年不调奚牢骚。",
      "兹行真足夸同僚，买鱼沽酒停双桡。",
      "微醺倚枕梦鹿蕉，塔铃惊醒来南皋。"
    ]
  },
  {
    "id": "adcfe4dbb0f6e98832735c6b59cbb5c8",
    "title": "常理斋先生殉节诗",
    "authorName": "孙宗炎",
    "authorId": "adcfe4dbb0f6e988d1457b72d1457b72",
    "dynasty": "清",
    "content": [
      "降蛮反侧负天诛，一夕吹唇蜂虿俱。",
      "狼子戈矛惊肘腋，将军忠信掷头颅。",
      "唱筹独护粮储重，挥刃宁知肝脑涂。",
      "千载英灵同庙食，春兰秋菊奏笙竽。"
    ]
  },
  {
    "id": "adcfe4dbb0fa68895e74741f0a6ed60e",
    "title": "读宁上人诗倒用宋吕先生韵为赠",
    "authorName": "陈芝英",
    "authorId": "adcfe4dbb0fa6889d1457b72d1457b72",
    "dynasty": "清",
    "content": [
      "僧诗禅月与杼山，居士高岑王孟李。",
      "当时居士颇称诗，僧诗落落见者几。",
      "宁公五十高才人，挥洒乌阑几百纸。",
      "我一读之声琅琅，破除烦恼增欢喜。",
      "有如河汉淡微云，亦如疏月梧桐洗。",
      "我生为诗三十年，未知此事从何起。",
      "君今已筑无缝塔，光明坚固无倾圮。",
      "山头有石坡陀形，山下溪流成燕尾。",
      "山中复有能诗人，不负溪流石齿齿。",
      "人生不读宁公诗，读诗万卷皆徒耳。"
    ]
  },
  {
    "id": "adcfe4dbb0fa6889289fa5945dec543d",
    "title": "毗山次韵赠禅",
    "authorName": "陈芝英",
    "authorId": "adcfe4dbb0fa6889d1457b72d1457b72",
    "dynasty": "清",
    "content": [
      "毗山之高不一里，诸山拱揖称云耳。",
      "登临自昔有遗文，元篇宋什芬牙齿。",
      "我寻山翠入山门，门掩龙鳞并凤尾。",
      "松耶竹耶个个奇，丹青台殿何曾圮。",
      "中有老僧长醉眠，日高尚未披衣起。",
      "饮我清泉三百钟，泉香冽冽尘襟洗。",
      "示我新诗三百篇，筌蹄脱尽生禅喜。",
      "左有琅函右有图，瑜糜光映澄心纸。",
      "能诗能饮复能禅，齐贯而来今有几。",
      "我今欲住此山中，为语仆夫戒行李。"
    ]
  },
  {
    "id": "adcfe4dbb101a5b2ead6582ad98a6021",
    "title": "台人品茗",
    "authorName": "周漪",
    "authorId": "adcfe4dbb101a5b2d1457b72d1457b72",
    "dynasty": "清",
    "content": [
      "寒榕垂荫日初晴，自泻供春蟹眼生。",
      "疑是闭门风雨候，竹梢露重瓦沟鸣。"
    ]
  },
  {
    "id": "adcfe4dbb1197171d5335a2b217cf762",
    "title": "赠倪端甫",
    "authorName": "通忍",
    "authorId": "adcfe4dbb1197171d1457b72d1457b72",
    "dynasty": "清",
    "content": [
      "处士高风山并高，浩歌多半是牢骚。",
      "可怜冠盖今何在，剩得南村一布袍。"
    ]
  },
  {
    "id": "adcfe4dbb121a0376e078dfacadd0601",
    "title": "翁海村见过出示近著并悉金石之富",
    "authorName": "印鸿纬",
    "authorId": "adcfe4dbb121a037d1457b72d1457b72",
    "dynasty": "清",
    "content": [
      "胸次恢恢万卷蟠，对君方愧著书难。",
      "残年何意联今雨，一晤居然证古欢。",
      "龙简惜无神为守，馆坛闻说字犹完。",
      "听莺居外春波暖，尚拟来游尽借看。"
    ]
  },
  {
    "id": "adcfe4dbb121a037cf537d8ff8ed88d4",
    "title": "寒夜周海民过宿出示梦槐吟稿戏赠",
    "authorName": "印鸿纬",
    "authorId": "adcfe4dbb121a037d1457b72d1457b72",
    "dynasty": "清",
    "content": [
      "照壁昏黄一瓦镫，萧然家具冷于僧。",
      "问伊蹋遍槐安道，此段荒寒梦未曾。"
    ]
  },
  {
    "id": "adcfe4dbb121a037cf537d8f2470dce9",
    "title": "寒夜周海民过宿出示梦槐吟稿戏赠",
    "authorName": "印鸿纬",
    "authorId": "adcfe4dbb121a037d1457b72d1457b72",
    "dynasty": "清",
    "content": [
      "请缨雅许附元戎，心胆嵯峨百战中。",
      "即此便当倾我辈，不须重问楚人弓。"
    ]
  },
  {
    "id": "adcfe4dbb129dd5a4a164e4ee9734098",
    "title": "法华寺",
    "authorName": "王之科",
    "authorId": "adcfe4dbb129dd5ad1457b72d1457b72",
    "dynasty": "清",
    "content": [
      "爱此泉林好，来游李氏园。",
      "沿溪花覆地，绕径竹成垣。",
      "蝶梦空今古，经声几寂喧。",
      "酒阑酣索句，绝胜入桃源。"
    ]
  },
  {
    "id": "adcfe4dbb12b39fe2a611afe22b88f31",
    "title": "归太仆墓",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "震川有遗家，零落鹿城隅。",
      "一望荒原迥，数行老树枯。",
      "瓣香文字在，盂麦子孙孤。",
      "无限沉吟意，残碑孰遣扶。"
    ]
  },
  {
    "id": "adcfe4dbb12b39fea40b9c89ba1dbca7",
    "title": "经东湖公战地",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "昔年曾此结连营，万叠湖波怒未平。",
      "螳臂自难当辙奋，鹃魂应向绕枝鸣。",
      "楚人浪说怜三户，夏肄传闻少一成。",
      "今日经过重太息，西台余泪倍纵横。"
    ]
  },
  {
    "id": "adcfe4dbb12b39fe5459e9809064faa1",
    "title": "和柳塘先生燕诗奉寄京师",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "秋社年来事总非，自将弱羽托乌衣。",
      "看他华屋羞轻入，留得孤巢拟独归。",
      "鹰隼猜深应远害，炎凉历尽早知几。",
      "当风莫笑身无力，未肯衔泥附热飞。"
    ]
  },
  {
    "id": "adcfe4dbb12b39fe1135c61e6ead7174",
    "title": "有感示门人潘文虎",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "半世辛勤付汗青，那堪劫火早沈冥。",
      "生悲天水遗民录，死恨元家野史亭。",
      "直笔至今徵琬琰，成书自古在家庭。",
      "与君午夜重论及，隐隐虹光下六丁。"
    ]
  },
  {
    "id": "adcfe4dbb12b39feba26dd20965a7466",
    "title": "再登燕子矶",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "楚尾吴头万象开，重扶短策立崔嵬。",
      "江声忽定潮将落，水气如浮雨欲来。",
      "起伏岗峦方涌浪，纵横洲渚祇流杯。",
      "囊中可有惊人作，唤起鱼龙舞一回。"
    ]
  },
  {
    "id": "adcfe4dbb12b39fed9d2abe2dd54e228",
    "title": "读汉史",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "供帐都门羡二疏，赐归犹得老田庐。",
      "他年萧传催和药，一著先机恨不如。"
    ]
  },
  {
    "id": "adcfe4dbb12b39fe34884b867ef8e073",
    "title": "睢阳汤公挽词",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "初喜明良合，旋伤道命孤。",
      "世应摧直道，天亦丧醇儒。",
      "正色居朝著，昌言备庙谟。",
      "常羞持禄位，未拟保身躯。",
      "仗马方钳结，成乌自毕逋。",
      "群嗔杨震戆，翻笑马光迂。",
      "白日高难照，青蝇点欲污。",
      "尸犹思指佞，瞑岂为怜吴。",
      "定论中朝在，遗哀南国殊。",
      "衔恩遍倪耄，会哭尽生徒。",
      "岘首碑宜勒，桐乡祀不诬。",
      "瓣香曾愿托，北望泪苏苏。"
    ]
  },
  {
    "id": "adcfe4dbb12b39feb3a75a8fcd85c6b1",
    "title": "大墙上蒿行",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "墙上蒿，自夸托根高。根高苦不固，萎落随风飘。墙上蒿，自喜擢秀早。",
      "秀早苦不长，离披抱霜槁。蒿生蒿死曾足计，但恨踞盘难得地。",
      "明堂选柱少成材，等闲齐把萧蘩弃。伏波慕良臣，肯逐井蛙住。",
      "亚父好奇策，终被重瞳误。丈夫未遇鱼水知，且办隆中高卧处。",
      "眼前富贵轻秋毫，抟扶岂必假羽毛，纷纷依傍何其劳？",
      "君不见，墙上蒿。"
    ]
  },
  {
    "id": "adcfe4dbb12b39fe556770bd481658c4",
    "title": "后怨歌行",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "藕丝断，不再连。铜镜破，不再圆。即看金屋人如旧，昨日恩情今日捐。",
      "情多情少安足计，只道色衰恩始替。惊心最是落花风，偏在温存旖旎中。",
      "妾恨不为珠娘楼、窈娘井，骨碎君前犹耿耿。《求凰》曲化《白头吟》，拨尽红炉灰已冷。",
      "当初离乡来，满望登玉阶。玉阶非不登，转瞬沈草莱。",
      "乃知苦乐真相倚，才隔衾裯同万里。升沉反覆变须臾，纵有容华难久恃。"
    ]
  },
  {
    "id": "adcfe4dbb12b39feeb30c667654893e9",
    "title": "赐租行",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "康熙二十三年冬，翠华拂天来江东。",
      "时巡钜典废已久，郡国始识虞周风。",
      "圣明御宇忧赤子，疾苦历历彻九重。",
      "岂惟顿递罢骚绎，耕敛在目常忡忡。",
      "三吴一隅傍湖海，水潦间岁惊尧洚。",
      "涂泥厥土赋下上，其后百倍于域中。",
      "哀此泽国凋疲地，征求旁午烦大农。",
      "上供强半竭脑髓，督责返谓财赋充。",
      "是时持节有汤父，入告实与皇心同。",
      "度支经费关军国，不得骤免租调庸。",
      "丁卯建丑月初吉，恩纶浩荡颁紫宫。",
      "科徭累累许现放，白骨起肉流膏洪。",
      "欢声如雷喜气遍，吾皇犹欲哀其穷。",
      "常闻五载乃一狩，盛世盛事忽两逢。",
      "銮舆初入淮南境，蔀屋早已回宸聪。",
      "非常之泽古难再，至今独叹吴民蒙。",
      "旧逋新欠悉湔洗，覆冒直比天穹崇。",
      "尚憾汤父死未睹，喜极下泪双眼红。",
      "贱臣手捧黄纸诏，有口愿祝齐华封。",
      "矢诗岂敢备国雅，讴歌田野随儿童。"
    ]
  },
  {
    "id": "adcfe4dbb12b39fe21801c588d30428c",
    "title": "逐鹦鹉诗",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "丹穴有灵凤，生为百禽王。",
      "苞采备五色，和鸣应时康。",
      "岂期鹦鹉子，潜身来南方。",
      "虽具明慧性，其才本非良。",
      "逢迎恃巧舌，百变如笙簧。",
      "一朝惑凤听，剪拂置高冈。",
      "既窃竹实食，又傍梧枝翔。",
      "遂使燕雀辈，闻声互游扬。",
      "公然鹓鹭前，爪嘴夸擅场。",
      "肯顾不密危，形势日鸱张。",
      "秋天下雕鹗，搏击乘严霜。",
      "力逐鹦鹉去，为凤立纪纲。",
      "从此羽翼戢，下上安厥常。",
      "宋都鹢早退，鲁门鸟尽藏。",
      "廓然六合清，枭鸾各分行。",
      "来仪指虞廷，万古颂德昌。"
    ]
  },
  {
    "id": "adcfe4dbb12b39fe9815bef854c104ed",
    "title": "孤鹤篇",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "孤鹤海上来，其鸣闻九皋。",
      "丹山佐威凤，逸翮何翛翛。",
      "规翔而矩步，独立长松梢。",
      "岂期众鸟群，侧目多呶呶。",
      "警露羡清唳，凌风妒霜毛。",
      "既怨惠养重，兼恐恩宠牢。",
      "鱼梁有鸬鹚，厥性最贪饕。",
      "生憎鹤皎洁，谗谤声腾嚣。",
      "鸱鸮搏腐鼠，大嚼自谓豪。",
      "一朝防鹤夺，腹剑从傍操。",
      "亦有鸦雀辈，日争枝上巢。",
      "妄拟鹤为敌，不憧引类挠。",
      "秃鸧复觊觎，垂涎乘轩朝。",
      "百计求逐鹤，私盟鸩媒要。",
      "铄金积毁入，坐使黑白淆。",
      "身落藩笼中，失意逢漂摇。",
      "非无秋天鹘，急难昔咆哮。",
      "视此忍不救，雌伏甘蒙嘲。",
      "吾欲命杜宇，为鹤陈贤劳。",
      "苦辞行不得，罗网张方高。",
      "吾欲命杜宇，为鹤诉郁陶。",
      "但劝不如归，息影窜林坳。",
      "可怜孤鹤孤，百事凭煎熬。",
      "长颈不得伸，忧思徒慆慆。",
      "凤穴万里远，举吭将谁号。"
    ]
  },
  {
    "id": "adcfe4dbb12b39fecdc629e468e89c68",
    "title": "楞伽山诗",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "先王定秩祀，赫赫祭义悬。",
      "岂容淫昏鬼，得以非族干。",
      "世衰道始丧，恢诡滋神奸。",
      "咄哉楞伽山，蒙诟数百年。",
      "冈峦非不美，有孽凭于巅。",
      "其事俚且诞，意出妖巫传。",
      "公然饰屋宇，金碧穷芳妍。",
      "木偶杂男女，佩玉而纡鬟。",
      "部卒侍两帝，肖象青红填。",
      "遂令无知辈，瞽聋自欺谩。",
      "石湖水清驶，什五排画船。",
      "牲牢必修洁，箫鼓仍喧阗。",
      "虽值风雨夕，奔走惧少延。",
      "妇人尤噂𠴲，语恶不忍宣。",
      "心邪乘隙入，梦寐生狂颠。",
      "动云神所致，祷赛宜加虔。",
      "妖巫既得志，吠声益狺狺。",
      "鼓舞数邑民，真如蝇慕膻。",
      "每当婚礼成，先期陈几筵。",
      "乡村真可笑，立庙溪谷边。",
      "高广仅盈尺，尊奉同帝天。",
      "屈指百里中，日费千金钱。",
      "岂惟膏脂竭，风俗因之迁。",
      "阴霾蔽白日，沈痼无由痊。",
      "自昔守土吏，往往多名贤。",
      "逡巡惮摘发，半为祸福牵。",
      "汤公中州起，绝学今伊川。",
      "仗节抚吴下，变俗以身先。",
      "痛兹淫祀炽，能使民德愆。",
      "上章罗罪状，正气回两间。",
      "一朝纶綍降，尽取投深渊。",
      "震雷忽破蛰，荒秽快洗湔。",
      "山灵亦生色，草木增葱芊。",
      "政成甫期月，玺书徵何遄。",
      "一老天不遗，骑箕归星躔。",
      "我闻公去后，群小复煽言。",
      "望祭伺昏夜，稍稍酒食骈。",
      "死灰偶不戒，虐焰恐再然。",
      "我愿献此诗，片石山头镌。",
      "庶几百怪息，公德永不刊。"
    ]
  },
  {
    "id": "adcfe4dbb12b39fe51b24cb4e530b41e",
    "title": "金陵书事用犁眉公钱塘怀古韵",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "自昔龙蟠地，前朝此建都。",
      "上游浮七泽，沃壤接三吴。",
      "晋宋羞残局，岐丰吐壮图。",
      "北巡基并巩，南顾势非孤。",
      "鼠贼凌关辅，妖氛遍海隅。",
      "尧城先示变，高寝渐忧芜。",
      "当璧违公论，迎鸾压武夫。",
      "新亭刚对泣，狎客已群呼。",
      "刷耻谁尝胆，衔忠欲赐镂。",
      "处堂偷宴息，怀鸩作欢娱。",
      "马指移魁柄，蝇营占奥区。",
      "通侯竞瓜步，宰相乐秦湖。",
      "故剑倾椒掖，良家进锦襦。",
      "春镫翻乐府，花月拥氍毹。",
      "一载朝廷小，千秋涕泪濡。",
      "举烽空扰攘，借筋漫含胡。",
      "但倚江波涌，宁知王气殊。",
      "中兴旋失鹿，末造遂瞻乌。",
      "偶尔寻双阙，凄然感九衢。",
      "祸因门户兆，隙与禁庭俱。",
      "郑袖房帷宠，梁王国土腴。",
      "本防煎釜豆，终见委囊珠。",
      "钟阜风尘改，行宫岁月逾。",
      "葛公原尽瘁，汉祚适多虞。",
      "莫抱兰成恨，休谈元首迂。",
      "燕矶回棹处，沽酒鲙江鲈。"
    ]
  },
  {
    "id": "adcfe4dbb12b39fe9860ca1564327e4f",
    "title": "谒明祖孝陵",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "郁郁复苍苍，园陵气渺茫。城回江独涌，云散殿空凉。",
      "攒乱功初震，开基德倍昌。断蛇无剑化，铸鼎有弓藏。",
      "隧道悬钟鼓，明楼带阜冈。乌朝分早暮，芝产辨阴阳。",
      "象设规模壮，祠官礼数详。岂期休运厄，忽使寇氛攘。",
      "率土成猿鹤，弥天纵虎狼。燕京旋改玉，沧海遂栽桑。",
      "门欲罘罳坏，庭谁謦欬扬。中珰头总白。遗户业俱荒。",
      "亭破抛宫瓦，碑残压御墙。樵余松柏秃，烧后黍禾长。",
      "尚喜龙回驭，重闻骑捧香。烝尝修异世，肸蚃动今皇。",
      "登拜仪严肃，宣传语炜煌。共惊唐六典，犹重汉三章。",
      "故国游仍到，新亭感可忘。衣冠原庙尽，抔土何须惜，家居苦自亡。",
      "画难追贾、邓，史忍读宣、光。乍对铜驼泣，还凭石马伤，蒋山形胜在，落日半昏黄。"
    ]
  },
  {
    "id": "adcfe4dbb12b39fe5c2a111c3f975613",
    "title": "王文成庐山磨崖碑歌",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "彭蠡日夜闻涛声，庐山一柱中霄擎。昔贤磨崖纪功处，辉赫常睹风云生。",
      "威武巡游政本乱，如木欲朽百蠹萌。逆藩桀黠伺神器，潜沟肘腋资逢迎。",
      "无端卫卒革旋复，公卿坐视不敢争。叛书仓卒闻阙下，庙谟束手愁用兵。",
      "阳明一老据赣右，钩钜每信机先精。平生讲学能善用，遇事权略真纵横。",
      "渔舟得脱神所护，誓集义旅吞鲵鲸。捣巢谋定乘间入，狐鼠画出城圮倾。",
      "牵率还救胆已破，虫臂浪拟当车撑。太守燎须屹不动，桅攒帆凑轰天惊。",
      "樵舍一战元恶缚，东南反气从兹清。军回直凌绝顶立，宴劳将士亲题名。",
      "字体怪伟大于斗，长与山骨同峥嵘。荥阳太史远游返，箧藏拓本浮光晶。",
      "朝来出示心目悚，遗烈犹叹流宗祊。何哉媒蝎肆众口，学术勋业纷讥评。",
      "试思勤王檄初发，中外疑忌蜩螗鸣。安危呼吸待一决，非公智勇何由平。",
      "自古成功居不易，异论宁足关重轻。好留读书台畔磊落一片石，洗尽史家诬谤大义千秋明。"
    ]
  },
  {
    "id": "adcfe4dbb12b39fedfb1bbd68829b298",
    "title": "读顾亭林先生遗书一百韵",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "经术治之本，与世共隆替。故明中叶余，词林少根柢。",
      "区区雕虫流，敦盘奉渠帅。得华而丧实，有作徒琐碎。",
      "卮言互剽裂，繁文纷组织。持以备世用，千百无一二。",
      "若非醇儒生，何由豁氛曀。峨峨亭林公，犹幸灵光岿。",
      "幼负颖异姿，万卷一览识。孳孳老不倦，精力穷六艺。",
      "惟汉有专门，家法代相继。抵排起后来，厥学日芜秽。",
      "拾沈象数亡，射覆《春秋》废。脱简及徒诗，挂漏孰补缀。",
      "《仪礼》束高阁，更新惊扫地。咄哉教化湮，公然用儒戏。",
      "举士习民风，转眼趋雕敝。俯仰三百年，坠绪只身寄。",
      "平生富学涉，妙在择其粹。儒先遗训存，煌煌乂安系。",
      "旨要胸中藏，触事具源委。朴斫资丹雘，垣墉待涂塈。",
      "片语切生民，动求长久利。列史廿一家，俱传以经义。",
      "铨选倡停年，魁柄诿胥吏。赋重用不节，公私力并悴。",
      "人才荒游谈，言行半骳骫。营务耗虚名，册伍罕精锐。",
      "苍茫河渠书，南北迭奔溃。人心首不平，洚水安得治。",
      "居尝扼腕多，筹画寓深意。长短尺度明，轻重权衡备。",
      "斟酌今古间，缓急期有济。傥能挟之出，太平其立致。",
      "余波讨声韵，往往造超诣。周沈尚拘牵，刘黄极乖剌。",
      "溯洄《三百篇》，理准先河祭。以此正唐音，悉珠联玉比。",
      "再变而至道，阃奥信独契。诗文最矜重，予夺慎所自。",
      "山斗指韩公，辞诧谀墓费。水火同救民，洞澈天人际。",
      "上者扶名教，下者伸清议。物性析莠苗，支派辨泾渭。",
      "每当治乱防，反覆无畏避。能于寸管端，斗极回元气。",
      "所争国命关，岂供占毕计。羽翼六艺传，历历听鼓吹。",
      "下邑有愚夫，章句素自愧。一朝睹遗书，篝镫读再四。",
      "剿说与雷同，顿启重重蔽。寒芒五曜曜，堪扫众星嘒。",
      "因言以论人，益觉顽懦砺。自飞翟泉鹅，乾坤忽鼎沸。",
      "草泽饶英雄，一障惜未试。白日堕虞渊，干戈遽内奰。",
      "时无伐荻人，辜负报韩氏。释甲来两京，痛定余残泪。",
      "愁绝《孝陵图》，感极《昌平记》。荆凡孰亡存，回首迷濠泗。",
      "矧乎丧乱频，邪正嗟倒植。头角自支撑，奸豪反睥睨。",
      "岸狱拜轩台，家国忧敢置。飘零兕虎途，辙迹方迢递。",
      "东海望波涛，西陲览形势。世运苟可回，未缺囊底智。",
      "叹息火井沈，衰焰嘘难炽。自拟不其山，礼堂写文字。",
      "志仁死则已，晓驾将安税。晞发灵均游，裾耻侯门曳。",
      "独于羁旅中，不妄咨利弊。殷勤胞与怀，绝少优游岁。",
      "娇识迄龙蛇，一老天不遗。结愿汉儒林，竟与阅川逝。",
      "呜呼拨乱艰，数穷大道闭。那无扶摇风，纵此垂天翅。",
      "仲淹没隋代，贵与遘宋季。《元经》该且要，《通考》详且邃。",
      "即今《日知》编，一经复一纬。学《易》在庸言，无为虚渺滞。",
      "考传在实事，无为传凿恣。《丧服》补《顾命》，袭吉可无詈。",
      "乐章订《雅》《南》，诲淫可无累。至于三《礼》修，口诵必躬肄。",
      "民物遍整顿，何谢廊庙器。土归乡举良，官须久任畀。",
      "赋田九式平，简阅四郊萃。导川各有宜，同文别以类。",
      "经术快大行，风俗振古配。安知公绪言，不迟身后慰。",
      "吾孱失学久，与公生并世。道路万里长，未获函丈侍。",
      "顾未一得愚，颇慕穷经贵。昔贤统系垂，私淑乃成例。",
      "入室仗桓谭，尽发云亭秘。嵩华自云高，著脚庶渐企。",
      "身心肃斋祓，黄籍严舆卫。欲求𥟱穗登，功定深耕穊。",
      "谁谓驽骀庸，唏骥终非骥。謦欬几席傍，恐惧一篑弃。"
    ]
  },
  {
    "id": "adcfe4dbb12b39fe11d3d47f6090117e",
    "title": "刘文成公祠",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "自昔生名世，经纶草昧长。真人起鱼服，志士应鹰扬。",
      "厄运纷蒙古，先声振建康。天心悬去就，人事决兴亡。",
      "尚忆参戎略，方期靖寇攘。为言偏龃龉，戮力竟披猖。",
      "乍叹宜孙败，兼悲察罕戕。鲸鲵终自横，旄钺属谁张。",
      "帷幄千年合，风云四海将。相韩原有别，伐夏有何妨。",
      "吴楚从容下，燕秦次第匡。霸才开一剑，帝业定三章。",
      "末路滋谗间，中心倍激昂。草无钟室赤，石有谷城黄。",
      "功烈同三杰，蒸尝并六王。续封仍带砺，矢报尽佳冈。",
      "故里山川迥，荒祠树木苍。麒麟思画像，牛斗看光芒。",
      "《梁甫吟》堪老，《阴符》策最良。区区图谶托，何足重旗常。"
    ]
  },
  {
    "id": "adcfe4dbb12b39fee4e45562d31c0d33",
    "title": "塞外哨鹿歌",
    "authorName": "周龙藻",
    "authorId": "adcfe4dbb12b39fed1457b72d1457b72",
    "dynasty": "清",
    "content": [
      "北边万里开龙沙，皇仁远格同中华。时巡岁岁多盛事，首重哨鹿雄奇夸。",
      "旷原之产不一族，獐狍麀麂麋麇麚。本朝行围等行阵，营伍那敢轻嚣哗。",
      "惟兹四十有九部，率服久备国爪牙。围场初合奉宸算，不上冈麓陈罘置。",
      "额勒苏台起霄汉，幔城严肃当正衙。旁列戎幄各以次，旌旗五色飞毵㲚。",
      "人如立草马如蚁，一线出没常山蛇。星光闪闪互摩戛，不辨刀戟戈矛叉。",
      "左萦右绕鹿齐出，匝地惊跃纷于麻。箭声忽作饿鸱叫，蹄脚几欲赤手拿。",
      "须臾黄纛从中峙，渥洼天马虬五花。丽龟达腋不虚发，震叠始信威颜加。",
      "风行电扫逾晷刻，贾勇肯待鼍鼓挝。闻弦胆破半自仆，亦有带创号且讶。",
      "穷搜务竭猛鸷力，他他籍籍载满车。纵教冲突望潜逸，储胥密布还逻遮。",
      "汤网特许开一面，献功均获帝所嘉。吾观古来赋羽猎，其旨大半讥淫奢。",
      "动称苑囿夺民产，从禽先为劳费嗟。岂知绝塞乃天设，什佰云梦千琅琊。",
      "用供圣明秋狝乐，顺时杀伐非过差。而况供役并属国，推心置腹驯荒遐。",
      "羽林纵闻豹尾拥，轻裘但控骝与骅。矢诗堪续《驺虞》什，皇哉内外今一家。"
    ]
  },
  {
    "id": "adcfe4dbb14694a66db63d1b0e1ba771",
    "title": "曹仁宪谨荣寿",
    "authorName": "林扬声",
    "authorId": "adcfe4dbb14694a6d1457b72d1457b72",
    "dynasty": "清",
    "content": [
      "一团和气配乾坤，德化施行俗可敦。",
      "羲瑟农琴期近古，村箫社鼓乐沾恩。",
      "鹤飞谁唱东坡曲，燕会共开北海樽。",
      "为祝期颐长不老，升平人瑞庆公门。"
    ]
  },
  {
    "id": "adcfe4dbb14694a66db63d1b726358fc",
    "title": "曹仁宪谨荣寿",
    "authorName": "林扬声",
    "authorId": "adcfe4dbb14694a6d1457b72d1457b72",
    "dynasty": "清",
    "content": [
      "香焚宝鸭烛金莺，道是使君此日生。",
      "品拟黄花秋色淡，节徵古柏岁寒荣。",
      "登龙士共三多祝，附骥余同再拜赓。",
      "应识他年归去后，还将洛邑会耆英。"
    ]
  },
  {
    "id": "adcfe4dbb1508bc751570ab716b4aeaf",
    "title": "送易南有之官南安",
    "authorName": "罗典",
    "authorId": "adcfe4dbb1508bc7f3144cef39027dfa",
    "dynasty": "清",
    "content": [
      "纯孝先生眉发青，长安络马向南溟。",
      "入云高盖迎征鞅，流水离琴送驿亭。",
      "满地春风人似柳，一塘芳草客如萍。",
      "独怜泼墨供持赠，竹叶梅花总性灵。"
    ]
  },
  {
    "id": "adcfe4dbb155a82ed756c12866bf327f",
    "title": "铁关谷在喀喇沙尔哈尔阿满台南",
    "authorName": "成瑞",
    "authorId": "adcfe4dbb155a82ed1457b72f4a4da9a",
    "dynasty": "清",
    "content": [
      "远嶂危峰翠作堆，羊肠一径辟林隈。",
      "云过壁石清奇现，峡束河流曲折来。",
      "秋色天然成画本，滩声到处走惊雷。",
      "南行渐出沙山口，遥望连城万井开。"
    ]
  },
  {
    "id": "adcfe4dbb155a82e12ccf4bf6f6607b0",
    "title": "策达雅尔早行",
    "authorName": "成瑞",
    "authorId": "adcfe4dbb155a82ed1457b72f4a4da9a",
    "dynasty": "清",
    "content": [
      "天际青山隐隐横，一溪流水碧无声。",
      "晓风残月平沙路，黄叶堆中信马行。"
    ]
  },
  {
    "id": "adcfe4dbb155a82e665d31cb1f90ee75",
    "title": "度天山",
    "authorName": "成瑞",
    "authorId": "adcfe4dbb155a82ed1457b72f4a4da9a",
    "dynasty": "清",
    "content": [
      "天山一脉西荒肇，万里东来青未了。",
      "伊吾之北月支南，千寻耸峙烟霞绕。",
      "天功设险人力通，鸟道羊肠深且杳。",
      "初循涧腹入峡口，渐陟峰腰依木杪。",
      "登巅陡觉众山低，穿云俯瞰雄关小。",
      "崖悬坡滑石嶙峋，栏回路曲松环绕。",
      "七十二盘冰雪凝，三百六旬晴霁少。",
      "霏微空翠湿人衣，料峭余寒破春晓。",
      "我来一步一惊喜，暂解征骖憩岭表。",
      "凭高回首风景殊，怀古思乡心悄悄。"
    ]
  },
  {
    "id": "adcfe4dbb155a82e50a3b7c20c66a524",
    "title": "博克达山之麓有溪出焉迤逦北流越乌垣东鄙入峡俗名水磨沟是也峡左有泉涌穿石隙会小泉数十道下注大溪溪岸嘉树茏葱野花错杂桥堤楼榭位置天然不意荒陬得此佳境因赋诗以记之",
    "authorName": "成瑞",
    "authorId": "adcfe4dbb155a82ed1457b72f4a4da9a",
    "dynasty": "清",
    "content": [
      "轮台东北隅，佳境畅游瞩。",
      "峡路杳且深，溪流缭而曲。",
      "盈陂野卉香，绕屋疏林绿。",
      "禽声和泉响，琮琤似鸣玉。",
      "当此秋气清，身心澹无欲。",
      "十年苦尘氛，今朝幸免俗。",
      "不费买山钱，暂息凌云躅。",
      "他日探春来，莺花缘再续。"
    ]
  },
  {
    "id": "adcfe4dbb1599d7b34726d10031b1b55",
    "title": "九月八日游香泉晚宿寺中二首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "山缺楼台聚，遥看翠霭分。",
      "到门翻失寺，隔水但生云。",
      "乱石通危步，寒流界夕曛。",
      "林峦多秀色，霞绮散成纹。"
    ]
  },
  {
    "id": "adcfe4dbb1599d7b34726d1044a1a6b6",
    "title": "九月八日游香泉晚宿寺中二首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "未落龙山帽，先听鹫岭钟。",
      "秋声一坛竹，暝色万株松。",
      "涧月扶烟堕，岩泉带石舂。",
      "定知今夜梦，应被白云封。"
    ]
  },
  {
    "id": "adcfe4dbb1599d7bf82f993d0d5d4988",
    "title": "黄山晚步",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "随意此徐步，乡居一味闲。",
      "树回青嶂合，村尽碧溪湾。",
      "流水自成瀑，夕阳犹在山。",
      "林泉且吟啸，烽火黯尘寰。"
    ]
  },
  {
    "id": "adcfe4dbb1599d7bd07528b9547bc086",
    "title": "村居晓起",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "满地槐花白，荷锄人出门。",
      "云生山不断，雨过水犹浑。",
      "鸟语喧朝日，鸡声连远村。",
      "晴光开宿雾，叱犊满前原。"
    ]
  },
  {
    "id": "adcfe4dbb1599d7bed20a29ba741cd75",
    "title": "宿邯郸驿",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "万古邯郸月，悲鸣老妓弦。",
      "功名空将相，睡梦有神仙。",
      "杰士思廉蔺，雄关锁赵燕。",
      "我来听驿鼓，空抱枕头眠。"
    ]
  },
  {
    "id": "adcfe4dbb1599d7bfa1fe3de74624f5f",
    "title": "登沱阳城楼",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "终岁不出户，登临一破颜。",
      "城荒不成市，邑小更无山。",
      "亭废芜蒌古，民知稼穑难。",
      "有蜚连岁纪，何以慰痌瘝。"
    ]
  },
  {
    "id": "adcfe4dbb1599d7be81c70536bada0eb",
    "title": "春雁",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "鸿雁齐北向，春风吹客情。",
      "一行过易水，二月出长城。",
      "道路时通塞，关河未肃清。",
      "云霄自来往，羡尔翼纵横。"
    ]
  },
  {
    "id": "adcfe4dbb1599d7b0f93ca0325c62cb8",
    "title": "题龚泽山诗草",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "早岁声华过洛阳，才多玉尺未堪量。",
      "十年传食如轮转，一曲高歌笑铗长。",
      "阅世渐同秋意淡，思乡愈觉月痕凉。",
      "琴书入幕怜漂泊，闲买村醪洗侠肠。"
    ]
  },
  {
    "id": "adcfe4dbb1599d7b5ba1f728571dcfa4",
    "title": "易州怀古二首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "一将登坛霸业开，果然昌国是奇才。",
      "二城未下谗言入，空费黄金百尺台。"
    ]
  },
  {
    "id": "adcfe4dbb1599d7b5ba1f7289a2f7a2b",
    "title": "易州怀古二首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "易水悲歌气吐虹，燕丹养士亦英雄。",
      "可怜家国兴亡计，尽在荆轲一击中。"
    ]
  },
  {
    "id": "adcfe4dbb1599d7bd68ff0116718dcb5",
    "title": "邢台豫让桥",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "漆身吞炭枕金戈，历尽艰难志不磨。",
      "莫道无人知国士，丈夫只恐受恩多。"
    ]
  },
  {
    "id": "adcfe4dbb1599d7b1bb8a2c723115750",
    "title": "过邯郸卢生祠",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "一觉黄粱四十年，枕中事业至今传。",
      "卢生福分人难及，梦里封侯醒又仙。"
    ]
  },
  {
    "id": "adcfe4dbb1599d7b318534e4d7e627f2",
    "title": "铜雀台二首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "孟德英雄子建才，繁华消歇事堪哀。",
      "漳流剩有天边月，照见当时歌舞来。"
    ]
  },
  {
    "id": "adcfe4dbb1599d7b318534e4b5634cc2",
    "title": "铜雀台二首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "汉魏山河半草芜，平沙落日望模糊。",
      "休论一世雄安在，铜雀于今瓦亦无。"
    ]
  },
  {
    "id": "adcfe4dbb1599d7b659486e46af816d6",
    "title": "芜蒌亭",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "冰合滹沱水效灵，君臣麦饭感飘零。",
      "云台图画今何在，不及芜蒌尚有亭。"
    ]
  },
  {
    "id": "adcfe4dbb1599d7bd0b5d6f7075af8da",
    "title": "和友人落叶原韵",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "朔风当夜号，明月如积水。",
      "摇落意何深，萧条殊不已。",
      "万物有荣枯，岂独树如此。",
      "苟无松柏心，飘零同柳杞。",
      "诵君落叶诗，落叶因风起。"
    ]
  },
  {
    "id": "adcfe4dbb1599d7bdc6b5de3d9dd2ff2",
    "title": "卫辉朝阳寺",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "城南古寺鹤守扉，西风飒飒吹我衣。",
      "横塘一径夹寒水，落叶与人争路飞。",
      "双桐拔地云千尺，老桧年深根化石。",
      "松寒竹瘦古僧癯，入门一笑斜阳白。",
      "石泉松火茶味清，秋花媚客深幽情。",
      "一房山翠芸窗碧，幽禽古木鸣秋声。",
      "愿学无生求妙证，古佛垂眉僧入定。",
      "满天明月照禅心，赠我归途一声磬。"
    ]
  },
  {
    "id": "adcfe4dbb1599d7be083a8cdc66585ba",
    "title": "秋日有怀",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "一尺青琅玕，相思秋月寒。",
      "殷勤觅鸿雁，目断秋云端。",
      "云端隔烟雾，月照梧桐树。",
      "不见素心人，当阶一叶度。"
    ]
  },
  {
    "id": "adcfe4dbb1599d7b08479052b0c5a859",
    "title": "憩园杂兴，和韩介孙丈四首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "荒园肃佳客，草木郁苍蔚。",
      "江南有吾园，谓此得仿佛。",
      "扫榻开南轩，幽兴日相慰。",
      "今年花较迟，欲放意犹未。",
      "秉烛照红妆，东风吟蜡泪。",
      "山鸟多清音，飞鸣若相谓。",
      "榆钱亦已落，萋萋荣百卉。",
      "优游物外情，怡悦静中味。",
      "好雨从东来，沾足一时既。"
    ]
  },
  {
    "id": "adcfe4dbb1599d7b0847905230ef74e9",
    "title": "憩园杂兴，和韩介孙丈四首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "昆山有遗璞，磨琢逾精神。",
      "青琴弹古调，音节皆为新。",
      "前身悟金粟，瞥眼烟云陈。",
      "公门旧桃李，老干纷盘囷。",
      "朅来入冀北，骏足羁风尘。",
      "清漳一小试，谁识爨下薪。",
      "忽逢水上萍，桑梓情逾亲。",
      "秋风喜重来，窗外寒虫呻。",
      "徘徊涉轩圃，鹤步阶前巡。",
      "幽花似含笑，怪石如相嗔。",
      "长吟倚高树，明月来寻人。"
    ]
  },
  {
    "id": "adcfe4dbb1599d7b084790521bd72c07",
    "title": "憩园杂兴，和韩介孙丈四首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "古树不知年，清阴团老屋。",
      "几案无纤埃，图书犹满轴。",
      "欢言数晨夕，幽兴日相逐。",
      "丛桂正留人，池荷有馀馥。",
      "石上烹寒泉，茶烟冒新竹。",
      "平台浥西爽，晴翠黏衣服。",
      "樊迟请学圃，曹刿鄙食肉。",
      "但得十双田，奚比九州牧。",
      "吏隐不可兼，安闲即是福。",
      "悠悠西岭云，采采东篱菊。"
    ]
  },
  {
    "id": "adcfe4dbb1599d7b0847905253282196",
    "title": "憩园杂兴，和韩介孙丈四首",
    "authorName": "夏诒钰",
    "authorId": "adcfe4dbb1599d7bd1457b72d1457b72",
    "dynasty": "清",
    "content": [
      "种菊多辛苦，花开殊可喜。",
      "佳色何斓斑，幽情淡如此。",
      "看花霜满巾，采花霜满指。",
      "花影倏在衣，月华凉似水。",
      "美人惜迟暮，吾侪贵知止。",
      "千古陶渊明，高风孰可拟。",
      "晚节念柴桑，冲怀托蘅芷。",
      "落英清可餐，冷香嚼满齿。",
      "沉醉菊花丛，吟哦犹未已。",
      "人生行乐耳，碌碌谁所使。",
      "江南有敝庐，归装何日理？",
      "岁岁忆莼鲈，思逐秋风起。"
    ]
  },
  {
    "id": "adcfe4dbb15c4372ec88da6127b312ff",
    "title": "拟结客少年场",
    "authorName": "汪昌",
    "authorId": "adcfe4dbb15c4372d1457b72d1457b72",
    "dynasty": "清",
    "content": [
      "轻裘披鹔鹴，宝剑佩干将。",
      "徵逐长安道，酣饮集壶觞。",
      "侑歌金谷伎，较猎羽林郎。",
      "相期在意气，一诰千金黄。",
      "不知有朱郭，遑论金与张。",
      "日月曾几何，朱颜变老苍。",
      "悉数平生友，各在天一方。",
      "悔不早努力，老大徒悲伤。"
    ]
  },
  {
    "id": "adcfe4dbb164d89c873a873ccfcad2ad",
    "title": "春暮遣怀",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "世事浮沉漫共论，萧萧梅雨掩重门。",
      "画屏病起寒犹怯，绣被香残梦不温。",
      "飞絮帘栊春寂寞，落花庭院月黄昏。",
      "比来赢得消愁法，一卷《离骚》酒一樽。"
    ]
  },
  {
    "id": "adcfe4dbb164d89c0561f2fcff4a8e7a",
    "title": "岁暮感怀",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "辜负光阴感百端，多愁赢得带围宽。",
      "沈沈帘幕炉烟袅，寂寂房栊蜡炬残。",
      "为理旧词人转懒，怕翻冷被梦难安。",
      "西风和泪看鸦阵，倚遍阑干翠袖寒。"
    ]
  },
  {
    "id": "adcfe4dbb164d89c8acd93f5e32ab430",
    "title": "秋夜寄茝妹",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "无眠偏觉夜漫漫，纸样罗衾不耐寒。",
      "从古多情添恨事，本来识字肇愁端。",
      "绮窗雨过虫声切，绣帐镫昏月影残。",
      "一语赠卿须记取，秋风珍重莫凭栏。"
    ]
  },
  {
    "id": "adcfe4dbb164d89c4dcbe4c80d60331e",
    "title": "晓起",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "无语坐钩帘，清气轩眉宇。",
      "花雾绿蒙蒙，宵来有微雨。"
    ]
  },
  {
    "id": "adcfe4dbb164d89cdf317164d38b908d",
    "title": "画梅",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "素缣香染黑痕新，倩影疏枝倍有神。",
      "懒向东星问消息，毫端绘出陇头春。"
    ]
  },
  {
    "id": "adcfe4dbb164d89c8531e601244c1471",
    "title": "雨窗感赋",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "绣帏寂寂掩重门，倚枕闲吟被未温。",
      "半壁残镫一帘雨，纵无离绪也消魂。"
    ]
  },
  {
    "id": "adcfe4dbb164d89c434dbb238dcf43be",
    "title": "东瀛寓园有松柏数十株傍馀隙地一弓以梅花补之",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "茅檐竹牖傍山涯，小住何妨便当家。",
      "侬自携锄君抱瓮，一庭明月种梅花。"
    ]
  },
  {
    "id": "adcfe4dbb164d89cff1289f14b25dc78",
    "title": "春日即景",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "轻舟摇过板桥西，花压茅檐柳拂堤。",
      "无数落英浮水面，随波流傍钓鱼矶。"
    ]
  },
  {
    "id": "adcfe4dbb164d89cff1289f14bd3464b",
    "title": "春日即景",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "鬓簪杨柳绿堆鸦，薄薄罗衣短短钗。",
      "最爱平原新雨过，落花香染踏青鞋。"
    ]
  },
  {
    "id": "adcfe4dbb164d89c3664b5c7b13232ba",
    "title": "新晴",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "玉阶雨过净无泥，墙角依稀夕照微。",
      "却喜门前春水涨，苔痕绿上钓鱼矶。"
    ]
  },
  {
    "id": "adcfe4dbb164d89ca0b448a412c87b95",
    "title": "子夜歌",
    "authorName": "姚倩",
    "authorId": "adcfe4dbb164d89cd1457b72d1457b72",
    "dynasty": "清",
    "content": [
      "添罢博山香，笑对银釭立。",
      "珍重并头花，劝郎莫轻剔。",
      "冷月出疏林，窥窗皎如雪。",
      "试取瑶琴弹，泠泠不成曲。",
      "冬夜抑何长，怕展衾如铁。",
      "独自倚薰笼，心碎铜壶滴。"
    ]
  },
  {
    "id": "adcfe4dbb16ba65bd366b4aca6e143e7",
    "title": "答沈朗亭太史",
    "authorName": "罗绕典",
    "authorId": "adcfe4dbb16ba65bc8cbd66949ad23d1",
    "dynasty": "清",
    "content": [
      "名经遍订百千佛，名士咸宗六一公。",
      "贯月槎刚来剑外，采风车又指关中。",
      "华峰奇句君先问，蜀国新弦我尚同。",
      "添得秦云供纂组，可能分惠借邮筒。"
    ]
  },
  {
    "id": "adcfe4dbb16ba65be241e2d48ec78a35",
    "title": "送小韩入都",
    "authorName": "罗绕典",
    "authorId": "adcfe4dbb16ba65bc8cbd66949ad23d1",
    "dynasty": "清",
    "content": [
      "论交湖海意粗疏，况是诗魔未忏除。",
      "过客有时门署凤，冷官无事座悬鱼。",
      "得君共奓悬河口，规我如看举烛书。",
      "好为香山赠鞭策，长安米贵不难居。"
    ]
  },
  {
    "id": "adcfe4dbb16ba65b10cbdbd08b8036b3",
    "title": "通天台",
    "authorName": "罗绕典",
    "authorId": "adcfe4dbb16ba65bc8cbd66949ad23d1",
    "dynasty": "清",
    "content": [
      "石鞭东海秦王误，台筑通天汉武痴。",
      "青史茫茫人并逝，碧空渺渺事难知。",
      "秋风盘冷铜仙露，夜月机虚织女丝。",
      "他日金茎和泪折，茂陵荒草夕阳迟。"
    ]
  },
  {
    "id": "adcfe4dbb16ba65b2d2cdcfac0c53596",
    "title": "韩将军行",
    "authorName": "罗绕典",
    "authorId": "adcfe4dbb16ba65bc8cbd66949ad23d1",
    "dynasty": "清",
    "content": [
      "定军山顶愁云结，沔水奔流诉呜咽。荒城一角枕褒斜，漠漠土花埋恨血。",
      "武乡侯死已千年，留得孤忠照双烈。健庵将军好身手，百战金川胆如斗。",
      "生小伊凉将种奇，捐躯报国家何有。累世从戒半死绥，主恩特奖忠良后。",
      "踏残红雪返天山，马上驮回刀箭瘢。万里羽书摧破贼，连番笳吹促平蛮。",
      "军声到处戈先倒，王冉高徐如电扫。散关月出栈云横，快马轻刀巢尽捣。",
      "元戎驰奏动华銮，勇号先颁上将坛。孔翠已沾仙露湛，铁衣犹裹阵云寒。",
      "丈夫义气填胸腑，誓斩幺麽靖降虏。拔剑终须荡蚁城，当车那许撑螳斧。",
      "谁知蓦地卷妖氛，豕突狼奔战血腥。寇穷无路转难遏，野哭连村不忍听。",
      "将军奋臂大呼起，男儿今得死所矣。黄沙滩外日无光，生掷吾头御奸究。",
      "弯弓立马马忽蹶，愤碧淋漓溅江水。裨将桓桓记姓高，手挽征袍为公死。",
      "诘朝援至扫榛荆，雨泣连营问结缨。击贼睢阳魂不散，迎归先轸面如生。",
      "五丈溪头停素旐，灵輀不发阴风袅。九原合与葛侯邻，今古丹心塞苍昊。",
      "阿兄匹马走边关，骂贼亦似常山颜。鹡鸰原上分飞惨，豺虎丛中拔足难。",
      "一样尺书题远志，曾无乐府唱刀环。吁嗟乎！铜马军，赤眉贼，只为凌烟功臣壮颜色。",
      "獍枭函首慰忠魂，四十年来无反侧。双烈祠边夕照残，路人指点各心酸。",
      "蜀山陇水名常在，莫怨军中少一韩。"
    ]
  },
  {
    "id": "adcfe4dbb16ba65b5e7910edd9d6ac20",
    "title": "留坝道中见稻",
    "authorName": "罗绕典",
    "authorId": "adcfe4dbb16ba65bc8cbd66949ad23d1",
    "dynasty": "清",
    "content": [
      "我本耕田夫，戴笠湘山曲。",
      "饭稻羹河鱼，江乡习淳俗。",
      "自从官长安，冠冕苦拘束。",
      "疏懒弃蘋蓑，奔忙逐华毂。",
      "回望旧家山，林烟隔空谷。",
      "秋雨稼云黄，春风秧水绿。",
      "间阔儿时事，神驰渺幽独。",
      "此行出都门，沿途纷菽粟。",
      "惟少红莲稻，难夸农足谷。",
      "有如听筝琶，尚未聆豪竹。",
      "何意过松林，佳境豁心目。",
      "香叶舞翩翩，疏花散芬馥。",
      "粒重欲垂头，泥深犹没足。",
      "行将筑高廪，秋成欣鼓腹。",
      "吾侪牛马走，糊口营饘粥。",
      "常临乞米书，强窃代耕禄。",
      "铅椠果何功，风尘徒逐逐。",
      "何时十亩间，稳古三间屋。",
      "稼圃日潇洒，农书夜披读。",
      "言师苦县师，知足可无辱。"
    ]
  },
  {
    "id": "adcfe4dbb16ba65b9637cce815bb5ab8",
    "title": "留坝道中见桑",
    "authorName": "罗绕典",
    "authorId": "adcfe4dbb16ba65bc8cbd66949ad23d1",
    "dynasty": "清",
    "content": [
      "古称桑者闲，树依五亩宅。矧兹阻岩疆，鼠壤无间隙。",
      "不毛偶抛荒，夫里布谁责。王政首躬桑，雍岐有遗泽。",
      "奈何蚕织休，颓俗尚难革。近闻贤使君，劝种加详覈。",
      "除害拟拔茶，兴利求衣帛。沃若藉人工，森然疏地脉。",
      "想见春风和，绿阴遍阡陌。鸣鸠故故啼，桑女交催迫。",
      "叶坠行篮轻，枝攀罗袖窄。入簇蚕堆红，剪纸蛾飞白。",
      "茧成大如瓮，丝牵络盈尺。茅屋竹篱间，纬车声络绎。",
      "窃比《葛覃》诗，浣濯服无斁。嗟我走风尘，碌碌惭逢掖。",
      "愿作广大裘，难集千狐腋。何日效棉薄，经纬手亲擘。",
      "裁法絮以仁，体和情悦怿。共庆春台登，庶免祁寒厄。",
      "怪他诸葛公，成都私八百。"
    ]
  },
  {
    "id": "adcfe4dbb16ba65b4262d838475b8c4b",
    "title": "曹太保行",
    "authorName": "罗绕典",
    "authorId": "adcfe4dbb16ba65bc8cbd66949ad23d1",
    "dynasty": "清",
    "content": [
      "男儿不能杀贼立功牖下老，陶土沈埋空草草。雁塞龙堆边月寒，广牧英名迹如扫。",
      "马革归魂破庙存，士女犹谈曹太保。噫嘻太保心似铁，仗剑秦关眼流血。",
      "有明末造半尘土，誓挽日车回覆辙。发迹始辽左，转毂经河汾。",
      "虫沙卷地地无色，忠义薄天天不闻。咄哉南原役，争传太保死。",
      "城上白旗悬，貔貅因封豕。横矛跃马突飞出，一鼓幺麽歼水涘。",
      "首功三万六千六，大树将军徒尔尔。南箕贝锦太纷呶，荐牍枉劳张御史。",
      "惟闻士民语，军中有一曹。威名满天下，西贼心胆摇。",
      "尔时大曹小曹并烜赫，直与韩范功同高。湫头镇前大星殒，援绝粮空势齑粉。",
      "太保请行目眦烈，生戴吾头愧延颈。靴刀巷战血淋漓，白日无光照幽愤，从此中原事尽非，君王手诏泪沾衣。",
      "鸰原憔悴忻州失，驹齿摧残杏岭围。一门碧血流青史，九十九泉空落晖。",
      "吁嗟乎！松山哀，梅花岭，前代忠奸久同尽。二臣档子尚烟销，百战奇功更灰冷。",
      "云中遗裔近衰微，栌栱荒凉秋草肥。何当旧史南狐笔，重写关西破贼碑。"
    ]
  },
  {
    "id": "adcfe4dbb16f5dec66379ce551a5a16b",
    "title": "蒙山",
    "authorName": "张揆方",
    "authorId": "adcfe4dbb16f5decd1457b72d1457b72",
    "dynasty": "清",
    "content": [
      "东蒙何嵯峨，禋祀自上古。",
      "山空响寒林，神灵啸洞府。",
      "白云流其间，出岫作风雨。",
      "日暮樵担稀，寒鸦自来去。"
    ]
  },
  {
    "id": "adcfe4dbb16f5dec981bebe9722e728f",
    "title": "恭寿杖歌为虚舟丈赋",
    "authorName": "张揆方",
    "authorId": "adcfe4dbb16f5decd1457b72d1457b72",
    "dynasty": "清",
    "content": [
      "吾闻桃竹产自铜梁山，滇池赤藤光斑斓。岂如黄山白岳千岁连理木，枝柯交错文采珊瑚殷。",
      "斫成拄杖不佻复不笨，形模两两文螭蟠。实中密节中尺度。",
      "铭词刀剑兼盂盘。恭寿先生廿年前，征车使节无时间。",
      "桐溪荆溪互游历，南走楚越西秦关。挂冠归来越一纪，买田筑室蓉湖湾。",
      "葛陂老龙手中握，踏遍江北江南山。而我百事欲屏弃，日奉谈笑开容颜。",
      "读书之台望湖阁，烟消日出悬铜钚。杖头百钱亦易办，青鞋布袜相追攀。"
    ]
  },
  {
    "id": "adcfe4dbb16f5decbff0d36443a29492",
    "title": "幔亭小照桐山以武夷山水补景",
    "authorName": "张揆方",
    "authorId": "adcfe4dbb16f5decd1457b72d1457b72",
    "dynasty": "清",
    "content": [
      "幔亭老仙今王乔，两脚凫舃超矜遥。",
      "仙山仙令六年住，烂醉长生瘿木瓢。",
      "归来载得郁林石，宾朋裙屐恣游遨。",
      "桐山绘图笔佹僪，墨花怒卷闽海潮。",
      "武夷山水插斗杓，洞中毛竹抽烟梢。",
      "武夷仙人降恍惚，灵风神雨闻仙璈。",
      "此中哭卧倘容我，脱去世故同逋逃。",
      "高掷龙头九节杖，铁船峰顶看云涛。"
    ]
  },
  {
    "id": "adcfe4dbb173cf1ba4ebcd8561011025",
    "title": "乘小舟渡江登黄鹤楼",
    "authorName": "金虞",
    "authorId": "adcfe4dbb173cf1bd1457b72d1457b72",
    "dynasty": "清",
    "content": [
      "汉上层阴初作雪，目送寒空鸟飞绝。",
      "扁舟一叶横江来，水烟漠漠江天开。",
      "玉笛仙人渺何处，黄鹄矶头仙枣树。",
      "枣花吹落满城香，仙梦依稀武昌住。",
      "武昌城下江水流，武昌城上三重楼。",
      "游入到此不忍去，芳草白云生远愁。",
      "我今亦是江湖客，望远登高头欲白。",
      "不须更访白云楼，击楫中流楚山碧。"
    ]
  },
  {
    "id": "adcfe4dbb173cf1bce882da4d0034095",
    "title": "罗池柳侯祠",
    "authorName": "金虞",
    "authorId": "adcfe4dbb173cf1bd1457b72d1457b72",
    "dynasty": "清",
    "content": [
      "李花十叶迎风僵，棋师索饭中书堂。",
      "八关十六子谁氏，奔走朝士如驱羊。",
      "河东才地本天赋，锐意功名偶涂附。",
      "醉客未醒东方明，独惜清流非党锢。",
      "罗池跌宕从粗官，蜑风瘴雨天漫漫。",
      "衡湘南畔解文学，厥功不让潮州韩。",
      "生不逢辰死威福，鹅山青青江水绿。",
      "年年鸡卜舞山氓，听彻迎神送神曲。"
    ]
  },
  {
    "id": "adcfe4dbb173cf1bf3199355318c46f5",
    "title": "浯溪读中兴碑",
    "authorName": "金虞",
    "authorId": "adcfe4dbb173cf1bd1457b72d1457b72",
    "dynasty": "清",
    "content": [
      "文于天地不两天，我昔闻自浯溪歌。浯溪深处漫郎宅，后有作者何其多。",
      "中兴一颂岿然在，手剔苍藓三摩挲。当时翰墨鲜高手，谁与八代回狂波。",
      "鸾台凤阁数燕许，东封石刻徒媕娿。斯文独任起衰责，采薇六月相肩摩。",
      "平原颜公忠烈士，肝胆契合心手和。大书特书照岩户，如日始出星交罗。",
      "想当握笔几透爪，一一劲挺无纤颇。因思往迹发长喟，乱由入召非由他。",
      "妖妃孽臣早不断，乃出下策驰青骡。艰难百战两京复，实赖灵武挥天戈。",
      "儒官扬厉职应尔，讵忍腹诽含谯诃。余子纷纷若镌凿，强作解事理则那。",
      "三吾亭子高嵯峨，下有石镜冷不磨。飞泉㶁㶁生盘涡。",
      "惜哉无人洗山骨，奈此玉佩琼琚何。"
    ]
  },
  {
    "id": "adcfe4dbb17df4f1f92a088332f1ce61",
    "title": "送人归辽东",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "送尔驱征马，离亭叶已飞。",
      "云山三岁别，风雨一人归。",
      "碛晚黄羊少，关寒白雁稀。",
      "苍茫望辽海，今日是王畿。"
    ]
  },
  {
    "id": "adcfe4dbb17df4f1b57470feca23e673",
    "title": "出关",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "边楼回首削嶙峋，筚篥喧喧驿骑尘。",
      "敢望余生还故国，独怜多难累衰亲。",
      "云阴不散黄龙雪，柳色初开紫塞春。",
      "姜女石前频驻马，傍关犹是汉家人。"
    ]
  },
  {
    "id": "adcfe4dbb17df4f1e898bd426bcfae1a",
    "title": "同诸公登中后所戍楼",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "若为荒戍驻征轺，纵目烽楼野色遥。",
      "万里川原迷大漠，百年亭堠识前朝。",
      "平沙暮卷山头树，落日晴翻海上潮。",
      "倚堞却寻南首路，汉关迢递已云霄。"
    ]
  },
  {
    "id": "adcfe4dbb17df4f14e10d807bcdf93e7",
    "title": "游西山兰若二十韵",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "四禅分浩劫，双树启香津。",
      "地涌龙沙古，宫开鹿苑新。",
      "宝铃流塞雨，金刹照边春。",
      "窈窕丹栌合，崚嶒碧嶂邻。",
      "下堂钟送客，归院树迎人。",
      "仙梵消兵气，天花洒战尘。",
      "瀑泉喧月晓，山磬静霜晨。",
      "咒食闻禽下，翻经见虎驯。",
      "果肥风破甲，松劲雪生鳞。",
      "座儗逢师子，林应集雁臣。",
      "南宗坛卓锡，西竺字函银。",
      "香散冰天畔，僧归沙海滨。",
      "啸声疑药老，碑制想王巾。",
      "共道城为化，谁怜里是贫。",
      "白诧徒仿佛，皂帽自逡巡。",
      "已昧生还日，空悲老去身。",
      "神人宁梦汉，逐客未归秦。",
      "涕泪瞻慈像，皈依请梵轮。",
      "祇林谁抖擞，朔野此沈沦。",
      "何日吴中寺，长斋礼应真。"
    ]
  },
  {
    "id": "adcfe4dbb17df4f1a88c03706a747a0d",
    "title": "榆关老翁行",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "榆关酒楼临大衢，征人日暮行驻车。鹿裘老翁鬓成雪，夹毂相逢问里闾。",
      "乍闻吴语三太息，坐我楼头话畴昔。自云家世本吴中，住近张王旧宫侧。",
      "少年追逐冶游场，破产徵歌意无惜。沙家枪槊冠江南，学得梨花推第一。",
      "技成好作关河游，贩缯几度来边州。燕姬十五芙蓉色，弹筝夜夜酣高楼。",
      "一曲红绡醉中掷，囊空典却千金裘。三载边庭履霜露，飘摇裋褐谁相顾。",
      "途穷不忍到乡关，却向军中应征募。金羁翠眊绣蝥弧，名隶渡辽第三部。",
      "关前上将霍将军，遣向松山守烽住。孤城接斗无时休，铁甲中宵带冰卧。",
      "老边墙直长城隈，梯冲百道如山来。宁前死屯昼城闭，旌旗黯惨纷黄埃。",
      "雄边健儿十三万，鼓声欲死弓难开。碛西降丁最翘健，日暮分营夜催战。",
      "吁嗟万骑无人回，射尽平州铁丝箭。曙光瞳瞳海生绿，战血无声注空谷。",
      "严霜如刀箭如猥，欲上戎鞍泪交续。坚城既堕将军降，几部残兵向南哭。",
      "相随散卒临渝城，横刀更隶龙骧营。倏忽长安易朝市，关门不用防秋兵。",
      "从此飘零脱军伍，种豆锄葵学农圃。且将衰齿托鸡豚，幸免微躯饲豺虎。",
      "昨年有客来燕京，传道江南亦被兵。故国他乡尽荆棘，穷黎何处还聊生。",
      "伊昔姑苏城畔住，门前小店临江树。半生羁戍塞垣秋，梦断吴关旧行处。",
      "今日逢君辽水北，被褐驱车欲安适。白头边语久侏{牜世}，重听乡音涕横臆。",
      "凄惶岭外北风哀，莽莽边沙路何极。沽酒邀君君莫辞，天涯相见且相悲。",
      "莫嫌憔悴穷边叟，犹是吴趋市上儿。"
    ]
  },
  {
    "id": "adcfe4dbb17df4f17f3cd5fecd2c7cd1",
    "title": "同陈子长坐毡帐中话吴门旧游怆然作歌",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "辽城四月春风来，黄鹂啼树梨花开。",
      "陈生邀我郭南去，笑骑鞍马双徘徊。",
      "沙场黯黯日将暮，半醉归来解鞍卧。",
      "毡墙谁拨鹍鸡弦，弹作商声泪交堕。",
      "忆昨故乡百不忧，命俦啸侣吴趋游。",
      "裁诗每题白团扇，纵酒欲赌青羔裘。",
      "沙棠之桨云母舟，美人玉袖搊箜篌。",
      "金窗银烛月未午，清歌窈窕无时休。",
      "就中少年三五辈，徐郎顾子称风流。",
      "独孤侧帽倾士女，正平摇笔凌王侯。",
      "百年行乐竟谁在，凄凉边地伤离愁。",
      "只今相对休悒怏，人生苦乐犹回掌。",
      "陇西将军困醉尉，邯郸才人辱厮养。",
      "古来憔悴多名流，吾辈何悲弃榛莽。",
      "君才弱冠我盛年，可怜沦落俱冰天。",
      "旧游一别已如雨，阴关万里徒含烟。",
      "寄哀欲托庾信赋，赏音空忆钟期弦。",
      "金樽有酒且沉醉，何须惆怅风尘前。"
    ]
  },
  {
    "id": "adcfe4dbb17df4f1a1c40834acc96d0a",
    "title": "海郎山灵湫神女歌",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "海郎山色倚巉岩，山半灵湫映晓岚。公主旧台余翠岫，神女新祠傍绿潭。",
      "神女婵娟艳瑶彩，霏烟曳月迷年载。怨入青蛾忆汉宫，魂依白鹤长辽海。",
      "含睇凝情不可亲，乘风飒飒如有人。虚无琼佩空山雨，杳渺鸾骖绝岛云。",
      "和亲当日悲登陇，遗恨千秋尘澒洞。宝镜何时别紫阍，玉衣无处寻青冢。",
      "松花柽叶小祠荒，穗帐无人春日长。鸦翅发垂宫样髻，虎章腰结羽人妆。",
      "香粉长筵醉芳醑，巫女如花下灵语。踏露时闻石马嘶，腾波自共冰姨舞。",
      "一曲迎神芦管愁，年年赛火海东头。望乡莫更歌《黄鹤》，红粉魂归塞雨秋。"
    ]
  },
  {
    "id": "adcfe4dbb17df4f1400431c99faa3a24",
    "title": "早秋陪诸公游密将山",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "招邀出郭门，青山殊未已。金鞍小骑何连翩，人影遥遥翠微里。",
      "翠微一望延层峦，深松伏涧相风湍。飞泉半挂银河残，秋岚散入芙蓉寒。",
      "石门黯黯金花裂，隔溪苍翠时明灭。回风绝壁森昼阴，六月空蒙见残雪。",
      "西峰百尺寒崔嵬，振衣欲上观蓬莱。黄云泱漭动海色，楼船射鲛安在哉。",
      "松花江水流浩浩，千秋战骨关山道。龙堆狼望空嵯峨，飞将勋名归蔓草。",
      "昨夜秋风吹塞天，临潢万树生寒烟。金笳玉笛起愁思，边心四据空茫然。",
      "安得仙槎泛清浅，乘流直度支机前。壮士无家谁不怜，李陵已向阴沙没，逢萌空税辽东田。",
      "君不见徽宗埋骨空江曲，遗冢苍茫走麋鹿。艮岳风流亦一时，黄沙玉柙无人哭。",
      "万乘飘零且复然，吾生那更悲穷谷。击筑高歌出塞辞，何如楚客吹参差。",
      "眼前有酒且不饮，迢遥漫作乡关思。紫骝嚼啮当风嘶，为君重进金屈卮。",
      "醉卧青山且莫归，明朝秋雪吹人衣。"
    ]
  },
  {
    "id": "adcfe4dbb17df4f1de17404d0a033af3",
    "title": "置酒歌",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "临潢城头暮吹笛，北斗阑干月将出。金吾置酒坐北堂，银鞍召客何辉煌。",
      "织成罽幕芙蓉卷，紫氎新茵兽文软。黄羊作馔堆金盘，青骊挏酒挥犀碗。",
      "筵前火照明星稀，凝笳急管纷相依。锦衣如雾声綷縩，宝刀拂露光霏微。",
      "须臾月东吐，留宾坐挝鼓。还褰丹绮帷，更出红妆女。",
      "金钿曜紫貂，珠袿袭青鼠。的皪芳唇歌，便娟细腰舞。",
      "沈沈芳夜兰，恻恻北风弹。青蛾扇底蹙，素指弦上寒。",
      "哀弦声屡阕，灵虬水频咽。但顾罗袖欢，讵惜珠缨绝。",
      "酒兰华幕坐欲移，徘徊落月秋河低。锦镫车马纵横去，应照香尘绕路飞。"
    ]
  },
  {
    "id": "adcfe4dbb17df4f17f1e434e6e14c3ae",
    "title": "白头宫女行",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "长安女冠头似雪，曳地黄紽悬百结。手执金经泪暗垂，云是前朝旧宫妾。",
      "一朝充选入披香，倭堕新梳内殿妆。低鬟自惜青虫小，系臂愁看绛缕长。",
      "当年御极方清晏，宫中屡启催花宴。云母屏开见舞人，水晶帘卷低歌扇。",
      "歌舞年年乐事殊，森沈宝幄挂流苏。北宫漫阅鱼龙戏，东绢频临《蛱蝶图》。",
      "图史纷披间珠翠，深宫镇日长无事。鹊顾书从女史传，鸾雏钗向昭仪赐。",
      "昭仪明艳独承欢，促坐金床倚笑看。灯簇九微长侍辇，妆成七宝自凭兰。",
      "兰前罗绮纷成列，阿监才人几分别。玉墀草细打球高，珠箔花深吹管彻。",
      "景福宫前细柳垂，琼轩不闭共追随。绣镫缠鬃娇试马，绿绨隐几倦弹棋。",
      "春花秋月年华换，掖庭寂寞肠堪断。素手翻书教小王，红颜对食怜同伴。",
      "自从羽檄扰秦川，遂使官家少晏眠。五夜刺闺频报警，三春合殿罢开筵。",
      "几载天颜惨不乐，中宵独坐占芒角。炮火新开内教场，诏书屡下文渊阁。",
      "阁门封事日纷纷，督府潼关复覆军。几部黄巾残豫楚，千群青犊下宣云。",
      "宣云处处名城堕，倒戈自启居庸锁。阙下交驰告急书，殿前望断平安火。",
      "军锋倏忽逼神京，一夜都人已数惊。内苑左貂群揖盗，团营飞骑半翻城。",
      "城上弓刀争内向，苍黄无复蓬莱仗。独御金鞭视九门，空颁铁券封诸将。",
      "白马青袍卷地来，君王长叹不平台。日诏内人从避寇，手持爱子共衔哀。",
      "可怜十叶汉天子，海竭山崩竟如此。复壁宁教伏后藏，佩刀自刺清河死。",
      "珠伤玉碎满曾城，宫车无那赤龙迎。犹有黄门曾殉主，岂知紫闼竟屯兵。",
      "自怜白首深宫住，欲问家山渺归路。潜脱霓裳出九重，却寻月径依双树。",
      "一托香台已十秋，每谈遗事自生愁。室中漫礼金仙席，梦里还随玉辇游。",
      "惆怅生年遘阳九，戒珠持遍甘衰朽。仙家龙种尚飘零，贱妾蛾眉亦何有。",
      "我来故国几沾翰，摩娑铜狄北风酸。昭阳旧侍悲通德，长乐姬人识佩兰。",
      "从古存亡堪太息，凄凉无处寻遗迹。《麦秀》偏伤过客情，《柘枝》还下宫人泣。"
    ]
  },
  {
    "id": "adcfe4dbb17df4f1cbb76796b02872b1",
    "title": "帐夜",
    "authorName": "吴兆骞",
    "authorId": "adcfe4dbb17df4f16ba3af5d1ef91c21",
    "dynasty": "清",
    "content": [
      "穹帐连山落月斜，梦回孤客尚天涯。",
      "雁飞白草年年雪，人老黄榆夜夜笳。",
      "驿路几通南国使，风云不断北庭沙。",
      "春衣少妇空相寄，五月边城未着花。"
    ]
  },
  {
    "id": "adcfe4dbb185015e43d8128e7ea74a70",
    "title": "曾涤生师奉命督师江南",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "百战孤军在，临危用乃神。",
      "诸侯皆秉钺，圣方自知人。",
      "兵气缠吴会，天威仗老臣。",
      "诏书信勤恳，喜极欲沾巾。"
    ]
  },
  {
    "id": "adcfe4dbb185015e43d8128e23326379",
    "title": "曾涤生师奉命督师江南",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "痛哭祁连冢，春芜渍泪痕。",
      "长城千里坏，荒郡几家存。",
      "有地徵输急，无功将吏尊。",
      "楼船早下濑，旦夕缚孙恩。"
    ]
  },
  {
    "id": "adcfe4dbb185015eec400b5a1df4e9a1",
    "title": "次和定甫台长病起韵",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "终岁羁空皂，迟迦惜素心。",
      "艰难通性命，去住各浮沉。",
      "危叶知严霰，荒苔恋故岑。",
      "看君抱高节，风雪闭门深。"
    ]
  },
  {
    "id": "adcfe4dbb185015eec400b5a3b796d22",
    "title": "次和定甫台长病起韵",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "脱绣常辞客，因疴得数游。",
      "丹铅犹矻矻，谤誉漫悠悠。",
      "上界足官府，散仙谁侣俦。",
      "似闻舐余鼎，鸡犬已丹丘。"
    ]
  },
  {
    "id": "adcfe4dbb185015eec400b5a4e221ac8",
    "title": "次和定甫台长病起韵",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "藤老奇礓亚，花低短竹围。",
      "冰霜催急景，兰芷变春菲。",
      "摇落关时晚，孤芳与物违。",
      "静中观化理，长羡遂初衣。"
    ]
  },
  {
    "id": "adcfe4dbb185015eec400b5aba75a767",
    "title": "次和定甫台长病起韵",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "论史存微尚，临池爱独居。",
      "香多黏药裹，声疾过帷车。",
      "心事江湖远，诗篇战伐余。",
      "却怜河上叟，鞅掌久无书。"
    ]
  },
  {
    "id": "adcfe4dbb185015e50a583cdb27de3a6",
    "title": "员峤",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "员峤方壶迹已灰，龙鳞曾见日华开。",
      "一从白马朝天后，无复青骡按辔回。",
      "黄竹雪深瑶水远，苍梧云黯夜弦哀。",
      "孤臣洒涕周庐外，原庙衣冠锁绿槐。"
    ]
  },
  {
    "id": "adcfe4dbb185015e1623437ee4d3a7b7",
    "title": "赠高生",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "西江山水秀巉绝，高生晚出殊奇侅。少年从军缚裤褶，鸷若乳贙当羸骀。",
      "匡庐落日揖帅府，帐前动色夸雄才。解鞍三载逐计吏，素衣几日生缁埃。",
      "庙堂储英重芸馆，技擢晁贾登邹枚。凤池夺汝竟何意，百不一试谁能猜。",
      "平生仇耻徒耿耿，湛卢绣涩空墙苔。心如绛蜡一寸短，中有万泪难成灰。",
      "腐儒官贫日扫轨，昏昏梦堕故纸堆。旁人大笑不肯顾，独能折节无挤排。",
      "园居相距三十里，我不一去君频来。论诗说剑气旁魄，駴怪僮仆藏婴孩。",
      "朝为百篇暮千首，往往劖刻造化胎。昨从西麓造深翠，出入霞雪旋蠃螷。",
      "眼明梯空望南岳，春阴迷合从无阶。朅来告我欲东逝，湖口有田多芋魁。",
      "丈夫顑颔不称意，力耕垄亩宁沈埋。艰虞世宙足忧患，印累绶若知谁佳。",
      "高生高生愿尔为不材，牺尊青黄天所灾。"
    ]
  },
  {
    "id": "adcfe4dbb185015ebec99a8ba5a25713",
    "title": "端午节前三日门人温味秋王艾堂谭序初曹朗川诸子招饮龙树寺分韵得佳字",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "惊沙三日吹疾𩘅，高城曀曀阴且霾。城南古寺入葭菼，摩云老干森龙槐。",
      "五年不到少人迹，时见鸟雀驯空阶。登楼旷荡愁远目，把酒郁崒伤孤怀。",
      "昆仑北折赴恒碣，三山隐见浮蓬莱。苍鸾白凤竟安在，珠宫贝阙余寒灰。",
      "前轩尘上黄蓊匌，铁骑远殷空中雷。似闻饥虎尚垂睊，灞上练卒弛庚牌。",
      "袄氛满地殊未已，感时倦眼重摩揩。自经变故废游宴，旧朋散落江湖涯。",
      "范君一别便千载，山阳闻笛增心哀。岷峨灵况堙郁，造化作意摧边才。",
      "遁翁迁谪行且去，桂岭已办双青鞋。金花翠尾讵辞辱，狙囊凭黠忧挤排。",
      "死生契阔乃如此，静观兆朕疑非佳。忆初释褐尚清晏，追凉兰若多同侪。",
      "当时惨绿居末坐，百罚未肯辞深杯。只今壮大气欲尽，往往独醒如清斋。",
      "冠簪欲谢几濡忍，尚念仙仗崆峒回。宣光中兴果再睹，荷锸便可刘伶埋。",
      "天门虎豹呼不开，长歌被酒还归来，人生早达胡为哉。",
      "吁嗟吾党二三子，努力作诵平徐淮。"
    ]
  },
  {
    "id": "adcfe4dbb185015e983d94d8042354bd",
    "title": "答王霞举兵部",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "素女弹瑶瑟，丝寡弦乃悲。",
      "焉知壮士怀，凄若窈窕思。",
      "羲和駷北驭，万象无春姿。",
      "孤芳擢冰雪，荣悴理亦齐。",
      "歌君寒梅句，惄焉感生迟。"
    ]
  },
  {
    "id": "adcfe4dbb185015e983d94d87dd9314a",
    "title": "答王霞举兵部",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "日出役群动，向晦怀孤忧。",
      "心如张风帆，澒洞不可收。",
      "文书强遮眼，失笑禹稷俦。",
      "饥饱弗自救，形瘁神亦休。",
      "漆园有隐叟，洸洋恣千秋。"
    ]
  },
  {
    "id": "adcfe4dbb185015ea69606432e40aa9c",
    "title": "上大关脑",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "只知秦蜀云栈缘秋毫，不知乌蒙梯石凌黅霄。伟哉造物逞荒怪，炉韝磊块如镕膏。",
      "烟薶雨蚀顽不化，万古积此青岧峣。崩崖破裂走蛟虺，细路诘屈愁猿猱。",
      "自从庄蹻震铜鼓，六诏渐见通星轺。上如蜗黏下兔脱，坐令人马同疲劳。",
      "我来却度大关岭，正值淫雨蒸炎歊。汹汹怒雷转脚底，草棘翳蓊鸢鸱号。",
      "径盘之字四十八，五步一折浆流骹。垂趾二分俨在外，人坠直恐随狂涛。",
      "舆夫狼狈仆无色，我亦瑟缩疑藏逃。平生履险久已惯，视此何啻九牛毛。",
      "陟岭回望渺人物，但见蚁负缘蓬蒿。夜来魂梦不到地，飞驾时与山云高。",
      "磨崖他日待铭勒，作诗一笑聊自豪。"
    ]
  },
  {
    "id": "adcfe4dbb185015e39aac9fd07c78fbd",
    "title": "盐井渡铁锁桥用东坡柬新桥诗韵",
    "authorName": "赵树吉",
    "authorId": "adcfe4dbb185015ed1457b72d1457b72",
    "dynasty": "清",
    "content": [
      "乱山连僰道，巨刃摩云霓。",
      "裂为千尺涧，汇此奔雷溪。",
      "经营穷匠术，坐见椓杙低。",
      "何人铸铁索，横波贯虹堤。",
      "锒铛互钩连，专车骨相挤。",
      "至今化康庄，利尽滇东西。",
      "我行值暑雨，出淖容轻跻。",
      "涛澜翻脚底，雾散驰千蹄。",
      "惜哉碑碣缺，岁月不可稽。",
      "昔闻刀墨乱，聚若沙中鹥。",
      "谁令失此险，渐构公输梯。",
      "滋蔓到吾蜀，曳尾终涂泥。",
      "齿冷及行路，色变谈中闺。",
      "十年风电过，刀剑不复携。",
      "往来似潮汐，茅店催荒鸡。",
      "历劫永弗坏，讵数三石犀。",
      "他年持节还，慰劳看扶藜。",
      "犹能学逸少，轻煤研麝脐。"
    ]
  },
  {
    "id": "adcfe4dbb1b3cf8e0a5ff19586272d5f",
    "title": "韫玉楼坐雪",
    "authorName": "屈秉筠",
    "authorId": "adcfe4dbb1b3cf8ed1457b72d1457b72",
    "dynasty": "清",
    "content": [
      "盆梅才放暗香凝，檐竹萧萧拂瓦棱。",
      "手欲拈毫先熨火，鬟供煮茗预敲冰。",
      "高低玉宇诸天现，缥缈红楼一晌凭。",
      "耐取清寒还夜坐，书签丛里艳孤灯。"
    ]
  },
  {
    "id": "adcfe4dbb1b66fff872a3464796f1520",
    "title": "汾江送家叙敬之迁江",
    "authorName": "吴维彰",
    "authorId": "adcfe4dbb1b66fffd1457b72d1457b72",
    "dynasty": "清",
    "content": [
      "古渡落黄叶，西风江上愁。",
      "何堪长病客，复送远行舟。",
      "海色黄牛暮，滩声白马秋。",
      "相思若汾水，千里共悠悠。"
    ]
  },
  {
    "id": "adcfe4dbb1b66fff1a54068d6b3de2cb",
    "title": "汾江夜别黎苍雪",
    "authorName": "吴维彰",
    "authorId": "adcfe4dbb1b66fffd1457b72d1457b72",
    "dynasty": "清",
    "content": [
      "契阔思方重，艰危命易投。",
      "死生双涕泪，风雨一扁舟。",
      "野火明山屋，寒更出海楼。",
      "犹疑川上望，回首荻芦洲。"
    ]
  },
  {
    "id": "adcfe4dbb1b66fff82aaec1421cf6ec5",
    "title": "寄逢古",
    "authorName": "吴维彰",
    "authorId": "adcfe4dbb1b66fffd1457b72d1457b72",
    "dynasty": "清",
    "content": [
      "珊瑚洲上越王台，漠漠扶胥海色开。",
      "黄木瘴消炎日上，白鹅风急怒潮来。",
      "钱山使者降蛮策，铜柱将军驭虏才。",
      "君上城南间眺望，坐愁章句老蒿莱。"
    ]
  },
  {
    "id": "adcfe4dbb1b66fffdc38fa5c9977adc6",
    "title": "中宿峡",
    "authorName": "吴维彰",
    "authorId": "adcfe4dbb1b66fffd1457b72d1457b72",
    "dynasty": "清",
    "content": [
      "江风流轻帆，入峡忽瞬息。",
      "二禺突兀来，瞥眼若新觌。",
      "羲轮晨无光，天瘦壁面窄。",
      "阴崖蓄孤高，势与阳崖敌。",
      "草木胎精华，暮冬见春色。",
      "苍茫云水间，气候太古积。",
      "夙闻二帝子，高栖有遗宅。",
      "截竹鸣鸾凰，天吹空遥忆。",
      "葛洪与达摩，窅窱仙佛迹。",
      "孙恪亦奇缘，归猿何由觅。",
      "胜事烟云流，往辄成故昔。",
      "予亦片时客，百年几览历。",
      "风尘念前途，对景倍珍惜。",
      "长羡飞来僧，真机守静默。"
    ]
  },
  {
    "id": "adcfe4dbb1b66fffd87addf338322a5c",
    "title": "浈阳峡",
    "authorName": "吴维彰",
    "authorId": "adcfe4dbb1b66fffd1457b72d1457b72",
    "dynasty": "清",
    "content": [
      "云端悬双崖，鬼斧劈剑阁。",
      "韶州雄峡江，天险此开凿。",
      "飞牵何迢遥，百丈下无泊。",
      "仰穿梯磴牢，俯觉坤轴弱。",
      "山风虎毛腥，野果猿臂落。",
      "行人惨不欢，绝壁孤影著。",
      "浈流向轰腾，合凑险较恶。",
      "龙头高昂藏，鳖背奋磅礴。",
      "往往争回澜，千篙一石搏。",
      "生非轻江潭，性命骇穷薄。",
      "山童歌牯牛，出峡如梦觉。"
    ]
  },
  {
    "id": "adcfe4dbb1be7bebd51c42faf92c49ec",
    "title": "焦山",
    "authorName": "孙宗彝",
    "authorId": "adcfe4dbb1be7bebd1457b72d1457b72",
    "dynasty": "清",
    "content": [
      "落潮泛舸未逡巡，面面青山似故人。",
      "殿阁当年悬日月，海天不夜识金银。",
      "有情草树留书舍，无限烟波待钓缗。",
      "拂袖直须临绝顶，容城古碣亦嶙峋。"
    ]
  },
  {
    "id": "adcfe4dbb1be7beba465d2f284c01424",
    "title": "同曹秋岳先生游韬光庵和高忠宪公韵",
    "authorName": "孙宗彝",
    "authorId": "adcfe4dbb1be7bebd1457b72d1457b72",
    "dynasty": "清",
    "content": [
      "山水灼真意，高深致有余。",
      "栋宇蟠天根，恍蹑洪蒙初。",
      "流泉渟方池，清风洒前除。",
      "遂使冰雪心，迥与尘世疏。",
      "小住倦登陟，初地供轩渠。",
      "檐楹瞰江海，一气镂清虚。",
      "洞庭但浩瀁，岂是仙人居。",
      "岚色幻今古，蟪蛄鸣春秋。",
      "纷埃事徒满，所尚高王侯。",
      "岳岳怀古人，正气谁与俦。",
      "劲节在天壤，不毁同山丘。",
      "何来逸情叟，舒卷千载忧。",
      "杖履复舟楫，逍遥继寻幽。",
      "好诗藏名山，披读起龙湫。",
      "梧冈有凤凰，别浦浮野鸥。",
      "名德砺公等，终焉吾所求。",
      "风云薄岩壑，悚焉不可留。"
    ]
  },
  {
    "id": "adcfe4dbb1c2f06dc7d1106b544592c9",
    "title": "冒雪买舟归里",
    "authorName": "黄慎",
    "authorId": "adcfe4dbb1c2f06d7fea637fefc24793",
    "dynasty": "清",
    "content": [
      "建春门外望，又唤木兰船。",
      "担带城中雪，帆寒江上烟。",
      "耻为弹铗客，安得买山钱。",
      "可叹东流水，茫茫似去年。"
    ]
  },
  {
    "id": "adcfe4dbb1c2f06dd59985fa44da0d2d",
    "title": "送瑞金杨季重",
    "authorName": "黄慎",
    "authorId": "adcfe4dbb1c2f06d7fea637fefc24793",
    "dynasty": "清",
    "content": [
      "送君此去五羊城，看到梅花岁又更。",
      "芳草赵陀台上色，鹧鸪韩愈庙前声。",
      "味知马甲无多美，瘴避桄榔忆远征。",
      "执手东南歧路异，海天风雨独关情。"
    ]
  },
  {
    "id": "adcfe4dbb1c2f06d503c6f89bc19f4b8",
    "title": "题画",
    "authorName": "黄慎",
    "authorId": "adcfe4dbb1c2f06d7fea637fefc24793",
    "dynasty": "清",
    "content": [
      "篮内河鱼换酒钱，芦花被里醉孤眠。",
      "每逢风雨不归去，红蓼滩头泊钓船。"
    ]
  },
  {
    "id": "adcfe4dbb1d5f0b9e4bb8e5bc12308c3",
    "title": "王家营",
    "authorName": "萧培元",
    "authorId": "adcfe4dbb1d5f0b9d1457b72d1457b72",
    "dynasty": "清",
    "content": [
      "危岸高千尺，人家岸下多。",
      "楼头平赤堰，屋脊走黄河。",
      "露冷菘盈圃，霜高豆满坡。",
      "晓来车马骤，去去听骊歌。"
    ]
  },
  {
    "id": "adcfe4dbb1d5f0b909e7720b00378ef2",
    "title": "晚泊",
    "authorName": "萧培元",
    "authorId": "adcfe4dbb1d5f0b9d1457b72d1457b72",
    "dynasty": "清",
    "content": [
      "泊船依断岸，入夜怯衣单。",
      "水落滩声壮，山高月影寒。",
      "更长嫌烛短，心静觉舟宽。",
      "尽有囊书在，消怀几度看。"
    ]
  },
  {
    "id": "adcfe4dbb1d5f0b93c058b8bf2b6b625",
    "title": "登千佛岩远望",
    "authorName": "萧培元",
    "authorId": "adcfe4dbb1d5f0b9d1457b72d1457b72",
    "dynasty": "清",
    "content": [
      "翠嶂摩天雨气收，登高下视古齐州。",
      "一城树影青铺地，九点烟痕绿上楼。",
      "鸠荝版图栏外画，鹊华山色座中秋。",
      "林边遥望黄云走，东去长河挟雾流。"
    ]
  },
  {
    "id": "adcfe4dbb1e4ef04a88713efa1268b08",
    "title": "过滇楚忆旧游紫溪山寺",
    "authorName": "周于德",
    "authorId": "adcfe4dbb1e4ef04d1457b72d1457b72",
    "dynasty": "清",
    "content": [
      "十里松阴盖紫溪，昔年曾借上方栖。",
      "行来绝顶千峰合，俯瞰诸天万象低。",
      "地僻不惊林鹤梦，云深常任谷禽啼。",
      "何时再遂登临约，一任山灵索品题。"
    ]
  },
  {
    "id": "adcfe4dbb1e92f086fcf78471b43c953",
    "title": "山居即事",
    "authorName": "吴铭",
    "authorId": "adcfe4dbb1e92f08d1457b72d1457b72",
    "dynasty": "清",
    "content": [
      "我羡山居万虑宽，满腔心事总皆安。",
      "朋来有兴同攀岭，花发多情独倚阑。",
      "漏尽五更闻鹊噪，村深四月尚春寒。",
      "檐前列翠峰千尺，乔木萧森竹几竿。"
    ]
  },
  {
    "id": "adcfe4dbb203a2ed73586774c9164ceb",
    "title": "灰堆相传始皇焚书处",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "硎谷知何处，灰堆尚有灰。",
      "六经终不灭，一炬竟先灾。",
      "惨澹阴符出，苍茫赤帝来。",
      "至今原上草，秋烧满荒台。"
    ]
  },
  {
    "id": "adcfe4dbb203a2ed7358677489550354",
    "title": "灰堆相传始皇焚书处",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "周道昔云坠，群言多异同。",
      "不经秦火劫，谁识汉儒功。",
      "口授篇章外，心传训诂中。",
      "峄碑焚已久，刻画信徒工。"
    ]
  },
  {
    "id": "adcfe4dbb203a2eddbe0dbdfb6c3050d",
    "title": "蒋砺堂相国以十岁童试卷签装册属题",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "昔时白屋擅英声，今日黄扉赞泰平。",
      "才似长源真宰相，年如颖士已诸生。",
      "宏辞一卷留程式，碧落三山记姓名。",
      "多少孤寒依广厦，风檐回首气峥嵘。"
    ]
  },
  {
    "id": "adcfe4dbb203a2eddbe0dbdf50a5b459",
    "title": "蒋砺堂相国以十岁童试卷签装册属题",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "书箧缄藏岁月多，墨香泥印未消磨。",
      "已看彩笔传诸子，犹忆青衿擢上科。",
      "断纸零笺珍若此，竹头木屑用如何。",
      "知公念旧无遗物，长短镫檠莫漫歌。"
    ]
  },
  {
    "id": "adcfe4dbb203a2ed599b810dbfa0d666",
    "title": "去冬以朝马赠杜继园少司空今春复以行帐假之慨然述怀",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "不分晓漏与严更，趋直衰年代步行。",
      "曾傍禁垣陪玉勒，每从春菀扈霓旌。",
      "据鞍可遂平生志，鬻骆能忘旧日情。",
      "好去莫须频顾恋，相门忠孝有家声。"
    ]
  },
  {
    "id": "adcfe4dbb203a2ed599b810d8a8b2e0f",
    "title": "去冬以朝马赠杜继园少司空今春复以行帐假之慨然述怀",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "行帐相依三十年，蓟门直到柳条边。",
      "看他补缀支持处，历尽风霜雨雪天。",
      "投赠愧无新锦段，卷舒仍是旧青毡。",
      "君家武库何须此，应惜香炉一缕烟。"
    ]
  },
  {
    "id": "adcfe4dbb203a2edff9962c47c11f8db",
    "title": "云山别墅吾乡京官淀园公退之所金陵尚书何恪慎公旧居也余尝为书寄舫题诗于后乙卯之秋公子青耜农部重过感怀题诗见赠次答",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "犹记柴扉傍液池，退朝觞咏集于斯。",
      "十年画舫留题处，一榻僧寮对影时。",
      "传舍不知谁是客，角巾无意再寻诗。",
      "请看车辙门前路，苔藓斑斑在井眉。"
    ]
  },
  {
    "id": "adcfe4dbb203a2edff9962c4a373f616",
    "title": "云山别墅吾乡京官淀园公退之所金陵尚书何恪慎公旧居也余尝为书寄舫题诗于后乙卯之秋公子青耜农部重过感怀题诗见赠次答",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "栖霞江上放船回，旧雨花间扫径来。",
      "北向云山心共寄，四围金带手先栽。",
      "披襟每倚藤萝月，起草仍留蜡炬灰。",
      "付与空堂吟蟋蟀，便教乡梦到台骀。"
    ]
  },
  {
    "id": "adcfe4dbb203a2edff9962c4e043527e",
    "title": "云山别墅吾乡京官淀园公退之所金陵尚书何恪慎公旧居也余尝为书寄舫题诗于后乙卯之秋公子青耜农部重过感怀题诗见赠次答",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "壶中日月洞中天，紫府官曹许接联。",
      "爽垲已辞齐相宅，衰庸休问绛人年。",
      "故园一别难回首，何日三军得晏眠。",
      "各有萧条羁客感，白门烟树总凄然。"
    ]
  },
  {
    "id": "adcfe4dbb203a2edff9962c489f20818",
    "title": "云山别墅吾乡京官淀园公退之所金陵尚书何恪慎公旧居也余尝为书寄舫题诗于后乙卯之秋公子青耜农部重过感怀题诗见赠次答",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "久闻何逊工诗律，曾共山翁把酒尊。",
      "宝剑未逢吴季子，丛台空忆赵王孙。",
      "连珠古锦纱笼句，破壁寒镫屋漏痕。",
      "独愧桑榆羸病叟，间居犹荷九重恩。"
    ]
  },
  {
    "id": "adcfe4dbb203a2ed0dd34bf8a50eee40",
    "title": "题壹斋师钱书图",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "长铗归来尚有车，短镫檠在即吾庐。",
      "不知疏傅黄金外，可载兰台几卷书。"
    ]
  },
  {
    "id": "adcfe4dbb203a2ed0dd34bf8e4e14174",
    "title": "题壹斋师钱书图",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "两朝御赐重琅玕，万本丹黄手校完。",
      "白发几人谭旧事，茂陵曾识写书官。"
    ]
  },
  {
    "id": "adcfe4dbb203a2ed43caad3f44de31f3",
    "title": "题煦斋夫子惜骢马图",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "九门锁钥一夜开，金吾将军骑马来。",
      "马前缇骑拥大戟，阗城溢郭欢如雷。",
      "明日都人争动色，报道将军已擒贼。",
      "将军神勇人不知，但见騄耳随风驰。",
      "风驰电扫无留盼，蹴踏红尘来白涧。",
      "来时行殿午阴斜，却到都门未晡饭。",
      "将军报主不受身，马亦宛转从将军。",
      "草中狐兔复何有，天上骐驎自不群。",
      "当时画图梅骏骨，铁踠花鬃气郁勃。",
      "即今玉勒拥沙堤，犹想连钱锦障泥。",
      "将军功大心更厚，念旧惜劳及奔走。",
      "自是风尘物色难，定知诗句流传久。",
      "我欲范铜写此马，置之黄金古台下。",
      "骅骝騕袅世间多，不遇孙阳当奈何。"
    ]
  },
  {
    "id": "adcfe4dbb203a2ed9637ecc2d42f6c5b",
    "title": "义帝陵",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "居鄛一言三户起，新城一言重瞳死。",
      "可怜二老真英雄，提挈项刘如孺子。",
      "汉诚天授楚天亡，大义所存世莫当。",
      "不然缟素三军众，未必乌骓百战强。",
      "楚人自古怀忠信，涕泣君臣同一烬。",
      "角黍蛟龙湘水深，荒陵风雨郴山峻。",
      "茅屋萧椮石虎悲，攀登犹有牧羊儿。",
      "但闻东海田横岛，不见江南义帝碑。"
    ]
  },
  {
    "id": "adcfe4dbb203a2ed706c5f579473353c",
    "title": "送胡竹村同年归绩溪",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "古人著书不得已，书成身废良可叹。若使勋名照竹帛，何为雕琢愁肺肝。",
      "君尝为余述师授，斯语闻之汪文端。因言年少治经义，独于三礼心尤单。",
      "瓣香欲祝北海郑，苦读每笑南阳韩。中年通籍习吏事，回鴹凤阁迁农官。",
      "农官急务在心计，抉剔常恐遭欺谩。即不被议且归去，小谪总荷君恩宽。",
      "秋风莼鲈久相待，南国鸣雁何时安。还家一笑奉菽水，赖有文字娱酸寒。",
      "君看仕宦得意人，罢官忽若无余欢。人生得失未可较，海鸥奚事侪鹓鸾。",
      "因君致声问匡鼎，说《诗》之乐何般般。"
    ]
  },
  {
    "id": "adcfe4dbb203a2ed79ba41a011890571",
    "title": "观励宗伯竞渡图即事述怀因题其后",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "榑桑日出天下晓，万顷一碧沧溟小。九龙飞舞出瑶池，五色离披逐仙鸟。",
      "阳开阴合争后先，独有黄龙更夭矫。腾拿宛宛从东来，衔尾群龙不敢掉。",
      "忆昔澄虚水阁凉，仙蓂一叶开端阳。至尊亲御芙蓉榭，侍从齐排鹓鹭行。",
      "须臾彩凤传丹字，岂止骊珠三十四。云霞骀荡曳波涛，弦管鸥鸦破空翠。",
      "羽扇香罗拜赐回，钧天广乐梦中催。诘朝独鼓湘江楫，同伴争夸碧玉杯。",
      "圣人作事无过举，上奉慈欢下胞与。禾黍惟思协雨旸，岁时何必沿荆楚。",
      "楚此二三年厌使轩，归来道路喜传言。已见锦标辞凤掖，更闻绛树出梨园。",
      "白头宫保得案吏，能说三朝泰平事。赫赫穿池教战功，明明却马焚裘意。",
      "当日如山众画工，郎唐争貌玉花骢。不许金明绘池水，但令殿壁图豳风。",
      "此图却出词臣手，点染新蒲兼细柳。江山人物清且妍，想见鼚轩豹尾后。",
      "吾皇俭德继先皇，嘉颂无烦第马扬。南海鲸鲵扫三窟，东吴粳稻集千航。"
    ]
  },
  {
    "id": "adcfe4dbb203a2ed45bbc5f7fea4a779",
    "title": "福州督署观右旋白螺歌",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "百川东注天左旋，地轴入海枢在天。灵螺抱珠独右转，乃与七曜精光联。",
      "在昔乾隆岁丁未，王师偶指闽海堧。天风送潮百灵俊，冯𧓈击鼓龙趋渊。",
      "帝谓尔众涉大川，锡尔白螺神所虔。斯螺献自藏斑禅，得月之精乃水母，阳侯当之走且颠。",
      "维时阃臣恩望专，九拜而出登楼船。鲲身鹿耳坐超越，谈笑不待鼋鼍鞭。",
      "功成惚恍若有恃，佛力亦藉天威宣。海邦从此得宝镇，不惟其物惟其贤。",
      "大哉皇心契真宰，卢牟六合归陶甄。天西两藏万藩部，奔走梵呗销戈鋋。",
      "此中功德以神教，精诚所至非言诠。去年中山有册使，槎路来往如登仙。",
      "何况鸡笼近咫尺，商艘渔艇纷洄沿。尔螺有灵不可键。",
      "海旁蜃气莽成市，安得一扫空云烟。"
    ]
  },
  {
    "id": "adcfe4dbb203a2ed56eca257f1dbf013",
    "title": "游兰州制府后园遂登城北望河楼感旧述怀",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "腊日无风天气暄，主人留我游灌园。入门一曲开东轩，回廊夹道交篱藩。",
      "木叶既落枝柯繁，避人鸟雀争腾骞。小亭低槛手可援，连冈起伏如惊蚖。",
      "老圃界画泉潺湲，倚阑聊息腰脚烦。回眺似有双朱轓，乘之可陟城北垣。",
      "拂云楼高云乱翻，黄河直接昆仑源。冰桥践雪车马喧，下有千丈波涛掀。",
      "西来天马通大宛，陇树东指咸阳原。主人危坐客有言，此邦锁钥天西门。",
      "葱岭两道兵四屯，万里一线达帝阍。控驭中外节钺尊，野番回鹘毡裘温。",
      "饥鹰侧目豺虎蹲，边将日醉蒲桃樽。守非其人寇即婚，汉唐得失不敢论。",
      "羁縻之义古所敦，剪其支蔓固本根。南望龙尾余烟墩。",
      "文成祠庙岿然存，天阴似闻铁骑奔。忆昔作客来西垠，开元相国仍有孙。",
      "为我扫径加盘飧，此园朴索真山村。两载日涉穷晨昏，碑字钩勒手留痕。",
      "池水自清河水浑，往事欲说声先吞。年少气猛过孟贲，岂料齿豁头发髡。",
      "人事变化鹏与鲲，旧游重历皆君恩。论交四海如弟昆，吾舌岂为主人扪。",
      "归来冻月侧金盆，他日更约看朝暾。"
    ]
  },
  {
    "id": "adcfe4dbb203a2edb4b4968229864e83",
    "title": "幽兰",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "空山四无人，知有幽兰花。",
      "花开不可见，香气清且嘉。",
      "飞流下危磴，时有横风遮。",
      "香久亦不闻，山深愁路赊。",
      "众草何青青，吐艳明朝霞。",
      "如何咫尺间，渺若天一涯。",
      "援琴坐白石，日暮三叹嗟。"
    ]
  },
  {
    "id": "adcfe4dbb203a2edb4b49682465caa62",
    "title": "幽兰",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "亭亭复亭亭，孤芳空自馨。",
      "美人偶一顾，移植来中庭。",
      "中庭花木繁，红紫罗锦屏。",
      "一茎止一花，何以奉尹邢。",
      "亦思九畹滋，力薄身伶俜。",
      "云窗雾阁中，疏弦何泠泠。",
      "不叹知音稀，希声难为听。"
    ]
  },
  {
    "id": "adcfe4dbb203a2ed7bed27bc88e9c0fb",
    "title": "次韵宗涤甫顾祠修禊",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "逃名谁识圭年老，别思秋江余画稿。",
      "吊鹤空归曲沃园，浮家莫问崇明岛。",
      "当时两马载书卷，周览中区恣搜讨。",
      "都门古寺偶停骖，历下东湖旋就道。",
      "至今遗迹人尚思，对客炊羹事堪考。",
      "离披书带想阶戺，郁勃虬枝动鳞爪。",
      "先生精灵何所寄，落叶荒榛不可扫。",
      "糟粕空将蠹简求，弋罗仰视鸿飞藐。",
      "绣衣使者老给事，骑马避人焚谏草。",
      "犹登礼堂肃瞻谒，共荐溪毛勤采芼。",
      "觞咏恍依兰上里，云山直接花蒲保。",
      "群贤连社答形影，满座龙门叹淑皓。",
      "春游城郭天气新，归路林花诗句好。",
      "猛思江海多旌旗，不觉风尘杂襟抱。",
      "郡国谁寻利病书，功名且试河山表。",
      "白头吟望独低垂，无复飞腾驰翰藻。"
    ]
  },
  {
    "id": "adcfe4dbb203a2ed779dd3ac3ff6186d",
    "title": "海鸟",
    "authorName": "祁寯藻",
    "authorId": "adcfe4dbb203a2edc8cbd66919de10ad",
    "dynasty": "清",
    "content": [
      "海鸟曰爰居，远巢西海西。",
      "如何九万里，翩然鲁郊栖。",
      "将毋风为菑，中道胡不迷。",
      "古者雉獒贡，思患防端倪。",
      "异哉臧孙智，曾不故府稽。",
      "一朝钟鼓飨，渐及弊与圭。",
      "初筵尚震骇，久乃甘如锑。",
      "楼台蜃市旁，出入干虹霓。",
      "海鸟非一族，同居情则睽。",
      "箕斗天汉高，乌鹊桥梁低。",
      "织锦能几何，报章终日徯。",
      "天风吹海水，青冥安可梯。",
      "午日今再中，为语桃都鸡。"
    ]
  },
  {
    "id": "adcfe4dbb21a3d0b621729d161298ca4",
    "title": "过翠云精舍读液川上人观幻居诗留题",
    "authorName": "史兰",
    "authorId": "adcfe4dbb21a3d0bd1457b72d1457b72",
    "dynasty": "清",
    "content": [
      "液川吟诗如画竹，修竿劲叶风生屋。",
      "有时作画复题诗，见诗不见画满幅。",
      "即今何处留遗编，小桥流水南湖曲。",
      "大小乘参短长吟，禅林应当佛书读。"
    ]
  },
  {
    "id": "adcfe4dbb2212de2d702add95489c02a",
    "title": "舅氏内翰公招同念亭卜太史野集赋呈",
    "authorName": "朱续晫",
    "authorId": "adcfe4dbb2212de2d1457b72d1457b72",
    "dynasty": "清",
    "content": [
      "春山沐春雨，静女整烟鬟。",
      "浅草宜趺坐，明霞助醉颜。",
      "花随村断续，萍逐水弯环。",
      "十丈红尘里，谁当似此间。"
    ]
  },
  {
    "id": "adcfe4dbb22389a12843e7aa7dd3ab68",
    "title": "雁门烟雨",
    "authorName": "僧喝能",
    "authorId": "adcfe4dbb22389a1d1457b72d1457b72",
    "dynasty": "清",
    "content": [
      "蒙蒙雨气近黄昏，过客分明说雁门。",
      "鸿雁几时来此地，烟云终日闭孤村。",
      "盘空路作惊蛇去，入险山如渴鹿奔。",
      "遥望前头深峡里，微茫残霭数声猿。"
    ]
  },
  {
    "id": "adcfe4dbb22389a11b97e85368fe4414",
    "title": "鲫潭霁月",
    "authorName": "僧喝能",
    "authorId": "adcfe4dbb22389a1d1457b72d1457b72",
    "dynasty": "清",
    "content": [
      "野迥天空水淼漫，银蟾泻影出云端。",
      "聚星亭落群峰碧，钓月船回一棹寒。",
      "籁寂波光拖玉练，更阑斗转荡珠盘。",
      "清池曾照禅心现，争似东湖说大观。"
    ]
  },
  {
    "id": "adcfe4dbb23479dbb36d860b74f612a9",
    "title": "登卧龙山",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "薄暮登山阜，寒烟带雨痕。",
      "竹梢三里寺，桑叶几家村。",
      "远浪摇江岛，长芜入县门。",
      "旧时王谢宅，今日只啼猿。"
    ]
  },
  {
    "id": "adcfe4dbb23479db9a3a0f9cd53759bc",
    "title": "高楼对酌怆然有思",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "建业千尊碧，不知春复秋。",
      "平生惟独往，兹夕喜同游。",
      "天地心归处，古今人倚楼。",
      "名山支手板，百尺听江流。"
    ]
  },
  {
    "id": "adcfe4dbb23479db8cd6100f42104423",
    "title": "和杨炯伯见赠",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "种瓜何地是青门，愁见蒙蒙八表昏。",
      "芳草故乡春闭户，落花寒食夜开樽。",
      "荒鸡鸣处谁能舞，旧燕来时我尚存。",
      "雨后不知山径滑，迟君双屐印苔痕。"
    ]
  },
  {
    "id": "adcfe4dbb23479db9027e6b236bcfab2",
    "title": "雨中集饮周忠介公蓼庵与如须怀旧作",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "云旗一片绕西台，铁笛横吹第几回。",
      "茂苑花开堪过日，寒山钟断好衔杯。",
      "雄心视辙收三败，老泪冲河赋《八哀》。",
      "怅望美人临北渚，自骑天马渡江来。"
    ]
  },
  {
    "id": "adcfe4dbb23479db7a9e9af6e939f1e8",
    "title": "三月二十日朱本固园中牡丹二百余朵",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "沉香亭畔方移种，已见黄尘动地来。",
      "幸有爱花朱处士，至今留得百枝开。"
    ]
  },
  {
    "id": "adcfe4dbb23479db24a6660b3fa85df7",
    "title": "戊申看花诗",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "宝林双树影婆娑，普照花间系玉珂。",
      "如此春光独憔悴，可怜只是恨人多。"
    ]
  },
  {
    "id": "adcfe4dbb23479db24a6660b36f4b617",
    "title": "戊申看花诗",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "寺对钟陵第一峰，娑罗树下午阴浓。",
      "此身飘泊莺花海，踏遍蓬山仗短筇。"
    ]
  },
  {
    "id": "adcfe4dbb23479db24a6660bdf05b38d",
    "title": "戊申看花诗",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "五十年来老病愁，江山佳处几回头。",
      "齐梁旧事风吹去，柳叶梨花恨未休。"
    ]
  },
  {
    "id": "adcfe4dbb23479db76932902b3aee9d9",
    "title": "咏怀古迹",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "簇簇人闻马粪香，江东风俗美诸王。",
      "莫言此巷无寻处，处处皆成马粪场。"
    ]
  },
  {
    "id": "adcfe4dbb23479db12a5a495c3e61f60",
    "title": "雨花台",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "雨花台上草青青，落日犹衔木末亭。",
      "一线长江三里寺，千年鹤唳九秋萤。"
    ]
  },
  {
    "id": "adcfe4dbb23479db78ab717f387103ca",
    "title": "劳劳亭",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "蔓草离离朝送客，骊驹愁唱新亭陌。",
      "夜深苦竹啼鹧鸪，空帘独宿头皆白。"
    ]
  },
  {
    "id": "adcfe4dbb23479db84cac1e430048fc6",
    "title": "远游诗",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "衡岳闲游遇懒残，至今煨芋未曾餐。",
      "山人何事轻衣紫，笑绝桐江一钓竿。"
    ]
  },
  {
    "id": "adcfe4dbb23479db84cac1e40c70296c",
    "title": "远游诗",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "纷纷花柳映沙堤，岂有千金购马蹄。",
      "痛哭江陵张相国，孤坟犹在洞庭西。"
    ]
  },
  {
    "id": "adcfe4dbb23479db84cac1e417f615f4",
    "title": "远游诗",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "一杯江水谢东山，赌墅萧萧浑是闲。",
      "莫怪老僧频捉鼻，也曾谭笑到人间。"
    ]
  },
  {
    "id": "adcfe4dbb23479dbfc9905f6493888c2",
    "title": "白鹭洲",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "洲前白鹭几时飞？芳草王孙归未归？二水依然台下过，阿谁演念家山破。"
    ]
  },
  {
    "id": "adcfe4dbb23479db940dd1979d422e6b",
    "title": "效杜甫七歌在长洲县作",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "有客有客字船子，平生赤脚踏海水。身经战斗少睡眠，功名富贵徒为尔。",
      "自比稷契何其愚，非薄汤武良有以。呜呼一歌兮歌激昂，日月惨淡无晶光。",
      "我生之初遇神祖，四海苍生守环堵。旌旗杳杳三十年，金铜仙人泪如雨。",
      "皇天剥蚀国运徂，况我无家更愁苦。沟壑未填骨髓枯，河山已异安所取？",
      "胡雁翅湿犹高飞，百尺蛟龙堕网罟。呜呼二歌兮歌声寒，林木飒飒风漫漫。",
      "小人有母生我晚，幼多疾病长屯蹇。生不成名老何益，蚩尤夜扫兵满眼。",
      "吁嗟亡国甲申年，二竖沉沉婴圣善。呜呼三歌兮歌思绝，鹙鸧昼叫泪成血。",
      "有妻有妻佩璚玖，十年为我闺中友。两男一女未长成，索梨觅栗堂前走。",
      "汝病数载事姑嫜，伶仃憔悴供箕帚。岂知豺狼入我户，使汝惊悸遂不寿。",
      "呜呼四歌兮歌转悲，饥乌夜夜啼孤儿。我有敝庐东门侧，后种梧桐前挂席。",
      "数椽风雨门长闭，四壁清静苔藓碧。自从戎马生疆场，使我苍黄丧家室。",
      "我行去此安所之？渔樵无地鸡犬迫。旧雨今雨花不红，新人故人头尽白。",
      "呜呼五歌兮声乌乌，浮云为我停斯须。有友有友在远方，或称少年或老苍。",
      "遭乱化作长黄虬，碧血潇洒盈八荒。王室风尘此亦得，明明落月满屋梁。",
      "呜呼六歌兮歌最苦，春兰秋菊长终古。有弓救日矢救月，帝阍未开晨星没。",
      "词客哀时双泪垂，饥寒老丑空皮骨。何时东海翻波澜，暂向西园采薇蕨。",
      "呜呼七歌兮声啾啾，吞声忍恨归山丘。"
    ]
  },
  {
    "id": "adcfe4dbb23479dbb61e80aea0e6c45f",
    "title": "褚河南书枯树赋歌为孝升作",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "凉飙飒飒山鸟呼，丹青满堂招酒徒。烟黄露白木叶下，芙蓉昼泣三千珠。",
      "主人好客思芳草，金镫玉案供潦倒。湖海风尘浊酒杯，江南杨柳新亭道。",
      "昨夜枫林叫凤凰，朱帘宛转明月光。庭梧欲作潇湘雨，岩桂先催建业霜。",
      "床头鲛胎泻秋水，寸丝尺绢云霞起。就中一卷索题诗，六朝词赋初唐字。",
      "平生萧瑟庾子山，婆娑《枯树》动江关。树犹如此嗟何及，繁弦急管天应泣。",
      "临池者谁褚潭州，诘倔瘦健拔老湫。银钩铁画更妩媚，行间自带英雄气。",
      "当时欧虞八法工，文皇睿赏君臣同。岂知牝晨乱天纪，须眉竟向蛮烟徙。",
      "好书此赋十本余，汉南摇落增欷歔。古人气韵今人得，咨嗟坐卧忘头白。",
      "今宵沉醉太常斋，飞笺擘轴皆奇才。嗟余坎壈填沟壑，十年梦到屏风脚。",
      "哀歌夜半风雨来，凄怆江潭泪双落。"
    ]
  },
  {
    "id": "adcfe4dbb23479dbb157f8fb37c9d5fa",
    "title": "谢公墩",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "商卧东山四十年，一堂丝竹败苻坚。",
      "至今墩下萧萧雨，犹唱当时奈何许。"
    ]
  },
  {
    "id": "adcfe4dbb23479dba7da5a225dbf66dd",
    "title": "孙楚酒楼",
    "authorName": "余怀",
    "authorId": "adcfe4dbb23479dbd1457b72d1457b72",
    "dynasty": "清",
    "content": [
      "江南城西酒楼红，无数杨柳迎春风。",
      "孙楚去后李白醉，千年不见紫髯公。"
    ]
  },
  {
    "id": "adcfe4dbb2600263f20a4237a7d4e274",
    "title": "送别黄皆令",
    "authorName": "祁德茝",
    "authorId": "adcfe4dbb2600263d1457b72d1457b72",
    "dynasty": "清",
    "content": [
      "画阁联吟恰一年，此时分袂两凄然。",
      "云间归雁路何处，林里飞花香可怜。",
      "远客青山皆别思，仙舟明月已无缘。",
      "怀君日后添离梦，寂寞荒村渡晚烟。"
    ]
  },
  {
    "id": "adcfe4dbb2600263fc9bc2d96d99ebfa",
    "title": "忆益姊",
    "authorName": "祁德茝",
    "authorId": "adcfe4dbb2600263d1457b72d1457b72",
    "dynasty": "清",
    "content": [
      "拈来阁上黄金线，倚遍亭前白玉栏。",
      "徒忆空园悬画板，春风一夜杏花残。"
    ]
  },
  {
    "id": "adcfe4dbb2600263b432baee3f0c85c3",
    "title": "惜花",
    "authorName": "祁德茝",
    "authorId": "adcfe4dbb2600263d1457b72d1457b72",
    "dynasty": "清",
    "content": [
      "花事阑珊又一年，当门岩壑总依然。",
      "落红满地休轻扫，也算留春在目前。"
    ]
  },
  {
    "id": "adcfe4dbb2600263fe6353061517e3ac",
    "title": "古意",
    "authorName": "祁德茝",
    "authorId": "adcfe4dbb2600263d1457b72d1457b72",
    "dynasty": "清",
    "content": [
      "惜昔与君别，杨柳丝堪结。",
      "芳草积如烟，飞花乱成雪。",
      "数载客京华，念君远别家。",
      "欲知遥塞雪，但看故园花。",
      "芳时处幽独，蜘蛛网金屋。",
      "细雨昨夜零，春苔上阶绿。",
      "对镜厌孤鸾，凌云怨黄鹄。",
      "憔悴玉台人，肠断珠帘曲。",
      "为欢须忆故，为衣莫道新。",
      "愿持江国月，流照苏门春。"
    ]
  },
  {
    "id": "adcfe4dbb2600263e885bf3a8737c92b",
    "title": "题钱舜举鸳鸯",
    "authorName": "祁德茝",
    "authorId": "adcfe4dbb2600263d1457b72d1457b72",
    "dynasty": "清",
    "content": [
      "柳丝织烟金缕细，绿波宛转通春意。",
      "锦塘一曲静沈沈，下有鸳鸯七十二。",
      "交颈双栖睡起迟，烟轻沙暖艳阳时。",
      "谁教钱选生香笔，画出多情崔珏诗。"
    ]
  },
  {
    "id": "adcfe4dbb264653997bb4cecd808b105",
    "title": "万柳堂",
    "authorName": "邵晋涵",
    "authorId": "adcfe4dbb2646539d1457b72d1457b72",
    "dynasty": "清",
    "content": [
      "横云池馆已荒凉，衰柳今依选佛场。",
      "细路独来寻曲涧，孤亭无主倚斜阳。",
      "芦摇霜气飞千点，雁逼风棱并一行。",
      "惟有西山肯留客，湿岚如画石桥旁。"
    ]
  },
  {
    "id": "adcfe4dbb264653997bb4cec8a750f96",
    "title": "万柳堂",
    "authorName": "邵晋涵",
    "authorId": "adcfe4dbb2646539d1457b72d1457b72",
    "dynasty": "清",
    "content": [
      "似闻春露濯灵姿，上客先拈白凤词。",
      "花气扑筵香是雾，歌声吹梦雨如丝。",
      "我生已晚悲前度，树岂能言感昔时。",
      "日暮陂塘回瘦马，碧云黄叶去何之。"
    ]
  },
  {
    "id": "adcfe4dbb26465391b8ec54f2c5d57fe",
    "title": "观二树山人画梅即和题画诗韵",
    "authorName": "邵晋涵",
    "authorId": "adcfe4dbb2646539d1457b72d1457b72",
    "dynasty": "清",
    "content": [
      "青袍筇竹净无埃，万点疏花腕底开。",
      "想见铜坑风雪路，倒骑驴背独吟来。"
    ]
  },
  {
    "id": "adcfe4dbb26465391b8ec54f0132b68c",
    "title": "观二树山人画梅即和题画诗韵",
    "authorName": "邵晋涵",
    "authorId": "adcfe4dbb2646539d1457b72d1457b72",
    "dynasty": "清",
    "content": [
      "谁见灵虬布格奇，遥从雪海望迷离。",
      "能吟空际疏花点，只有朱三十五诗。"
    ]
  },
  {
    "id": "adcfe4dbb26465395748fd7d76e5b621",
    "title": "秋夜作",
    "authorName": "邵晋涵",
    "authorId": "adcfe4dbb2646539d1457b72d1457b72",
    "dynasty": "清",
    "content": [
      "英英西山云，霏霏被高树。",
      "明月无余晖，飞来落何处。",
      "江草日萧疏，江花淡容与。",
      "想见羽衣人，乘月披云去。",
      "即目媚芳华，孤怀感羁旅。",
      "云中君不来，风铃夜深语。"
    ]
  },
  {
    "id": "adcfe4dbb26465395748fd7df3838e18",
    "title": "秋夜作",
    "authorName": "邵晋涵",
    "authorId": "adcfe4dbb2646539d1457b72d1457b72",
    "dynasty": "清",
    "content": [
      "五岳挂胸前，不掩青铜镜。",
      "起看天宇光，星河长耿耿。",
      "侠客骋雕鞍，幽人理瑶轸。",
      "冉冉菰芦中，秋水相与永。",
      "谁将一缕丝，持作千年竞。",
      "屋角曙乌啼，砌下吟蛩静。"
    ]
  },
  {
    "id": "adcfe4dbb26465395748fd7d23848c78",
    "title": "秋夜作",
    "authorName": "邵晋涵",
    "authorId": "adcfe4dbb2646539d1457b72d1457b72",
    "dynasty": "清",
    "content": [
      "五月芰荷花，七月芰荷叶。",
      "花叶不相依，云水不相接。",
      "故人万里余，迢迢鸿雁迹。",
      "不感故人怀，怨此清秋节。"
    ]
  },
  {
    "id": "adcfe4dbb26e582c6d64eaff9e2c88b8",
    "title": "狮子峰",
    "authorName": "赵学泗",
    "authorId": "adcfe4dbb26e582cd1457b72d1457b72",
    "dynasty": "清",
    "content": [
      "狰狞高踞镇龙泉，护法西来不计年。",
      "三乘参时醒也未，一声长唤应幡然。"
    ]
  },
  {
    "id": "adcfe4dbb26e582c0531058b09fa9640",
    "title": "普安观",
    "authorName": "赵学泗",
    "authorId": "adcfe4dbb26e582cd1457b72d1457b72",
    "dynasty": "清",
    "content": [
      "摄衣扶杖到西明，石磴盘回涧水鸣。",
      "仙洞凌虚松籁细，波腾云涌万峰迎。"
    ]
  },
  {
    "id": "adcfe4dbb26e582c7e3ee52922eb49bf",
    "title": "五佛顶",
    "authorName": "赵学泗",
    "authorId": "adcfe4dbb26e582cd1457b72d1457b72",
    "dynasty": "清",
    "content": [
      "森列峰头五佛尊，云衣松盖护昆仑。",
      "登临已觉天相近，欲摘星辰谁与论。"
    ]
  },
  {
    "id": "adcfe4dbb26e6c9bd878c1fd668ed77e",
    "title": "无锡道中",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "行客江湖远，悠悠一叶船。",
      "窑烟风外直，塔影水中圆。",
      "不见村酤味，其如暮雪天。",
      "漪澜堂好在，留咏惠山颠。"
    ]
  },
  {
    "id": "adcfe4dbb26e6c9b8ec77dc4a225a3b0",
    "title": "舟过金粟寺",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "画图影里放船行，雨过村村啭乱莺。",
      "港口忽迷高柳卧，山腰欲截嫩云生。",
      "粥鱼敲破十年梦，诗箧吟残三月程。",
      "为问老僧仍种菊，重来应许摘秋英。"
    ]
  },
  {
    "id": "adcfe4dbb26e6c9b5e8c3f31d5f32a3a",
    "title": "过花溪宿葆光居",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "路僻天寒可耐寻，羡君处所宛山林。",
      "溪回风雨舟难稳，夜聚亲朋酒易深。",
      "老屋岿然思旧业，流光驶甚抱衰心。",
      "牡丹幸获根株在，还望春来绕砌吟。"
    ]
  },
  {
    "id": "adcfe4dbb26e6c9b03b322cd0b705ad7",
    "title": "佟家园醉后题壁",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "竟日蓝舆款竹扉，汉阴抱瓮本忘机。",
      "刺梅径窄黄蜂乱，布谷村深绿树围。",
      "首夏风光扶病出，丈人鸡黍卖花归。",
      "酒酣祇怪蛙声聒，一片乡愁黯落晖。"
    ]
  },
  {
    "id": "adcfe4dbb26e6c9b2ffc11160a9cb0db",
    "title": "夏夜独坐",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "白马黄衫懒送迎，檀槽子夜漫多情。",
      "野风菡萏难留梦，沟水虾蟆只乱更。",
      "入世头颅嗟比日，寻山屐齿负平生。",
      "谁家河朔成高会，碧落参旗醉后横。"
    ]
  },
  {
    "id": "adcfe4dbb26e6c9b74af75efb7d82664",
    "title": "送从弟东毓南归",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "一梦天涯乳燕飞，粥鱼茶板静相依。",
      "春官三策真投闇，潞水千帆恰羡归。",
      "负郭有田高卧稳，出门多病寄书稀。",
      "南风吹得家山绿，双泪因君湿到衣。"
    ]
  },
  {
    "id": "adcfe4dbb26e6c9bb02d81373d156acf",
    "title": "村舍",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "土垣竹舍惬幽寻，社后风光压昼阴。",
      "积雨市堆山笋贱，冲烟人入菜花深。",
      "偶然薄饭过邻叟，颇耐清眠听野禽。",
      "仿佛鹿门偕隐处，卜居何日遂初心。"
    ]
  },
  {
    "id": "adcfe4dbb26e6c9b9af06cb5ecb96c6b",
    "title": "谒林和靖墓即用集中和运使陈学士游灵隐寺寓怀韵",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "里湖静不波，云覆湖半阴。",
      "桨牙萍面画，载酒复携琴。",
      "先生旧隐处，孤屿恒幽沈。",
      "舣岸上苔磴，好风飘我襟。",
      "翠丛识芳躅，石泉明素心。",
      "梅妻鹤为子，廿载随啸吟。",
      "时或李薛偕，烟景供登临。",
      "胸怀既荡涤，那复尘虑侵。",
      "乃知冥冥鸿，迥异樊中禽。",
      "低徊诵遗稿，托意何遐深。",
      "安得大痴哥，铁笛吹空林。",
      "一声破天碧，晚峰排千寻。"
    ]
  },
  {
    "id": "adcfe4dbb26e6c9b5be622654e34c768",
    "title": "雷雨连日愁卧作歌与厚石",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "昨雨我不出，今雨客不来。关门听雨夜复昼，瓦沟激溜墙殷雷。",
      "从横淫潦没阶砌，蓊郁梵宇青蒿莱。江湖有兴不可即，枕簟那得窗花开。",
      "君居菜园静，我居米市杂。我欲携鸱夷，醉眠就君榻。",
      "高城风断远饮虹，霁月婵娟倚阊阖。徘徊咫尺阻相见，蹇卫何堪烂泥踏。",
      "颓然坐卧忧万端，脚故不袜头不冠。君虽得第仍冷官，砚凹笔秃杯常乾。",
      "平生读《易》识损益，一囊之粟妻孥欢。季氏对饮真渴骥，群儿绕座如翔鸾。",
      "世间荣贵任趋附，粪土蜣螂孰回顾。但愁秉烛虚夜游，庭下百虫警秋露。",
      "他乡会合岂能久，明日阴晴问歧路。"
    ]
  },
  {
    "id": "adcfe4dbb26e6c9b7c1424b2b2a65148",
    "title": "和菽原绿溪庄看海棠兼怀依云陕右",
    "authorName": "祝哲",
    "authorId": "adcfe4dbb26e6c9bd1457b72d1457b72",
    "dynasty": "清",
    "content": [
      "健者去骚坛，闻金不闻鼓。",
      "君复动余兴，化晕猫睛午。",
      "雒诵海棠诗，怀人远鄠杜。",
      "循职不负丞，拯恤乐比户。",
      "秦关柳依依，百斛葡萄醑。",
      "缔好本朱陈，婚嫁迟儿女。",
      "昨过道南宅，香雾文窗煦。",
      "新绿亚竹梢，旧巢识燕侣。",
      "手栽尺已丈，开落廿年数。",
      "弃去传舍如，枨触鹈鴂苦。",
      "千丝万丝萦，昨日今日妩。",
      "幸托谢庭芳，枝繁映簪组。",
      "子弟兰玉珍，雅材一百五。",
      "无忘角弓篇，嘉树厚陪土。"
    ]
  },
  {
    "id": "adcfe4dbb2766de3d27ff484af59c0a4",
    "title": "半壁山",
    "authorName": "英启",
    "authorId": "adcfe4dbb2766de3d1457b72d1457b72",
    "dynasty": "清",
    "content": [
      "半壁横江渚，东来第一关。",
      "戈船齐奋武，铁锁枉连环。",
      "地险波涛怒，时平草木闲。",
      "神鸦栖绝顶，疑是古苔斑。"
    ]
  },
  {
    "id": "adcfe4dbb2766de34fafb34799a6a989",
    "title": "晓发泰安",
    "authorName": "英启",
    "authorId": "adcfe4dbb2766de3d1457b72d1457b72",
    "dynasty": "清",
    "content": [
      "登车才息雨纷纷，鲁郭齐城望里分。",
      "风意不寒尘气净，袖中携得泰山云。"
    ]
  },
  {
    "id": "adcfe4dbb283acb4421da6674bb9ace8",
    "title": "西湖杂诗",
    "authorName": "路一麟",
    "authorId": "adcfe4dbb283acb4d1457b72d1457b72",
    "dynasty": "清",
    "content": [
      "华岳高寒石磴斜，飞流倒树乱槎丫。",
      "玉荷十丈惊人眼，何用包庄满路花。"
    ]
  },
  {
    "id": "adcfe4dbb28920d5a19846b4bf192f3b",
    "title": "吊黄侍中观用痴山皖伯台韵",
    "authorName": "章钟亮",
    "authorId": "adcfe4dbb28920d5d1457b72d1457b72",
    "dynasty": "清",
    "content": [
      "明诏建文颁，亲藩尚恃蛮。",
      "龙孙何处去？",
      "燕子忽飞还。",
      "命付长流水，魂依故国山。",
      "夫人有遗石，迹渍血痕殷。"
    ]
  },
  {
    "id": "adcfe4dbb28920d5fd70e74a84dfe56a",
    "title": "六十自述四首",
    "authorName": "章钟亮",
    "authorId": "adcfe4dbb28920d5d1457b72d1457b72",
    "dynasty": "清",
    "content": [
      "春鹒秋蟀太匆忙，潦倒人间六十霜。",
      "蔬圃近来留薤白，芒鞋老去踏槐黄。",
      "渐知佳境甘于蔗，漫道文章辣似姜。",
      "屈指光阴虚度过，蹉跎非复少年场。"
    ]
  },
  {
    "id": "adcfe4dbb28920d5fd70e74a25ef9d2e",
    "title": "六十自述四首",
    "authorName": "章钟亮",
    "authorId": "adcfe4dbb28920d5d1457b72d1457b72",
    "dynasty": "清",
    "content": [
      "雪鬓霜髯暮齿隤，阅人成世岁华催。",
      "漫乘黄鹤冯虚去，曾历红羊浩劫来。",
      "十载秋风羁皖水，一场春梦到燕台。",
      "遨游四渎添诗料，也算平生眼界开。"
    ]
  },
  {
    "id": "adcfe4dbb28920d5fd70e74a89f34b7e",
    "title": "六十自述四首",
    "authorName": "章钟亮",
    "authorId": "adcfe4dbb28920d5d1457b72d1457b72",
    "dynasty": "清",
    "content": [
      "江湖浪迹老风尘，权借行窝寄此身。",
      "愤世但谋千日醉，卖文不救一家贫。",
      "叩门问字停车客，让坐清谈入幕宾。",
      "只有二三知己共，好携蜡屐访诗人。"
    ]
  },
  {
    "id": "adcfe4dbb28920d5fd70e74a65945950",
    "title": "六十自述四首",
    "authorName": "章钟亮",
    "authorId": "adcfe4dbb28920d5d1457b72d1457b72",
    "dynasty": "清",
    "content": [
      "门户支持汔小安，弟兄羁旅迫饥寒。",
      "不求官俸还山易，欲报亲恩表墓难。",
      "积善儿孙留好样，长斋妻女劝加餐。",
      "重将花甲挨年数，八百彭篯指一弹。"
    ]
  },
  {
    "id": "adcfe4dbb28920d5b522e0ada4b5d98e",
    "title": "风节井",
    "authorName": "章钟亮",
    "authorId": "adcfe4dbb28920d5d1457b72d1457b72",
    "dynasty": "清",
    "content": [
      "河水有时浊，不如井水清。",
      "流水有时激，不如止水平。",
      "平以正其命，清以全其贞。",
      "夫人完大节，儿女垂令名。",
      "深闺倡风节，阖郡多贞婴。",
      "宁从封氏死，不学息妫生。",
      "缅怀伊伯氏，彤管表风声。",
      "改邑不改井，有如白水盟。"
    ]
  },
  {
    "id": "adcfe4dbb28920d54d58ddbe2b85342e",
    "title": "长歌一首",
    "authorName": "章钟亮",
    "authorId": "adcfe4dbb28920d5d1457b72d1457b72",
    "dynasty": "清",
    "content": [
      "丈夫七尺身昂藏，酒酣耳热神飞扬。",
      "脱帽露顶所不禁，吴侬入楚皆同乡。",
      "座中在癖杜元恺，胸罗武库壁垒张。",
      "文坛元帅张子寿，词锋熊熊旗鼓当。",
      "修仁只许谭风月，语入元妙参老庄。",
      "翩翩年少杨德祖，时出议论相颉颃。",
      "方干补唇善谐谑，风流小杜亦清狂。",
      "诸君言语妙天下，千人辟易走且僵。",
      "我无李白粲花舌，独有阮生盗酒肠。",
      "醉后狂歌颇自得，请浮大白倾三觞。",
      "掷笔长啸出门去，白云红树恣徜徉。"
    ]
  },
  {
    "id": "adcfe4dbb28f901cb81319ff84801b61",
    "title": "和汪郇亭前辈四十自述用原韵",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "杜老声名久，今当献赋年。",
      "文追三代体，学富百家编。",
      "遇事胸无滞，逢才意辄怜。",
      "称觞愧辞拙，珠玉况居前。"
    ]
  },
  {
    "id": "adcfe4dbb28f901cd1f049bd555eceb3",
    "title": "鄂寓有感，寄赠姜君研云二首",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "出门寒食清明节，转眼风光到菊花。",
      "顾我奔驰消岁月，输君坐啸乐烟霞。",
      "故乡迢递三千里，水国浮沉百万家。",
      "时事艰难生计薄，担囊何日赴京华。"
    ]
  },
  {
    "id": "adcfe4dbb28f901cd1f049bdb5df17f6",
    "title": "鄂寓有感，寄赠姜君研云二首",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "淮海维扬次第游，今来又泊武昌舟。",
      "洞庭秋色浮空远，汉口江声入夜遒。",
      "自历红羊长作客，为寻黄鹤独登楼。",
      "归程代我殷勤数，遥念高堂有白头。"
    ]
  },
  {
    "id": "adcfe4dbb28f901c400ade812e0a1cc4",
    "title": "王子实前辈戏咏炭，敬用其韵以和之",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "裘葛中更又一年，故人情重到冰天。",
      "热肠毕竟能传出，炙手休嗤莫近前。",
      "客至乍惊开燠馆，宵深不怕拥寒毡。",
      "全凭黍谷回温力，为奏南薰解愠弦。"
    ]
  },
  {
    "id": "adcfe4dbb28f901c0b657bebbbb871a8",
    "title": "赠金溎生同转",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "菉葭浜外水涟漪，游子停桡日暮时。",
      "料得有人烧烛坐，新吟补入草堂诗。"
    ]
  },
  {
    "id": "adcfe4dbb28f901c060539a7b61370cf",
    "title": "洞庭叶铁琴节女遗像二首",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "妙擅生花笔一枝，能书能画复能诗。",
      "即今遗像留生气，相见当年仗义时。"
    ]
  },
  {
    "id": "adcfe4dbb28f901c060539a757018d0f",
    "title": "洞庭叶铁琴节女遗像二首",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "有才无命欲如何，茹苦含辛十载多。",
      "同是清光传不朽，莫釐山色洞庭波。"
    ]
  },
  {
    "id": "adcfe4dbb28f901ccb12177f1f7b0058",
    "title": "病起二首",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "中年岁月易蹉跎，况被沈疴更折磨。",
      "回首榴花红一色，光阴强半病中过。"
    ]
  },
  {
    "id": "adcfe4dbb28f901ccb12177f4856f0ff",
    "title": "病起二首",
    "authorName": "徐文泂",
    "authorId": "adcfe4dbb28f901cd1457b72d1457b72",
    "dynasty": "清",
    "content": [
      "瘦损惟馀病骨支，何堪白发系愁思。",
      "家书不敢从头说，犹道平安似昔时。"
    ]
  },
  {
    "id": "adcfe4dbb298097d8c2f74bee71f6b42",
    "title": "书伯兰员外诗集后",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "{扌身}然天乐韵韶茎，威凤丹山羽夙成。",
      "帝室雅才刘子政，郎宫俊望柳耆卿。",
      "江山奇气归吟笔，丝竹中年写至情。",
      "话到东阿旧俦侣，端居每感绿苔生。"
    ]
  },
  {
    "id": "adcfe4dbb298097daf5128fcff5f299e",
    "title": "病中蒙潘伯寅少宰饷群籍并示消夏六咏率成长歌跋于纸尾",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "长安六月积淫潦，键关卧病车罕过。欲藉古人起废疾，随身书卷携无多。",
      "伻来陈讯走流汗，瑶华循诵颜先和。发函突兀见精椠，如遇卢扁疗沈疴。",
      "诸公衮衮富述作，津逮末学犹江河。《消夏六咏》最奇崛，知君饕古穷羲娲。",
      "南皮张饮自矜许，邺中七子真幺麽。何如锐精究篆古，取证经义功不磨。",
      "少宰斋中富藏弆，商周典物如星罗。抉扬土花发奇字，粟雨鬼哭群灵呵。",
      "吉金摹据良不易，康成误解凤尾娑。盉煮荐体本非镬，孙陆瞽说殊沿讹。",
      "希冯乃以盉为味，《玉篇》传后将谁詑。颉诵不作古文晦，弡释为张池为沱。",
      "京洛冠盖掩群雅，崡穆虽博难同科。沙南片石释者鲜，安世默识论不颇。",
      "获奋字谊本洨长，钩据脱尽前人窠。隐侯见之必狂喜，可惜宿草归山阿。",
      "古印累累亦典贵，嬴刘爵号能缕覼。持此上补百官表，淹贯岂让扶风娥。",
      "咄哉彦远不识字，胡言斫玉藐毋驮。石斋遗砚失复得，流传墨妙由东坡。",
      "群儿但宝香姜瓦，狗脚邺焉足诃。世间神物各有数，汉百碑砚归烟萝。",
      "吴会藏书甲天下，绛云传是扬其波。佞宋主人最后起，爱书成癖犹金陀。",
      "一廛百宋悉善本，况有涧翁相切劘。越来溪边石鼓吼，南中旧椠灰兵戈。",
      "君家赐书本充栋，一朝化去如龙梭。方今粲晏右文学，明堂黼黻登雅歌。",
      "少宰遍窥中秘籍，论思扃禁吟羔紽。月廪悉以置篇简，古绨鼊首熏沈螺。",
      "榷扬文史盍朋戠，躧履蹋残厅事莎。孤寒三百尽頫首，搜扬潜逸来盘薖。",
      "男儿性命在文字，一卷能寿非坎轲。牟首尽载士安序，传播奚止一刹那。",
      "走也浅学本肤受，石墨金薤空摩挲。观碑太学但自恨，鱮柳不辨成蹉跎。",
      "君今赠我宛委秘，贫儿暴富惭颜酡。惜我不寻比邻住，假观宝墨穷籀蝌。",
      "会当归去访林屋，禹书窃读惊蛟鼍。"
    ]
  },
  {
    "id": "adcfe4dbb298097d3dbda6326c273e32",
    "title": "东坡生日高碧湄刺史刘泖生司马招集傅星槎太守寓斋同杨见山丈叶鞠裳同年赋",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "风雪十日不放晴，城南裹迹年峥嵘。胜流走简辱蓬筚，招我来莅新诗盟。",
      "今年太岁建丙子，支干正协眉山生。酌取寒泉设嘉祀，选胜近就糜都兵。",
      "是时园中梅破萼，玉龙起舞笛吹落。主客忘形倒浊醪，酒香花气侵帘幕。",
      "恍疑身在小罗浮，醉起折枝酬玉局。公昔信宿来吴中，实惟甲寅之春癸丑冬。",
      "观镫曾和王规父，饮酒还过闾邱公。三瑞堂与虎邱寺，城西往往留雪鸿。",
      "可怜命宫坐磨蝎，九死孤臣海南谪。蛮唱黎歌客倦听，吴天回首渺何极。",
      "契顺远来询起居，十颂寒山慰岑寂。当年置酒赤壁矶，江上献寿豪情飞。",
      "紫裘王郎奏新弄，惊起乌鹊无枝依。八百卅年一弹指，笠屐丰神尚如此。",
      "泂酌亭上识遗像，须眉雅与陶庐似。清都道士径幽琳，与公生年同丙子。",
      "更有幕府老沈逵，飘泊广南穷不死。三人踪迹渺难详，皆以生年显骥尾。",
      "先辈风流赋乐神，良会自昔推绵津。后来冶城更继起，孙郎才调高绝伦。",
      "我吴坛坫久无主，题襟谁复联今雨。家家膢腊祀黄羊，不为髯翁荐芳醴。",
      "风雅主持赖寓贤，玉梅花下分朋笺。醉写松鹤为公寿，南飞一曲娱神弦。",
      "若准贾岛祭诗例，迟鸿最是呕心篇。下走深惭与雅集，围炉欢笑驱烟黑。",
      "但愿朋好不分张，白发年年作生日。"
    ]
  },
  {
    "id": "adcfe4dbb298097dc3307bf5f8378865",
    "title": "挽高碧湄刺史",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "逝水不亭壑，霣槁无还枝。年命嗒然谢，颜蹠同所归。",
      "独兹赫赫名，不随秋草萎。翰墨有勋绩，政化有去思。",
      "硁硁高使君，挺秀西江麋。宅性固英亮，蕴才特环奇。",
      "豫章魁垒薮，易堂扬其蕤。近稍骛空诞，倜说无垠涯。",
      "系君媚古学，众籍勤讨治。故训师洨长，靡绮斥总持。",
      "钻玩日以久，下笔言纚纚。江山发奇藻，金石助伟辞。",
      "上者排屈宋，次亦体陶韦。斯道久堙暧，颠倒造化儿。",
      "高才坐磨蝎，殽讹黑与雌。谓当掞天庭，激昂青云姿。",
      "威凤一振翰，乃堕枳棘卑。文章满人口，焉救臣朔饥。",
      "故乡正沦莽，鼙鼓天南陲。归耕守妻子，荒山蕨不肥。",
      "长揖就幕府，感此国士知。决胜千里外，石画洞险夷。",
      "倚马文立就，辈流交嗟咨。晁采不终閟，神骏无久羁。",
      "遂以令仆才，枉屈理茧丝。随车澍甘雨，吴侬春熙熙。",
      "拔薤亿彊衙，破柱禽奸私。亮哉神明吏，诸曹不敢欺。",
      "敝俗假神鬼，荆巫而越禨。青溪蒋侯庙，云阳{卯占}𨟚祠。",
      "自从潜庵后，光景仍闪尸。君独奋廉{豙豙}，秘祝殴妖尼。",
      "沈履与灶髻，山娶立时堕。汪汪太湖水，灌我千顷陂。",
      "葑茭渐堙塞，撩浅伊谁施。吴西十万井，叹暵惊坼龟。",
      "惟君轸民隐，沟洫书勤披。露冕涉坰亩，纡筹疏瀹宜。",
      "周览地形势，脱略官威仪。畚锸及时奋，双流酾以厮。",
      "郑白永利赖，氓衣之食之。功德在苍赤，岂少遗爱碑。",
      "独不悦大姓，彊项难逶迤。修筱有劲节，幽兰无俗辉。",
      "退食理琴啸，倒著白接。二三岁寒友，步屟相追随。",
      "闭关或颂酒，联辔惟为诗。浮云空得失，众煦徒尔为。",
      "嗟君不偶俗，过严渑与淄。平生青白眼，何能悦蚩蚩。",
      "天亦忌才隽，张角丛嵚巘。一官且未达，胡乃朝露晞。",
      "伊余江上，舟行彭郎矶。远眺双石钟，孤烟入翠微。",
      "羡君家山好，只合卧荆扉。岂料黄独在，杜陵归无期。",
      "今夏予遄返，尝一过君。手摇蒲葵扇，剧谈风生颐。",
      "座有傅鹑觚，合并喜一时。何图素心契，从此长别离。",
      "天涯传噩耗，闻之骇且疑。卧病阅几日，服药凡几剂。",
      "奄忽如此遽，是否误庸医。君负七尺表，落落长松支。",
      "赋质极纯固，理当登梨眉。云何不半百，中道崇𩴥夔。",
      "君弟吏秦陇，能声隆隆驰。惊闻鄂跗折，能勿摧心脾。",
      "君有二藐孤，少者才胜衣。父书信能读，门户未易支。",
      "想君属纩辰，神识亮勿衰。兴言念贻厥，泪下当如縻。",
      "一廛寄吾吴，鹪鹩枝可依。曾楼高切云，中庋千书瓻。",
      "日夕板床坐，渊渊闻唔咿。君委恒干去，魂魄当乐斯。",
      "蛹死有遗茧，龙化仍留漦。一编《志微录》。香草规湘累。",
      "风旨极深隐，字字吟《五噫》。畴昔孝标逝，君为理箧遗。",
      "礼堂幸未轶，古谊良所稀。今君甫写定，后死更责谁。",
      "贱子困行役，侧身涕涟洏。年年赋《伤逝》，奚止黄垆悲。",
      "恨无拚飞翼，絮酒荐君帷。远念腹痛语，泚笔哀江蓠。"
    ]
  },
  {
    "id": "adcfe4dbb298097d78762dc27e1781f0",
    "title": "袁磢秋主政枉诗见赠次韵答之并效其体",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "高三十五今宿草，畴昔屡道袁生奇。",
      "薢茩学人适我愿，俶傥诗史非君谁。",
      "抢枋奚恤鸴鸠笑，栖棘只怜鸾凤姿。",
      "正赖使图订方国，漫将海枣斥安期。"
    ]
  },
  {
    "id": "adcfe4dbb298097d68228e2cf1e8dff3",
    "title": "题徐昭法山水",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "乙酉春阅海王肆，此帧弃置墙壁间。蠹蝇玷识者少，购之三百青铜钱。",
      "拂拭锦贉露奇秀，平远如见江南山。昭法先生昔飞遁，弱冠早赋《招隐》篇。",
      "布衣草履绝城市，涧上上沙诛一廛。终身不受安邑馈，日高往往无{炊鬲}烟。",
      "潜庵慕道屏车骑，末由一睹园绮颜。俗流好事幻赝鼎，谓曾造膝相周旋。",
      "骨董之羹不足道，独惜轻䃣贞玉坚。作此画时岁癸酉，是为康熙卅二年。",
      "不署元号题甲子，柴桑思晋心皦然。先生时年七十二，慭遗一老应华颠。",
      "越岁甲戌便委蜕，遗人间世登上仙。我因重续图经记，十年前曾寓渎川。",
      "闲随巾拂拜祠下，寒泉秋菊歌神弦。涧户无人夕阳静，时有白鹤飞上天。",
      "水流绕屋岩花笑，但闻琴筑鸣涓涓。于今聊浪万人海，青山不到轩窗前。",
      "芝讪鹤怨良自愧，衣化为缁何能湔。秋风起兮我当去，扁舟采莼西涧边。"
    ]
  },
  {
    "id": "adcfe4dbb298097d81e8646fca67936c",
    "title": "丁松生文澜归书图",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "孝惠始除挟书律，屋壁山岩稍稍出。是时篇牍极重大，联以缥绳书以漆。",
      "《孝经》行疏策谦半，《酒诰》文繁简脱一。蜀客奏赋铅须怀，吴人炙字青乃杀。",
      "代以缣素便赍持，书之赫蹄致缜密。自是篇卷鲜沦芜，荀经阮录代增益。",
      "观文实储五十副，江陵尚存七万帙。长兴雕印既𢑆舆，孟蜀书林更牣溢。",
      "官本监本绣梓精，晁氏陈氏簿录悉。勤有堂惟仁仲遗，睦亲铺乃道人设。",
      "金于平水置书肆，元之兴文务雕刷。有明一代鲜善本，嘉隆以后椠尤劣。",
      "秦晋赵藩皆刻书，不及会通与兰雪。姚赵吴沈好移写，叶顾钱毛善鉴别。",
      "宋元旧本什湮九，赖有诸贤订坠缺。我朝稽古轶汉唐，延阁尊藏切云楶。",
      "纯庙特开献书路，谒者求遍东西浙。大𦨵刬除方兴伪，汲冢捃护师春逸。",
      "序录校上义放刘，活版排成制沿毕。草茅未窥中秘书，三阁储珍逮英哲。",
      "家家乐献鸡次典，人人许入龙威穴。然脂怀饼土麇来，从此儒风振扬越。",
      "上者古训钩郑服，次亦骚情掩贾屈。余子龂龂讲版本，元钞宋椠森罗列。",
      "振绮汪暨拜经吴，百宋一廛最奇崛。云何菑晚极庚辛，焚如毒甚滈池厄。",
      "岂独缣素充帷囊，直以经典代薪爇。湘乡相公老开府，手扫凶欃扶日月。",
      "郘亭厄厄求遗书，四部先刊甲与乙。同时爰有丁龙泓，秘阁篇亡心菀结。",
      "抱持愈比杜林艰，蒐集无逾任昉切。礼典往往出秦余，目录一一订魏阙。",
      "圭零锦断好护持，剑合珠还渐充实。其功不在陈农下，此事留待程俱说。",
      "永嘉旧本世尚多，安得先生尽搴撷。迩来横海肆楼船，汉廷未暇修儒术。",
      "颇闻守藏史不慎，文德官书半放失。子云老作輶轩语，素赍归致并精绝。",
      "海外不乏歆向流，赤轴青纸肆钩抉。我思拄杖医无闾，一探东丹读书室。"
    ]
  },
  {
    "id": "adcfe4dbb298097d719a8e52059cb8bd",
    "title": "送黄公度随使欧洲",
    "authorName": "王颂蔚",
    "authorId": "adcfe4dbb298097dd1457b72e06f967f",
    "dynasty": "清",
    "content": [
      "广南古奥区，魁奇所丛育。我友黄长睿，负才尤绝俗。",
      "劬古得谟觞，讨今图畿服。十上不得志，神驹耻趢趗。",
      "爰作汗漫游，西行指柳谷。在昔辽大石，曾收印都族。",
      "元祖见角端，亦著《亲征录》。两朝逞兵棱，皆至海西曲。",
      "沈何号方闻，迄未定员幅。烦君亟考实，归来共扬榷。",
      "大典图书渊，渔猎资来学。岁久渐沦芜，往往山岩伏。",
      "颇闻伦敦城，稿尚盈两屋。愿君勤搜访，寄我采遗目。",
      "宣庙昔季年，海氛始渐张。烟禁既大弛，五口遂通商。",
      "埔头日以辟，遍地班兰裳。迩来设海部，相率谈自彊。",
      "既购克虏炮，复置毛瑟枪。峨峨钢铁甲，靡千亿佛郎。",
      "利器不善用，适以赍盗粮。金钱日外溢，卮漏未渠央。",
      "生民剥膏血，坐是羸且尪。小夫骛执利，狗态而憋肠。",
      "器必尚服匿，食以罗湩浆。舌人语粗解，著论已汪洋。",
      "邹衍书未读，便欲非三王。藉此弋声誉，取爵如烂羊。",
      "可怜好家居，都被纤儿撞。望君作砥柱，努力事修攘。",
      "管子权轻重，商务即滥觞。墨子著经说，起重理已详。",
      "礼失求诸野，制夷师夷长。要令重九译，事我皇哉唐。"
    ]
  },
  {
    "id": "adcfe4dbb29f95026db63d1b184e9ca7",
    "title": "曹仁宪谨荣寿",
    "authorName": "郑祥和",
    "authorId": "adcfe4dbb29f9502d1457b72d1457b72",
    "dynasty": "清",
    "content": [
      "当日儒坛领袖先，蒲轮捷贲出鸣弦。",
      "原丰舆颂周衢里，琅峤讴思遍陌阡。",
      "仕路超群秋鹤立，官阶接踵晓莺迁。",
      "苍生久系胸间地，素志常忘郭外田。",
      "淡水藻芹叨灌溉，紫陵松竹倍延绵。",
      "青灯续带耽书味，白昼垂帘契道缘。",
      "别样聪明如雪净，几分严厉等霜坚。",
      "讲论要抉程朱粹，报最端推召杜贤。",
      "健令廉能都绝俗，仁人慈惠本天然。",
      "降申洵是嵩灵毓，问亥应逢绛县传。",
      "绕膝承欢兰并秀，齐眉合庆案相连。",
      "定知弧设重阳后，雅有花开晚节前。",
      "泽布甘堂三十载，祥徵椿树八千年。",
      "莼羹微动琉璃碗，蓬饵初登玳瑁筵。",
      "器量声名兼福命，文章经济又神仙。",
      "岁星此度瞻南极，翘首奎躔达斗躔。"
    ]
  },
  {
    "id": "adcfe4dbb29f95026db63d1b99f88c80",
    "title": "曹仁宪谨荣寿",
    "authorName": "郑祥和",
    "authorId": "adcfe4dbb29f9502d1457b72d1457b72",
    "dynasty": "清",
    "content": [
      "户诵家弦孰主持，为民父母更为师。",
      "洛川从昔多名宿，闽海于今广教思。",
      "所愿淳风蒸近古，频将化雨溥无私。",
      "孝经亲写河间字，书院勤颂宋代规。",
      "案牍岂容滋蠹弊，琴堂并可坐皋比。",
      "春生足下耆而艾，味在胸中乐不疲。",
      "觉世蒙都求我告，禔躬清且畏人知。",
      "长才非独羊先牧，雅度惟令鹤与随。",
      "墐蛰沾仁符月令，丝骐著范谱风诗。",
      "诞辰政听庚辛暇，典午筹添甲子奇。",
      "马帐藉倾黄菊水，兕觥新佐紫霞卮。",
      "钧天律吕闻盈耳，载路歌声祝介眉。",
      "待看鹿鸣重宴日，正当鸠杖早朝时。",
      "福星高映文星朗，心术精参治术宜。",
      "瀛岛黍苗凭渥遍，怀州桑梓乞归迟。",
      "儒林道学兼醇吏，三传公该一传垂。"
    ]
  },
  {
    "id": "adcfe4dbb2a55883957c98c0345ddd92",
    "title": "寄兄沧来",
    "authorName": "于洁",
    "authorId": "adcfe4dbb2a55883d1457b72d1457b72",
    "dynasty": "清",
    "content": [
      "织尽人间寡女丝，三更涕泪一镫知。",
      "近来焚却从前稿，不为怀兄不作诗。"
    ]
  },
  {
    "id": "adcfe4dbb2a55883957c98c0a76cae46",
    "title": "寄兄沧来",
    "authorName": "于洁",
    "authorId": "adcfe4dbb2a55883d1457b72d1457b72",
    "dynasty": "清",
    "content": [
      "儿女乾啼湿哭馀，偷闲才得寄家书。",
      "望兄好继襄勤业，莫使官声竟不如。"
    ]
  },
  {
    "id": "adcfe4dbb2ae97b44d98cda3e4f97011",
    "title": "二陆草堂怀古",
    "authorName": "张吉安",
    "authorId": "adcfe4dbb2ae97b4d1457b72d1457b72",
    "dynasty": "清",
    "content": [
      "婉娈昆山姿，俊伟产其麓。访古五茸城，喟焉叹二陆。",
      "将相门华腴，文章世推服。赤乌销霸业，天意覆邦族。",
      "《辨亡论》三篇，实自炫荆璞。相携事闇朝，羁旅作都督。",
      "恩感成都王，罹祸何乃酷。仕宦一熏心，肺腑尽成俗。",
      "漫将千里莼，比拟到羊酪。不见张季鹰，命驾秋风速。",
      "鲙斸吴淞江，鹤听华亭谷。"
    ]
  },
  {
    "id": "adcfe4dbb2ae97b44d98cda37b872f46",
    "title": "二陆草堂怀古",
    "authorName": "张吉安",
    "authorId": "adcfe4dbb2ae97b4d1457b72d1457b72",
    "dynasty": "清",
    "content": [
      "二陆优劣分，士龙较敦笃。",
      "东吴举贤良，于时年十六。",
      "入洛正翩翩，二俊张华目。",
      "出补浚仪令，平心断疑狱。",
      "干请拒黄门，词直气岳岳。",
      "王弼夜谭经，神鬼亦钦服。",
      "卢志工谮人，遂乃肆谣诼。",
      "造物岂不仁，一例遭荼毒。",
      "三世将不祥，西陵诛亦酷。",
      "天道本神明，报复如转毂。"
    ]
  },
  {
    "id": "adcfe4dbb2b2e076bc2f21af98c91e24",
    "title": "雨中登拱极楼",
    "authorName": "石承藻",
    "authorId": "adcfe4dbb2b2e076d1457b72d1457b72",
    "dynasty": "清",
    "content": [
      "危楼悬百尺，四面敞檐楹。",
      "雨重云迷岳，江空浪撼城。",
      "千樯收浦暗，一鹭立沙明。",
      "清绝潇湘地，应深吊古情。"
    ]
  },
  {
    "id": "adcfe4dbb2b2e076741161318a83d42b",
    "title": "由橘洲渡岳麓",
    "authorName": "石承藻",
    "authorId": "adcfe4dbb2b2e076d1457b72d1457b72",
    "dynasty": "清",
    "content": [
      "汀洲微雨后，碧草正萋萋。",
      "远水数帆出，春城一角低。",
      "泥香看燕掠，树密有莺啼。",
      "共话船斋事，亭亭日又西。"
    ]
  },
  {
    "id": "adcfe4dbb2b2e07640b6d5f232d30076",
    "title": "渡扬子江作",
    "authorName": "石承藻",
    "authorId": "adcfe4dbb2b2e076d1457b72d1457b72",
    "dynasty": "清",
    "content": [
      "江天一望晚萧萧，扬子西风上短桡。",
      "隔岸夕阳京口树，中流雨色海门潮。",
      "金山寺古钟声出，铁瓮城荒霸气销。",
      "鼙鼓从来征战地，谁寻故垒问前朝。"
    ]
  },
  {
    "id": "adcfe4dbb2b2e0763e2312f5b217ff8c",
    "title": "送鲍漱六",
    "authorName": "石承藻",
    "authorId": "adcfe4dbb2b2e076d1457b72d1457b72",
    "dynasty": "清",
    "content": [
      "定王城外柳毵毵，二月莺花画意酣。",
      "相送河桥一回首，绿波春水似江南。"
    ]
  },
  {
    "id": "adcfe4dbb2b48d866d09113517b5616b",
    "title": "原韵和琴川萧石芗先生",
    "authorName": "缪仲诰",
    "authorId": "adcfe4dbb2b48d86d1457b72d1457b72",
    "dynasty": "清",
    "content": [
      "星芒倏掩少微寒，束笋遗文戢戢攒。",
      "金石同贞徽不沫，琴樽徒具座无欢。",
      "春和族被膏腴赡，秋赋人方矍铄看。",
      "惆怅巫阳招太急，临风东望有馀酸。"
    ]
  },
  {
    "id": "adcfe4dbb2bb3ac820c13d52cac5f8f7",
    "title": "题浔阳送客图",
    "authorName": "许燕珍",
    "authorId": "adcfe4dbb2bb3ac8d1457b72d1457b72",
    "dynasty": "清",
    "content": [
      "月冷风清两岸秋，琵琶一曲感江州。",
      "天涯不少无情客，岂独商人重利游。"
    ]
  },
  {
    "id": "adcfe4dbb2bb3ac8143c329cfc8dd3c3",
    "title": "古镜",
    "authorName": "许燕珍",
    "authorId": "adcfe4dbb2bb3ac8d1457b72d1457b72",
    "dynasty": "清",
    "content": [
      "斑斑绿绣土花蚀，首山之铜鬼工凿。背铸篆籀人不识，持向九天问苍颉。",
      "云是汉时波祗国中物，森森寒气侵两眸。石破云缺天雨秋，莫悬高台最上头。",
      "肝胆照见秦女愁，又惊山鬼魑魅啼啾啾。"
    ]
  },
  {
    "id": "adcfe4dbb2c0a15bdb1c748a5b6da73c",
    "title": "怀汉槎在狱",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "吴郎才笔胜诸昆，多难方知狱吏尊。",
      "谁为解骖存国士，可怜一饭困王孙。",
      "蝉吟织室秋声静，剑没丰城夜色昏。",
      "闻道龙沙方议谴，圣朝解网有新恩。"
    ]
  },
  {
    "id": "adcfe4dbb2c0a15b4cff4ea0e6e99260",
    "title": "宿迁",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "槲叶从风满路吹，暮秋景色更凄其。",
      "残阳城角钟吾国，细雨河边项羽祠。",
      "驻马呼童沽浊酒，下阶携客觅残碑。",
      "浮云西北连丰沛，不尽英雄万古思。"
    ]
  },
  {
    "id": "adcfe4dbb2c0a15b7c7587db30a506fb",
    "title": "赠友",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "十载江湖稳钓矶，跨鞍绝塞欲何依。",
      "草荒白帝家难问，瓜熟青门事更非。",
      "述作千秋身未老，悲歌万里客将归。",
      "并州风劲霜如雪，送尔离亭泪满衣。"
    ]
  },
  {
    "id": "adcfe4dbb2c0a15bf35064e3576f6169",
    "title": "分韵赠施愚山",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "海内风流属钜公，青帘白舫五湖东。",
      "来寻耆旧兵戈后，遍历溪山暑暍中。",
      "猿鹤难忘宛上宅，烟霞欲号蒋陵翁。",
      "蓬门幸得高轩至，长记琴壶一夕同。"
    ]
  },
  {
    "id": "adcfe4dbb2c0a15beed96be57130737a",
    "title": "送待御念东先生",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "徵书昨岁遣蒲轮，一载君恩许乞身。",
      "万里晴空余老鹤，五湖浩荡有潜鳞。",
      "同时祖饯倾名士，到处溪山访异人。",
      "却笑汉廷疏广去，赐金夸耀里闾频。"
    ]
  },
  {
    "id": "adcfe4dbb2c0a15beed96be523e8503e",
    "title": "送待御念东先生",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "年光晼晚客情多，白首尊前发浩歌。",
      "天上岁星知曼倩，人闲居士问维摩。",
      "久期汗漫游溟渤，乍喜飞腾谢罻罗。",
      "疲马萧条灞陵路，任他醉尉夜相诃。"
    ]
  },
  {
    "id": "adcfe4dbb2c0a15b8a18e4eba764f9a7",
    "title": "送王石谷之秣陵",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "虞仲祠前三径纡，闻君踪迹惯江湖。",
      "相逢第二泉边路，万树秋晴入画图。"
    ]
  },
  {
    "id": "adcfe4dbb2c0a15bf9b21f3ad5caf4d5",
    "title": "温泉十六韵",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "灵液流芳甸，温涛注苑墙。",
      "泽因仪凤丽，源为濯龙长。",
      "地脉烟霄上，天河日月旁。",
      "甘分九华露，润浥五云浆。",
      "仙鼎偏能沸，丹砂本自香。",
      "从官瞻豹尾，遗俗问渔阳。",
      "上善尊川后，涵虚让谷王。",
      "醴泉逾建武，神水迈咸康。",
      "黄屋山当牖，苍池石作床。",
      "碧莲开藻井，翠荇接芝房。",
      "圣母时来幸，怡颜乐未央。",
      "蠲疴功莫尚，驻老孝弥彰。",
      "调剂中和气，渟涵绀洁光。",
      "四时常补益，一节阅炎凉。",
      "本不容瑕垢，何妨示激扬。",
      "濯磨思自效，精白奉吾皇。"
    ]
  },
  {
    "id": "adcfe4dbb2c0a15be807865da40fb1a6",
    "title": "公子行",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "翩翩佳公子，客华耀朝暾。门盛崔家戟，家传汉相尊。",
      "弟兄才调俱第一，六龙八骏何足论。哲昆射策得高第，少弟亦邀天子恩。",
      "连镳俱过上林苑，纵辔时经铜马门。铜马门前铺绣埒，五侯七贵多交结。",
      "曾从复道入南宫，还向建章过北阙。归来寒拂紫貂裘，银烛金尊销百忧。",
      "美人燕赵迎歌馆，狎客新丰上酒楼。酒楼歌馆回波舞，曲成便付梨园谱。",
      "雁柱银筝乐未央，鬘鬋姱容何嫭妩。行觞伫立久徘徊，但愿公子朱颜开。",
      "乍听金梁莺语细，还看珠履雁行来。雕轮华毂无时绝，子云笔札君卿舌。",
      "回骑多过主簿家，扫门要使监奴说。座中醉客辖偏投，堂上留髡烛已灭。",
      "鹦鹉遥遥自陇西，名花往往来南粤。鹦鹉名花何处藏，前头广榭后雕房。",
      "飞甍日丽鸳鸯瓦，绣户香消翡翠床。窦融厩室自连互，马防观阁生辉光。",
      "甲第云霞雄帝里，田宅膏腴满故乡。故乡佳丽一相忆，桂楫兰桡来往亟。",
      "伐鼓南来驿路迎，扬舲直下通津塞。甘宁锦缆弃不收，鄂君绣被欢无极。",
      "玉津园内鸟欲啼，伯通桥下人如织。更植乌椑金谷帝，常穿曲沼芳林侧。",
      "据坐胡床时疾呼，曲韝绿帻平头奴。张翰善赋周小史，霍氏群知冯子都。",
      "横行讵畏洛阳令，争道还欺上大夫。转日回天真莫比，自言富贵长如此。",
      "未诵应璩《百一诗》，宁晓宽饶切谏语。尚冠里中鸮乱鸣，廷尉门前雀栖止。",
      "梁松得罪岂无因，张让吊丧非得已。霆雷倏忽下彤墀，远戍穷边悔已迟。",
      "东朝语不闻都尉，旧馆人皆去魏其。白发高堂犹议遣，斑衣爱子尽相随。",
      "金阙回看肠已断。玉关生入梦堪悲。陂田苑囿输公府，厮养髯奴向北陲。",
      "安国灰然那可待，子卿羝乳竟何时。从古豪华如转烛，奔车覆辙看相续。",
      "海鱼有日困泥沙，破巢之下无完族。吾慕李子坚，身是司徒儿。",
      "变名入公府，不遣同舍知。吾慕袁夏甫，国相以为父。",
      "谒吏不见通，却车更徒步。古人高踪不可求，今人龌龊难为谋。",
      "且漫垂鞭踏歌去，白云无尽香山秋。"
    ]
  },
  {
    "id": "adcfe4dbb2c0a15bf2797ec8fa68a902",
    "title": "金谷",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "河阳金谷涧，涧水尚潺湲。",
      "当年开宴处，台馆不复存。",
      "缅想石卫尉，声势何燀赫。",
      "海岱置邮符，荆扬来贾舶。",
      "苍头衣绮裘，侍婢遗朱舄。",
      "锦障烂如云，珊瑚碎不惜。",
      "造膝结贾谧，望尘拜广成。",
      "富贵可长保，讵知祸患婴。",
      "多财信为累，三叹涕泪横。",
      "至今歌舞地，萧飒鸺鹠鸣。",
      "吾闻伏波言，贵者可复贱。",
      "盈冲无定端，瞬息市朝变。",
      "钱币宁祸人，物聚理必散。",
      "寄言夸毗子，豪华非所羡。"
    ]
  },
  {
    "id": "adcfe4dbb2c0a15b90d9bf3b74903264",
    "title": "博兴",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "我行适青齐，秣马博兴城。",
      "城门昼常闭，亭午无人行。",
      "土室筑道周，云是锦秋亭。",
      "昔时游赏地，零落存两楹。",
      "潴泽荒蒲稗，严冬结层冰。",
      "狐狸窜荆棘，鸱鸦群悲鸣。",
      "入城问父老，叹息谓苦兵。",
      "博兴数十户，庐舍悉已倾。",
      "今兹二三载，大守多横征。",
      "府帖昨夜下，搜括诸穷氓。",
      "睅目一吼怒，如闻虓虎声。",
      "苛政不一端，有土不得耕。",
      "县令贤且惠，暂乃安其生。",
      "不然为盗贼，死重名正轻。",
      "听此策马去，恻怆难为情。"
    ]
  },
  {
    "id": "adcfe4dbb2c0a15bbcb5ed8ddf95caf2",
    "title": "送座主孝感熊公省觐",
    "authorName": "徐乾学",
    "authorId": "adcfe4dbb2c0a15b6ba3af5d26751be1",
    "dynasty": "清",
    "content": [
      "孝感先生天人姿，泰山岩阿长桂枝。汪汪千顷标襟期，横经身为帝王师。",
      "九重圣德今娲羲，时时召对铜龙墀。殿高语细人莫知，下朝双藤当户支。",
      "焚香暝坐到日{目施}，学也立雪间披帷。难字进问杨亭隈，奥篇隐帙了不疑。",
      "窃喜马郑亲规随，先生正色还相诋。谓此章句胡尔为，渊源当溯洛与伊。",
      "慎勿误蹈荀卿疵，小子再拜敢自隳。拟策驽钝烦钳锤，一朝北堂劳梦思。",
      "拜表屡颔天子颐，建章日影摇罘罳。温诏暂许还南陲，锋车刻日来休迟。",
      "敕赐天厩飞龙骑，珠鞍金络光陆离。道旁观者争歔欷，更闻上林果累累。",
      "赤瑛盘为高堂遗，绯袍彩袖正相宜。臣忠子孝兼得之，古来盛事谁如斯。",
      "先生遭逢一何奇，吁嗟乎！先生遭逢一何奇，《白华》《由庚》和笙诗。"
    ]
  },
  {
    "id": "adcfe4dbb2c32585cd02cf6f67f0ab64",
    "title": "送友之河东",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "河东君有役，把酒动遐思。",
      "日月重华地，烟霞孤竹祠。",
      "一鞭心共远，千里梦应迟。",
      "去去言难尽，休忘握手时。"
    ]
  },
  {
    "id": "adcfe4dbb2c32585d4f4f43a732d3c61",
    "title": "丁卯中秋",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "去岁中秋节，镫前病剧身。",
      "黄昏正风雨，白首独酸辛。",
      "此日全微命，高堂失老亲。",
      "不如垂死处，尚见倚闾人。"
    ]
  },
  {
    "id": "adcfe4dbb2c325853fd4c66add071574",
    "title": "冷泉亭",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "小憩空亭恋翠微，上方日暮客过稀。",
      "春秋阅尽水长冷，风雨到来山欲飞。",
      "岭半树高猿每挂，林间云暝鹤知归。",
      "炎天坐久寒生骨，思向僧家借衲衣。"
    ]
  },
  {
    "id": "adcfe4dbb2c32585476a0739bb4ddbbd",
    "title": "咏雪",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "朔雪舞回风，华凝香阁晚。",
      "绣幕尚生寒，人在龙沙远。"
    ]
  },
  {
    "id": "adcfe4dbb2c32585c461bdf175ecc6cc",
    "title": "过李白庙",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "谁道谪仙狂，豪情托举觞。",
      "目无高力士，心识郭汾阳。"
    ]
  },
  {
    "id": "adcfe4dbb2c32585f95d54d9068fa28e",
    "title": "夏夜径山退上人兰若纳凉",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "一入清凉境，不知有炎热。",
      "山深云气浓，松茂月痕缺。",
      "烦涤阴涧风，寒生幽崖雪。",
      "坐久身心间，禅镫半明灭。",
      "既远红尘网，复遇青莲舌。",
      "相与谈空空，性真亦了彻。"
    ]
  },
  {
    "id": "adcfe4dbb2c32585972a2fb77618d8e6",
    "title": "夜宿石人坞钟氏霁峰书屋",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "入坞云峰暝，举步迷原陆。",
      "夕露零蔓草，瀼瀼沾衣服。",
      "寒镫木杪青，有人居空谷。",
      "崎岖远叩门，一犬吠茅屋。",
      "山家见客投，欣然便留宿。",
      "妇子起为炊，须臾黄粱熟。",
      "就枕及夜分，虚斋秋气肃。",
      "落叶兼流泉，声声彻幽独。",
      "乍疑风雨至，清音振林麓。",
      "鼪鼯啼高松，鸟雀噪深竹。",
      "孤怀悄以悲，酣寝逊童仆。"
    ]
  },
  {
    "id": "adcfe4dbb2c325858f32de47ce2c7c64",
    "title": "冬晓登韬光禅院后山望晴雪",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "天地气严凝，出郭游人少。",
      "踏雪登山巅，凌虚纵远眺。",
      "万户炊烟迟，奇景湛清晓。",
      "竹折枝蒙密，松危势天矫。",
      "足底多寒云，眼前绝飞鸟。",
      "风惊碧落间，日出扶桑表。",
      "千重越岫明，一带钱江小。",
      "百里纷皑皑，众象争皦皦。",
      "积素射晴霞，异光互回绕。",
      "目眩下高峰，冥蒙林壑杳。",
      "举首望精蓝，楼望俱缥缈。"
    ]
  },
  {
    "id": "adcfe4dbb2c32585c0a5b1fa6d8657e0",
    "title": "过朱氏山庄",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "才过合涧桥，便到云林寺。",
      "泉石奇以秀，疑非人间地。",
      "不知万木中，亭榭更幽邃。",
      "溪声隔竹喧，松色当楼翠。",
      "鹤识岭云归，僧乘萝月至。",
      "岩阿许久留，淡然忘名利。"
    ]
  },
  {
    "id": "adcfe4dbb2c325854fcde5cddce3a1cd",
    "title": "秋仲净慈寺夜游",
    "authorName": "王锡",
    "authorId": "adcfe4dbb2c32585d1457b72d1457b72",
    "dynasty": "清",
    "content": [
      "白云间踏尽，一径到竹林。",
      "草木逢秋澹，山峦入夜深。",
      "松风闻梵语，池月见禅心。",
      "幽绝南屏胜，高僧许共寻。"
    ]
  },
  {
    "id": "adcfe4dbb2c4284a5fcc611316cad7f4",
    "title": "晤韩小亭观察",
    "authorName": "吴存义",
    "authorId": "adcfe4dbb2c4284adc40b712c164bbc9",
    "dynasty": "清",
    "content": [
      "江汉犹戎马，艰难一棹回。",
      "浮云辞玉垒，斜日向金台。",
      "宦橐余碑目，朋尊问酒材。",
      "凄凉庾信赋，新自秣陵来。"
    ]
  },
  {
    "id": "adcfe4dbb2c4284a6d9e6961d31ff8cd",
    "title": "三月四日宿朝天关",
    "authorName": "吴存义",
    "authorId": "adcfe4dbb2c4284adc40b712c164bbc9",
    "dynasty": "清",
    "content": [
      "归路风尘淡，襜帷又蜀关。",
      "蛾眉花外月，蚕尾驿旁山。",
      "春梦依三岛，军书动百蛮。",
      "江乡尚天末，日夜唱刀镮。"
    ]
  },
  {
    "id": "adcfe4dbb2c4284a1bb57d83768d311e",
    "title": "马伏波祠",
    "authorName": "吴存义",
    "authorId": "adcfe4dbb2c4284adc40b712c164bbc9",
    "dynasty": "清",
    "content": [
      "跕跕飞鸢浪泊流，据鞍老去向壶头。",
      "云台不画椒房戚，雾潦偏余薏实愁。",
      "铜鼓银簪蛮女乐，露花烟草野祠秋。",
      "瘴乡我正乘轺迈，亦觉平生念少游。"
    ]
  },
  {
    "id": "adcfe4dbb2c4284ade72136a14838063",
    "title": "宋都酒务印诗用甘畸人自题原韵",
    "authorName": "吴存义",
    "authorId": "adcfe4dbb2c4284adc40b712c164bbc9",
    "dynasty": "清",
    "content": [
      "勃窣摩蜃时，支格蔚犁侧。",
      "闯然出冷铜，倚来各颓息。",
      "绣涩卷土花，纁霞带酒色。",
      "归庋瓮牖间，啜醨诧终夕。",
      "但苦绾利蚓，麻茶不能识。",
      "畸人中圣人，步屟来得得。",
      "见之悬肘后，如获青田核。",
      "星喜𢶏旗投，月未妖蟆蚀。",
      "文组相骈罗，缥碧与湔拭。",
      "文篆并纽书，署年月官职。",
      "弹指天水秋，刹那过几刻。",
      "每读骤税书，亦各有畛域。",
      "铁官针不遗，纲官筴无忒。",
      "素闻茶官诏，未睹橘官敕。",
      "矾官更琐碎，如石时乱泐。",
      "酒官虽苛娆，辕南辙可北。",
      "颍滨监筠州，风谓至今忆。",
      "譬挽狂澜舟，寸心识斗极。",
      "于物傥有济，醨薄亦聊即。",
      "转眼如风镫，酤户埋荆棘。",
      "谁欤曲院来，姓氏翳阒寂。",
      "劫灰破块寻，剩水抱蠡测。",
      "咄咄青緺中，摩挲胜服匿。",
      "锦窝废未敲，缇幕光逾赩。",
      "摹拓宠以诗，印请对以臆。",
      "闻君足金薤，搜奇眼电激。",
      "行田相邂逅，剪拂等九锡。",
      "耐可助醉歌，勿将付酒直。",
      "君笑引叵罗，谓印且墨墨。",
      "佩汝侯醉乡，岁月千万亿。"
    ]
  },
  {
    "id": "adcfe4dbb2c4284adb88d5f10d5fb551",
    "title": "海淀楼上晚眺",
    "authorName": "吴存义",
    "authorId": "adcfe4dbb2c4284adc40b712c164bbc9",
    "dynasty": "清",
    "content": [
      "笑脱朝衫独倚楼，山容水熊画深秋。",
      "夕阳金碧云中寺，仙侣池台海上洲。",
      "堤柳风高无倦鸟，渚莲露冷有间鸥。",
      "此间那得江湖梦，却想烟蓑理钓舟。"
    ]
  },
  {
    "id": "adcfe4dbb2c4284a0d8078f5088c871f",
    "title": "老马吟和何赓卿阁学瘦马吟韵",
    "authorName": "吴存义",
    "authorId": "adcfe4dbb2c4284adc40b712c164bbc9",
    "dynasty": "清",
    "content": [
      "宛马来渥洼，𥬞云无泥涂。",
      "朝辞蒲梢下，暮厕天闲居。",
      "银锬何蹀躞，锦障时踟蹰。",
      "日刷三万里，何者为崎岖。",
      "道旁有老马，骨相殊未瘏。",
      "岂涉太行险，却似疲盐车。",
      "伏枥气瑟缩，夹镜朣模糊。",
      "不知金门式，较视将何如。",
      "独恋栈豆恩，骧首看云衢。",
      "是时秋霖积，三刻沟难逾。",
      "竛𥪁移跬步，远羡湖上驴。",
      "湖上知可乐，但虑难求刍。",
      "老马且自慰，慎勿悲饥驱。",
      "臣朔昔待诏，犹对侏儒吁。",
      "识涂傥见用，迥立长风呼。",
      "图入玉花绘，牧有荐草濡。",
      "努力向阊阖，九达皆夷途。"
    ]
  },
  {
    "id": "adcfe4dbb2c4284ae3da4be0da33aa04",
    "title": "次韵奉酬家仲畇尚书",
    "authorName": "吴存义",
    "authorId": "adcfe4dbb2c4284adc40b712c164bbc9",
    "dynasty": "清",
    "content": [
      "昔我居柴墟，菰芦托幽窅。",
      "弱冠事柔翰，闭户恣研讨。",
      "经畬服许郑，词条撷江鲍。",
      "如以碧镂管，仰窥青玉昊。",
      "沥液漱回甘，散襟抒夙抱。",
      "咫闻夸耳食，奥阼矜目巧。",
      "通籍入承明，阊阖集簪袅。",
      "兹白争权奇，飞黄咸服皂。",
      "翠毂何雕锼，珊鞭相窈袅。",
      "我似沧海粟，独对寒庭筱。",
      "解颐寻匡衡，书空笑殷浩。",
      "亦有金薤篇，但作宴瑱饱。",
      "诗摹蚓窍微，字仿蚕眠小。",
      "高冠虽切云，下士难闻道。",
      "罗友逢揶揄，王澄真绝倒。",
      "皇华忽駪征，白檀除热恼。",
      "恩遇山海宽，报称涓埃少。",
      "文轸谈竹王，锋车慑华䝤。",
      "风尘厄辕驹，岁月过隙鸟。",
      "谁知㽛町遥，重见戈甲扰。",
      "钦䲹声已去，蛛蝥丝尚绕。",
      "安得霹雳手，迅使霜箨扫。",
      "勿令斗蜗角，相搏梦盬脑。",
      "防秋静边亭，媐春集屯堡。",
      "方今多鼓鼙，思之元发缟。",
      "江汉生烽霾，妇孺积忧悄。",
      "虐焰肆豨突，妖氛逞兔狡。",
      "行当捧海浇，慎莫聚铁造。",
      "罴虎严止齐，刍粟精覈考。",
      "六韬奋鹰扬，七萃喜凫藻。",
      "捷书奏甘泉，俘玉作典宝。",
      "蠮螉清远塞，鲸鲵戮遐岛。",
      "宵旰勤可纡，黔黎慰宜早。",
      "请赓七德歌，愿向五湖老。",
      "只余一片冰，怀中未能了。",
      "荩箧无著书，花砖叨视草。",
      "琳琅校天禄，殿阁趋云表。",
      "珂影玉河深，钟声金阙晓。",
      "再持英簜行，不觉舟车挠。",
      "山水协素心，吟啸愧长爪。",
      "苍茫鸿蹋雪，辗转虫食蓼。",
      "付之括地图，浮以清酒醥。",
      "大笔何淋漓，高咏发朕兆。",
      "我归学放翁，年丰谢富媪。",
      "安神艺苑间，怀旧烟波渺。",
      "松柏见本性，岁寒期共保。"
    ]
  },
  {
    "id": "adcfe4dbb2c50cce6f85a03ce43b0ecd",
    "title": "舟次山阳",
    "authorName": "余缙",
    "authorId": "adcfe4dbb2c50cced1457b72d1457b72",
    "dynasty": "清",
    "content": [
      "燕将雏舞柳绵飞，浪涌渔舠鳜正肥。",
      "淮酒初浓梅雨暗，吴蚕方老柘风微。",
      "农缘输赋田畴薄，官善征商估客稀。",
      "惟有野人无逋课，市桥长载月明归。"
    ]
  },
  {
    "id": "adcfe4dbb2c50cceef789ec60512d2fa",
    "title": "晓起闻钟",
    "authorName": "余缙",
    "authorId": "adcfe4dbb2c50cced1457b72d1457b72",
    "dynasty": "清",
    "content": [
      "偶出闻晨钟，云自湖南寺。",
      "南望不见湖，惟见湖中树。",
      "渺渺水石间，因风时一度。",
      "何当月明中，泛舟寻湖屿。"
    ]
  },
  {
    "id": "adcfe4dbb2c50cce6644a4b38e17256a",
    "title": "北固山晚眺",
    "authorName": "余缙",
    "authorId": "adcfe4dbb2c50cced1457b72d1457b72",
    "dynasty": "清",
    "content": [
      "石头城东烟水空，金鳌夜吸海底红。天吴啮断白玉虹，渴猊怒攫青芙蓉。",
      "中流幻出妙高峰，浮涛拍浪将奚从，似欲渡江随六龙。"
    ]
  },
  {
    "id": "adcfe4dbb2c50cce0b648ec6669abab1",
    "title": "癸丑夏日斋居苦雨",
    "authorName": "余缙",
    "authorId": "adcfe4dbb2c50cced1457b72d1457b72",
    "dynasty": "清",
    "content": [
      "蠡城五月雨丝密，湿云压檐黑如漆。",
      "街头到处水绕门，路上行人泥没膝。",
      "舟子舣岸如蛎房，两月何曾脱蓑笠。",
      "上年秋涨淹禾苗，农家比户吞声泣。",
      "卖丝粜谷望今年，谁道夏霪甚畴昔。",
      "一片洪涛浮太清，天风未吹海已立。",
      "麰麦方熟尽生耳，陂塘总决江湖一。",
      "侵晨插秧水浸畦，薄暮归耕船入室。",
      "盎中粟罄妇儿啼，官吏催粮如火急。",
      "卖男贴妇安足悲，时有龚黄当见恤。"
    ]
  },
  {
    "id": "adcfe4dbb2c5746f2e835385e8a757de",
    "title": "舟过姚湾",
    "authorName": "吕贤基",
    "authorId": "adcfe4dbb2c5746fd1457b727503cfac",
    "dynasty": "清",
    "content": [
      "踏遍山程又水程，还家有梦不胜情。",
      "千条官柳轻烟色，万橹漕艘急浪声。",
      "书味岂因莼菜改，莱斑犹胜锦衣荣。",
      "天心定解离人恨，莫遣潇潇夜雨惊。"
    ]
  },
  {
    "id": "adcfe4dbb2c89f02ee15e9637ddd0265",
    "title": "谒九江朱先生祠",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "横流沧海变，屹立礼山祠。",
      "接地吾私淑，登堂识本师。",
      "九江儒学派，三晋使君碑。",
      "不必遗书在，闻风百世思。"
    ]
  },
  {
    "id": "adcfe4dbb2c89f02d147257b11f7a635",
    "title": "草堂留别呈简岸先生",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "乾坤感高义，小子愧非材。",
      "道在斯人与，时危讲席开。",
      "青山卧龙宅，紫水钓鱼台。",
      "别路多风雪，天心数点梅。"
    ]
  },
  {
    "id": "adcfe4dbb2c89f023cc8970fccd8d853",
    "title": "除夕书怀二首寄秋枚",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一年重回首，来日正无穷。",
      "国学予惟汝，民潮西渐东。",
      "战云辽海黑，春色岭梅红。",
      "独有伤心者，鸡鸣风雨中。"
    ]
  },
  {
    "id": "adcfe4dbb2c89f023cc8970f8113d24b",
    "title": "除夕书怀二首寄秋枚",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "失地犹旁觑，谁为汉皇争。",
      "已无山岳觉，纷遣海楼兵。",
      "独立非分治，同胞可合盟。",
      "桃园忧国意，聊复放歌行。"
    ]
  },
  {
    "id": "adcfe4dbb2c89f0202dd184967a2e17c",
    "title": "武林乱后，未得贞壮书，赋此讯之，丙辰小除夕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "书发临安乱，焉知投不虚。",
      "报吾疑疾置，遇客问湖居。",
      "往事馀心力，寒尊作岁除。",
      "寻常饥饱计，相念不为书。"
    ]
  },
  {
    "id": "adcfe4dbb2c89f023d93d4547e43c4b6",
    "title": "题丁叔雅遗墨",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "忆从蜕庵所，一日挹风流。",
      "过我江上宅，维时清季秋。",
      "廿年忽已换，剩句仅能留。",
      "不与藏书尽，可怀持静楼。"
    ]
  },
  {
    "id": "adcfe4dbb2c89f0282475e6a00a86990",
    "title": "九月晦夜，梦中得“江上梅花影”五字，寤后续成一诗，题陈师曾水墨兰石",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "江上梅花影，天边明月身。",
      "相看不攀折，何遽彻宵晨。",
      "恻恻寒初透，辽辽气又春。",
      "独深兰蕙叹，长已尔时人。"
    ]
  },
  {
    "id": "adcfe4dbb2c89f027a40da9209f965fa",
    "title": "酬周印昆见赠之作兼慰其悼亡",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "不知老将至，遭乱始言诗。",
      "春歇荼蘼后，花飞萍藻迟。",
      "兵尘嗟散絮，风隙当哀辞。",
      "莫为增悲慨，将民诉子规。"
    ]
  },
  {
    "id": "adcfe4dbb2c89f0292c94506ddf641d0",
    "title": "十九夜北海待月作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "月迟人不待，林净水初明。",
      "昨雨留云气，前舟辍棹声。",
      "方秋十九夜，有宿二三赢。",
      "独喻伤时意，清光为我生。"
    ]
  },
  {
    "id": "adcfe4dbb2c89f02f289f08ed8ff4de3",
    "title": "酬周印昆",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "夜分见窗月，已斜西山巅。",
      "故人着梦处，来札在灯前。",
      "晓气园花入，归期江水愆。",
      "行当与君别，不是论诗年。"
    ]
  },
  {
    "id": "adcfe4dbb2c89f0253f8fccc89a29f0b",
    "title": "冬至",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "风吹薄日去，雪作同云高。",
      "罢饮酬佳节，怀归赋远劳。",
      "惨颜天照海，长焰夜穷膏。",
      "可记经冬事，笺诗次董逃。"
    ]
  },
  {
    "id": "adcfe4dbb2c89f0253f8fccc32c8e462",
    "title": "冬至",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "盆菊才添买，花佣出窖迟。",
      "万钱梅有价，千户橘初垂。",
      "意与时芳迕，寒教晚叶披。",
      "适来残市后，将汝上青瓷。"
    ]
  },
  {
    "id": "adcfe4dbb2c89f0253f8fcccb7a73b2e",
    "title": "冬至",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "国事同儿戏，无人与笑谈。",
      "今朝歌者技，一辈大官惭。",
      "才绝青衣赋，情兼白杏憨。",
      "日闻坊院乐，真是客宣南。"
    ]
  },
  {
    "id": "adcfe4dbb2c89f0253f8fccc9f2b897a",
    "title": "冬至",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "隔岁消寒约，寻常事亦乖。",
      "覆樽难滴酒，入市欲抽钗。",
      "气尽阳当复，天空化许排。",
      "奈何良夜醉，犹不忘俞斋。"
    ]
  },
  {
    "id": "adcfe4dbb2c89f021a7336b549327bb9",
    "title": "雪后问讯张鹏翘",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "雪巷几时扫，有无门外人。",
      "梅花在何处，流水独非尘。",
      "日晚汝安往，岁寒谁更亲。",
      "素琴应冻折，曾否觉清贫。"
    ]
  },
  {
    "id": "adcfe4dbb2c89f02403016ba25346b3a",
    "title": "除夜答宾虹寄画",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "千方思慰我，绘事乃其馀。",
      "世薄知贫友，民穷趣夜除。",
      "一寒多赠问，留岁为裁书。",
      "未与年俱改，春灯亦不如。"
    ]
  },
  {
    "id": "adcfe4dbb2c89f02aa3ed3f9739fb224",
    "title": "元夜得闵孙奭赴为诗哭之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "风雪催元夜，先成哭汝诗。",
      "春灯寒不焰，贤辈晚难期。",
      "体弱功多废，亲劳语亦悲。",
      "岁阑相过说，今日付哀辞。"
    ]
  },
  {
    "id": "adcfe4dbb2c89f026cd7df6db6f995b4",
    "title": "题方正学溪喻遗文原稿为马武仲",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "大忠先信友，吾复见先生。",
      "不为文皇地，宁知靖难兵。",
      "区区遗墨在，落落喻溪情。",
      "自有人间事，宜留此正声。"
    ]
  },
  {
    "id": "adcfe4dbb2c89f0210df40cf17589a0b",
    "title": "端阳",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "群乌不渡海，况复竞舟人。",
      "投粽虚鱼鳖，抽蒲榜里邻。",
      "长沙始能吊，异地更无亲。",
      "风起江湖远，南湾一望津。"
    ]
  },
  {
    "id": "adcfe4dbb2c89f02a5df66b191c21be4",
    "title": "东阁即事",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "落下休言历，履端吾课闲。",
      "西山晨暂阔，东阁午犹关。",
      "风里那成雪，梅边好近鬟。",
      "春游欲何处，无语对樊蛮。"
    ]
  },
  {
    "id": "adcfe4dbb2c89f02906cb96beb3ceba5",
    "title": "读周印昆夕红楼诗题赠",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "还同九僧句，不是四灵诗。",
      "契契阴何面，崚崚仝岛眉。",
      "客儿多妙解，皇甫岂难辞。",
      "莫诎隐侯论，君看杜拾遗。"
    ]
  },
  {
    "id": "adcfe4dbb2c89f02559cada5809b6ac0",
    "title": "朱仙镇谒岳王庙",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "百战中原今见公，庙门桧柏夕阳红。",
      "黄龙山色余残酒，白马河声望故宫。",
      "入洛年华输杖策，背嵬军略痛临戎。",
      "功名三十神休笑，尚有人间铁石忠。"
    ]
  },
  {
    "id": "adcfe4dbb2c89f0233f72b427ee6b4e6",
    "title": "春怀有寄",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "迢迢春水下牂牁，太息流年几逝波。",
      "司马功名题柱陋，卧龙事业闭门多。",
      "黄花诗远人犹昔，碧玉楼高梦若何。",
      "清酌可怜无杜子，尊前还唱醉时歌。"
    ]
  },
  {
    "id": "adcfe4dbb2c89f02e9a28c2eb4798381",
    "title": "中秋泛月独酌",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "露落铜琶秋满弦，钓竿影冷珊湖边。",
      "苍茫云海峰千笏，寂寞鱼龙月一船。",
      "旧曲莫谈天下事，狂名谁识酒中仙。",
      "醉深得句无人和，风打浪花江淼然。"
    ]
  },
  {
    "id": "adcfe4dbb2c89f02a5738eb69ac5751b",
    "title": "退省庵有怀彭刚直",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "中兴祠庙满西湖，衡岳尚书早退居。",
      "未可白衣呼李泌，也随青笠学髯苏。",
      "风流顿尽东西泠，名迹何如大小姑。",
      "博得瀛洲分一席，江山如此再来无。"
    ]
  },
  {
    "id": "adcfe4dbb2c89f02dc44fc7d40c45f9f",
    "title": "九月初六日雨中读陶集",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "长风挟雨触檐鸣，未抵飞腾铁马声。",
      "欲傍孤云看万族，不堪飞鸟滞重城。",
      "栖迟岂谓多娱好，萧瑟还从一醉生。",
      "惟有渊明诗可读，虚堂秋气夜峥嵘。"
    ]
  },
  {
    "id": "adcfe4dbb2c89f02f4388d0349af44b4",
    "title": "除夕集小画舫斋诗钟得磨画二字夜深归舟中续成一律明日简与会诸子",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "劳劳万态趋今夕，独遣吾徒付醉吟。",
      "去日暗惊磨镜老，看人多学画眉深。",
      "灯前风物花先放，楼外春寒夜已沉。",
      "最是满江渔火绿，归舟还载一年心。"
    ]
  },
  {
    "id": "adcfe4dbb2c89f02ba8a1c40d34367db",
    "title": "读后山集时庚戌寒夜雪中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "涪翁而后有彭城，天地孤怀往复倾。",
      "谁谓一篇当此夜，欢然相接若平生。",
      "熙丰朝右原多故，坛坫江西独主盟。",
      "却是诗名掩高节，岁寒风雪想峥嵘。"
    ]
  },
  {
    "id": "adcfe4dbb2c89f020ce4eb96f6206221",
    "title": "辛亥三月雨夜无聊观曼殊画因题一律于是与曼殊别已五阅星霜矣哲夫宝爱此册岂徒在画耶",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "浮云终日随游子，南北东西各一天。",
      "供眼江山同脉脉，看人刍狗复年年。",
      "寻常况状吾犹昔，寥落朋侪地亦偏。",
      "剩欲画中寻曩迹，残春微雨到灯前。"
    ]
  },
  {
    "id": "adcfe4dbb2c89f021f7b9d2e4544f63d",
    "title": "题高时若寒隐图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "荒途自昔横今古，行路时堪惊暮朝。",
      "独向海滨图小隐，却凭词句遣无聊。",
      "哀音颓响宁非乐，愁老嗟卑易反招。",
      "寄语青邱莫惆怅，羽毛吾道在云宵。"
    ]
  },
  {
    "id": "adcfe4dbb2c89f02ce95e77fd0246867",
    "title": "曼殊别五年忽南归见过一醉即去追寄以诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "五年一别惊初见，薄醉殊辜万里来。",
      "春事阴晴到寒食，故人风雨满离杯。",
      "拈花众里吾多负，取钵人间子未回。",
      "自有深深无量意，可怜清浅说蓬莱。"
    ]
  },
  {
    "id": "adcfe4dbb2c89f02a4abe74aaef541e1",
    "title": "读陶子政先生颐巢诗稿",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "悲鸣揾泪独酸辛，壮岁无端托隐沦。",
      "蓄谊至高余作赋，呕心为句足殉身。",
      "风骚上薄当谁语，师友同时惜未亲。",
      "敬欲瓣香曾子固，一篇遥夜忆斯人。"
    ]
  },
  {
    "id": "adcfe4dbb2c89f022a7e0d7a1909e676",
    "title": "七夕",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "夜色灯痕忽满楼，又闻儿女说牵牛。",
      "余情尚袅人间世，残暑初回天下秋。",
      "坐惜景光驰巧匠，一凭浩荡忆灵修。",
      "风怀孤尽行将老，不分平居此夕愁。"
    ]
  },
  {
    "id": "adcfe4dbb2c89f029127c47f5cc42d6f",
    "title": "陈讱生为余写蒹葭楼图并题诗其上自东瀛见寄七月晦日雨中展视赋此酬之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一雨朝来暑顿收，菰蒲瑟瑟未胜愁。",
      "兀从画里添霜意，正忆天涯向晚流。",
      "穷海生桑曾再见，故乡为国似先秋。",
      "微君为写当前景，肠断空江独上楼。"
    ]
  },
  {
    "id": "adcfe4dbb2c89f028e2b63931b9abe4e",
    "title": "十二月初六日书寄刘三贞壮曼殊寒隐",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "旧怀初蜕又新愁，残雨飘灯复起休。",
      "缩手耐寒殊恝恝，炙肤期暖尽油油。",
      "随阳雁鹜安知计，破蛰云雷愿未收。",
      "兀忆故人江介卧，梅花开处不登楼。"
    ]
  },
  {
    "id": "adcfe4dbb2c89f0285cb4a9579d2353d",
    "title": "南昌周竹轩善鼓琴出示所藏王守溪书洞庭赋沈石田补画长卷为题一诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一春怀抱上琴丝，客况乡心两不宜。",
      "弹唱渐无人解听，流亡深念去何之。",
      "劳劳车马闲闲柳，寂寂湖山啭啭鹂。",
      "容得余愁堆箧衍，石田残画守溪诗。"
    ]
  },
  {
    "id": "adcfe4dbb2c89f02925f798e322f50e5",
    "title": "腊月十九日广州同人集南园为东坡作生日书来索诗因赋一首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "穷年曾祭后山死，公等乃祝坡仙生。",
      "下溯雪堂原一脉，可凭腊酒罢论兵。",
      "招魂自赋吾惶及，去国相从礼未成。",
      "最忆南园旧疏柳，更缘怀古涕沾缨。"
    ]
  },
  {
    "id": "adcfe4dbb2c89f02881091f0154554d9",
    "title": "题寒琼水榭谈诗图",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "浃地秋雨夜沉沉，未抵谈诗此夕心。",
      "万变坐沦宵雅意，千春将付掉头吟。",
      "凉漓自汉庸能返，哀乐为文已不深。",
      "漫笑青莲老居士，吾衰畴复解重寻。"
    ]
  },
  {
    "id": "adcfe4dbb2c89f0258fa8f5544e5cb76",
    "title": "城南春夜书寄秋枚海上",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "寄汝初成第一诗，料量今岁亦何为。",
      "春宵愁见花飘雨，世事看同水皱池。",
      "意气渐消吟尚健，行藏无闷迹缘卑。",
      "年来乐趣真无尽，犹有榛苓却为谁。"
    ]
  },
  {
    "id": "adcfe4dbb2c89f0253e98689832b9957",
    "title": "少屏以其夫人周湘云女士行述见示盖去其悼亡之时亹亹又期月矣为题一律以止其戚",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "认将爱恋为生死，换取悲欢入性情。",
      "余迹不堪惟翰墨，一篇还略省生平。",
      "只怜病独同时瘁，剩欲忧能积日盈。",
      "亹亹黄门哀悼意，夕风晨露又秋清。"
    ]
  },
  {
    "id": "adcfe4dbb2c89f02cbd63195ebcef511",
    "title": "秋感",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "秋叶凄清秋草黄，萧条孤馆对斜阳。",
      "乡关万里空回首，人世多情即断肠。",
      "有限光阴俱杳杳，无边幽梦总茫茫。",
      "惟应一念捐除尽，顶礼牟尼一瓣香。"
    ]
  },
  {
    "id": "adcfe4dbb2c89f022c0d9bde1015b981",
    "title": "挽黄诏平",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "过从最忆黄夫子，凫呷沙头数共听。",
      "客里遽闻君竟死，塘西何啻世如冥。",
      "三年除夕虚欢会，诸子音书复断零。",
      "为寄海绡凭写诔，更挥残泪上江亭。"
    ]
  },
  {
    "id": "adcfe4dbb2c89f029538ff338b679fa7",
    "title": "观郑所南赵子固兰水仙",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "无端幽草寒凉空，博得春来一日忙。",
      "过眼云烟归黯淡，涉江兰蕙属伧荒。",
      "当年此亦排愁事，异代知谁写副庄。",
      "应有鬼神哀旧物，断缣宁独感沧桑。"
    ]
  },
  {
    "id": "adcfe4dbb2c89f0221a0027398c02ac6",
    "title": "为张孟劬五十作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "相看百岁到中年，子有文章且更贤。",
      "甲历可从修史得，癸尊能助晋觞妍。",
      "北来我为留称祝，上寿天将与静便。",
      "如此春江复相别，藏波无尽各悠然。"
    ]
  },
  {
    "id": "adcfe4dbb2c89f021f4c65a2e309b618",
    "title": "关颖人新筑稊园时予有旧题今十一年矣近复重葺园亭召饮作诗拈得盐韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "十年人事经千换，何物能容一滞淹。",
      "重过秭园寻旧葺，更留清酌停春檐。",
      "朱梅绿桔方争艳，白发苍颜已漫添。",
      "却为曩题成苦忆，依稀梁燕尚窥帘。"
    ]
  },
  {
    "id": "adcfe4dbb2c89f026359f206fe79acb0",
    "title": "戊辰三月过武仲二兄媚秋堂获观邑贤薛剑公为陈独漉作石竹芝兰画册敬题一律",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "闲来竹石写幽襟，不独工诗意可寻。",
      "投分自然孤孽好，去藏何止往回深。",
      "寄题北信经三载，客倦南归始一吟。",
      "欲过龙山怀二老，春江群盗阻归心。"
    ]
  },
  {
    "id": "adcfe4dbb2c89f02d25fbc9814b71c4e",
    "title": "五月二十八日为顾亭林先生生日是日适读先生诗",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "末事文章语岂忘，涂中人去我相望。",
      "江山历览遗深慨，忠义提携欲万方。",
      "晚计道从因树屋，哀心辞见浣花堂。",
      "吾生不及慈仁祭，今岁今朝记此章。"
    ]
  },
  {
    "id": "adcfe4dbb2c89f02067b498c68033c64",
    "title": "九日登龙华塔同诸贞壮邓秋枚",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "九日龙华车似水，客中聊复作清游。",
      "一江入海浑成瘴，百里无山只见秋。",
      "强欲登临过此日，未须流涕对高丘。",
      "茱萸各有乡关感，难遣天涯共倚楼。"
    ]
  },
  {
    "id": "adcfe4dbb2c89f026c6d3c6fb783f392",
    "title": "诸将四首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "莽莽青州鼓角悲，东方何事动藩篱。",
      "纾边未使依疏勒，按剑徒闻讨郅支。",
      "岂昧安危关大局，竟难功罪论当时。",
      "降书谁委刘公岛，横海雄风百万师。"
    ]
  },
  {
    "id": "adcfe4dbb2c89f026c6d3c6f7daaa076",
    "title": "诸将四首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "极天风鹤到澎湖，漫说炎州小一隅。",
      "岭海春深边信急，台城秋老大军孤。",
      "八闽地险今何恃，七道边防敌不虞。",
      "依旧屿分三十六，义军犹欲杀倭奴。"
    ]
  },
  {
    "id": "adcfe4dbb2c89f026c6d3c6f9b675877",
    "title": "诸将四首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "闻道辽阳逼海氛，天戈倏止重修文。",
      "讵无杀贼关西将，不尽如儿霸上军。",
      "五利昔犹卑魏绛，一人谁为怒朱云。",
      "东风受吏诸公力，愿鼓先声待策勋。"
    ]
  },
  {
    "id": "adcfe4dbb2c89f026c6d3c6f841a4f2d",
    "title": "诸将四首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "箕封藩属改盟新，藐尔蜻蜓小国邻。",
      "回纥征兵犹亘市，司农筹币重捐缗。",
      "海滨贡雉知何日，湖上骑驴忆古人。",
      "太息五洲成战局，青山无地驻闲身。"
    ]
  },
  {
    "id": "adcfe4dbb2c89f02f76c92f91a72fd82",
    "title": "题郑所南诗集后",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "交游著作都应绝，惟有伤心郑忆翁。",
      "早悟此身原是累，孰知吾道不能同。",
      "孤怀痛在沧桑外，世事真随江海东。",
      "零落一编亦何补，感人终古是闻风。"
    ]
  },
  {
    "id": "adcfe4dbb2c89f0210ae65009d2dce83",
    "title": "与潘若海步月归作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "去去宁为燕雀知，海天无语独归迟。",
      "渐看襟袖生微月，已见蓬莱异昔时。",
      "回首朔风殊污我，呕心来日复如斯。",
      "似闻缓缓琵琶响，休问江边弹者谁。"
    ]
  },
  {
    "id": "adcfe4dbb2c89f029858df270f30ac10",
    "title": "岁暮示秋枚",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "来日云何亦大难，文章尔我各辛酸。",
      "强年岂分心先死，倦客相依岁又寒。",
      "试挈壶觞饮江水，不辞风露入脾肝。",
      "何如且复看花去，蓑笠人归雪未残。"
    ]
  },
  {
    "id": "adcfe4dbb2c89f021af3759a10415bf6",
    "title": "除夕有怀广州故人兼送刘申叔元日东渡",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "出门以往缘何事，可惜年光付淼漫。",
      "已听鹃声不归去，且从马上报平安。",
      "残宵漏尽无多雨，近海楼高特地寒。",
      "况是故人临别际，平明风雪满林端。"
    ]
  },
  {
    "id": "adcfe4dbb2c89f021d7743cbac6fb0b6",
    "title": "生朝",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "堕地未容窥究竟，春风回首独分明。",
      "桑能贯矢身安托，柳已成围事屡更。",
      "歌哭且留他日泪，死生齐迸此时情。",
      "引縆负尽人间世，恐食飞鱼得更生。"
    ]
  },
  {
    "id": "adcfe4dbb2c89f02e0af769f3b1c0810",
    "title": "春寒夜校张苍水集",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "冰槎海上若为情，使我今宵涕泪横。",
      "知有鬼神瞰幽独，故于文字见精诚。",
      "遗书已烬犹悬禁，剩句相传有窜更。",
      "难起谢山同检校，善存还欲不分明。"
    ]
  },
  {
    "id": "adcfe4dbb2c89f021f5617ef647b364d",
    "title": "清明忆广州",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "游子光阴短更赊，踏青何事在天涯。",
      "追寻少日原孤露，忽漫经春又落花。",
      "客里看人归上冢，醉中垂醒梦还家。",
      "断魂正是江南路，日暮寒烟拂柳斜。"
    ]
  },
  {
    "id": "adcfe4dbb2c89f025baf21c0570d7c29",
    "title": "南归，甫抵家门，次儿绶华遽殇。吟咏概绝，两月有馀。小暑日，独坐海幢寺后园，得句",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "鹤鸣失和只增伤，往复吟成鬓渐霜。",
      "历览死生元可了，岂知人世未能忘。",
      "荒畦野竹新添笋，落日僧寮已爇香。",
      "平日寻常经眼事，今朝惟有断人肠。"
    ]
  },
  {
    "id": "adcfe4dbb2c89f0290cdc72813aa8269",
    "title": "海舟夕眺",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "万里波平风乍吹，茫茫相对若为移。",
      "孤樯燕落知山近，沧海尘生惜月迟。",
      "被酒不眠犹作梦，出门无语独题诗。",
      "老怀亦有云鬟感，解忆长安异昔时。"
    ]
  },
  {
    "id": "adcfe4dbb2c89f02321a4889b01b8785",
    "title": "邻歌",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "不分弹槽逻逤檀，此时都作定中观。",
      "流云滞汉还倾听，片月沉江已向残。",
      "息影且为明日计，无眠方觉早秋寒。",
      "江湖正自伤摇落，纵有邻歌讵解欢。"
    ]
  },
  {
    "id": "adcfe4dbb2c89f02f0e5c93d08e5b454",
    "title": "独夜",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "万态今归静里看，悠然天地日相盘。",
      "世长不与形先腐，泪浅无如酒亦残。",
      "往事梦随流水去，幽花香閟曲房宽。",
      "张衡自有思玄赋，只是悲忧欲塞难。"
    ]
  },
  {
    "id": "adcfe4dbb2c89f025d9cef4613970cc5",
    "title": "七月二十二日江楼晓起",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "愁里题诗聊代泪，晓来一雨已知秋。",
      "残炱幂䍥帘间幕，飞雁萧条江上洲。",
      "剩欲出门向谁是，坐看孤影与吾谋。",
      "无端汽笛牵人意，碧海苍波是广州。"
    ]
  },
  {
    "id": "adcfe4dbb2c89f020f60692d07297aab",
    "title": "寄和刘三将之杭州留别原韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "武林一水盈盈际，心远惟添往复情。",
      "湖堧诗能先雁到，海滨风已入秋明。",
      "愁来杯杓沉吟过，别后菰芦寂寞生。",
      "同是客游吾少住，迷阳今日却妨行。"
    ]
  },
  {
    "id": "adcfe4dbb2c89f02df9f9825a75f6ffa",
    "title": "秋雨初晴得高天梅见怀诗还答",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "别后寄书能慰我，江楼应识此时情。",
      "日斜鸦倒回天影，雨过车留碾石声。",
      "顿觉须眉有秋气，强扶魂梦惜新晴。",
      "凭君饭颗山头见，不为题诗太瘦生。"
    ]
  },
  {
    "id": "adcfe4dbb2c89f02903053fdc98cb07c",
    "title": "近状书寄广州何君选张筱文",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "恐我不堪憔悴死，狂歌度日复何如。",
      "苍云白雁自南北，浊酒素琴相起居。",
      "身外行楸还列列，梦中飞蝶觉蘧蘧。",
      "鸣条已为秋风感，缄尽伤心寄尺书。"
    ]
  },
  {
    "id": "adcfe4dbb2c89f02cac17a97e39113c4",
    "title": "题陈白沙先生自写诗卷后",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "风雨茅龙落笔奇，文章万古在南陲。",
      "荒崖莽莽三忠庙，奇石阴阴一字碑。",
      "我已汍澜频掩卷，不堪零落未收辞。",
      "休论三百年来事，野马游尘满绢丝。"
    ]
  },
  {
    "id": "adcfe4dbb2c89f028780309f5085f5b3",
    "title": "题陈云淙霜钟琴拓本",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "正是霜寒钟更哀，摩挲琴影墨生苔。",
      "旸潜此日仍修夜，爨下能馀亦劫灰。",
      "故国山川容静对，一时风雨与俱来。",
      "天南法物飘零尽，不独南风绿绮台。"
    ]
  },
  {
    "id": "adcfe4dbb2c89f02631e9b30dee9fd0c",
    "title": "九日",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "闭门不作登高计，独卧沧江寂寞滨。",
      "原草晚明初见烧，野萸秋老渐多辛。",
      "一家悬系天南北，八口萧条鬼故新。",
      "剩有昔年衢祭泪，白云黄叶每愁人。"
    ]
  },
  {
    "id": "adcfe4dbb2c89f0273da259b9c732752",
    "title": "即席送诸贞壮南昌之行",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "胆肝每为论文见，国事同归袖手观。",
      "倘有世图宁恨晚，只愁天下渐殚残。",
      "萧条飞雨秋兼别，磊落当筵慨且叹。",
      "一水赣江连沪海，至今行路已嗟难。"
    ]
  },
  {
    "id": "adcfe4dbb2c89f02bde553c2a64f6458",
    "title": "题天梅万树梅花绕一庐卷子",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "种得寒梅迤海滨，是间卜筑已殊邻。",
      "江湖乍见初冬雪，天地难为一室春。",
      "靖节桃花源上记，耆卿杨柳岸边人。",
      "凭君着意勤摹写，费我题诗独苦辛。"
    ]
  },
  {
    "id": "adcfe4dbb2c89f02bb24223446c26be3",
    "title": "病中",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "病怯奇寒起更慵，夜来风雪满吴淞。",
      "残炉烬落光初蜕，小阁窗疏冷未缝。",
      "百计安心殊亦误，有身为患适何从。",
      "萧条归梦催年事，卧听江船报晓钟。"
    ]
  },
  {
    "id": "adcfe4dbb2c89f0246b6d5db2d07ad58",
    "title": "南归治装箧中得亡儿旧函",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "风飘残雪沪江干，忆汝家山骨未寒。",
      "万里沧波无梦到，一缄尘迹隔年看。",
      "只馀母妹平安语，信有诗书付托难。",
      "谁谓北征愁杜子，瘦妻痴女尚为欢。"
    ]
  },
  {
    "id": "adcfe4dbb2c89f026b83f61ab01ae90f",
    "title": "海夜",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "又去吴淞作海行，万流回首只凄清。",
      "樯灯倒照鲛人出，天幕低张鱼火明。",
      "远客一舟同契阔，归航三日过零丁。",
      "逢山便就帆师问，不报东南近有兵。"
    ]
  },
  {
    "id": "adcfe4dbb2c89f027e66cd65c9902328",
    "title": "二月十二日过新汀屈翁山先生故里，望泣墓亭，吊马头岭，铸兵残灶。屈氏子孙出示先生遗像，谨题二首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "式闾过里独彷徨，尽日追寻到此乡。",
      "一族义声存废灶，孤臣词赋痛浮湘。",
      "更谁真意紬诗外，不减春阴过夕阳。",
      "我愧长沙能作赋，摄衣来拜道援堂。"
    ]
  },
  {
    "id": "adcfe4dbb2c89f027e66cd65fe78bb29",
    "title": "二月十二日过新汀屈翁山先生故里，望泣墓亭，吊马头岭，铸兵残灶。屈氏子孙出示先生遗像，谨题二首",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "西北经营似有无，荒原草木待昭苏。",
      "事难语世终多佚，名已从僧且易芜。",
      "著述尚闻传大岭，丛残曾见落三吴。",
      "载凭遗像殷殷祝，自有精心在八区。"
    ]
  },
  {
    "id": "adcfe4dbb2c89f025f739456341e296f",
    "title": "北郭展墓",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "清明北郭多车马，归客依依起向晨。",
      "原草渐生回烧日，水禽初变有莺春。",
      "青山原是伤心地，白骨曾为上冢人。",
      "四尺崇封宁不识，仆夫犹为辟荆榛。"
    ]
  },
  {
    "id": "adcfe4dbb2c89f028f05b6e23cf61dde",
    "title": "晚渡珠江岸侧未归",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "烟城历历傍舟移，来处回看日向炊。",
      "高树翳蝉含雨涩，晚潮随月上江迟。",
      "侧身我尚酬形影，即景诗难免乱噫。",
      "损性却缘情未了，欲归何故立多时。"
    ]
  },
  {
    "id": "adcfe4dbb2c89f0253210021450d8985",
    "title": "七月初六日赴沪海上大风",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "舵楼时起浪千重，自摄心魂惝恍中。",
      "飘泊正如秋一叶，寻常经见海多风。",
      "高帆鸟翼呜呜黑，落日鱼涎拍拍红。",
      "坐叹狂流垂未息，送人无那与俱东。"
    ]
  },
  {
    "id": "adcfe4dbb2c89f022e6bd1419892e6c5",
    "title": "初到杭州宿三潭晓起望湖",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "照眼西湖今始过，晓钟真奈不眠何。",
      "断虹带雨生初日，森柳排山覆晚荷。",
      "浅水蓬莱行再见，两堤菱芡已无多。",
      "平时梦想江山处，不独伤心唤渡河。"
    ]
  },
  {
    "id": "adcfe4dbb2c89f02125f104a0b129f8f",
    "title": "南屏谒张苍水墓",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "斜日南屏溯岸行，疏疏堤柳不胜情。",
      "一湖山色分明好，两姓碑题俯仰生。",
      "酒气浃坟秋醊祭，烛光摇树鸟悲鸣。",
      "彷徨一再临风拜，为告冰槎集刻成。"
    ]
  },
  {
    "id": "adcfe4dbb2c89f02ed7bf1bb92011959",
    "title": "岳坟",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "中原十载拜祠堂，不及西湖山更苍。",
      "大汉天声垂断绝，万方兵气此潜藏。",
      "双坟晚蟀鸣乌石，一市秋茶说岳王。",
      "独有匹夫凭吊去，从来忠愤使人伤。"
    ]
  },
  {
    "id": "adcfe4dbb2c89f023d0514625502eaa1",
    "title": "题孤山放鹤亭",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "欲寻冈阜更威夷，一水周堂梅万枝。",
      "天与湖山纳遗句，死无封禅美清时。",
      "青黄漫惜沟中断，丹雘争怜湖上祠。",
      "等是茂陵身后态，愧君临命一题诗。"
    ]
  },
  {
    "id": "adcfe4dbb2c89f029db56979b0153bc6",
    "title": "过灵隐寺见洪杨劫后遗迹",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "一峰迎日满清晖，绿瓦红墙委断扉。",
      "去劫百年犹未复，烂泥诸佛竟谁皈。",
      "古无创业残文教，水欲分湖涌翠微。",
      "曾为敕题金碧榜，空山无罪亦招非。"
    ]
  },
  {
    "id": "adcfe4dbb2c89f02c3b6f5a5b2ef101b",
    "title": "登六和塔",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "登临已落咸淳后，北望劳劳此际情。",
      "吴越坐分秋一色，江湖来与海相争。",
      "早枫着叶黄于水，晚柘抽条绿到城。",
      "谁向十三州一问，天边惟有塔铃声。"
    ]
  },
  {
    "id": "adcfe4dbb2c89f02429e11783cd8eeb4",
    "title": "别西湖兼呈西溪长何庚生丈",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "名地阅人谁是主，眼前风景足怀宽。",
      "初秋野菊城根晚，一雨湖菱桨尾寒。",
      "息壤且寻他日约，好山频为去时看。",
      "送人十里雷峰塔，留与西溪旧长官。"
    ]
  },
  {
    "id": "adcfe4dbb2c89f0275f4eb14da6dc6f1",
    "title": "临江留别秋枚",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "欲留无谓去犹迟，此会行将一再期。",
      "共惜徐陈虚并世，未应华管异他时。",
      "壮能淡泊吾谁与，秋正萧条别更悲。",
      "不是故人肠断处，沧江啼雁复何为。"
    ]
  },
  {
    "id": "adcfe4dbb2c89f02bd57471cabdeccb7",
    "title": "春晚典衣购书数十部",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "典衣原为买书贫，生事初怜渐苦辛。",
      "载籍独寻还此日，典型虽在已无人。",
      "灯前着影添千卷，海堧回寒过一春。",
      "已换葛裘吾自计，十年键户敢因循。"
    ]
  },
  {
    "id": "adcfe4dbb2c89f021f7fca4860a9172d",
    "title": "为黄诏平题绣角笺",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "本是临安劫后灰，断笺何意更新裁。",
      "百年人物全非旧，一纸沧桑已再来。",
      "往事丛残争入眼，水窗明瑟共衔杯。",
      "为君题句非缘物，侧理乌阑岂是才。"
    ]
  },
  {
    "id": "adcfe4dbb2c89f020c55b0c05230f8c3",
    "title": "曼殊自日本寄画，作风絮美人，题为“调筝人绘”，命之曰“春愁”，赋此答之",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "东海遗书久未裁，殷勤缄札几回开。",
      "三年为别兼春暮，一纸将愁与画来。",
      "入世蛾眉宜众妒，向人风絮有沉哀。",
      "怜君未解幽忧疾，讵为调筝又怨猜。"
    ]
  },
  {
    "id": "adcfe4dbb2c89f02f972bdf0d215b654",
    "title": "中秋步月用丁未海上韵",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "又将佳节付闲身，独溯城南迤海滨。",
      "万态争看初上月，千秋强忆此宵人。",
      "故乡饼果围儿女，短屋灯旗接比邻。",
      "三载客游吾亦倦，渐愁双鬓有霜新。"
    ]
  },
  {
    "id": "adcfe4dbb2c89f028d69d16cdbfd11e7",
    "title": "自题蒹葭图寄黄宾虹索画",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "愁入蒹葭不可寻，闭门谁识溯洄深。",
      "江湖一往成回首，风露当前独敛襟。",
      "遗世尚多今日意，怀人空有百年心。",
      "凭君为写伤秋句，应与鸣条和独吟。"
    ]
  },
  {
    "id": "adcfe4dbb2c89f020eeff875c1117209",
    "title": "题蔡哲夫新得汉六花铜镜拓本",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "恨煞蛾眉眼底波，残铜犹得一摩挲。",
      "秋来憔悴知谁见，醉后低徊奈汝何。",
      "顽质尚供当世惜，幽光曾閟古人多。",
      "寄言汉镜台中客，莫为新妆更洗磨。"
    ]
  },
  {
    "id": "adcfe4dbb2c89f02a4260461394ad050",
    "title": "九日同春坡道人登高",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "本欲登高避市尘，不知山上有行人。",
      "千峰落木天为远，万物逢秋气尽辛。",
      "篱菊未开今日雨，霜林争似晚来春。",
      "道人自会当前意，不为重阳一怆神。"
    ]
  },
  {
    "id": "adcfe4dbb2c89f02c9a87f47cde4c4e3",
    "title": "十月十一夜月中有怀曼殊",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "四载离悰感索居，忆君南渡又年馀。",
      "未违踪迹人间世，稍慰平安海外书。",
      "向晚梅花才数点，当头明月满前除。",
      "绝胜风景怀人地，回首江楼却不如。"
    ]
  },
  {
    "id": "adcfe4dbb2c89f026848ecde39460252",
    "title": "寒夜读白石道人集题后",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "布衣同有后山才，只汝高吟未至哀。",
      "谢朓诗传清似水，樊南心与烛成灰。",
      "每从闲处深思得，讵向前人强学来。",
      "今日江西说宗派，嗟卑愁老恐非材。"
    ]
  },
  {
    "id": "adcfe4dbb2c89f02a2850570fd3af7c1",
    "title": "十二月十七日，偕崔劭南、任子贞，出东郊过息鞭亭小饮",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "残年郊外少游人，独爱梅花水石滨。",
      "薄酒却寒成一醉，积阴为雨计兼旬。",
      "生涯举国愁穷腊，风物漫山得早春。",
      "只有吾徒消领尽，寂寥天地似今晨。"
    ]
  },
  {
    "id": "adcfe4dbb2c89f02d6971a93a68857e0",
    "title": "元宵观剧作",
    "authorName": "黄节",
    "authorId": "adcfe4dbb2c89f02d1457b72d1457b72",
    "dynasty": "清",
    "content": [
      "曼衍鱼龙过此宵，静观缩手讵无聊。",
      "春寒被酒难成醉，乐事逢辰直甚嚣。",
      "瞑想黄农终竟没，坐闻琴瑟再三调。",
      "看渠长夜漫漫里，倘是喧腾胜寂寥。"
    ]
  }
]