[
  {
    "id": "adcfe4dbc03127b5167f7ac236fd6624",
    "title": "题子乔《载鹤游玉清宫图》",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "邱子炼丹处，石门松树边。",
      "独来还对鹤，相视或疑仙。",
      "久立看残碣，高鸣入远天。",
      "何人惜孤兴？",
      "复为画图传。"
    ]
  },
  {
    "id": "adcfe4dbc03127b5563f31e61fb3f5a7",
    "title": "和子乔《赠劳山僧》有序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "知是儒家子，为僧始几春。",
      "持经非有愿，离母只缘贫。",
      "驿路看残雪，乡音识故人。",
      "长安见殷浩，应为泣沾巾。"
    ]
  },
  {
    "id": "adcfe4dbc03127b5f7cdfa5d40ccfa01",
    "title": "赠朝鲜诗人李炯庵记室",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "见说长白外，云山东去深。",
      "一方虽隔海，五字有同心。",
      "江浦晚收稻，石田秋种参。",
      "未谙风土记，空读《竹枝吟》。"
    ]
  },
  {
    "id": "adcfe4dbc03127b5dcbb6455d2ef5d64",
    "title": "送邑宰张明府南归",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "为官几载贫，因病忆江莼。",
      "在县常无事，还家只有身。",
      "随行一舟月，出送满城人。",
      "去后野棠树，年年花发春。"
    ]
  },
  {
    "id": "adcfe4dbc03127b5eed5d5d716ec6a2e",
    "title": "赠张道士",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "学道去家远，海边来几春。",
      "元踪常不定，白发恐非真。",
      "自未离诗酒，人传使鬼神。",
      "终当入蓬岛，鹤上试轻身。"
    ]
  },
  {
    "id": "adcfe4dbc03127b53b0fe9efd558d108",
    "title": "叔白游劳山，九水寄示图记，报以诗，兼寄同游杨子西溟、杨九水人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "嗜好由来合，平生几首诗。",
      "春山偶独往，胜迹必同知。",
      "寺远欲回暮，水多因转奇。",
      "他时剡溪棹，此路不须疑。"
    ]
  },
  {
    "id": "adcfe4dbc03127b5971db3d2c244b106",
    "title": "青州道中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一雨晓风变，道旁蝉已愁。",
      "感多少年事，晴极远天秋。",
      "识路不须问，随缘非必求。",
      "人生异悲乐，共是雪盈头。"
    ]
  },
  {
    "id": "adcfe4dbc03127b5de847f464ed3ead6",
    "title": "秋夜明湖宴集，赠单公子鉊二首其二",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "阶前委毛羽，山雀了今生。",
      "满牖空晴景，开帘失晓声。",
      "栖边笼自挂，啄处粒还盛。",
      "此恨谁当识，娃僮倍有情。"
    ]
  },
  {
    "id": "adcfe4dbc03127b5bace86ae431a465b",
    "title": "酬赵伯式",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "自识文心拙，何曾解称时？",
      "虽蒙先达赏，未免寸衷疑。",
      "是试皆求入，无名不见遗。",
      "如何垂盼处？",
      "辛苦独能知。"
    ]
  },
  {
    "id": "adcfe4dbc03127b5e5506e9d7bbd2768",
    "title": "青州馆对月，忆叔白、子乔南行",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一片家山月，分程照远游。",
      "何时渡湘水？",
      "今夜宿青州。",
      "独卧未安枕，对吟应在舟。",
      "那堪两地恨？",
      "并入北堂愁。"
    ]
  },
  {
    "id": "adcfe4dbc03127b59d6912973802e6d3",
    "title": "宿小村，怀叔白、子乔南中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "独宿小村夜，乍无州郡哗。",
      "依偎侍童小，离别故人赊。",
      "雨歇尚愁路，月圆应到家。",
      "远人岂知此？",
      "举酒向天涯。"
    ]
  },
  {
    "id": "adcfe4dbc03127b51020d31b442dca65",
    "title": "道旁礼佛，题山寺壁",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "道旁还礼拜，稽首泪先零。",
      "天定若无改，佛悲何有灵？",
      "只教除妄想，应惜枉劳形。",
      "法力自深广，归家惟奉经。"
    ]
  },
  {
    "id": "adcfe4dbc03127b521b3a44e7aab1291",
    "title": "哭王东溪",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "贫贱仍无寿，贤人自昔悲。",
      "巷穷吊车绝，品重贩夫知。",
      "农子自于野，病妻空守帷。",
      "堆床破书里，有我寄怀诗。"
    ]
  },
  {
    "id": "adcfe4dbc03127b56a10f0caba0511c7",
    "title": "岑溪书来，得悉子乔近事，并言彼中十月桃放",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "季子鸣琴处，山桃几树新。",
      "霜村方爱日，花县已逢春。",
      "自见栖南雀，还教诧北人。",
      "只今寒食近，嫩惢未全伸。"
    ]
  },
  {
    "id": "adcfe4dbc03127b5f94b95d78ad30a1b",
    "title": "长沙感贾生",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "含愁渡湘水，况复负疴身。",
      "舟泊长沙郡，心怜失意人。",
      "寒城又斜日，旧宅只荒榛。",
      "往事风烟杳，空余志未伸。"
    ]
  },
  {
    "id": "adcfe4dbc03127b57a0767412f38fa85",
    "title": "日落",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "日落谷风息，山高江月斜。",
      "孤舟少邻舫，深树是谁家？",
      "客路年还至，乡园雪正赊。",
      "宁知小儿女，还解忆天涯。"
    ]
  },
  {
    "id": "adcfe4dbc03127b5c29e5bb0a0af51eb",
    "title": "溶江道中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一自别湘水，大溶还小溶。",
      "有村皆隔竹，无径不由松。",
      "云积岭头涧，日沈山外峰。",
      "中华知己远，时与峒苗逢。"
    ]
  },
  {
    "id": "adcfe4dbc03127b526c22564c72cac9a",
    "title": "失题",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "江春入旧年，北客趁蛮船。",
      "素业留齐域，晴光换粤天。",
      "无书家更远，有志岁频迁。",
      "不欲窥明镜，恐丝生鬓边。"
    ]
  },
  {
    "id": "adcfe4dbc03127b59f96ede19422d846",
    "title": "西园对月",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "万里西园月，还应照故乡。",
      "残乌啼落木，新鬼吊空堂。",
      "荆树知犹在，松亭宜就荒。",
      "家书前日到，亲友几人亡。"
    ]
  },
  {
    "id": "adcfe4dbc03127b5d39dba27615a2f39",
    "title": "岑溪",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "更向苍梧外，吾家北海滨。",
      "入城多怪鸟，编户半流人。",
      "那识蕉花发，初尝荔子新。",
      "宁无广闻见，不似故山春。"
    ]
  },
  {
    "id": "adcfe4dbc03127b55583839de8df7fe7",
    "title": "哭林鸣九二首钞一",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "识君方总角，春宴咏榆钱。",
      "一别七千里，相知三十年。",
      "寄书犹未达，此信岂应传？",
      "哭罢仍疑在，清标尚俨然。"
    ]
  },
  {
    "id": "adcfe4dbc03127b5539cac3c10cac6c6",
    "title": "哭雨苍舅",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "苦作临岐约，相要勿久违。",
      "边城犹未到，泉路却先归。",
      "去对庭花别，回应墓草围。",
      "更闻移宁宅，比舍锁双扉。"
    ]
  },
  {
    "id": "adcfe4dbc03127b5ae3955f67cb276ff",
    "title": "将去岑溪，留别同乡流人艾归",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "知从北州遣，几载作流人。",
      "蛮内语偏识，天涯情自亲。",
      "离乡无贵贱，共客识酸辛。",
      "莫羡扬帆去，依然粤水滨。"
    ]
  },
  {
    "id": "adcfe4dbc03127b5ce40f2473fadb46d",
    "title": "送子乔移官苍梧，至陆云界，去年叔白来迎处",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "记得经过处，风光少不违。",
      "来朝又梧郡，前岁别荆扉。",
      "往路虽云转，此行犹未归。",
      "所嗟去年雁，还是一行飞。"
    ]
  },
  {
    "id": "adcfe4dbc03127b5bafe078d1db69280",
    "title": "道旁山村",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "却羡藤州道，闲闲置小村。",
      "疏林露茅屋，深竹隐柴门。",
      "鸟路山峰转，渔梁涧水喧。",
      "宁知瘴烟地，风景逼乡园。"
    ]
  },
  {
    "id": "adcfe4dbc03127b549b311801b2c75a3",
    "title": "龙岩洞",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "春晴小江岸，竹里暂停舟。",
      "忽睹一峰异，下寻双洞幽。",
      "龙藏云不散，仙去灶还留。",
      "孤兴无人识，匆匆感触游。"
    ]
  },
  {
    "id": "adcfe4dbc03127b59d9c2aa994ec7234",
    "title": "再泊戎墟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "又向蛮墟泊，孤舟几往还。",
      "谁知我名姓，空习此江山。",
      "镫火海商集，棹歌渔父闲。",
      "幽居归未得，坐惜鬓毛斑。"
    ]
  },
  {
    "id": "adcfe4dbc03127b55871b3daba20a0d9",
    "title": "送石白水归湘潭",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "年少楚南客，双亲犹在堂。",
      "远游虽失计，难得是还乡。",
      "过陡山连岳，分流水入湘。",
      "心知北归路，相送意茫茫。"
    ]
  },
  {
    "id": "adcfe4dbc03127b5a8134cbb9145865f",
    "title": "送子乔充粤西同考官入省",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "三十载辛苦，锁闱求赏音。",
      "每当下笔夜，想得入帘心。",
      "玉石眼谁别，雪霜头已侵。",
      "汝行休慢易，此恨古来深。"
    ]
  },
  {
    "id": "adcfe4dbc03127b54025581fbe03a013",
    "title": "下第感汀鹤，和黄生瑸",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "失意逢孤鹤，偏怜伫野汀。",
      "高标空自许，清泪有谁听？",
      "远树雨中暗，暮山江上青。",
      "不须增怅悒，辽海几人经？"
    ]
  },
  {
    "id": "adcfe4dbc03127b51c11679db7ca13c8",
    "title": "送阮三老还越乡",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "借问南游客，乡程路几千？",
      "言归感白首，忆别是青年。",
      "过岭初见雪，转江犹换船。",
      "春风到家日，知傍岁除前。"
    ]
  },
  {
    "id": "adcfe4dbc03127b5729194f92c844c51",
    "title": "送钱少府罢官归姑苏",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "蛮雨粤江春，春愁有几人。",
      "共嗟别乡远，偏感去官贫。",
      "楚泽波还小，吴洲花正新。",
      "自伤归未得，空送北舟频。"
    ]
  },
  {
    "id": "adcfe4dbc03127b57497114dad55560d",
    "title": "徐孝廉松园以豹皮赠子乔，为酬此篇",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "县宰钦文蔚，山人赠豹皮。",
      "漫夸千腋集，常重一斑窥。",
      "品自金钱贵，情同缟纻遗。",
      "高标矜雾隐，合与素心期。"
    ]
  },
  {
    "id": "adcfe4dbc03127b50bee903f572e2cd0",
    "title": "待乡信不至，示闲云",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "方春送归使，目断瘴江云。",
      "计日人当返，经秋雁不闻。",
      "山城荒寂寂，蛮雨昼纷纷。",
      "此闷复谁共？",
      "短吟聊示君。"
    ]
  },
  {
    "id": "adcfe4dbc03127b5b917f39b8660eb0d",
    "title": "侄孙洵自故乡至",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "万里悲乡梦，愁心不暂开。",
      "猺狼五岭外，生死一身来。",
      "细问小儿女，频嗟荒竹梅。",
      "视余颜未改，须鬓已先摧。"
    ]
  },
  {
    "id": "adcfe4dbc03127b5d4f98b9f06ef9b95",
    "title": "酬赵玉文秋试济南，阻雨长山客舍，书亡弟叔白题壁句见寄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一从泛江棹，不复问山程。",
      "野店谁还宿？",
      "秋宵独有情。",
      "雨声疏未歇，笔迹俨犹生。",
      "良友况如此，那堪为弟兄！"
    ]
  },
  {
    "id": "adcfe4dbc03127b51357d490f6293c18",
    "title": "南中食栗，示子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "新霁复当晓，已寒仍未霜。",
      "堕风随落叶，晒日迸秋场。",
      "屋上壶犹菉，田中豆正黄。",
      "南来都不见，此果似吾乡。"
    ]
  },
  {
    "id": "adcfe4dbc03127b5fbdbd76cee469fad",
    "title": "酬同乡天河令乔令思移官崇山见寄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "知宰极边地，三年鬓已斑。",
      "对愁犹有子，屡转不离蛮。",
      "瘴岭天常晦，荒城昼亦关。",
      "相思情倍切，春梦共家山。"
    ]
  },
  {
    "id": "adcfe4dbc03127b588b7785922619efb",
    "title": "九日望冈楼宴集，忆故山同学",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "时节会宾客，凭高怀乍宽。",
      "虽同此楼醉，未若故乡欢。",
      "江甸日将晚，炎州风亦寒。",
      "遥思古城上，新句又传看。"
    ]
  },
  {
    "id": "adcfe4dbc03127b5822708ebcf87b0c6",
    "title": "与闲云散步，登城楼，遂访学舍小饮，示王、秦二广文",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "羁迹共萧索，相携为近游。",
      "闲行爱冬日，缓步上城楼。",
      "适意原无定，逢欢亦可留。",
      "暄然遂同醉，聊用遣乡愁。"
    ]
  },
  {
    "id": "adcfe4dbc03127b554b8f3cafb89e462",
    "title": "模云林画，寄赠族侄子处士五星",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "每学云林画，如哦平淡诗。",
      "山教临远水，树不著多枝。",
      "要使无人爱，闲模只自怡。",
      "聊对寄高士，堪对捻吟髭。"
    ]
  },
  {
    "id": "adcfe4dbc03127b5aae4bc5005afef6f",
    "title": "送龚生归慈溪",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "慈溪水边住，春岸越禽飞。",
      "十载梦中客，一帆天外归。",
      "花怜木犀发，脍记石鱼肥。",
      "自识还乡乐，离筵泪莫挥。"
    ]
  },
  {
    "id": "adcfe4dbc03127b5809dcebc7a43c47d",
    "title": "寄赠刑部郎李松圃，题诗卷后",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "生事在诗篇，清才更少年。",
      "拜官原应宿，探句自如仙。",
      "野兴独寻寺，秋吟多在船。",
      "无须见标格，一卷已修然。"
    ]
  },
  {
    "id": "adcfe4dbc03127b58fe74873b948f61b",
    "title": "粤中送友人游龙州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "远道更为别，谁能不泪挥？",
      "依人无地善，久客几时归？",
      "柱见临关立，鸢愁堕水飞。",
      "伏波千载后，游到此间稀。"
    ]
  },
  {
    "id": "adcfe4dbc03127b5b76e433f367860a8",
    "title": "送张巡检罢官归吴，兼示钱少府",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "诗人爱闲散，官罢亦无忧。",
      "钓渚梦前夜，山衙吟几秋。",
      "临江别蛮吏，过岭问吴舟。",
      "相伴有钱起，归闲登虎邱。"
    ]
  },
  {
    "id": "adcfe4dbc03127b5fc5615ce3d237043",
    "title": "闻王仲则殁",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "老去如秋树，迎寒叶自飘。",
      "每逢乡信至，便有故人凋。",
      "约几同游屐，欢犹梦昨宵。",
      "还家访东海，谁共听春潮？"
    ]
  },
  {
    "id": "adcfe4dbc03127b51fb14471c16fd70b",
    "title": "登望冈楼",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "散步此楼望，慨然悲故乡。",
      "凉风生木末，愁绪极天长。",
      "江岸秋田阔，山城落日荒。",
      "无人结高会，明日是重阳。"
    ]
  },
  {
    "id": "adcfe4dbc03127b5b8d76d5c077efa75",
    "title": "还故山，留别岑溪诸文士",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "日日望乡悲，将归又感离。",
      "久住土音晓，渐亲殊俗宜。",
      "入梦江山迹，系情文字知。",
      "此别隔云海，再逢难可期。"
    ]
  },
  {
    "id": "adcfe4dbc03127b5e5a331eec14d537e",
    "title": "泊小村，寄子乔岑溪",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "厓边泊舟处，犬吠有人家。",
      "披径芭蕉叶，绕村荞麦花。",
      "夕阳依水尽，初月向山斜。",
      "遥寄空庭坐，才应放晚衙。"
    ]
  },
  {
    "id": "adcfe4dbc03127b575d1d85f9b3be69d",
    "title": "崇林峡",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "峡口回风急，重云复作阴。",
      "两条青矗矗，一道碧沈沈。",
      "不见峒人出，稍闻蛮鸟吟。",
      "宁知历此险，来日已惊心。"
    ]
  },
  {
    "id": "adcfe4dbc03127b588f6c455f3974716",
    "title": "山村",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "山村望处好，翳翳起炊烟。",
      "江浅清见石，山环高入天。",
      "人家寒树里，红菉夕阳边。",
      "隔水无由访，题诗记泊船。"
    ]
  },
  {
    "id": "adcfe4dbc03127b509c11eb9f533f357",
    "title": "入桂林界，寄子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "山偪江路狭，逆流舟上难。",
      "行穿巨峰尽，坐喜暮天宽。",
      "别浦黯然杳，故乡何处看？",
      "桂林犹岭外，风雨岁将残。"
    ]
  },
  {
    "id": "adcfe4dbc03127b5110efcfb2edcd4da",
    "title": "酬朱小岑并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "几载感姓字，一樽忻对倾。",
      "青年羡高节，白首误时名。",
      "遍历风尘苦，全输石室清。",
      "漫劳夸冷句，潦倒负平生。"
    ]
  },
  {
    "id": "adcfe4dbc03127b5ff04b87d193b9461",
    "title": "泊榕江",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "舟子争流罢，寒天日又昏。",
      "帆回转山堠，树暝背江村。",
      "渐觉蛮峰改，犹延瘴气温。",
      "乡关知尚远，且喜近中原。"
    ]
  },
  {
    "id": "adcfe4dbc03127b5b47e3577ee21fcc3",
    "title": "和闲云《湘南始见冰》",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "几载炎州住，何知朔风寒？",
      "晓江惊乍敛，归客喜初看。",
      "稍聚流凘薄，终坚泽腹难。",
      "吾乡春又至，柳岸到应残。"
    ]
  },
  {
    "id": "adcfe4dbc03127b5baa8c0a9727c4b53",
    "title": "舟中除夕寄子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "江头啼暮雅，野泊数帆斜。",
      "岁夕怜残夜，船房似小家。",
      "榜人勤水祭，儿女忆山衙。",
      "遥念起还早，独听晨鼓挝。"
    ]
  },
  {
    "id": "adcfe4dbc03127b5280850fab173ec5b",
    "title": "元日，得桂林李郎中书并诗篇《舟中即事》，酬寄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "春烟改旧林，停棹别离心。",
      "一纸桂山远，故人湘水深。",
      "余寒风尚烈，长昼日偏阴。",
      "赖对新诗好，闲酬消旅忱。"
    ]
  },
  {
    "id": "adcfe4dbc03127b598e6477faa14f9cf",
    "title": "舟行入永州界",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "舟行入楚境，好是早春时。",
      "适性原宜旷，名山不必奇。",
      "经旬陡渠转，几载岭云思。",
      "寄语南游客，无须过九疑。"
    ]
  },
  {
    "id": "adcfe4dbc03127b5a861bbe3bc820413",
    "title": "夜泊冷水滩，叔白弹琴处，示闲云",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "历历滩边石，何人石上琴？",
      "孤舟逝不返，流水有余音。",
      "江黑月埋雾，夜寒星耿参。",
      "知君曾伴听，系缆共沾襟。"
    ]
  },
  {
    "id": "adcfe4dbc03127b5415fa833ef1e17e3",
    "title": "题浯溪僧舍",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "为访名贤迹，禅堂时一登。",
      "居知邻漫叟，山定有高僧。",
      "对客竹疏静，绕门溪碧澄。",
      "不缘奉亲老，常住此还能。"
    ]
  },
  {
    "id": "adcfe4dbc03127b576bb8a8505ec08a2",
    "title": "舟行，示闲云",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "泛泛潇湘渚，春洲柳已明。",
      "山遥知水阔，风正信舟行。",
      "竹寺幽堪画，江村好是晴。",
      "同看足闻赏，不必问归程。"
    ]
  },
  {
    "id": "adcfe4dbc03127b5b8e98ec16df4e470",
    "title": "洞庭始见雁",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一住蛮城里，候禽无复宾。",
      "自看楚山月，相遇洞庭春。",
      "乍恐依帆杳，初惊入耳新。",
      "转怜行断处，零落独沾巾。"
    ]
  },
  {
    "id": "adcfe4dbc03127b5494a377b70f7a70a",
    "title": "蒿洲闻驴鸣",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "知殊仲宣癖，岂解爱驴鸣？",
      "薄暮江头听，故乡墟里情。",
      "立边村径远，归处柳烟横。",
      "自识中州近，岭南无此声。"
    ]
  },
  {
    "id": "adcfe4dbc03127b59a5a714f09a5a8f2",
    "title": "黄州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "晓起问赤壁，挂帆江气凉。",
      "春条隔堤蔼，危堞竟山长。",
      "雨里过樊口，云中别武昌。",
      "无由访陈迹，烟水但茫茫。"
    ]
  },
  {
    "id": "adcfe4dbc03127b5123b73edc277b488",
    "title": "泊湓浦",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "白傅风情在，江皋杨柳斜。",
      "落帆逗湓浦，何处听琵琶？",
      "日暮烟横郭，春深客忆家。",
      "欲寻添酒夜，波上雨声赊。"
    ]
  },
  {
    "id": "adcfe4dbc03127b5d0aba0db9b0d3cb2",
    "title": "雪后过彭泽",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "雪后过彭泽，山城雪顶看。",
      "天临大江晓，峰出小孤寒。",
      "迷漫才分树，荒凉尚有官。",
      "陶公赋归去，此邑宰应难。"
    ]
  },
  {
    "id": "adcfe4dbc03127b564b11c3d68058c9c",
    "title": "芜湖月",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一片江城月，天空霁色新。",
      "今宵待关舫，多少忆乡人？",
      "楚雪消方尽，吴歌听未真。",
      "晓风解相送，早及秣陵春。"
    ]
  },
  {
    "id": "adcfe4dbc03127b5cb4e55306193ffba",
    "title": "燕子矶",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "未访秦淮榭，初看燕子矶。",
      "长堤系舟晚，片石带霞飞。",
      "几处画楼映，数行烟柳围。",
      "还搜六朝旧，江上又斜晖。"
    ]
  },
  {
    "id": "adcfe4dbc03127b53ce432d1804fb84c",
    "title": "金山寺",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "回舟泊江岘，江寺置波涛。",
      "水气宫门静，星辉塔顶高。",
      "云中落孤磬，窗外集千艘。",
      "欲访老僧话，知嫌迎送劳。"
    ]
  },
  {
    "id": "adcfe4dbc03127b584107fe82235f615",
    "title": "与闲云尝中泠泉水",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "谁品山泉味，还推第一名。",
      "由来中泠水，偏喜注瓯清。",
      "寺顶吴僧汲，船头越女烹。",
      "君家石门好，可忆涧南行。"
    ]
  },
  {
    "id": "adcfe4dbc03127b5b21b1990a47b1039",
    "title": "叔白南游，有五和子乔新月别瓜州诗，余北归，复泊瓜州，感伤往迹，寄子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "扬子渡头晚，落帆生客愁。",
      "月明应似昔，此宿又瓜州。",
      "旧句远还忆，孤吟谁与酬？",
      "凋零无复道，那更滞边州？"
    ]
  },
  {
    "id": "adcfe4dbc03127b55a05ea00886df729",
    "title": "将至扬州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "客路六千里，乡音曾未逢。",
      "晓堤瓜步雨，春树广陵钟。",
      "江水分初小，吴山别几重。",
      "停舟暂寻问，或有故人踪。"
    ]
  },
  {
    "id": "adcfe4dbc03127b52c15b645221c3063",
    "title": "淮上往清江浦",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "舍水寻乡路，长堤放霁晖。",
      "海天淮上望，齐客岭南归。",
      "野店驴鸣过，烟村燕掠飞。",
      "故园知渐近，方语半依稀。"
    ]
  },
  {
    "id": "adcfe4dbc03127b522993aa8319af82e",
    "title": "宿江店",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "孤馆临江口，门前船火明。",
      "乍忻离水宿，犹听挽舟行。",
      "店小镫常暗，年荒客易惊。",
      "频搜北来信，一倍惜归情。"
    ]
  },
  {
    "id": "adcfe4dbc03127b522b9e8af05613968",
    "title": "沭阳道中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "歉岁廑行路，路旁榆柳疏。",
      "冷春过榖雨，荒店宿桑墟。",
      "村夜少鸡犬，客餐珍菜蔬。",
      "北来谁马首？",
      "不敢问乡闾。"
    ]
  },
  {
    "id": "adcfe4dbc03127b5aa0b05a7222f11a6",
    "title": "潍县访韩公复",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "陶令移居处，城南住几家。",
      "荒村隔溪问，茅栋晓林遮。",
      "对酒心还壮，论诗日又斜。",
      "不愁回路晚，明月戍楼赊。"
    ]
  },
  {
    "id": "adcfe4dbc03127b556fd5736b8995fd2",
    "title": "送王熙甫登科赴济南",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "今日东门帐，亲朋尽出城。",
      "独惟从古学，人自重新名。",
      "缁水吟诗渡，长山看月行。",
      "早知薄意气，不访叶儒生。"
    ]
  },
  {
    "id": "adcfe4dbc03127b5e391958da8d2c19b",
    "title": "雪中望溪，寄族侄五星",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "扫径眺溪雪，雪中亭子孤。",
      "暝烟几家静，高鸟一枝枯。",
      "水冻痕犹别，桥平迹尚无。",
      "由来冷味合，此兴未能俱。"
    ]
  },
  {
    "id": "adcfe4dbc03127b5603736185299b87d",
    "title": "哀邻叟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "共是远行客，先归岂复惊？",
      "聊因属邻近，未免感平生。",
      "几醉寒暄节，如闻语笑声。",
      "终知成寂寞，奈此惜今情。"
    ]
  },
  {
    "id": "adcfe4dbc03127b5b3644664e53d9f26",
    "title": "过王希江故居",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一从榻前别，不复过荒庐。",
      "当昼门还锁，盈阶草未除。",
      "蠹侵墙有画，尘覆案无书。",
      "近日多疑义，何人更启予？"
    ]
  },
  {
    "id": "adcfe4dbc03127b5ec05e09f678703bf",
    "title": "单齐云殁于秦中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "久客意何如，别时春水初。",
      "犹闻离洛浦，未答入关书。",
      "病榻留僧舍，归魂到我庐。",
      "无坟生宿草，此恨恐难除。"
    ]
  },
  {
    "id": "adcfe4dbc03127b51501181d5f7e1a75",
    "title": "留别翟照四",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "故人十年别，须发雪霜新。",
      "感慨多谈往，流连遂匝旬。",
      "儿童还解恋，奴仆亦相亲。",
      "明日青山隔，离思又几春。"
    ]
  },
  {
    "id": "adcfe4dbc03127b5e6d3b4e5c13126b5",
    "title": "寄和子乔《湖亭宴集遇雪》，兼问历下诸老友",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "湖亭别几秋，梦里少年游。",
      "遥想当筵雪，还胜载月舟。",
      "数行疏柳暮，一片远山收。",
      "故旧谁同赏？",
      "知应共白头。"
    ]
  },
  {
    "id": "adcfe4dbc03127b5a653b49cf42c62de",
    "title": "送单子固游苏州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "诗客耽游赏，南州几载还。",
      "古风出京口，停棹问吴关。",
      "水宿春星阔，舟吟昼雨闲。",
      "知君选名胜，先上洞庭山。"
    ]
  },
  {
    "id": "adcfe4dbc03127b5c436ddce0233029b",
    "title": "冬夜酬单廉夫",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "对坐孤镫下，深斋夜向残。",
      "垂帘炉火静，拥雪竹声寒。",
      "胜事年今过，名场兴已阑。",
      "惟应冷僻句，寂寞共君看。"
    ]
  },
  {
    "id": "adcfe4dbc03127b5ecbfbff833e661f1",
    "title": "熙甫晓雨寄《丹桂》诗见示，因感子乔南行，即示二子",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "昨日山村雨，幽眠未起时。",
      "侵帷寒乍觉，连夜晓还迟。",
      "少别犹相忆，远愁宁得知？",
      "无因逢铎使，空与二难期。"
    ]
  },
  {
    "id": "adcfe4dbc03127b50cf8fc93db8b3a5a",
    "title": "宿南山村，赠新亭兄弟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "还同此堂醉，几载不相过。",
      "往迹亲知少，荒村风雨多。",
      "宵深落镫灺，秋早战庭柯。",
      "莫惜弟兄好，共看须鬓皤。"
    ]
  },
  {
    "id": "adcfe4dbc03127b51191e1f505d6760e",
    "title": "送王熙甫始举进士之官吏部",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "十载苦吟身，榜头名姓新。",
      "柴荆别山友，冠带入朝人。",
      "雪积鹤厅曙，日长花院春。",
      "清曹咏诗好，莫厌寄予频。"
    ]
  },
  {
    "id": "adcfe4dbc03127b5c3305dec6349a99a",
    "title": "哭单子庸有序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "努力起周程，将观圣道明。",
      "非年此人死，在世耻予生。",
      "积善仍无后，潜光未有名。",
      "安从叩冥漠，空复泪纵横。"
    ]
  },
  {
    "id": "adcfe4dbc03127b594b1e0ccd61eccfb",
    "title": "冯相国故园",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "知是丞相宅，候门无使通。",
      "画楼昏暮雨，高树落秋风。",
      "池草连花径，山禽散竹丛。",
      "盛衰有如此，叹息古今同。"
    ]
  },
  {
    "id": "adcfe4dbc03127b5cc5612387c72a5a2",
    "title": "雪中喜子乔书来，并《南行诗卷》，寄城中诸友",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "岁暮寒方盛，暝阴晓不开。",
      "愁中看雪下，岭外有书来。",
      "乍睹平安字，频教引满杯。",
      "新诗更封裹，明日寄城隈。"
    ]
  },
  {
    "id": "adcfe4dbc03127b5934b476e1db0da1d",
    "title": "得赵玉文书，即寄玉文",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一纸凭谁寄，离愁岁月多。",
      "清贫还似昔，衰老近如何？",
      "春草漫漫路，晴川杳杳波。",
      "无因重握手，盛事日消磨。"
    ]
  },
  {
    "id": "adcfe4dbc03127b545962f03019e2d4b",
    "title": "雪后，归南村道中作",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "偶出耽清赏，巾车趁雪还。",
      "溪痕迷野渡，日色辨前山。",
      "斜径孤樵晚，高枝并鸟闲。",
      "欲投烟际宿，荆户未昏关。"
    ]
  },
  {
    "id": "adcfe4dbc03127b59b523b03f09d5d04",
    "title": "除前，病中，望岭外消息",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "卧病离愁切，严风逼岁除。",
      "闲思一年事，只见两封书。",
      "著体肉原少，添龄发益疏。",
      "不知猺岭外，瘴疠复何如？"
    ]
  },
  {
    "id": "adcfe4dbc03127b5d0f8d9fe68491a57",
    "title": "病起，寄城中诸伴侣",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "病起心情少，闲阶移步难。",
      "乍忻晴日好，犹畏晚风寒。",
      "冬雪积还在，腊梅开已阑。",
      "城中镫火盛，谁共到明看？"
    ]
  },
  {
    "id": "adcfe4dbc03127b5fbfa27b35cc6b601",
    "title": "书五星诗卷后",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "不忧贫饥死，恐学古人难。",
      "但使得诗好，即来寻我看。",
      "座中镫灺尽，窗外雨声残。",
      "名姓莫愁隐，千秋著简端。"
    ]
  },
  {
    "id": "adcfe4dbc03127b55653eee4e1d63290",
    "title": "书宋生步武诗卷后",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "细数东斋伴，萧条独此生。",
      "眼中无字句，镫下十年情。",
      "漠漠空山寂，潇潇夜雨声。",
      "吾衰不堪问，珍重异时名。"
    ]
  },
  {
    "id": "adcfe4dbc03127b5c72203a7d8808522",
    "title": "送族弟茨亭之京访王考功熙甫",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "山村夜来雨，草色陌头新。",
      "相劝一樽酒，将为千里人。",
      "莺啼上林晓，花绕禁城春。",
      "为语鹤厅客，清曹莫厌贫。"
    ]
  },
  {
    "id": "adcfe4dbc03127b5a85fc3f5a96966ea",
    "title": "刘明府正孚都门寄书，并新订诗卷，报以短韵",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "村外一鸠唤，小园花盛开。",
      "山人入城返，朝客寄书来。",
      "忆别粤江远，闲居华发催。",
      "新诗进高格，不复骋狂才。"
    ]
  },
  {
    "id": "adcfe4dbc03127b5c783c7947eae6c5d",
    "title": "题单太守《崂山绿石》",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "谁凿东崂骨，巉岩一片分。",
      "宝光曾近海，山性欲生云。",
      "压径迷莎影，临阶合藓纹。",
      "怪来最清澈，相对有虞君。"
    ]
  },
  {
    "id": "adcfe4dbc03127b5e06c43d0e9dd97cf",
    "title": "宿潍水村店，喜其泥壁新洁，为作画，并题此诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "背岭荒村晚，长途倦马尘。",
      "素心爱幽洁，野店喜初新。",
      "此地常为客，拈毫赠主人。",
      "题诗示来者，泥壁莫嫌嗔。"
    ]
  },
  {
    "id": "adcfe4dbc03127b56a05927856037870",
    "title": "八月十一日，渡潍水，观打鱼有感，题店壁，示东归入关客",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "问渡潍溪口，秋风水面生。",
      "半山斜日晚，一棹小舟轻。",
      "驻马临渊立，何人举网惊？",
      "闲观惜衰老，无复羡鱼情。"
    ]
  },
  {
    "id": "adcfe4dbc03127b51d73841bfee08c2a",
    "title": "送南行人去后，坐南陌上",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "天寒阴欲雨，木落峭含风。",
      "岭外去何远，原头望不穷。",
      "闲思书未尽，转恐力难通。",
      "寂寞更无语，唯闻叫渚鸿。"
    ]
  },
  {
    "id": "adcfe4dbc03127b563d43e7dfa2b07e6",
    "title": "中秋夜寄子乔粤中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "凉宵新雨后，久坐未能眠。",
      "佳节情偏恶，当空月正圆。",
      "独看转清汉，应去照炎天。",
      "那更伤心共，愁吟滞极边。"
    ]
  },
  {
    "id": "adcfe4dbc03127b539ac170f79ad085b",
    "title": "石枣村感旧",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "停车石枣村，村舍旧知门。",
      "零落几家散，支离一老存。",
      "积阴荒径湿，斜照古楼昏。",
      "往事自能忆，盛衰谁与论？"
    ]
  },
  {
    "id": "adcfe4dbc03127b52ff850c340ce5993",
    "title": "喜五星、步武、丹桂过访，置酒，因忆子乔南中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "寂历荒村暝，群鸥喜并来。",
      "正当秋月满，才见桂花开。",
      "各出袖中句，共倾镫下杯。",
      "因思宦游客，孤棹粤江隈。"
    ]
  },
  {
    "id": "adcfe4dbc03127b5e8d3043cf7432cca",
    "title": "题宋海客表兄村居",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "草屋依依八九间，豆棚瓜架映柴关。",
      "新除空地拟栽竹，别起高斋为看山。",
      "树里折回溪水远，窗前飞过野禽闲。",
      "村南柳市春醪熟，时约邻翁与往还。"
    ]
  },
  {
    "id": "adcfe4dbc03127b502b863e90074da6a",
    "title": "迟子乔久不至，感怀而作",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "栖迟野墅负聊珂，昨夜轻寒淩曙河。",
      "蔬圃杂花秋色满，豆棚深叶雨声多。",
      "高堂且喜年如许，四海休夸志若何？",
      "为念征人早晚至，前书已报渡滹沱。"
    ]
  },
  {
    "id": "adcfe4dbc03127b560951140c0f28ae2",
    "title": "济南赠单公子鉊",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "好是西园贵公子，天生野性自萧闲。",
      "为寻贫士不骑马，拟作吟僧常住山。",
      "半日究论惟古昔，几年投赠隔河关。",
      "趵泉秋雨明湖月，喜得连朝与往还。"
    ]
  },
  {
    "id": "adcfe4dbc03127b5fb6bd5a2eb0ed227",
    "title": "题芸涧图，留赠宋氏兄弟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "好是清溪大树庄，庄多松柏绕溪旁。",
      "雪中不厌立寒月，雨后每来看夕阳。",
      "此地几人同啸咏，他年有梦惜风光。",
      "漫留粉本何须重？",
      "一载相依未可忘。"
    ]
  },
  {
    "id": "adcfe4dbc03127b5ed5ef8b492a548af",
    "title": "粤中秋兴，用放翁《石镜山前》诗韵，示子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "榕树风高敛夕辉，南游浩淼此来依。",
      "漫离乡井谁相迫？",
      "无与功名底不归。",
      "江浦秋阴成雨易，山城日暮见人稀。",
      "田园久别应荒废，手植丹枫皆十围。"
    ]
  },
  {
    "id": "adcfe4dbc03127b5ff317b2fb0e92ba6",
    "title": "谋归慰母，喜而成句",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "故乡归路不须愁，北去长江皆顺流。",
      "好挂双帆渡湘浦，恰逢三月下扬州。",
      "草堂久别贫犹在，桐圃全荒闲更修。",
      "且喜慈亲能强饭，海鱼正贱梦初收。"
    ]
  },
  {
    "id": "adcfe4dbc03127b55f12ce4ac2bb15ca",
    "title": "题湘水",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "最是湘流放棹轻，楚南千里碧波清。",
      "不分草色春初入，欲合天光雨乍晴。",
      "傍岸云山原缥缈，临江竹树更鲜明。",
      "如何呜咽滩头石，帝子年年恨未平。"
    ]
  },
  {
    "id": "adcfe4dbc03127b57facda211f4f31ef",
    "title": "与单丈仲温话旧",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "春阴连晓冷凄其，荒墅偎炉醉此卮。",
      "凋谢亲朋还剩几？",
      "飘零家室更依谁？",
      "壮心销灭浑相似，早岁嬉游不可追。",
      "非是雨多留客住，旧情除却莫能知。"
    ]
  },
  {
    "id": "adcfe4dbc03127b553cb994b4bf49b98",
    "title": "重展始祖墓感旧，示族众",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "稚齿曾同展墓田，城西树色忆当年。",
      "垄头礼拜班常后，谷口忻奔归独先。",
      "分派弟兄多不识，历朝翁仲尚依然。",
      "松楸凋落无须恨，绿发童孙尽白颠。"
    ]
  },
  {
    "id": "adcfe4dbc03127b53bd75e12600b4f44",
    "title": "过雨苍宋氏舅故居",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "晓日苍凉远水滨，萧萧落木下秋畇。",
      "偶过旧宅频嘶马，直入空庭不见人。",
      "压径颓垣垂野蔓，隔窗破榻积幽尘。",
      "十年回首浮云散，徙倚西风泪湿巾。"
    ]
  },
  {
    "id": "adcfe4dbc03127b55ef612cc13b67cd4",
    "title": "西石",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "愚性在林谷，所遇即佳赏。",
      "一石虽云孤，探索罗殊象。"
    ]
  },
  {
    "id": "adcfe4dbc03127b5c14d79300ce1d456",
    "title": "孤舟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "孤舟乡梦觉，残月空江落。",
      "到晓不闻声，风动系船索。"
    ]
  },
  {
    "id": "adcfe4dbc03127b5e89a3f7151d4094d",
    "title": "四月八日，忆少年城中旧游",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "城外青青垄麦低，春衣初换怯凉飔。",
      "隔林箫鼓溪头晚，始是先生放学时。"
    ]
  },
  {
    "id": "adcfe4dbc03127b5ad2376c7cee18ebf",
    "title": "题远道人《省故乡》诗后",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "道人家住大江南，雪满穹窿有旧庵。",
      "化鹤归来城郭是，几人楼下看苏耽？"
    ]
  },
  {
    "id": "adcfe4dbc03127b55afcf7af5a5c9be6",
    "title": "再过南园，感旧伤怀，示高氏二妻叔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "记得门开路向西，谢家梁燕满春堤。",
      "堂前柳絮看如雪，七字吟成不可题。"
    ]
  },
  {
    "id": "adcfe4dbc03127b55afcf7af63fbae53",
    "title": "再过南园，感旧伤怀，示高氏二妻叔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "落拓词场老瘦生，羞将短发对冰清。",
      "东床信宿依稀是，二十年来负此情。"
    ]
  },
  {
    "id": "adcfe4dbc03127b520846640eaddf73b",
    "title": "赠赵郎",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "纸窗镫火夜荧然，几宿清斋对榻眠。",
      "他日怀人屋梁梦，半庭春树月婵娟。"
    ]
  },
  {
    "id": "adcfe4dbc03127b584b081355c26805b",
    "title": "游王氏池亭，题诸生诗后",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "看竹不知谁是主，野人有酒自相招。",
      "轻雷忽送海边雨，无数鹤鸣翀远宵。"
    ]
  },
  {
    "id": "adcfe4dbc03127b50d438568022fc33e",
    "title": "春阴",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "才望春晴却又阴，梅花畏冷不开心。",
      "北堂侍疾年垂暮，万里南天无信音。"
    ]
  },
  {
    "id": "adcfe4dbc03127b51633d636deb206f5",
    "title": "送三岁儿筠龄归圹",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "正得还真自在休，百年托体亦山邱。",
      "略尝世味如斯足，底用劳生到白头？"
    ]
  },
  {
    "id": "adcfe4dbc03127b501076ccfb69369eb",
    "title": "尉氏县",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "朔气乘风傍晚晴，啼雅流水夕阳明。",
      "树边寒色动乡思，料峭归人暮入城。"
    ]
  },
  {
    "id": "adcfe4dbc03127b50aaffeb4ba82215c",
    "title": "叶县对月，寄东桂生徒",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "东斋孤月冷凄凄，几个寒雅树上啼。",
      "寄语诸生休怅望，行人已过大梁西。"
    ]
  },
  {
    "id": "adcfe4dbc03127b5da3386d086365f6b",
    "title": "过天门县，留示县尹匡淑辰",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "南游浩荡杳乡关，尚有故人江汉闲。",
      "卧病孤舟不相遇，片帆竟过天门山。"
    ]
  },
  {
    "id": "adcfe4dbc03127b5c39d4e90f22e8b5d",
    "title": "全州登陆，宿唐家司，闻湘水声",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "千里湘流送客程，漓江未入欲分行。",
      "多情山店复相值，夜半侧闻离恨声。"
    ]
  },
  {
    "id": "adcfe4dbc03127b59450f28759833eb3",
    "title": "岑溪悲叔白七首岑城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "蛮州历劫瘴烟清，獞峒猺山春色明。",
      "一自莲塘留谶语，千秋遗恨在岑城。"
    ]
  },
  {
    "id": "adcfe4dbc03127b59450f287c072cd08",
    "title": "岑溪悲叔白七首岑城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "洒然亭子古榕闲，日见云生大瓮山。",
      "不忿雄文成绝笔，却教粉壁泪痕斑。"
    ]
  },
  {
    "id": "adcfe4dbc03127b59450f28701189e0a",
    "title": "岑溪悲叔白七首岑城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "钟家池馆好风光，万里偏知结客场。",
      "独自寻来还寂寞，竹闲蛮鸟断人肠。"
    ]
  },
  {
    "id": "adcfe4dbc03127b59450f287cdb0b30f",
    "title": "岑溪悲叔白七首岑城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "江上思归折柳条，夕阳山畔雨潇潇。",
      "清歌进酒人何在？",
      "肠断春城易使桥。"
    ]
  },
  {
    "id": "adcfe4dbc03127b59450f2879c6357c0",
    "title": "岑溪悲叔白七首岑城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "日暮秋风孝子祠，当时拜祷有新诗。",
      "神光不照连枝树，空使慈乌夜夜悲。"
    ]
  },
  {
    "id": "adcfe4dbc03127b59450f28786b4611d",
    "title": "岑溪悲叔白七首岑城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "亭上山风清客心，瀑泉幽冷和鸣琴。",
      "可怜已作广陵散，无复人间听此音。"
    ]
  },
  {
    "id": "adcfe4dbc03127b59450f287431d9dfb",
    "title": "岑溪悲叔白七首岑城",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "破除客闷此登楼，叠叠云山无尽愁。",
      "逝者已含终古恨，病躯何事滞边州？"
    ]
  },
  {
    "id": "adcfe4dbc03127b530cd3e28914e3698",
    "title": "清风泉者，岑溪葛仙岩瀑流也。叔白苦爱之。属纩时，命汲泉水濯体以殓，复过其下，悲题四语",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "苦爱仙岩片石青，寒泉濯罢目方瞑。",
      "瀑边定有幽魂立，万古千秋倚石听。"
    ]
  },
  {
    "id": "adcfe4dbc03127b5d26857460a321a92",
    "title": "西园示新亭",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "说罢离愁依旧闲，空园日暮鸟飞还。",
      "芭蕉过雨声初歇，又见云生叠叠山。"
    ]
  },
  {
    "id": "adcfe4dbc03127b5d8433cda695b2e40",
    "title": "为龚生作乡墅小景，各系韵语寓怀待鸿庄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "几年归梦滞天涯，故里风光记不差。",
      "千尺寒河烟树拥，小楼一角是吾家。"
    ]
  },
  {
    "id": "adcfe4dbc03127b5d8433cda6b878558",
    "title": "为龚生作乡墅小景，各系韵语寓怀待鸿庄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "是谁结搆傍秋溪，应有寒乌月上啼。",
      "好似吾乡小亭夜，长松疏柳板桥西。"
    ]
  },
  {
    "id": "adcfe4dbc03127b5d8433cda1c8ccf90",
    "title": "为龚生作乡墅小景，各系韵语寓怀待鸿庄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "夹径山松皆十围，碧云香雨昼霏霏。",
      "村头常是临风醉，几度斜阳送客归。"
    ]
  },
  {
    "id": "adcfe4dbc03127b5d8433cdaafe02405",
    "title": "为龚生作乡墅小景，各系韵语寓怀待鸿庄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "高敞园窗西面风，世间事不到心中。",
      "他年记取沧州客，抱瓮闲人号十桐。"
    ]
  },
  {
    "id": "adcfe4dbc03127b500a15f2dfd93b0b1",
    "title": "赠旧榜人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一自秋风别故林，几年客恨瘴云深。",
      "榜人相见还相识，只道星星鬓发侵。"
    ]
  },
  {
    "id": "adcfe4dbc03127b501e8847df89223a4",
    "title": "龙矶晚泊",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "荒凉粤岭瘴云低，深谷无人草树迷。",
      "日暮孤舟何处泊？",
      "冥冥江雨鹧鸪啼。"
    ]
  },
  {
    "id": "adcfe4dbc03127b5ce16f79d393e5ba9",
    "title": "湘口古湘口馆，潇湘二水会处",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "犹见潇湘水合流，馆亭尽废有空洲。",
      "柳公遗迹无寻处，一线朝烟是永州。"
    ]
  },
  {
    "id": "adcfe4dbc03127b571d0f6cea1be0a79",
    "title": "古城晚眺，兼送晛南表兄、颖叔妹丈归南山",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一片丹霞飞，回光照颜色。",
      "坐闻禾黍声，索索远秋急。",
      "迢递何代城，危堞不复识。",
      "当时歌舞欢，但见荒草白。",
      "感兹一长叹，佳会安可失？",
      "南山郁苍翠，烟树杳何极。",
      "故人竟不留，空碛摇松柏。"
    ]
  },
  {
    "id": "adcfe4dbc03127b5a37803f9d927b9ae",
    "title": "雨后入城，晚复归，南村道中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "宿雨疏欲歇，四山滞朝雾。",
      "野风吹草衣，策蹇下寒渡。",
      "数峰入杳茫，微辨前溪树。",
      "有人驱犊来，叱向远烟去。"
    ]
  },
  {
    "id": "adcfe4dbc03127b5a37803f994a3b273",
    "title": "雨后入城，晚复归，南村道中",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "斜日敛村口，余晖带林薄。",
      "天末烧归云，明晦变众壑。",
      "阪犊归且鸣，枝鸟起还落。",
      "萧然禾黍风，无人烟漠漠。"
    ]
  },
  {
    "id": "adcfe4dbc03127b57b00a373d768eeef",
    "title": "挽歌",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "村边高岭岭头路，亲戚送我远郊去。",
      "四山风雨春冥冥，今夜断魂宿何处？",
      "野棠花发柳含烟，又是清明寒食天。",
      "一闭元庐无晓日，坟头新草自年年。"
    ]
  },
  {
    "id": "adcfe4dbc03127b54a196f47ac4d6620",
    "title": "东园眺望书怀",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "黄鸟弄清响，交交高树颠。",
      "出步原野旷，倾聆何怅然。",
      "落日下西崦，晚凉生麦田。",
      "倚杖试长啸，屣履睇平川。",
      "闲愁动暇日，高怀属远天。",
      "众山向夕昏，野人相与还。",
      "临眺但无语，托值甚幽闲。",
      "岂无江海志，此乐不可捐。"
    ]
  },
  {
    "id": "adcfe4dbc03127b5d04adcc7d8246637",
    "title": "烟际钟，和韦苏州同、叔白、子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "沈沈远钟度，漠漠生烟合。",
      "日落山暂明，风定树犹飒。",
      "不见暮僧归，微茫辨孤塔。"
    ]
  },
  {
    "id": "adcfe4dbc03127b5cc8e8ca33adc4abe",
    "title": "将作书与张啸㢝",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "陌上逢驿使，深心托毫素。",
      "欲寄千里书，故人在何处？",
      "前年滞河曲，去岁守京路。",
      "昨闻还济阳，全家城南住。",
      "今来无信音，踪迹杳烟雾。"
    ]
  },
  {
    "id": "adcfe4dbc03127b51f6226cee5c42917",
    "title": "送子乔赴都，谒陈相公，为先侍御乞墓表",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "才华信不贵，崇尚在六经。",
      "愚生三代下，常怀大道明。",
      "汤公及李公，奕奕光彤廷。",
      "陈公继其后，亦复相媲并。",
      "贤者在高位，草野皆为荣。",
      "尔去识真儒，黾勉非私营。",
      "德容良可钦，金紫慎勿惊。",
      "尔怀有诗书，尔身有修名。",
      "常恐自掩没，不游君子庭。",
      "携手岁云暮，高树起秋声。",
      "升车始逶迟，晓风千里征。",
      "上以溯先德，下以砥高行。"
    ]
  },
  {
    "id": "adcfe4dbc03127b5a984675c3ef8f2d5",
    "title": "秋日杂兴五首选三",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "日入庭户暗，蟋蟀鸣前楹。",
      "初月含冷光，星汉皎互明。",
      "微风生树闲，始觉单衣轻。",
      "沈沈万籁静，忽忽念有生。",
      "弱冠耽书史，摧折期所成。",
      "壮岁不自立，日月忽已更。",
      "短韵何寂寥，聊以寄我情。",
      "当世不见知，安用身后名？"
    ]
  },
  {
    "id": "adcfe4dbc03127b5a984675c6a20800f",
    "title": "秋日杂兴五首选三",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "既云拙进取，复不事生产。",
      "厌厌在世中，岁月供偃蹇。",
      "亲戚或相诮，妻孥亦愤懑。",
      "一编聊自娱，浩歌秋已晚。",
      "文字期永世，所托良非远。",
      "新晴气象分，天高片云卷。",
      "流盼悦时景，冲襟得萧散。",
      "如何倦游子，劳劳不顾返。"
    ]
  },
  {
    "id": "adcfe4dbc03127b5a984675c4f4adbe5",
    "title": "秋日杂兴五首选三",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "清露被原隰，湛宇垂高秋。日夕陟南冈，平野圹悠悠。",
      "四顾但萧条，慨然思远游。振衣眺极浦，逝当理轻舟。",
      "借问欲何之？酆镐古幽州。崤陵峙其左，渭水西北流。",
      "自昔列圣宅，余迹今尚留。涉涂未及半，雨雪阻我求。",
      "还归衡茅下，怅望怀隐忧。"
    ]
  },
  {
    "id": "adcfe4dbc03127b5b645534a9e170c4f",
    "title": "中秋宴集，示叔白、子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "华月升悠悠，寒空浩漫漫。复此家人欢，时就北堂宴。",
      "田秫自成酒，园果乍堆案。即今恋田庐，去岁悲乡县。",
      "无才甘沈沦，有道耻贫贱。笑乐复如何？弥用深叹惋。"
    ]
  },
  {
    "id": "adcfe4dbc03127b5802a5e0885c794c3",
    "title": "祷雨",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "道人伐鼓钟，田父共瞻拜。",
      "里神殊非古，小民乃忻戴。",
      "蚩蚩竭愚诚，洋洋或如在。",
      "嗟余徇田庐，稼穑固攸赖。",
      "草枯豆苗稀，孰测青冥外。",
      "出门望平野，寥天动云旆。"
    ]
  },
  {
    "id": "adcfe4dbc03127b5c4b329ea8b36407a",
    "title": "喜雨",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "沈云滞轻雨，迍邅不肯下。",
      "倏尔飘菊丛，殷然响瓜架。",
      "稍繁独起听，才密遽云罢。",
      "冥冥疑有凭，斟酌向中夜。",
      "田父携斗酒，日久会茅舍。",
      "好雨虽不多，聊足润䆉稏。",
      "明朝好种麦，东田叱双驾。"
    ]
  },
  {
    "id": "adcfe4dbc03127b5ceccc776d8344a7e",
    "title": "与颖叔登楼",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "登楼旷遐瞩，峨峨见南山。",
      "村舍昼恒静，峦壑澄秋鲜。",
      "孤吟发高响，我思浩无边。",
      "海波远不兴，云气但苍然。",
      "时见海中屿，浮出空蒙间。",
      "君复耽幽赏，永日此留连。"
    ]
  },
  {
    "id": "adcfe4dbc03127b559fcabfc8eab1978",
    "title": "冬居",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "自识福泽薄，甘分守顽愚。",
      "朝寒常晏起，初日照我庐。",
      "呼童扫庭户，盥漱临前除。",
      "猗猗堂前梅，临窗影扶疏。",
      "禽雀亦乐闲，下阶自相呼。",
      "即此适情愫，聊复读我书。",
      "开卷试长吟，不知岁月徂。"
    ]
  },
  {
    "id": "adcfe4dbc03127b50108db562eaaf9a8",
    "title": "冬日",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "冬日照原陆，沙平水流折。",
      "木落岭势高，青松自重叠。",
      "牧犊过桥鸣，山翁负刍歇。",
      "伫立候所思，烟深鸟雀灭。"
    ]
  },
  {
    "id": "adcfe4dbc03127b5ef1839c4ee94c858",
    "title": "南山寻张道士，晚宿柳家村",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "杖策寻道友，晨起登陇阪。",
      "海日晓苍凉，云山冬偃蹇。",
      "渐觉怪石多，时随幽涧转。",
      "隔溪问樵人，叩户惊仙犬。",
      "法侣喜逢迎，道言复开展。",
      "暂访情已移，少别日又晚。",
      "烟际村落昏，谷口钟磬远。",
      "却投山南峰，峰峰夕阳满。"
    ]
  },
  {
    "id": "adcfe4dbc03127b59bff133407d38b72",
    "title": "春霁田原，赠颖叔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "林际春景霁，绿野涵清辉。",
      "罢耕牛自鸣，田父负耒归。",
      "稍爱清流响，时见春禽飞。",
      "野吟自无虑，况君已息机。"
    ]
  },
  {
    "id": "adcfe4dbc03127b5eeee7dcfd9b7636f",
    "title": "与叔白、子乔话上党旧游",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "遥遥西郭门，出宿三十里。",
      "禾稼盈秋陇，中田饶夏水。",
      "时惊野凫飞，半夜相催起。",
      "朝辞重邱城，暮投邯郸馆。",
      "稍听赵人讴，始觉海乡远。",
      "却送先归人，家言夜缱绻。",
      "矗矗神头岭，直上何崔嵬。",
      "晓度吾峪关，霜月正徘徊。",
      "长兄骑马至，稚子亦先来。",
      "上下留山亭，望见五龙山。",
      "山中多松柏，郁郁浮云端。",
      "自我居潞城，方暄已殂寒。",
      "扰扰牛车鸣，日暮浊漳曲。",
      "我行长子道，往事纷在目。",
      "昔人不可作，荒居白日速。"
    ]
  },
  {
    "id": "adcfe4dbc03127b545976758f3786d35",
    "title": "春日怀旧",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "去者已冥冥，来者复营营。",
      "鸟鸣春树巅，端居忽复惊。",
      "欢娱尚不足，何况忧患并。",
      "新悲有余念，往迹无留形。",
      "对此应觞酒，当风聊自倾。",
      "所得保冲襟，了此今古情。"
    ]
  },
  {
    "id": "adcfe4dbc03127b569bd2bd1f7f4161a",
    "title": "雨后东园艺菊寄紫",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "卧闻林雨喧，起视山云蔚。已看小桃开，周览新畦翠。",
      "倚门唤童仆，稍复亲闲事。及兹芳春晖，植彼淩霜卉。",
      "远松出深柳，春华独不媚。殷念谁与同？闻君有此志。"
    ]
  },
  {
    "id": "adcfe4dbc03127b587a5e711a279053e",
    "title": "溪上，寄子受兄弟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "一绝驰骋志，再经岁月周。",
      "时时出里门，闲闲俯清流。",
      "烟树含远翠，好鸟鸣春洲。",
      "岁初始耕作，雨余变田畴。",
      "节易恻中念，景和感昔游。",
      "况子隔城阙，何以慰远愁。"
    ]
  },
  {
    "id": "adcfe4dbc03127b5324a848475db2fae",
    "title": "北城览旧，示叔白、紫迄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "野色北城北，遐览逞高步。",
      "稍分原上村，自识郭门路。",
      "断烟起平畴，远思生春树。",
      "偶步淡初忘，忽触纷已寓。",
      "杳杳岁时欢，依依往来处。",
      "陈迹日纵横，流光不可驻。",
      "兹赏幸莫违，转眼又成故。"
    ]
  },
  {
    "id": "adcfe4dbc03127b547f7902625373433",
    "title": "单青侅太守见过，即事酬短句",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "日落山水静，闲云寄遥野。",
      "孤兴一翛然，依依归白社。",
      "岂谓安蓬筚，复能来车马。",
      "深林月欲生，空庭露初下。",
      "薄筵就荒俭，名彦接高雅。",
      "仰聆金玉垂，稍容怀抱写。",
      "世路空悠悠，谁念苦吟者？"
    ]
  },
  {
    "id": "adcfe4dbc03127b55cefba257200597a",
    "title": "酬子起、梦予赠砚见寄",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "蕴耀君自幽，安朴予无炫。",
      "负质固云殊，寓迹稍难判。",
      "冷韵复相谐，短章来欢眄。",
      "同心崇古华，努力惩时绚。",
      "臭味日冥寂，招携追闲散。",
      "少嫌井庐异，尚觉形影间。",
      "郁郁夏木深，漠漠春景换。",
      "孤兴方触笔，清梦遂投砚。",
      "廉正义不违，磨砻神所眷。",
      "此意永相期，薄言酬缱绻。"
    ]
  },
  {
    "id": "adcfe4dbc03127b5a526689a4ba1694d",
    "title": "晨起西斋闻莺",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "薄阴迟春晓，荒墅耽幽卧。",
      "理身已疏散，揽衣尚慵惰。",
      "微微雨意成，稍稍风光大。",
      "自爱南窗静，还向西斋坐。",
      "敛迹避众喧，检情就闲课。",
      "方此林际莺，终朝独相和。"
    ]
  },
  {
    "id": "adcfe4dbc03127b51fcf27df84a024a4",
    "title": "石门寺，西山宴集",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "屡为石门游，爱此西岩好。",
      "寺后一径斜，山阴数峰小。",
      "列坐选石坡，野酌席芳草。",
      "薄阴散平楚，微风飒林杪。",
      "乐宴惬幽侣，缓歌应谷鸟。",
      "日落山气寒，路暗松声悄。",
      "海堧晚澄霁，客心旷虚渺。",
      "还当续此欢，方舟穷云岛。"
    ]
  },
  {
    "id": "adcfe4dbc03127b5580894cc42672140",
    "title": "雨霁，与近邻小游",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "屋角雌鸠鸣，山家知足雨。",
      "凉飔始振条，阴霭尚延圃。",
      "适野聊薄游，遂及田间侣。",
      "沙水浑亦洁，忻然过前浦。",
      "登高瞰原隰，新华满禾黍。",
      "明丽出远山，飒爽启晴宇。",
      "岭霁云犹烧，林暝月已吐。",
      "乘兴共还归，分散松径语。"
    ]
  },
  {
    "id": "adcfe4dbc03127b5a520e6992433e0b0",
    "title": "寄子受三首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "纷喧无定赏，寂寞有真性。",
      "好古延清芬，媚时得俗病。",
      "胡然性所乐，而求与众竞。",
      "试问千世文，得失孰为政？",
      "敛情寄闲旷，逸韵发歌咏。",
      "所保在冲襟，余事及酬赠。",
      "促迫斯不容，平生抱孤兴。",
      "此道少荣辱，矫欲逃数命。",
      "顾言结素心，永世仰冰镜。"
    ]
  },
  {
    "id": "adcfe4dbc03127b5a520e6999d324dfe",
    "title": "寄子受三首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "贵贱虽异等，名位本虚器。",
      "优伶蒙绣裳，乃与公侯类。",
      "内蕴苟不充，浮华焉足恃？",
      "昔圣廑此念，良用笃厥志。",
      "吾侪等斫输，聊欲鸣一艺。",
      "疾徐难共喻，甘苦常独嗜。",
      "群歆久弗惊，众耻勉无弃。",
      "薄长时自负，朗然增气势。",
      "持此较世荣，何由失吾意？"
    ]
  },
  {
    "id": "adcfe4dbc03127b5a520e69984727f3b",
    "title": "寄子受三首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "白杨西郭路，累累多邱坟。暄时来此游，登高观夏云。",
      "披拂垄头树，感念坟中人。岂不同此欢？音响谁复闻？",
      "古昔豪杰士，身死言不泯。形质随化往，文字传其神。",
      "胡不少留意？逐俗但纭纭。朝游酒肉场，暮追狎客群。",
      "但务四时乐，坐亡千载文。一旦纩息定，灭如风中尘。",
      "寄言同学友，勉为身后身。"
    ]
  },
  {
    "id": "adcfe4dbc03127b5af95bf516ca4e721",
    "title": "积雨平度道中，先寄鸣九",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "长途亘方倦，积雨绵未歇。",
      "滃然生湿云，望山正愁绝。",
      "寂历荒店宿，徘徊孤驿发。",
      "已揽晓衣重，未改午风热。",
      "阻顺稍不惊，微劳足怡悦。",
      "况与素心期，故人隔年别。"
    ]
  },
  {
    "id": "adcfe4dbc03127b59e32a65e07f2207b",
    "title": "始晤永言，招同云圃、周丈，明湖泛舟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "同舟惬夙好，复此秋雨霁。",
      "临水始悠然，乘风忽无际。",
      "云树昼绵缈，湖山暮迢递。",
      "感时缅旧游，慕德属新契。",
      "浅酌情已酣，毕景欢仍滞。",
      "不辞一言拙，仰祈高章丽。"
    ]
  },
  {
    "id": "adcfe4dbc03127b5ff2bc85d7858650a",
    "title": "山中，与颖叔闲步",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "同心适携手，逍遥步野田。",
      "落日照寒芜，疏木参远天。",
      "披彼海边风，爱此门前山。",
      "举头看浮云，聚散皆偶然。",
      "托处无纷扰，性情亦萧闲。",
      "努力笃静业，岂结尘中缘。"
    ]
  },
  {
    "id": "adcfe4dbc03127b5cfb4c522372f6fd9",
    "title": "岁暮，寄南山王蜀子、城北单子起",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "莫谓众所欲，当感始难祛。",
      "莫谓世所就，当务始不如。",
      "发蒙启灵慧，正赖圣贤书。",
      "处纷或外轻，观寂知内虚。",
      "严冬万物藏，寝迹委荒闾。",
      "日短易昏夕，淩淩星宿疏。",
      "风林及暮静，寒鸟时夜呼。",
      "冲怀窅方深，耿念郁未抒。",
      "良友不在兹，萧条岁聿除。"
    ]
  },
  {
    "id": "adcfe4dbc03127b53bb1f1165e6a35c8",
    "title": "子乔招游石溪，与诸生会诗，听远道人弹琴，即事遣闷，示子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "岂不念佳赏？亦复爱群英。滞晓洒轻雨，溶溶夕还晴。",
      "窈窅深谷中，杂然杯杓倾。仰盼云木秀，俯听石泉清。",
      "华章灿已陈，疏弦方屡鸣。顾此足云乐，怅复牵微晴。",
      "一觞虽共酌，尽日神独醒。方惭尘外侣，何以答诸生？"
    ]
  },
  {
    "id": "adcfe4dbc03127b588e64e2a611832cb",
    "title": "春日，寄王颖叔并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "大化转四时，律穷数还更。",
      "恻念春候至，暄景为我明。",
      "蛰虫各潜动，枯荄亦滋荣。",
      "惟人乘此气，既死不复生。",
      "死恨安得知，生悲有余情。",
      "端居怀所历，遗感方回萦。",
      "久谙山民俗，多识海鱼名。",
      "往往夜风雨，犹似听潮声。",
      "存者既疏阔，逝者长杳冥。",
      "涕泪但满眶，怨结谁能平？"
    ]
  },
  {
    "id": "adcfe4dbc03127b5fccb318a3c686ccd",
    "title": "单菱浦寄示《雨夜悼亡诗》，却酬此篇",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "哀思无昵情，哀响无繁声。",
      "从君泛古瑟，商弦亦和平。",
      "洞房兴初集，独夜雨易成。",
      "微微凉飙举，稍稍木叶惊。",
      "自令寒韵远，谁见孤影清？",
      "千里感幽怨，峡猿不复鸣。",
      "缅邈淡若遗，所贵丽以贞。",
      "昔贤垂章句，宁教伉俪轻？"
    ]
  },
  {
    "id": "adcfe4dbc03127b5e400148fc0546b0b",
    "title": "石门寺，晓起礼佛，遂步至南涧",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "鸟鸣春山曙，升阳暖松间。禅扃晨未开，随僧犹晏眠。",
      "从容始披衣，盥漱草堂前。仰见数峰峻，杳霭当晴天。",
      "步阁礼金像，默讽无生篇。耳目稍已净，钟磬但悠然。",
      "缓步蹑石磴，倚杖听涧泉。时见山中人，动作亦萧闲。",
      "岂无人事劳？幽兴此中偏。安得遗世累？遂此山居便。"
    ]
  },
  {
    "id": "adcfe4dbc03127b5157a0ca734fec84c",
    "title": "登岱，过灵岩寺，雨后作",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "山雨晓未歇，整辔趋岩陬。",
      "飒然披晨风，萧条川谷秋。",
      "晴霭乍明晦，峦壑互沈浮。",
      "鸟飞云雾中，时一闻啁啾。",
      "崎岖造禅宇，杂沓松柏稠。",
      "暂与山僧群，忻从樵者游。",
      "日气表孤塔，天色分华楼。",
      "俯兹古涧树，羡彼寒洞流。",
      "适将蹑高崇，亦复爱深幽。"
    ]
  },
  {
    "id": "adcfe4dbc03127b5796786eb01fab54a",
    "title": "甲午秋日，同王新亭、颖叔再游大珠山",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "时愤偶不遣，迹寓情遂滞。",
      "岩穴求故心，悠然复忘世。",
      "理杖追前贤，握手仍夙契。",
      "入谷闻松声，临壑见崖势。",
      "清泉穿石底，奇峰表天际。",
      "海堧自阴淡，霜野转明丽。",
      "犬吠秋涧响，樵归远林霁。",
      "萧条有余欢，宠辱谁能计？"
    ]
  },
  {
    "id": "adcfe4dbc03127b5cffd3c40bc963350",
    "title": "冬日，会西庄示弟",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "密云结昼阴，回风散夕雪。",
      "稍爱檐除静，还念川岩别。",
      "虽无车与马，步寻聊可悦。",
      "暮色墟里昏，岭势寒松列。",
      "荒塍人去尽，冻烟鸟飞绝。",
      "茅栋远林巅，荆扉尽日闭。",
      "已忻冷味合，复共清觞设。",
      "野会少拘忌，贫家足精洁。",
      "适兹乐萧闲，尚不羞蹇劣。"
    ]
  },
  {
    "id": "adcfe4dbc03127b544fe924f8f8568b0",
    "title": "送张阳扶佐庄使君幕校士河南",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "富儿重安居，贫士轻远游。",
      "衣食苟不充，奔迸宁得休？",
      "前年游稷下，将母住齐州。",
      "母卒始归葬，暂一省林邱。",
      "本无置锥地，故乡安可留？",
      "今当涉河洛，但为妻子谋。",
      "出门瞰春光，碧草千里愁。",
      "故人重话别，清酒持满瓯。",
      "洛中何郁郁，龙门带伊流。",
      "圣贤生其间，遗迹应独求。",
      "行行蹑中岳，崇高物象收。",
      "素襟谅宏达，登览旷悠悠。",
      "使君方爱才，重士千金酬。",
      "士声嗟已靡，古道少复由。",
      "虽不当其位，可以佐旁搜。",
      "所贵在明义，坎壈岂足忧？"
    ]
  },
  {
    "id": "adcfe4dbc03127b51f4156c20b033fc1",
    "title": "游庐山西涧亭",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "携琴向山舍，遥见庐敖峰。",
      "弥迤平陆绝，屈曲幽壑通。",
      "瀑流故不长，春冰结深重。",
      "石房复精洁，绕屋闻松风。",
      "俯饮涧泉水，慨念尘世踪。",
      "主人况能贤，招我栖此中。"
    ]
  },
  {
    "id": "adcfe4dbc03127b55ef85716ac46d9bc",
    "title": "仙观搆云际，危级百层上。其后列重峦，排空伫高朗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "崎岖造绝顶，险尽得平壤。",
      "是时山雨过，峰壑竞秋爽。",
      "览眺无不及，稍稍襟怀敞。",
      "临风忽慨然，吾友竟长往。"
    ]
  },
  {
    "id": "adcfe4dbc03127b58a9692261642b255",
    "title": "对雪寄子和",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "寂寞遂终夕，晶莹忽通曙。",
      "垂幔若遗情，开轩始惊晤。",
      "骚屑方委栋，氛氲正飘树。",
      "被物乍同收，因形乃分赋。",
      "积重或偏敧，乘弱亦轻附。",
      "烛幽时浚达，弥缺必丰注。",
      "野人悄将归，栖鸟寒犹露。",
      "晓色已侵昼，澄辉更延暮。",
      "憬幽知悦性，念群转荣虑。",
      "欲出访郊扉，扁舟尚迷渡。"
    ]
  },
  {
    "id": "adcfe4dbc03127b5405c617429b346c6",
    "title": "答三诗客",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "年长寡嗜好，身贱得优游。",
      "徂夏方绵渺，奄忽又及秋。",
      "候虫始当阶，昏星亦复流。",
      "种豆在南野，秫稻盈西畴。",
      "雨旸赖天时，勤劳喜岁收。",
      "得为太平民，乐兹农圃俦。",
      "黾勉二三子，章句时见投。",
      "空言非所取，古道阻且修。",
      "努力保冲襟，庶以名理求？",
      "匡居非碌碌，元亮何其忧。"
    ]
  },
  {
    "id": "adcfe4dbc03127b54717d0561623d248",
    "title": "瘗骡",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "灵蠢虽异性，造化本同理。",
      "乘气各有生，茫茫竟何恃？",
      "一朝生气尽，形骸共当委。",
      "有骡在中厩，买自西山市。",
      "家贫不食粟，瘦骨崚嶒起。",
      "前月燕南行，病侄羁千里。",
      "雨雪哉奔驰，早夜恣鞭捶。",
      "游子竟不还，罢骡亦归死。",
      "敝帷适相资，畚锸老省视。",
      "逮物岂能仁，中情自难已。",
      "念彼跋涉力，瘗之北园里。",
      "园中鸟雀喧，寒林薄短晷。",
      "物生宁罔觉，嗟人乃如此。"
    ]
  },
  {
    "id": "adcfe4dbc03127b5556505827afb8a3d",
    "title": "九日，与诸生暨桂龄、欢龄、喜龄南冈登高",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "暂罢清斋讲，聊适苍郊意。佳节依古名，心赏随时寄。",
      "绕林曲径转，隔水寒冈岿。冠者方雍容，童子共嬉戏。",
      "卮酒得并携，盘飨乏兼味。鲜肥宁不慕？淡泊亦云贵。",
      "杂坐礼自饬，小饮情已醉。秋阳布晴暄，松风激虚吹。",
      "凭高始周览，望极集遥思。作诗命同心，庶各酬尔志。"
    ]
  },
  {
    "id": "adcfe4dbc03127b5c89bbd3d8e76c572",
    "title": "族子诒经访予芸涧，置酒示诸生",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "濩落非世用，屏迹在田园。",
      "汲汲二三子，谬推为时贤。",
      "馆之清溪侧，花发溪中妍。",
      "溪南多乔松，松下无杂喧。",
      "辄复摘章句，晨夕相穷研。",
      "孺子来何所，求我林水间。",
      "适有盈觞酒，更谋通夜欢。",
      "诗歌究夙好，探讨发古编。",
      "嗟汝贫苦居，并日乃一餐。",
      "如何慕闲逸，甘以辞冕轩。",
      "及身感沦没，宁问千载传？",
      "尚务储世资，勿效风露言。",
      "诸英幸努力，覆辙今在前。"
    ]
  },
  {
    "id": "adcfe4dbc03127b5cebb4eac774974d8",
    "title": "喜王生见过，赠以诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "人生中寿今过半，髭发未改筋骨变。况兼积郁病肝胆，逆气上卫下涌疝。",
      "以此伤和肠胃弱，人间珍腴无所羡。纵博狎妓皆不好，更薄裘马屏诸玩。",
      "惟有文字心所耽，少小习之老不倦。学成欲求当路知，奔走荒山困锁院。",
      "可怜偏僻不入时，以水泼石冰投炭。尔来二十有一载，名场大小三十战。",
      "如今精气渐消歇，委运浮沉绝忻叹。授书村舍非谋贫，聊借生徒近笔砚。",
      "时过神敝学不入，了无新得成懒漫。王生年少何为者？棱棱气骨跨霄汉。",
      "励节定教追古贤，为文誓使矫时彦。不忘访我来荒坞，月明置酒临松涧。",
      "今古究论无次第，诗书狼籍堆满案。言言当心语语合，不觉意气增百万。",
      "烛尽壶空未肯眠，坐听鸡鸣遂达旦。燕山勒石知不逢，南亩躬耕仍未惯。",
      "我今不死何所贪？独此勃勃犹可恋。"
    ]
  },
  {
    "id": "adcfe4dbc03127b5006e689733233ecd",
    "title": "秋夜明湖宴集，赠单公子鉊二首其一",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "爱此碧流水，值彼清秋晏。",
      "方舟载华觞，宾客辑名彦。",
      "星月挂城角，歌管起波面。",
      "杳霭烟树幽，耸动楼台现。",
      "兴极夜方永，道合情弥恋。",
      "贫蹇负才豪，贵盛惟德眷。",
      "作诗记良会，洵羡非荒宴。"
    ]
  },
  {
    "id": "adcfe4dbc03127b5cd253ff08481f754",
    "title": "郭里南太守见过，即送往兰州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "忆我悬弧辰，祝念在四方。",
      "读书缅往迹，壮志常慨慷。",
      "无由致身远，空负七尺长。",
      "里井闲岁月，奄忽四十霜。",
      "故人帝都来，舆马惊村庄。",
      "昔为同学友，今佩太守章。",
      "别离二十载，遍游雍与梁。",
      "屡嗟蜀相功，几回吊秦皇。",
      "朝当出玉门，熊首指敦煌。",
      "逝将从子去，行行至洛阳。",
      "逶迤过商山，遂经渭水旁。",
      "渭水绕长安，自昔争名场。",
      "所求如未遂，贤达亦感伤。",
      "感伤可奈何，绝塞观大荒。",
      "单于遗垒在，瀚海何茫茫。",
      "遐览一挥涕，沈抱庶可扬？",
      "负疴不获俱，坐令悲穷乡。"
    ]
  },
  {
    "id": "adcfe4dbc03127b532fcf1ea1d211fb3",
    "title": "死归生",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "死归生，舍生拼死来求名。炎天日午烁冈阪，里门未出何曾经？",
      "况兼徒步少车马，中乾外强烦郁并。竟死道旁鲜弟兄，中野暴骸行人惊。",
      "昨夜山雨秋风晴，丧车载归牛铎鸣。生时与我不相识，殁归同宿晓同征。",
      "知君珠玉罗万斛，积未得吐目岂瞑？道左吊君慰君灵，我亦求试来齐城，一言未献返乡程。"
    ]
  },
  {
    "id": "adcfe4dbc03127b5c92a59521005499d",
    "title": "渡黄河",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "我行大梁道，日夕黄河渡。",
      "河水浩漫漫，故乡在何处？",
      "风起广沙岸，烟昏远野树。",
      "孤舟乘危波，惝恍不敢顾。",
      "游子杳天末，谁识南荒路？"
    ]
  },
  {
    "id": "adcfe4dbc03127b5b06ca5997cd3b0aa",
    "title": "过古宛州，感孟襄阳《南归阻雪》篇",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "志伸盛意气，揽辔轻四方。志屈颓意气，泥情恋穷乡。",
      "气盛万里近，气颓百里长。不然宛与许，故自逼襄阳。",
      "胡为孟夫子，到此多叹伤。况我家东海，跋涉趋汴梁。",
      "汴渠达汝颖，遂以涉湖湘。湖湘何足道？行复极炎荒。"
    ]
  },
  {
    "id": "adcfe4dbc03127b54a5e2e40bac30a25",
    "title": "湘口感刘子厚",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "素耽子厚诗，心驰永与柳。田居侍亲老，远役吾何有？",
      "蓦来非驱迫，万里西南走。洞庭几惊魂，岳麓重回首。",
      "竟到迁客地，潆洄古湘口。二水停风雷，澄浤无纤垢。",
      "南涧在何处？遗迹应不朽。西山望见之，披寻须我友。",
      "如何多叹嗟？转与昔人偶。名区不遑览，忧心时抱疚。",
      "别离岁当金，迢递月在丑。柳州行复经，吾将过南斗。"
    ]
  },
  {
    "id": "adcfe4dbc03127b5441eff440aadc074",
    "title": "七月七日，与子乔会岑诗人于钟氏园，分韵得十蒸，去年叔白有此会",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "新欢意方接，旧感慨已兴。",
      "复此双星节，秋云霭然蒸。",
      "石径聊独游，山亭亦共登。",
      "览彼红惢异，俯兹碧池澄。",
      "吾弟幸休暇，政简庶有徵？",
      "胡为激长恸，往迹不可仍。"
    ]
  },
  {
    "id": "adcfe4dbc03127b5e05ff434e23872e0",
    "title": "新理小园亭，示子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "独无烦剧劳，小营斸蒿莱。",
      "园亭虽不广，时有山风来。",
      "且喜栽竹活，昨夜蕉花开。",
      "县僻官常闲，时复同一杯。",
      "吾母幸康悦，身世安足怀。",
      "独为罢弹琴，乐事中还乖。"
    ]
  },
  {
    "id": "adcfe4dbc03127b5bad31783cce63d37",
    "title": "石桥晚泊",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "系缆石桥驿，江风生暮寒。",
      "故乡杳何处，春水月漫漫。",
      "连岸竹交荫，塞空峰乱攒。",
      "家人岂知此，只是向南看。"
    ]
  },
  {
    "id": "adcfe4dbc03127b5ba0251b0886f4a71",
    "title": "叔白亡，王蜀子致书相吊，报以叔白所遗洋刀，并《刀赋》，兼寄此诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "人事自不齐，天道宁可问？",
      "逐逐千庸愚，落落数才俊。",
      "举眼见成败，谁能识利钝？",
      "从古抱才士，湮没赍此忿。",
      "所赖贤者知，犹有千秋论。",
      "慨为当世惜，不独一身困。",
      "夭寿数之常，得此可无恨。",
      "蛮刀不华饰，都市顽铁溷。",
      "一朝遇有心，倾赀买不吝。",
      "取以试割切，无物可迎刃。",
      "遂作感刀赋，自有虹光喷。",
      "寓物本非留，聊托抒其闷。",
      "其人苟不朽，此刀何用殉？",
      "代为知己酬，金错尚无逊。"
    ]
  },
  {
    "id": "adcfe4dbc03127b5fae70d48e269a9a7",
    "title": "感叔白为唐尉悲故乡诗示闲云并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "人生无最苦，衰贱故乡别。闲时梦已凄，醉后情更热。",
      "县尉何方人？羸瘁头似雪。去家二十载，升斗甘腰折。",
      "谋归身无赀，流转江湖阔。并坐有龚生，曾为三年约。",
      "期逝人不还，挥涕相向说。吾弟方纵酒，闻之肝肠绝。",
      "丈夫非际会，安用久漂泊？叹息未及终，精英溘然没。",
      "其年尉亦亡，往事逐云灭。故土良可念，人命等秋箨。",
      "龚生胡不归？吾棹行当发。与君趋海乡，鱼虾味不恶。"
    ]
  },
  {
    "id": "adcfe4dbc03127b5e88ec44af86eb4f4",
    "title": "王熙甫见寄其师叔白哀词，单菱浦为之序，感酬短句，及示菱浦及东斋诸同学",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "谐情自有偶，不属钗与裙。继志自有后，不必儿与孙。",
      "丈夫奋一世，要使百世闻。生或应其声，死或传其神。",
      "斯人谁不死？死身不死人。妻子相环哭，但思返其魂。",
      "魂返宁有术？道在灵不泯。孰能重斯道？千载生如新。",
      "煌煌古圣训，朋友列五伦。"
    ]
  },
  {
    "id": "adcfe4dbc03127b5c580976ebb8f6982",
    "title": "不寐",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "不寐听芭蕉，多时未寂寥。梦回何处夜？蛮雨正潇潇。",
      "弟病官方累，母衰家更遥。炎州霜雪少，应向鬓边饶。"
    ]
  },
  {
    "id": "adcfe4dbc03127b5a5673db6c66c0a72",
    "title": "哀岑役陈辉有序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "役为县官使，来往报晴雨。",
      "官清身无衣，妻亡室无侣。",
      "昨闻死山隩，怀藏书带羽。",
      "道病不知时，暴骸委豺虎。",
      "在世急公役，鞭策亦良苦。",
      "宁谁录微劳，冥冥竟终古。"
    ]
  },
  {
    "id": "adcfe4dbc03127b509714f4fa8ef0259",
    "title": "尝爱放翁《示友诗》，近日，闲云先生读《剑南集》，即用其意广之，示闲云",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "诗以道性情，不能掩其恶。",
      "宁有市侩心，而慕高闲乐？",
      "高言不宜俗，闲情始有托。",
      "不高定不闲，有吟皆强作。",
      "试观古吟者，缥缃满东阁。",
      "掩卷论其人，桀桀尽雕鹗。",
      "陆子勉气骨，斯言真石药。",
      "与君溯风骚，勿使昔人怍。"
    ]
  },
  {
    "id": "adcfe4dbc03127b5195f180cf563e4ac",
    "title": "感秋诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "忆昔垂发年，时令喜当秋。披爽身且健，凌高志方遒。",
      "览此纤翳澄，快彼繁缛收。人事漠不与，焉知悲与愁？",
      "倏忽三十载，苦乐迥不犹。夙期时已过，妄想知难酬。",
      "亲爱并凋丧，去者多于留。时一感忆之，方寸攒戈矛。",
      "蛮州苦炎热，严冬蒸汗流。今岁气候改，凉风应时投。",
      "熊罴撼大树，中夜闻飕飂。天忽泬寥清，日转晶明浮。",
      "峨峨绕城岫，历历舣江舟。远慨生目中，旧欢触心头。",
      "死别已多感，生离那不忧？壮怀安在哉？日夜梦沧州。",
      "寄语早年客，慎母慕远游。"
    ]
  },
  {
    "id": "adcfe4dbc03127b5d960aab4059f5b7b",
    "title": "题自画《溪山秋居图》",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "男儿不封定边侯，破灭龟兹平尉头。便当扫径招羊裘，东山诗酒相优游。",
      "春花秋月吾自有，万里抛作蛮荒投。蛮方瘴疠山水恶，出入但与猺獞俦。",
      "白日无聊坐空馆，信笔挥洒模林邱。远远秋水疏林树，竹篱茅屋平沙洲。",
      "人生若不逞妄想，如此位置非难求。带金奉节岂无慕？壮年已过川东流。",
      "一名尚艰榜首署，千古安望青史留。但愿归寻故山乐，故山佳似图中幽。"
    ]
  },
  {
    "id": "adcfe4dbc03127b58b991ae509c7b307",
    "title": "哀岑溪仆薛桂",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "生者竟何似，死亦徒然耳。",
      "死在故乡宅，有父兄妻子。",
      "生悲无奈何，死事殊未已。",
      "死丧在他乡，死日声遂駬。",
      "嗟尔从官游，不著真名氏。",
      "将为报其孥，未识何乡里。",
      "埋之北原上，累累蛮冢里。",
      "春露与秋风，谁其分别此？"
    ]
  },
  {
    "id": "adcfe4dbc03127b59362145b45cbcd14",
    "title": "粤中留别",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "居者冷悄悄，行者纷蹙蹙。生人有别离，谁禁拭双目？",
      "怀归岂不切？久客情已熟。寒暑易絺裘，忻戚换歌哭。",
      "花鸟日渐狎，江山亦相属。举杯再为欢，斜日照林谷。",
      "舣舟惨不发，离言更重复。风波讵无期，茫茫未能卜。"
    ]
  },
  {
    "id": "adcfe4dbc03127b5e7814c8d44be55b8",
    "title": "过藤县，感秦少游藤县，古藤州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "少游既放还，返棹喜洋洋。身委紫藤下，魂魄归淮扬。",
      "我来藤江渡，落日照平冈。遗迹何处寻？烟水但杳茫。",
      "英奇多不偶，庸驽易福庆。远游底所成，寂寞今还乡。"
    ]
  },
  {
    "id": "adcfe4dbc03127b5210376754a588078",
    "title": "舟行感寓，示闲云",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "两足日著土，闲居淡无味。",
      "登舟未半程，举步思履地。",
      "系缆争上坡，如恐不容遂。",
      "乘风亦可悦，水懦固无畏。",
      "徒以人情乖，嗜乐轻其易。",
      "子者皆非美，夺者罔不贵。",
      "物理苟不推，耄老同儿戏。"
    ]
  },
  {
    "id": "adcfe4dbc03127b51e21303b9f44fc19",
    "title": "平乐遇同乡刘明府松岚即别",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "屡误剡溪访，乃有石邱遇。",
      "辍棹一欢然，天涯感乡故。",
      "云山杳无际，江郭霭方暮。",
      "会合良难期，分舟复相顾。"
    ]
  },
  {
    "id": "adcfe4dbc03127b50acce0f69e2dc4c0",
    "title": "题泊处江山二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "碧峰列似屏，澄江渟如镜。",
      "镜心入屏影，华缛隐空净。",
      "当此系我舟，自然惬幽性。",
      "散步聊俯仰，移情始讴咏。",
      "静夜已堪怜，圆辉矧方盛。"
    ]
  },
  {
    "id": "adcfe4dbc03127b50acce0f6621f3857",
    "title": "题泊处江山二首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "远流极地尽，绝顶造天杳。寒月天中生，峰势杳边小。",
      "淩淩照浤澈，层层辨回绕。孤舫悄无声，时一喧水鸟。",
      "对此岂能卧？独赏亦达晓。"
    ]
  },
  {
    "id": "adcfe4dbc03127b56c840f6df39aab27",
    "title": "画山并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "画山不似画，亦并难名山。截然一壁立，错杂黑白斑。",
      "松蘖根莫附，猿狖愁攀缘。其余尽粗莽，矗矗惟撑天。",
      "如斯观已止，无复瘴叠峦。是谁摹其形？致令嗤米颠。",
      "当时强不信，亲见始骇叹。骇叹诧怪变，犹难命荆关。",
      "我问山下人，奇丽方在前。我乃相其背，庐峰非真颜。",
      "便欲理轻策，阻我缘仍悭。坐惜画山名，名画终不传。"
    ]
  },
  {
    "id": "adcfe4dbc03127b5780f7976a235b7a9",
    "title": "登伏波岩",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "危岩耀城端，杰阁临江湄。停桡一登览，凭槛周思维。",
      "栋甍戢鳞次，帆橹排云差。南眺及百粤，北顾倾九疑。",
      "萧条雨方收，激烈风犹吹。感叹升沉迹，缅渺今昔悲。",
      "气集形万象，物化凭二仪。藐躬将安恃？名绩庶可垂？",
      "五载游岭表，一棹归海涯。朅来阅江山，俯仰惭须眉。",
      "伏波去千岁，巍巍有新祠。"
    ]
  },
  {
    "id": "adcfe4dbc03127b5ca60686698fc4b05",
    "title": "桂林，会李松圃郎中冬斋集宴，兼呈许明府巽行、朱布衣小岑、朱别驾心池",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "江山启名都，人文萃一方。",
      "萧闲岁阴节，兰室生寒香。",
      "主人方好贤，高宴崇词章。",
      "显贵既满座，幽隐亦以彰。",
      "赏韵屏丝竹，摅襟缓飞觞。",
      "性简理自勤，趣深道乃光。",
      "积慕情故洽，始遘形已忘。",
      "惓言结新知，渺予悲故乡。",
      "毕景欢未足，往路缅何长！",
      "诘朝但回首，云水空苍茫。"
    ]
  },
  {
    "id": "adcfe4dbc03127b599b27ab6e630e5ff",
    "title": "贫官仆并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "贫官仆，形蹙蹙，身上单寒无厚服。道逢旧伴狐裘鲜，随侍官船官新迁，气势居然当我前。",
      "贫官仆，尔勿怨，尔择主不善。尔何不从要钱官，使尔口肥身披暖。",
      "尔不见官之子，犹著粗布衣，船中索饵带啼饥。"
    ]
  },
  {
    "id": "adcfe4dbc03127b5267ead3b29368f78",
    "title": "再过浯溪登峿台示闲云",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "披寻爱名迹，登览及春晓。",
      "拾级陟台端，振衣出山杪。",
      "澄湘照初日，楚山正缭绕。",
      "已辞桂岭深，还望洞庭渺。",
      "临高一洒然，俯仰畅襟抱。",
      "前踪何蹙蹙，漫游但草草。",
      "方寸苟未广，近视亦难了。",
      "俗儒登泰山，岂复中原小？",
      "从知古贤达，常令胸次浩。",
      "与君游浯溪，慎莫羞元老。"
    ]
  },
  {
    "id": "adcfe4dbc03127b52511820aff2846ee",
    "title": "江雨",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "霏霏漫山雨，漠漠空江昼。",
      "双橹悽未停，孤篷寒欲透。",
      "天昏日易夕，谷转风还骤。",
      "杳霭没烟帆，料峭出堤堠。",
      "客发变何早，乡心感多旧。",
      "前滩近衡阳，春雁仍为觏。"
    ]
  },
  {
    "id": "adcfe4dbc03127b5ffab9399ce60ad5a",
    "title": "过长沙",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "盘盂周秦遗，宝之万镒重。儒术法三代，迂阔乃无用。",
      "盛世不复古，何贵麟与凤？旧宅湘水头，聊过一帆送。",
      "太傅安在哉？城郭人民众。嗟我非其才，归园学抱瓮。"
    ]
  },
  {
    "id": "adcfe4dbc03127b54b428ef335f5c6c6",
    "title": "登洞庭湖洲",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "鼓枻洞庭水，水落春未达。高洲聊可登，骋目湖堧阔。",
      "迥拟驰平野，浩若游大漠。草木旷不殖，人禽迹亦绝。",
      "叠石蛟龙宫，沈沙鼋鼍壳。帝子几时降？广乐何处作？",
      "想当飞涝下，凹凸尽汩没。睇彼深广中，谁信此堪托？",
      "巨浸适未觏，还泛潇湘月。"
    ]
  },
  {
    "id": "adcfe4dbc03127b556ea1f7a5ae367e1",
    "title": "与闲云登黄鹤楼",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "夙慕司勋诗，常怀黄鹤楼。太白尚难企，我辈何须游？",
      "客行楚越遥，楼下停归舟。乘闲携我友，登高豁远眸。",
      "霭霭俯万瓦，喧喧属两州。云绕大别山，春生鹦鹉洲。",
      "喜见嶓汉导，来会岷江流。舳舻被波面，帆樯如林稠。",
      "慨彼名利奔，岂暇今古愁？危搆何代创，名迹几回留。",
      "昔人焉知我？千载空悠悠。有句不必题，倚槛歌相酬。"
    ]
  },
  {
    "id": "adcfe4dbc03127b51709d8cb6de6a7b7",
    "title": "过和州，怀张水部",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "高瞩博望孤，对峙梁山遒。",
      "行识乌江渡，斜入洪波流。",
      "感缅张水部，格韵千载幽。",
      "诗义齐孟韩，岂止翱湜俦？",
      "师之三十载，力罢道逾修。",
      "冷编藏怀袖，风尘谁见收？",
      "怅望古城在，遗踪应尚留。",
      "依依夕阳树，漠漠带春洲。",
      "如此江山好，骚人何处求？"
    ]
  },
  {
    "id": "adcfe4dbc03127b5020c64d65f3a596c",
    "title": "登金山寺塔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "晓乘山巅塔，塔俯但苍雾。",
      "下界已茫然，应有造天路。",
      "人喧识京口，树暗迷瓜步。",
      "呼吸浪吹觉，造次风引去。",
      "咫尺海潮闻，不辨导江处。"
    ]
  },
  {
    "id": "adcfe4dbc03127b52d4a7454e128bb9f",
    "title": "泊高邮州",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "朝与隋苑别，暮向秦邮泊。",
      "堰草暝凄凄，湖天迥漠漠。",
      "时愆晚春寒，岁歉繁城索。",
      "残月尚淹滞，昏星乍昭灼。",
      "客宿未离舟，马行始闻铎。",
      "渐喜乡路近，犹感异州托。",
      "独夜警不眠，频听隔江柝。"
    ]
  },
  {
    "id": "adcfe4dbc03127b5e527dcb591d31078",
    "title": "道旁儿并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "道旁儿，哭声悲。阿母饿死，阿爷负我逃淮。乞不得食行抛儿，呼爷不应仰天啼。",
      "阿爷行疾，儿何能追？",
      "问儿谁家子，儿不识姓名乡里。行人聚观叹息耳。",
      "父子不相顾，谁其收哺育尔？",
      "晚风寒，大路昏。关闭人家，依傍犬吠嗔。荒荒旷野多死人。"
    ]
  },
  {
    "id": "adcfe4dbc03127b52f65ddd1cb5b235e",
    "title": "题自画《林泉孤赏小景》，寄赠方比部",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "良朋不相见，动经三十年。",
      "视君如飞鸟，一去薄九天。",
      "我乃甘沉沦，独效鳞潜渊。",
      "渊天势虽隔，故旧不可捐。",
      "荒荒散椽屋，历落秋水边。",
      "中有孤吟士，白发手一编。",
      "兴来偶成画，非迂亦非颠。",
      "寄彼台省人，顾此幽林泉。"
    ]
  },
  {
    "id": "adcfe4dbc03127b5e2de2a5334cb3d1d",
    "title": "与子乔、海明子千溪亭饮宴",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "闲登此亭望，适乐同心赏。",
      "快谈积别多，长歌踞高朗。",
      "蛮岭自迢递，松杉正苍莽。",
      "始悦夏风清，更当霁月上。",
      "落落披襟袖，泠泠照宏敞。",
      "坐久夜无声，但闻水流响。"
    ]
  },
  {
    "id": "adcfe4dbc03127b571430d328af998c6",
    "title": "复理东亭，改“归云”，为感旧，示子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "东皋结亭子，平远眺南陌。",
      "映窗植修篁，四面绕松柏。",
      "阴晴作明晦，时有云气积。",
      "以此名归云，诗酒酬佳日。",
      "王子沈幽士，微吟好独立。",
      "林君自潇洒，徙倚多风格。",
      "任生称善书，挥驰满东壁。",
      "张老方外人，叔白之琴客。",
      "无闲雪与月，亦复昼连夕。",
      "一去百越游，十载遂绝迹。",
      "归来寻旧欢，诸君皆安适。",
      "松竹尽剪伐，栋宇亦倾侧。",
      "稍复理荒秽，渐次事修葺。",
      "佳木会重栽，斯人宁再集？",
      "更名为感旧，与尔抱长戚。"
    ]
  },
  {
    "id": "adcfe4dbc03127b5407602eb830763b7",
    "title": "东亭览旧，寄李五星、王熙甫",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "修除事已新，风光喜无减。",
      "值此冬景和，频上孤亭览。",
      "寒云远汀散，斜照平冈敛。",
      "依然爱南山，吐岭三两点。",
      "触物兴自发，缅旧情方黯。",
      "何当携手来，杯酒同一感。"
    ]
  },
  {
    "id": "adcfe4dbc03127b58c3a39bc6fa234ee",
    "title": "高士裘并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "洛阳城中三尺雪，袁生冻卧僵欲折。俗令不惜故人怜，囊底尚有佣书钱。",
      "持向东市得老羖，韦以大布宽于旃。由来朱紫轻毳褐，此裘著敝誓不脱。",
      "千金狐腋裹膻腥，羊若有知死胜活。从此柴门昼不关，城西积素辉连山。",
      "耻向泽中钓时誉，独揽登高吟晓寒。幸语高士卫尔冰霜骨，慎莫负薪傲炎月。"
    ]
  },
  {
    "id": "adcfe4dbc03127b50a24944eb715dfdf",
    "title": "东亭晚眺，怀南中友人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "空山风雨收，夕曜满林谷。",
      "倚杖一舒啸，萧然寄高躅。",
      "杳杳春波广，霭霭云树绿。",
      "故人不可期，寥天自穷目。"
    ]
  },
  {
    "id": "adcfe4dbc03127b50f0fa702a94edece",
    "title": "送子乔再官粤西，兼寄岑溪诸文士",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "早年弄柔翰，骋怀在四方。名场不见收，散置淹穷乡。",
      "近益衰且疾，盛志日颓唐。子今气方壮，欲济有舟梁。",
      "得位足明义，高卑岂复量？粤西我所游，地远而不荒。",
      "民情昔已谙，再历形尤彰。所贵变其俗，莫矜折狱长。",
      "离隔虽万里，同心犹一堂。庶酬平生志，勿结儿女肠。",
      "行行过岑溪，辍棹少徜徉。士风近如何？吾道应更昌。",
      "为我谢诸生，努力爱春光。读书期致用，无取虚文章。"
    ]
  },
  {
    "id": "adcfe4dbc03127b5cf43d2991c72c0cd",
    "title": "孤山忆惜行",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "忆昔总角初成童，严亲携我游晋中。",
      "同车兄弟婉变笑，山头指点名贤踪。",
      "初谓一过行不再，辛苦求名三十载。",
      "山上朝风寒复暄，山下暮云晴又晦。",
      "朝朝暮暮行此山，山青如故朱颜改。",
      "只今十年不复经，踪迹疏阔梦常在。",
      "偶然驱马出此途，往事闲闲语仆夫。",
      "季去岭南叔也死，斜阳犹照孤山孤。"
    ]
  },
  {
    "id": "adcfe4dbc03127b578b271728477a43d",
    "title": "潍县访韩公复，出吟樱桃园，追寻不遇作",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "公复先生城南住，驱马东寻铁牛渡。",
      "剥啄空林门不开，牧童指与樱桃树。",
      "原头一径八烟微，每日先生扶醉归。",
      "村村落照不知处，红叶满山秋雁飞。"
    ]
  },
  {
    "id": "adcfe4dbc03127b50d2d6d20b10883eb",
    "title": "腊日廿四日，携儿辈游村市，寄子乔",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "贫居远郊外，村市小溪口。",
      "除寒物象新，丰年人气厚。",
      "鸡犬扰衢巷，烟火暖榆柳。",
      "祀灶须白饧，馈岁贵黄韭。",
      "提携前村稚，伛偻东家叟。",
      "暖帽宽布裘，跨驴越陇亩。",
      "长者引我前，少者逐我后。",
      "最幼不能行，佃客强之负。",
      "出门眺平野，残雪耀林薮。",
      "相逢少衣冠，三五乡邻友。",
      "儿童得所欲，吾亦视寡有。",
      "未夕忻然归，斜阳挂茅牖。",
      "托处既休暇，乘兴皆其偶。",
      "念子在边城，出入慎闲守。"
    ]
  },
  {
    "id": "adcfe4dbc03127b5dad6109bfec2e0bf",
    "title": "王熙甫考功，自都门索画，为模王司农笔，并题此诗",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "麓台于为画，力将时俗矫。",
      "当时虞山王，举世竞传宝。",
      "先生下视之，值不一钱少。",
      "念子岩穴士，学诗用此道。",
      "常恐古人诃，不顾俗情恼。",
      "别我今一载，离梦山川绕。",
      "搦毫思其人，拟此娄东老。",
      "自然性情合，投赠惬素抱。",
      "独行古不容，冲襟良难保。",
      "勉旃善所守，慎勿学为好。"
    ]
  },
  {
    "id": "adcfe4dbc03127b5fde6eec37cd0114a",
    "title": "辛亥九日，寄弟并序",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "早年逢时令，兴趣偏豪狂。",
      "衰年逢时令，中情多感伤。",
      "当此摇落辰，惨淡白日光。",
      "仰听哀鸿叫，俯视篱菊黄。",
      "欲命樽酒酬，亲爱半凋亡。",
      "孤踪临旷野，徙倚眺崇冈。",
      "时自念往会，涕泪沾我裳。",
      "我裳不胜染，两鬓尽成霜。",
      "翘首嗟予季，栖栖在何方？",
      "荣名良可慕，晚途恐不长。",
      "归哉莫淹滞，且愿守我旁。"
    ]
  },
  {
    "id": "adcfe4dbc03127b524da81803de5d6d2",
    "title": "早春病后，闲步至天风埠，坐石桥上，见南去诸山，寄山中人",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "村边一闲立，仰爱春日暖。",
      "信步过东溪，行行不觉远。",
      "遂至南埠下，小憩石桥版。",
      "积幽雪尚明，解冻流乍款。",
      "轻飔飒林杪，余烈未全善。",
      "久坐不逢人，隔岭稍闻犬。",
      "静中世味淡，病后众情遣。",
      "独复念旧游，南山方在眼。"
    ]
  },
  {
    "id": "adcfe4dbc03127b55545d335927202c7",
    "title": "哭犹子珩三首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "死生有定数，夭寿亦同理。",
      "数尽寿而终，远客达乡里。",
      "夭逝非其年，如行半途止。",
      "半途可奈何，不复保乡梓。",
      "田州百粤地，孤庙临漳水。",
      "平生所娇爱，乃忍弃置此。",
      "我梦无由见，啁啾杂蛮鬼。",
      "生人语不通，死悲向谁是？",
      "儿兮莫怨归，渠爷在交趾。"
    ]
  },
  {
    "id": "adcfe4dbc03127b55545d335d6acfcf1",
    "title": "哭犹子珩三首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "精气尚俨然，孰谓今已亡。",
      "远书每难凭，所往何其荒！",
      "胡然数行字，一一报我详。",
      "详言已非误，举室皆皇皇。",
      "平时知去远，音容忽复忘。",
      "既念殒尔生，时时在我旁。",
      "遂使平生事，推想及毫芒。",
      "文战虽未胜，诗句已成章。",
      "不才尚足悲，况为群从良。"
    ]
  },
  {
    "id": "adcfe4dbc03127b55545d335df007484",
    "title": "哭犹子珩三首",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "忆昔送尔行，洒泪不能去。",
      "期尔志四方，转悲反成怒。",
      "宁知南浦别，竟无还乡路。",
      "尔父何颠沛，奔命不遑顾。",
      "尔身不自保，岂能阴为护？",
      "逝者长已矣，生者托何处？",
      "长号向南陲，魂梦日惊怖。"
    ]
  },
  {
    "id": "adcfe4dbc03127b5ade79cc9cd471c72",
    "title": "临水",
    "authorName": "李宪噩",
    "authorId": "adcfe4dbc03127b5d1457b72d1457b72",
    "dynasty": "清",
    "content": [
      "临水闲独立，水流静无声。无复羡鱼志，聊爱秋波清。",
      "泠泠白日照，皛皛天宇晴。林木动凄飒，凉风西北生。",
      "渐衰忽不禁，悄然肌骨惊。年华逝如此，壮怀吁已平。",
      "陈迹日积多，百感交中情。欲语谁能喻？偕俱唯海婴。",
      "念我同心言，有弟在边城。"
    ]
  },
  {
    "id": "adcfe4dbc03612a8cad9ce99f4ff9014",
    "title": "微山晓望",
    "authorName": "屠绅",
    "authorId": "adcfe4dbc03612a8d1457b72d1457b72",
    "dynasty": "清",
    "content": [
      "帆影下回汀，湖光带晓星。",
      "草荒微子墓，树远沛公亭。",
      "凫掌牵船縠，鱼须著网腥。",
      "沮洳虽不恶，吾道未飘萍。"
    ]
  },
  {
    "id": "adcfe4dbc03612a8593431994af544c4",
    "title": "河边晓行",
    "authorName": "屠绅",
    "authorId": "adcfe4dbc03612a8d1457b72d1457b72",
    "dynasty": "清",
    "content": [
      "客路浑无定，河流不肯平。",
      "堤风乘浪峭，海月照沙明。",
      "地险何年凿，羁愁一夕生。",
      "故园千里道，空听铎铃声。"
    ]
  },
  {
    "id": "adcfe4dbc03612a8c29cdb98e032e93c",
    "title": "酌酒与储玉琴",
    "authorName": "屠绅",
    "authorId": "adcfe4dbc03612a8d1457b72d1457b72",
    "dynasty": "清",
    "content": [
      "当筵那复问悲欢，念尔茫茫感百端。",
      "风雨十年留铁瓮，云山一夕话铜官。",
      "谁怜冷锻嵇康灶，我愧虚弹贡禹冠。",
      "今夜蓉城好明月，醉中犹得坐团圞。"
    ]
  },
  {
    "id": "adcfe4dbc03612a83b1395bee741a7b2",
    "title": "寄萧梅村",
    "authorName": "屠绅",
    "authorId": "adcfe4dbc03612a8d1457b72d1457b72",
    "dynasty": "清",
    "content": [
      "问讯淮南萧使君，几时尊酒赋停云。",
      "秋风铁笛青丝幛，晓月银钩白练裙。",
      "授食独客湖海士，护储兼育鹳鹅军。",
      "登坛五十心逾壮，不爱寻常祝嘏文。"
    ]
  },
  {
    "id": "adcfe4dbc03612a83b1395be62ff492c",
    "title": "寄萧梅村",
    "authorName": "屠绅",
    "authorId": "adcfe4dbc03612a8d1457b72d1457b72",
    "dynasty": "清",
    "content": [
      "念旧宁无一纸书，书成五夜更愁予。",
      "吴乡暑雨连溪稻，江县腥风满市鱼。",
      "棠荫只今谁剪伐，柳条如昔尚扶疏。",
      "散人自习嵇生懒，千里相思泪有馀。"
    ]
  },
  {
    "id": "adcfe4dbc03612a8152249a8d17d2ef1",
    "title": "阿井泉",
    "authorName": "屠绅",
    "authorId": "adcfe4dbc03612a8d1457b72d1457b72",
    "dynasty": "清",
    "content": [
      "洪蒙凿无朕，禽漏天一。物母之胚胎，璚源閟璇室。",
      "帝矜尘土焦，无以植甲乙。元气不流润，维民昧阴骘。",
      "凝承俾元冥，泽逮沇所出。魍魉随支祁，枕流被诃叱。",
      "始疑禹导菏，灵脉隐{氵蜜}汩。上寿萃中古，滋生罔多术。",
      "后人尚颐养，丹液苦堙窒。遂启阿大夫，疏渠豁蒙密。",
      "泉超酿及醴，井合盐与橘。清济浊河外，澄泓夜瑟瑟。",
      "银铛火烁金，黑卫革如漆。祻桑类灵蠵，入药过仙术。",
      "长官柄率育，泂酌道慈恤。狃是弃廉泉，烹齐竟口实。",
      "更闻清泠初，渴饮成腹疾。受福非偶然，精多讵蠲吉。",
      "圣人恻我心，燮理有始卒。煎炽于洪炉，群生意翔逸。"
    ]
  },
  {
    "id": "adcfe4dbc03612a84bbb65a3927159bd",
    "title": "临清观万人冢",
    "authorName": "屠绅",
    "authorId": "adcfe4dbc03612a8d1457b72d1457b72",
    "dynasty": "清",
    "content": [
      "釜底游魂窜不死，郊原夜半号鬼子。传闻兰若容万人，鼠穴凭陵闹如市。",
      "已推佛骨倒狮坐，复坏僧厨堆马矢。妖童裹头女窄袖，刃在其颈寐而喜。",
      "前载鬼车后虎伥，犬羊自砺熊罴齿。吁嗟济漯多秫田，齐茧缫丝比罗绮。",
      "蝥蠈无端作皿虫，耕奴之祸连织婢。朝廷恩逮乃祖父，萑苻势合群臂指。",
      "胡不杀贼缚渠魁，或则间道还乡里。王师合围命日蹙，几肉如林草间跪，请看守陴岂呼庚，终睹焚林不丧匕。",
      "荒徼犹平蜗角蛮，中区敢斗槐安蚁。长官执讯头削瓜，半付饥乌半沙水。",
      "幺麽诛锄非大戮，且收害气埋高垒。坤舆从此祝清宁，横逆应提鼎铛耳。",
      "我过清渊风日佳，会通河北弦歌起。更无射隼上高墉，但有哀鸿烦刺史。",
      "皇仁掩骼重涕零，钲鼓声销五云里。"
    ]
  },
  {
    "id": "adcfe4dbc03cc64fe8606fb9480ac57a",
    "title": "毗山赠宁白上人",
    "authorName": "夏世名",
    "authorId": "adcfe4dbc03cc64fd1457b72d1457b72",
    "dynasty": "清",
    "content": [
      "山形如几案，古寺说三朝。",
      "齐已因诗著，渊明仗酒招。",
      "林疏无虎豹，村近有渔樵。",
      "涌殿兼飞阁，年来像法饶。"
    ]
  },
  {
    "id": "adcfe4dbc05863d853def15896c3a62f",
    "title": "晚泊临平",
    "authorName": "程纶",
    "authorId": "adcfe4dbc05863d8d1457b72d1457b72",
    "dynasty": "清",
    "content": [
      "篷窗长伏枕，秋梦荻芦间。",
      "疏雨分残照，归云杂晚山。",
      "欲随渔牧侣，相对鹭鸥间。",
      "俯愧寒潭水，依然照旅颜。"
    ]
  },
  {
    "id": "adcfe4dbc05863d86c66fc72a5f76446",
    "title": "书刘念台先生传后",
    "authorName": "程纶",
    "authorId": "adcfe4dbc05863d8d1457b72d1457b72",
    "dynasty": "清",
    "content": [
      "江湖犹自念京畿，国破城春泪满衣。",
      "台省几年明主弃，俊厨一网故人稀。",
      "恨填东海常衔石，忍饿西山不采薇。",
      "多事鼎翁为吊客，信公视死本如归。"
    ]
  },
  {
    "id": "adcfe4dbc05863d8ab20e8136be20274",
    "title": "得朱关中归信",
    "authorName": "程纶",
    "authorId": "adcfe4dbc05863d8d1457b72d1457b72",
    "dynasty": "清",
    "content": [
      "杨柳东风动渭城，故乡千里独含情。",
      "颍川有吏推黄霸，楚国无筵饯穆生。",
      "马上春云开岳色，天边晴云落河声。",
      "空囊不载蓝田玉，依旧归装一叶轻。"
    ]
  },
  {
    "id": "adcfe4dbc070d2e3ab75088085f5969c",
    "title": "游烟霞窟退翁亭",
    "authorName": "赛尔登",
    "authorId": "adcfe4dbc070d2e3d1457b72d1457b72",
    "dynasty": "清",
    "content": [
      "入径凝眸望，清流绕树飞。",
      "草深遮马足，花老扑人衣。",
      "莺啭尘心净，亭幽俗客稀。",
      "退翁如可作，同采碧山薇。"
    ]
  },
  {
    "id": "adcfe4dbc070d2e32a14c75ecbe6bd8c",
    "title": "幽壑",
    "authorName": "赛尔登",
    "authorId": "adcfe4dbc070d2e3d1457b72d1457b72",
    "dynasty": "清",
    "content": [
      "幽壑无人迹，危峦有石台。",
      "峰环疑路转，云破想天开。",
      "急隼抟风起，惊麑见客回。",
      "临流时一啸，山鬼莫相猜。"
    ]
  },
  {
    "id": "adcfe4dbc070d2e374e6a1369e9b8157",
    "title": "十三日蓟州早发",
    "authorName": "赛尔登",
    "authorId": "adcfe4dbc070d2e3d1457b72d1457b72",
    "dynasty": "清",
    "content": [
      "边城晓色耐人看，六月岚光著体寒。",
      "舞鹤楼中好风景，十年前此驻征鞍。"
    ]
  },
  {
    "id": "adcfe4dbc0720540c591afe678942618",
    "title": "铁柱观",
    "authorName": "谢绍谋",
    "authorId": "adcfe4dbc0720540d1457b72d1457b72",
    "dynasty": "清",
    "content": [
      "羽节风飘白玉台，半空闻乐奏蓬莱。",
      "凤阶三级鸡犹语，龙帐千年鼠尚猜。",
      "晓月焚香人鬼杂，红尘济物佛仙该。",
      "旌阳吏隐何曾傲，说与攒眉入社才。"
    ]
  },
  {
    "id": "adcfe4dbc0720540874ea36519dc6be9",
    "title": "相逢行",
    "authorName": "谢绍谋",
    "authorId": "adcfe4dbc0720540d1457b72d1457b72",
    "dynasty": "清",
    "content": [
      "今日亦相逢，明日亦相逢，华堂置酒生春风。今日亦相逢，明日不相识，翟公门巷无颜色。"
    ]
  },
  {
    "id": "adcfe4dbc074881167ea619b7c9976cf",
    "title": "送莼客养疴柯山萝庵",
    "authorName": "周光祖",
    "authorId": "adcfe4dbc0748811d1457b72d1457b72",
    "dynasty": "清",
    "content": [
      "初月藤萝夜，空山草莽臣。",
      "新诗多是泪，病骨不胜春。",
      "野鹤无俦匹，闲鸥结比邻。",
      "斯才应大用，珍重苦吟身。"
    ]
  },
  {
    "id": "adcfe4dbc074881131fe73a09bbe66b1",
    "title": "寄丁韵琴",
    "authorName": "周光祖",
    "authorId": "adcfe4dbc0748811d1457b72d1457b72",
    "dynasty": "清",
    "content": [
      "百里相望感索居，夏侯丝竹近何如？",
      "绿杨画舫春携酒，红烛风帘夜校书。",
      "结客谊高贫贱日，苦吟身老战争余。",
      "何家自是耽通隐，不效兴公赋《遂初》。"
    ]
  },
  {
    "id": "adcfe4dbc0756889fab0733bab0adb47",
    "title": "过七里滩",
    "authorName": "朱之锡",
    "authorId": "adcfe4dbc0756889fc52859286d7c8a0",
    "dynasty": "清",
    "content": [
      "谢公诗境好，到此意超然。",
      "水外疑无地，山中小有天。",
      "棹舟时罄折，出峡又规圆。",
      "七里容消遣，石尤风与便。"
    ]
  },
  {
    "id": "adcfe4dbc075ce5674185b5b590025ee",
    "title": "奉寄孙先生",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "苏门长啸后，谁复识孙登。",
      "齿砺南山石，心枯北海僧。",
      "百年闲鹤立，千里困龙腾。",
      "却羡平湖雁，冥冥巧避矰。"
    ]
  },
  {
    "id": "adcfe4dbc075ce56cbb0c1092266875e",
    "title": "十一月朔江上赠恽生兼呈张子",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "仙人骑鹤渡江来，却望南山荟蔚开。",
      "何待呼龙种朱草，袖中云气是蓬莱。"
    ]
  },
  {
    "id": "adcfe4dbc075ce56cbb0c10961e228b4",
    "title": "十一月朔江上赠恽生兼呈张子",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "吴绫百幅老朱颜，壮志空令物外闲。",
      "辟谷何年辞帝子，采芝今日见商山。"
    ]
  },
  {
    "id": "adcfe4dbc075ce56cbb0c10976692710",
    "title": "十一月朔江上赠恽生兼呈张子",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "清斋不为学长生，长跪高堂献芋羹。",
      "歌罢《采薇》人尚少，肯因龙卧老躬耕。"
    ]
  },
  {
    "id": "adcfe4dbc075ce566a20e5f42af2399a",
    "title": "秋夜",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "秋夜夜未长，劳人敛衿襘。",
      "徙倚坐空堂，窅与精灵会。",
      "落月下河梁，白云亘如带。",
      "飞萤立草头，啼螀半棂外。",
      "对此怀百忧，惊魂逐浮芥。",
      "惨怆念同生，萧寥溯先派。",
      "咄哉岁月流，心迹绝溪介。",
      "须臾鸡复鸣，曈昽露犹霭。",
      "身世亮若斯，艰难叹徒慨。"
    ]
  },
  {
    "id": "adcfe4dbc075ce56120ef86fa60ea6ce",
    "title": "寄怀中表唐四弟致尧",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "岁晏芳草歇，日夕沈湖阴。",
      "萋萋云弥渚，肃肃风动林。",
      "北窗既止酒，东园且罢琴。",
      "偶然谢援羡，愿言怀赏心。",
      "赏心何处所，迢遥限南城。",
      "平原我摇荡，新丰子滞淫。",
      "襟期豁蓬户，分理安华楹。",
      "伯伦醉悠忽，茂伦醒崎嵚。",
      "纷务罕酬对，元赏遂兼并。",
      "缥缃画束阁，墨床夜凝尘。",
      "素心渺秋水，妙响流瓶笙。",
      "布算辄忘恚，听歌忽沾襟。",
      "不知白日近，讵忆高台倾。",
      "燧火转林木，寒蝉散秋岑。",
      "秦王苦服药，汉帝乐长生。",
      "金茎露泥泥，璇房日沈沈。",
      "驰骤隙中驹，飘摇风里镫。",
      "君子厥储待，小人困飞腾。",
      "形骸守寥廓，志愿徒峥嵘。",
      "荣名岂足期，得意良有任。",
      "长歌欢友报，引领伫瑶音。"
    ]
  },
  {
    "id": "adcfe4dbc075ce56eb8b3e5317da88c1",
    "title": "赠玉度",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "秦云一夜飞千尺，药栏腻叶蟠空碧。神娥噀雨下巫阳，瑶瑟泠泠万山澈。",
      "我有新愁隔湘浦，市南曲陌逢蒋诩。陌头杨柳骄含烟，长条拂面思当年。",
      "停杯月射黄金匣，横笛风吹白玉鞭。此日逢迎何草草，自倚红颜长美好。",
      "子云献赋入长安，我卧空山惜花鸟。海石尘飞桂水深，江郎已老虞卿贫。",
      "三径落花愁暮云，南山泻影回空村。村口梅风飘燕麦，春酌沈沈永今夕。",
      "莫将心事问三秦，茂陵柏扫千寻壁。迷魂沈沈归不得，荼蘼香深月华白。",
      "南方佳人谁第一，领袖风流君独绝。辟谷孤游张子房，听笳高啸刘越石。",
      "云去天空成暂隔，龙池梦断山阴雪。陆家兄弟青云客，与君结交重心骨。",
      "呼来与君共倒金错杯，我亦为君高歌狂叫生风雷。",
      "临觞不醉君何来！"
    ]
  },
  {
    "id": "adcfe4dbc075ce566395867a6d0f5448",
    "title": "赠恽子正叔",
    "authorName": "陶自悦",
    "authorId": "adcfe4dbc075ce56d1457b72d1457b72",
    "dynasty": "清",
    "content": [
      "我昔渡江来，与君隔吴越。君今渡江来，与我去咫尺。",
      "咫尺咫尺不相见，江涛拍天雨脚乱，道无行车泥没骭。",
      "君折江蓠当薇蕨，我抱青箱营束帛。井底双龙枯欲死，羝羊触藩那可出。",
      "楚云蜀月空消息，五岳峥嵘起胸臆。酒酣叫五卢，百万恣一掷。",
      "宁投白璧赠青蝇，不惜黄金买骏骨。喜君来，迟君久。",
      "饮君酒，握君手。爱君知君情独苦，怀抱欲吐不得吐。",
      "空山昨夜吊蟪蛄，江上何人妒鹦鹉。我有朱弦琴，为君鼓再行。",
      "越音凄微不可听，故都烟树空冥冥。楚歌激越惊鬼神，坐客掩耳心屏营。",
      "漫漫长夜鸡不鸣，天寒日暮离愁深。赠君芙蓉花，芙蓉惨无色。",
      "赠君杨柳枝，杨柳不堪折。我有匣中龙，一雄复一雌。",
      "与君结佩相扶持，跃水变化会有时。"
    ]
  },
  {
    "id": "adcfe4dbc0786c92b439239f50098f98",
    "title": "书崇庆常公殉节传后",
    "authorName": "秦清",
    "authorId": "adcfe4dbc0786c92d1457b72d1457b72",
    "dynasty": "清",
    "content": [
      "东北有伟人，大名垂西南。",
      "政化延邛笮，啸歌抒幽覃。",
      "春嘘山矗矗，秋净水潭潭。",
      "琴能鸣其治，泉亦忘其贪。",
      "符彼循吏传，如皈弥勒龛。",
      "蚤蔚凤苞九，易报鹿鸣三。",
      "所难在大节，而匪矢空谈。",
      "牙璋入三巴，偫粮供鱼蚕。",
      "天落一将星，地震五丁男。",
      "平生忠孝亮，动与意气酣。",
      "胆固大如斗，手乃剑磨镡。",
      "舌为犀锋利，目为虎视耽。",
      "日晕生雌霓，妖魄褫虪甝。",
      "一死太山重，就之若饴甘。",
      "蠢尔如豕突，瞬顾已就戡。",
      "卓哉此鸿爪，千秋迹可探。",
      "承庥在翼子，明发慎毋惭。",
      "浩歌起遐瞩，蜀山挺翠岚。"
    ]
  },
  {
    "id": "adcfe4dbc079c07ba213919a2b745650",
    "title": "题鬯芬先生画山中宰相图",
    "authorName": "章同瑞",
    "authorId": "adcfe4dbc079c07bd1457b72d1457b72",
    "dynasty": "清",
    "content": [
      "云以闲而懒，山以深而幽。",
      "中有忘机人，耽兹壑与丘。",
      "偃蹇坐松下，箕踞科其头。",
      "霜柯裂奇致，鳞鬣皴长虬。",
      "飞泉挂木末，风雨喧高秋。",
      "苍雪半空落，古色盈双眸。",
      "白石何齿齿，白云何悠悠。",
      "一杯醉石上，万事如云浮。",
      "吁嗟陶贞白，吾将从之游。"
    ]
  },
  {
    "id": "adcfe4dbc08ea0bfe1fa11ce81f9d5c4",
    "title": "过函谷",
    "authorName": "吴玉纶",
    "authorId": "adcfe4dbc08ea0bfd1457b72dc40b712",
    "dynasty": "清",
    "content": [
      "雄胜称天险，乘春事远游。",
      "千山辟函谷，一线入秦州。",
      "烟雨愁鞍马，风沙满驿楼。",
      "计程无几日，萱草可忘忧。"
    ]
  },
  {
    "id": "adcfe4dbc08ea0bfbe893975461121da",
    "title": "题理斋爱吟草",
    "authorName": "吴玉纶",
    "authorId": "adcfe4dbc08ea0bfd1457b72dc40b712",
    "dynasty": "清",
    "content": [
      "亮节曾闻烈日如，巴山藏碧廿年馀。",
      "遗编到处淋漓在，不见濡毫盾上书。"
    ]
  },
  {
    "id": "adcfe4dbc08ea0bfbe89397595a768f6",
    "title": "题理斋爱吟草",
    "authorName": "吴玉纶",
    "authorId": "adcfe4dbc08ea0bfd1457b72dc40b712",
    "dynasty": "清",
    "content": [
      "射策丁年取甲科，损躯慷慨事如何。",
      "零玑碎璧均堪惜，字字分明正气歌。"
    ]
  },
  {
    "id": "adcfe4dbc08ea0bfbe8939759d9a1368",
    "title": "题理斋爱吟草",
    "authorName": "吴玉纶",
    "authorId": "adcfe4dbc08ea0bfd1457b72dc40b712",
    "dynasty": "清",
    "content": [
      "浣花溪畔树榆枌，刍酒年年酹使君。",
      "正似西充凭吊地，灵祠风雨至今闻。"
    ]
  },
  {
    "id": "adcfe4dbc08ea0bfbe893975c850389b",
    "title": "题理斋爱吟草",
    "authorName": "吴玉纶",
    "authorId": "adcfe4dbc08ea0bfd1457b72dc40b712",
    "dynasty": "清",
    "content": [
      "碧鸡金马助挥毫，牧宰频年意兴豪。",
      "应有忠魂留昔岭，飞仙倡和五云高。"
    ]
  },
  {
    "id": "adcfe4dbc08ea0bfbe893975afd24b3c",
    "title": "题理斋爱吟草",
    "authorName": "吴玉纶",
    "authorId": "adcfe4dbc08ea0bfd1457b72dc40b712",
    "dynasty": "清",
    "content": [
      "医闾终古望崔嵬，灵淑应钟卓越才。",
      "清唳有声霄汉上，如闻华表鹤归徕。"
    ]
  },
  {
    "id": "adcfe4dbc08facef5d45eb9045074bae",
    "title": "游云山寺",
    "authorName": "敖兴南",
    "authorId": "adcfe4dbc08facefd1457b72d1457b72",
    "dynasty": "清",
    "content": [
      "不知山寺路，取道觅荆榛。",
      "幽菁鸟呼伴，空山云逐人。",
      "乱流飞涧脊，秋叶下岩唇。",
      "即此真蓬岛，何须更出尘。"
    ]
  },
  {
    "id": "adcfe4dbc08fca152deb0783cfbf1bda",
    "title": "除夕有感",
    "authorName": "王斯年",
    "authorId": "adcfe4dbc08fca15d1457b72d1457b72",
    "dynasty": "清",
    "content": [
      "年光如水去何赊，星影侵人鬓渐华。",
      "身有余闲拼中酒，梦忘是客竟还家。",
      "堂高雅爱来春色，山冷凭谁说旧花。",
      "寄语娇儿痴弗卖，不痴我尚困尘沙。"
    ]
  },
  {
    "id": "adcfe4dbc08fca151ec7b72d11abb37a",
    "title": "哭张船山先生即题序诗卷子",
    "authorName": "王斯年",
    "authorId": "adcfe4dbc08fca15d1457b72d1457b72",
    "dynasty": "清",
    "content": [
      "群彦倾谈一座尊，春风曾侍草常温。",
      "诗传衣钵开奇境，语到君亲有泪痕。",
      "不佞自怜余傲骨，长贫何处答师恩。",
      "丹青幸得生花笔，摹想遗容仿佛存。"
    ]
  },
  {
    "id": "adcfe4dbc09eff9aeb237aa0b473f54e",
    "title": "落叶",
    "authorName": "陈国顺",
    "authorId": "adcfe4dbc09eff9ad1457b72d1457b72",
    "dynasty": "清",
    "content": [
      "昨夜丰钟报晓霜，风前脱却翠云裳。",
      "行踪未敢忘沟壑，根干还期作栋梁。",
      "奉使苏卿羁绝域，迁官白傅谪浔阳。",
      "黄沙路远须珍重，枝上曾经栖凤凰。"
    ]
  },
  {
    "id": "adcfe4dbc09eff9aeb237aa00846aa28",
    "title": "落叶",
    "authorName": "陈国顺",
    "authorId": "adcfe4dbc09eff9ad1457b72d1457b72",
    "dynasty": "清",
    "content": [
      "一曲骊歌别故关，天涯流落几时还。",
      "鸿寻旧爪迷前渡，马踏寒声过远山。",
      "白板小桥残照下，红墙萧寺暮云间。",
      "飘零易触金闺恨，折损芙蓉镜里颜。"
    ]
  },
  {
    "id": "adcfe4dbc0a07f6fc25d1fb7d733fd39",
    "title": "赠英国派驻威海办事大臣骆任廷，时骆将谒孔林",
    "authorName": "陈爔唐",
    "authorId": "adcfe4dbc0a07f6fd1457b72d1457b72",
    "dynasty": "清",
    "content": [
      "飙轮疾驰五洲通，上客旌旗入望中。",
      "钟毓何曾别欧亚，才贤原不论西东。",
      "曩游岭峤骖云鹤，今莅齐疆印雪鸿。",
      "我愿相从渡瀛海，乘槎万里破长风。"
    ]
  },
  {
    "id": "adcfe4dbc0a07f6f5fffc0e90b4f4637",
    "title": "寿王一如先生七十，即次其自寿原韵",
    "authorName": "陈爔唐",
    "authorId": "adcfe4dbc0a07f6fd1457b72d1457b72",
    "dynasty": "清",
    "content": [
      "鸠杖双扶一室春，先生矍铄倍精神。",
      "林泉久薄浮云过，桃李群沾化雨新。",
      "天以文章归老宿，人疑仙佛是前身。",
      "锦囊收处多珠玉，愧乏吟才再引伸。"
    ]
  },
  {
    "id": "adcfe4dbc0a07f6f022674a1ec4b2bd6",
    "title": "题徐昆球照二首",
    "authorName": "陈爔唐",
    "authorId": "adcfe4dbc0a07f6fd1457b72d1457b72",
    "dynasty": "清",
    "content": [
      "经营酒国住诗家，独立苍茫谱岁华。",
      "恨少一枝方竹杖，与君风雪探梅花。"
    ]
  },
  {
    "id": "adcfe4dbc0a07f6f022674a13005c6d2",
    "title": "题徐昆球照二首",
    "authorName": "陈爔唐",
    "authorId": "adcfe4dbc0a07f6fd1457b72d1457b72",
    "dynasty": "清",
    "content": [
      "丹青妙手数金昆，断素零缣世共珍。",
      "只惜临风潇洒意，联床雨夜未传神。"
    ]
  },
  {
    "id": "adcfe4dbc0a07f6fcca8793a6cbe9f47",
    "title": "徐吉云军门属题玉照感怀时局，率成短歌",
    "authorName": "陈爔唐",
    "authorId": "adcfe4dbc0a07f6fd1457b72d1457b72",
    "dynasty": "清",
    "content": [
      "环球三十国，中华只一隅。",
      "世运有变迁，风为乃大殊。",
      "列强竞尚武，谋国重军储。",
      "男儿轻七尺，功名马上除。",
      "侧闻江南镇，艳说浙东徐。",
      "少壮习军旅，平寇歼其渠。",
      "通译工西语，卓荦贯群书。",
      "从戎四十年，所志无不如。",
      "人多羡公遇，富贵践亨衢。",
      "我独窥公志，忧危良未舒。",
      "外侮日以亟，勒马空踟蹰。",
      "苍茫四顾中，忠悃隐眉须。",
      "东南沿海路，七千里有馀。",
      "孰据旅顺险，孰营威海居。",
      "胶澳已租借，台澎更沦胥。",
      "广湾与九龙，覆辙鉴前车。",
      "藩篱既全撤，防务患空虚。",
      "敌艘盈千数，视我频揶揄。",
      "公任干城寄，何以效驰驱。",
      "先忧而后乐，莫负昂藏躯。"
    ]
  },
  {
    "id": "adcfe4dbc0b223e8ebd411c77f331411",
    "title": "峡州题刘景升庙",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "藉甚荆州牧，中原玉殿无。",
      "英雄余画壁，歌舞杂淫巫。",
      "养子皆豚犬，齐名得顾厨。",
      "大宗雄鼎峙，正朔在成都。"
    ]
  },
  {
    "id": "adcfe4dbc0b223e8017850211fee4a7a",
    "title": "罗山驿",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "浅绿芳洲远，罗山古驿边。",
      "草枯新见路，沙嫩未开田。",
      "邻火穿舟入，孤罾夹岸悬。",
      "弄兵残孽尽，戍堡记当年。"
    ]
  },
  {
    "id": "adcfe4dbc0b223e82426b6d389c74106",
    "title": "重过韬光禅舍与松岳上人话旧出示书画册子即赋长句再题",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "吴越千家立眼前，烟萝低隔异人间。",
      "空林山簇倪迂树，一角斜收马远山。",
      "幸借风帆供写望，爱吟秋叶好追攀。",
      "从师商略前贤句，绮语犹能方便删。"
    ]
  },
  {
    "id": "adcfe4dbc0b223e8df063d736f9e5154",
    "title": "送方朴山还赋溪",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "官烛烧残书未成，茶园归梦一帆轻。",
      "亦知旧雨非今雨，无计留行且送行。",
      "晓气遥收斜月路，晚潮间带落花声。",
      "钓鱼船在深山里，弭棹同商去住情。"
    ]
  },
  {
    "id": "adcfe4dbc0b223e8815071b7aaea18ad",
    "title": "同绣谷访吴石仓先生",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "暮年词客叹晨星，独有先生尚典型。",
      "竟日每容开卷说，余寒犹许下帘听。",
      "残诗待补《溪堂集》，公论微存《野史亭》。",
      "我亦执经称弟子，疏泉新坼惠山瓶。"
    ]
  },
  {
    "id": "adcfe4dbc0b223e8815071b7801f6d10",
    "title": "同绣谷访吴石仓先生",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "曝画长廊趁晚晖，幽园高卧客来稀。",
      "一春梦雨遥相忆，昨日渔舟去未归。",
      "曳杖细寻烧笋寺，出山未办采茶衣。",
      "武林耆旧烦收拾，忙剔银镫校是非。"
    ]
  },
  {
    "id": "adcfe4dbc0b223e884adff28048a8527",
    "title": "泊旧忠州寻白乐天陆宣公旧治",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "香山居士无遗迹，句引诗人泊水涯。",
      "只有风前雌蝶喜，东坡曾见旧栽花。"
    ]
  },
  {
    "id": "adcfe4dbc0b223e884adff280915b00c",
    "title": "泊旧忠州寻白乐天陆宣公旧治",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "秋草寒蓑失坏城，畬烟断处士微平。",
      "鸦啼内相厅前树，一片天涯谪宦情。"
    ]
  },
  {
    "id": "adcfe4dbc0b223e8e9974ddbf8a51d60",
    "title": "曲洧怀先通问公因访遗集有感",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "南冠五老附嘉名，膺服遗山鉴别精。",
      "自署江东深有意，伤心何减瘐兰成。"
    ]
  },
  {
    "id": "adcfe4dbc0b223e8e9974ddb3002c0f8",
    "title": "曲洧怀先通问公因访遗集有感",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "宣和遗事有谁知，云馆星归老泪垂。",
      "风月残缣零落尽，得留新郑几篇诗。"
    ]
  },
  {
    "id": "adcfe4dbc0b223e8e9974ddbe64fae24",
    "title": "曲洧怀先通问公因访遗集有感",
    "authorName": "朱樟",
    "authorId": "adcfe4dbc0b223e8d1457b72d1457b72",
    "dynasty": "清",
    "content": [
      "雪窖魂消苏武年，残书分散洧川烟。",
      "白龟池上颓诗屋，谁更吴兴问赐田。"
    ]
  },
  {
    "id": "adcfe4dbc0b607a8280629f9072b34af",
    "title": "过访随园主人不值",
    "authorName": "汤扩祖",
    "authorId": "adcfe4dbc0b607a8d1457b72d1457b72",
    "dynasty": "清",
    "content": [
      "花含宿雨柳含烟，隐士园林别有天。",
      "高卧白云人不见，一家鸡犬翠微巅。"
    ]
  },
  {
    "id": "adcfe4dbc0bc98815cf0d2e64d33aee9",
    "title": "胥江司",
    "authorName": "陈良玉",
    "authorId": "adcfe4dbc0bc9881d1457b72d1457b72",
    "dynasty": "清",
    "content": [
      "胥江潮水歇，一碧唾江清。",
      "入馔银鱼短，沿流木筏横。",
      "盐愁关吏诘，衙共野猿争。",
      "太息豺狼窟，前年此设兵。"
    ]
  },
  {
    "id": "adcfe4dbc0bc9881649b8b30a45b31c0",
    "title": "宿白云倚山楼",
    "authorName": "陈良玉",
    "authorId": "adcfe4dbc0bc9881d1457b72d1457b72",
    "dynasty": "清",
    "content": [
      "露下森然万木稠，掩关人静意幽幽。",
      "泉将鸟梦分中夜，风约松涛共一楼。",
      "暗壑有光看误月，空山无寐坐惊秋。",
      "村鸡未唱晨钟动，十五年前忆旧游。"
    ]
  },
  {
    "id": "adcfe4dbc0bc9881c05fd5f451bdf9c1",
    "title": "三水道中和施星江明经韵",
    "authorName": "陈良玉",
    "authorId": "adcfe4dbc0bc9881d1457b72d1457b72",
    "dynasty": "清",
    "content": [
      "沿江短艇认鱼家，开遍桃花处处霞。",
      "三水共趋江口合，一峰低让树头遮。",
      "重凭野槛思吟侣，甫试征衫惜岁华。",
      "谁信黄塘今夜宿，鹃声十倍客愁加。"
    ]
  },
  {
    "id": "adcfe4dbc0bc98818e25d32baa41bd24",
    "title": "于晦若上舍招饮寓园",
    "authorName": "陈良玉",
    "authorId": "adcfe4dbc0bc9881d1457b72d1457b72",
    "dynasty": "清",
    "content": [
      "懊恼林鸠故故啼，小园春尽得招携。",
      "平池骤涨漂花雨，幽屐新黏迸笋泥。",
      "野水鹭鸥芳墅外，夕阳楼阁断虹西。",
      "一樽怀抱聊倾倒，扶杖归来径欲迷。"
    ]
  },
  {
    "id": "adcfe4dbc0bc9881d87addf3d4090cb2",
    "title": "浈阳峡",
    "authorName": "陈良玉",
    "authorId": "adcfe4dbc0bc9881d1457b72d1457b72",
    "dynasty": "清",
    "content": [
      "朝岚荡初旭，绚烂空翠明。",
      "群峰洗寒碧，朵朵芙蓉生。",
      "今朝浈峡口，喜见天宇晴。",
      "云日共朗媚，山水复深情。",
      "一峰高插天，巉峭疑削成。",
      "飞鸟怯不上，如线樵路争。",
      "江屈羊肠绕，山回猿臂撑。",
      "中流出渔舠，忽送叹乃声。",
      "垂钓者谁子，石室遗姓名。",
      "感兹隐沦迹，愧我游子情。"
    ]
  },
  {
    "id": "adcfe4dbc0bc9881a6109307cf787cdf",
    "title": "观音岩",
    "authorName": "陈良玉",
    "authorId": "adcfe4dbc0bc9881d1457b72d1457b72",
    "dynasty": "清",
    "content": [
      "岩势束奔江，破空一千尺。南来非太华，何有巨灵擘。",
      "颇闻石室内，鍊颜富琼液。千春羽客蜕，一旦金仙宅。",
      "慈云冻不飞，凝作苍玉{坜力换屰}。时看驯鸽舞，远若江鸥白。",
      "洞口题名多，古人皆陈迹。即事聊成咏，微名何足刻。"
    ]
  },
  {
    "id": "adcfe4dbc0bc9881a46be7f4872a66b8",
    "title": "高安万世瓦歌",
    "authorName": "陈良玉",
    "authorId": "adcfe4dbc0bc9881d1457b72d1457b72",
    "dynasty": "清",
    "content": [
      "汉家佞幸古莫比，弱冠三公左貂珥。宫中断袖起昼眠，何至瞢腾禅天子。",
      "朝廷碌碌孰等肩，笑君奚似孔光贤。东园秘器预输送，深恩直欲周三泉。",
      "一声霜裂鸳鸯瓦，巨君蝮鸷唇先哆。破棺丁傅惨焚如，免冠徒跣何为者。",
      "长乐无极延万世，此瓦当时亦其类。高安侯印竟堕地，连云甲第怅谁赐。",
      "君不见渐台弩射逃黄皇，团团威斗藏中央。千年武库莽头秃，瓦乎瓦乎同可伤。"
    ]
  },
  {
    "id": "adcfe4dbc0bdbc63584020f294361c5b",
    "title": "雨夜梦与冰心女兄话旧醒来拈韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "孤窗闲卧不胜愁，梦逐娇痴旧地游。",
      "绣阁牵衣欣聚首，妆台倚膝倩梳头。",
      "惊魂夜半萧疏雨，分袂更残寂寞楼。",
      "枕上伤心无数泪，晚来宁忍一舒眸。"
    ]
  },
  {
    "id": "adcfe4dbc0bdbc634c214507f74d9159",
    "title": "送花女兄",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "遥想娉婷态，晓妆梳裹鲜。",
      "玉英三四朵，送缀绿云边。"
    ]
  },
  {
    "id": "adcfe4dbc0bdbc63ecc80a1af164c18c",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "无聊月下独焚香，暑气微消渐觉凉。",
      "徙倚花前频怅望，何时重见玉人妆。"
    ]
  },
  {
    "id": "adcfe4dbc0bdbc63ecc80a1a8d0d86b1",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "小院凉生落叶风，天街玉露湿花浓。",
      "怀君泪笔难题句，瘦减腰围总病中。"
    ]
  },
  {
    "id": "adcfe4dbc0bdbc63ecc80a1ae1637da9",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "梦里相逢泪似波，云烟共涤对君多。",
      "秋声惊起愁人恨，怅望遥天横玉河。"
    ]
  },
  {
    "id": "adcfe4dbc0bdbc63ecc80a1a38edf325",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "携愁带病强吟哦，自恨红颜薄命多。",
      "一夜诗成无数泪，从今休想对君歌。"
    ]
  },
  {
    "id": "adcfe4dbc0bdbc63ecc80a1aa16287ec",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "多病伤神力不支，一弯新月照愁思。",
      "昨宵魂梦牵衫袖，拈韵依稀赋别诗。"
    ]
  },
  {
    "id": "adcfe4dbc0bdbc63ecc80a1a4ae37d25",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "新诗赋就更添妆，散步回廊转画堂。",
      "多病慈亲欣执手，愁中对月且流觞。"
    ]
  },
  {
    "id": "adcfe4dbc0bdbc63ecc80a1a075ae0cc",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "凋零门户不成家，骨肉相看空自嗟。",
      "愁到夜深浑欲寐，杜鹃啼破绿窗纱。"
    ]
  },
  {
    "id": "adcfe4dbc0bdbc63ecc80a1a958c4443",
    "title": "香奁和姊氏韵",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "镜中小影岂无双，琴鹤看来只自芳。",
      "镇日陶情诗共酒，雀屏无意选东床。"
    ]
  },
  {
    "id": "adcfe4dbc0bdbc63745b554fbbe4f997",
    "title": "秋夜闻蛩",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "蛩音唧唧最关情，无限秋光映画屏。",
      "银烛高烧更漏永，不堪听处总成吟。"
    ]
  },
  {
    "id": "adcfe4dbc0bdbc63d58696b2697baa35",
    "title": "香奁和姊氏韵其三",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "小阁闲凭远绪生，香茶独啜不胜清。",
      "遥思月下吹箫态，料对乘龙跨凤人。"
    ]
  },
  {
    "id": "adcfe4dbc0bdbc63d58696b292c12879",
    "title": "香奁和姊氏韵其三",
    "authorName": "德月",
    "authorId": "adcfe4dbc0bdbc63d1457b72d1457b72",
    "dynasty": "清",
    "content": [
      "贪看新月不成眠，仿佛清宵对玉娟。",
      "诗思君家推绝调，吟成白雪却非盐。"
    ]
  },
  {
    "id": "adcfe4dbc0c30093f65d0ee262953368",
    "title": "郊居杂兴",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "野径苔侵户，闲阶月到廊。",
      "欣逢禾黍日，为制薜萝裳。",
      "雨霁千林碧，霜清一叶黄。",
      "兴来吟抱膝，未肯让羲皇。"
    ]
  },
  {
    "id": "adcfe4dbc0c300932306096b8c94f498",
    "title": "万固寺",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "山寺不知路，忽闻流水声。",
      "溪随岩石转，塔与白云平。",
      "古木上无际，幽禽时一鸣。",
      "松根堪小憩，试汲碧泉清。"
    ]
  },
  {
    "id": "adcfe4dbc0c3009381a1b10fdad32aa6",
    "title": "平定州道中",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "高岭鸟飞绝，崎岖路一湾。",
      "悲风生远树，晓雾失前山。",
      "麦气荒原下，车声乱石间。",
      "千秋燕赵地，兀兀见重关。"
    ]
  },
  {
    "id": "adcfe4dbc0c30093847446a9a125c3a5",
    "title": "湘江道中",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "打桨湘南路，疏帆挂雨轻。",
      "青山如旧识，华发是新生。",
      "苦竹深藏寺，春潮半入城。",
      "行人正愁绝，怕听鹧鸪声。"
    ]
  },
  {
    "id": "adcfe4dbc0c300932c3143b012247690",
    "title": "中秋见月感赋",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "北渚水初落，天涯秋已分。",
      "那知今夜月，各照一方云。",
      "关塞渺无极，商声不可闻。",
      "蓟门风雪早，况瘁剧思君。"
    ]
  },
  {
    "id": "adcfe4dbc0c3009355a90a9d8a8ec08c",
    "title": "郊行",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "散步平郊草履轻，远心闲逐野云生。",
      "香飘小径花初落，水涨前溪雨乍晴。",
      "僻地不须延客赏，病躯还复杖藜行。",
      "临风最爱黄鹂语，宛宛枝头四五声。"
    ]
  },
  {
    "id": "adcfe4dbc0c300931a17724e93c7c6c3",
    "title": "秦始皇",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "金虎宫邻事可怜，漫疑鹑首赐钧天。",
      "终令六国还三户，空使诸生笑九泉。",
      "车载韫辌山有鬼，舟行缥缈海无仙。",
      "伤心万里长城在，依旧扶苏伏剑年。"
    ]
  },
  {
    "id": "adcfe4dbc0c30093280e62d6adfce359",
    "title": "望岱",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "岧峣屼峍峙神州，万壑风云在下头。",
      "海外天光明野马，寰中人影动蜉蝣。",
      "金银气涌楼台壮，琴筑声寒草木秋。",
      "欲拂穹碑问秦汉，苔封恐自有熊留。"
    ]
  },
  {
    "id": "adcfe4dbc0c300939f78b4f1ed1a879a",
    "title": "三女令昭于归都门",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "在家为客莫言勤，此去方知是主人。",
      "百岁毁誉关阿母，一时贤否定诸亲。",
      "金萱昼永储甘旨，玉笋官清课米薪。",
      "傥辍馀闲吟谢絮，锦囊应寄济川滨。"
    ]
  },
  {
    "id": "adcfe4dbc0c3009341fbf5c75dd599b2",
    "title": "霍山道中",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "莽莽晴沙野草枯，朔风汾水记征途。",
      "山头麦垄千层出，溪畔松阴一径纡。",
      "高阁残阳飞鹁鸽，乱峰积雪走於菟。",
      "千秋唐魏遗风在，认取平阳古帝都。"
    ]
  },
  {
    "id": "adcfe4dbc0c30093628aada1ef3098f4",
    "title": "武昌舟次",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "樊山秋月旧登楼，又泊兰桡访昔游。",
      "南去山趋平麓断，北来水入大江流。",
      "三更画角鱼龙夜，十里平沙雁鹜洲。",
      "却望衡湘劳远忆，使星明处是潭州。"
    ]
  },
  {
    "id": "adcfe4dbc0c300939342925206703ed8",
    "title": "重至都门",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "廿年旅梦系京华，此日重看北地花。",
      "每历旧游疑隔世，暂休征旆当还家。",
      "安心莫问门如水，容膝何嫌室似蜗。",
      "剧喜青藜光彻夜，八驺人漫说官衙。"
    ]
  },
  {
    "id": "adcfe4dbc0c30093b1228a32b6544769",
    "title": "外以校书过勤肺疾盛作",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "无官赢得一身轻，转为编摩病骨撑。",
      "寡过年方逾大衍，雠经人欲老更生。",
      "报恩心重忘疲马，招隐身留未烬檠。",
      "珍重年年说长健，好期相伴斸黄精。"
    ]
  },
  {
    "id": "adcfe4dbc0c300933d8a01c5dd7d5541",
    "title": "七子山省先大人墓",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "空馀马鬣五湖隅，不见巫阳降紫都。",
      "万里云山栖大鸟，廿年风雨泣诸雏。",
      "及门尽望西州树，此地曾还合浦珠。",
      "回首音容竟何处，白杨萧瑟惨啼乌。"
    ]
  },
  {
    "id": "adcfe4dbc0c300937bb08ba703d09600",
    "title": "岘山",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "更无百尺俯层巅，扶杖来寻曲曲泉。",
      "台榭大都唐以后，觞诗最盛宋中年。",
      "云昏乔木遮僧院，风约飞花堕钓船。",
      "日暮洼樽亭畔望，眼前谁是酒中仙。"
    ]
  },
  {
    "id": "adcfe4dbc0c300939d43500c4d3c02ac",
    "title": "示驷儿应省试",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "辛苦鸡窗问字年，此行好著祖生鞭。",
      "化鲲正厉培风翼，射隼看鸣破的弦。",
      "良玉试烧三日火，元珠怕落九层渊。",
      "传经家世扶阳重，厚望须教慰夜泉。"
    ]
  },
  {
    "id": "adcfe4dbc0c30093e90aa24ae0cee759",
    "title": "即景",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "斜月映疏帘，夜色起寒暝。",
      "行过曲廓西，衣上梨花影。"
    ]
  },
  {
    "id": "adcfe4dbc0c30093275ee449a21cfb6f",
    "title": "初归吴兴感赋",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "楚水燕山忆旧时，廿年踪迹总相随。",
      "今朝独返蘋洲棹，冷月寒镫照鬓丝。"
    ]
  },
  {
    "id": "adcfe4dbc0c30093275ee449f9b06530",
    "title": "初归吴兴感赋",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "每话归田倍怆神，转头谁认旧巢痕。",
      "可怜八里桥边水，难返三生石上魂。"
    ]
  },
  {
    "id": "adcfe4dbc0c30093275ee449cb316b2a",
    "title": "初归吴兴感赋",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "乌上桥南卜一廛，辛勤留得大官钱。",
      "缘知清白能传后，负郭何须二顷田。"
    ]
  },
  {
    "id": "adcfe4dbc0c30093275ee4494b6c0013",
    "title": "初归吴兴感赋",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "弁岭青连笠泽湄，登楼旷望不胜悲。",
      "报君一语君知否，绕郭湖山似昔时。"
    ]
  },
  {
    "id": "adcfe4dbc0c300931d8561b7e6e18fc7",
    "title": "秋夜露坐",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "火云秋未收，商气夕乃至。",
      "凉飙动木末，梧叶萧萧坠。",
      "广庭延伫久，月影半在地。",
      "银河淡无波，疏林皎初霁。",
      "轩南最幽旷，竹露酒寒翠。",
      "清阴下藤萝，馀香冷荷芰。",
      "披襟爱晚凉，枯坐竟忘睡。",
      "夜久钟漏沈，流萤在衣袂。"
    ]
  },
  {
    "id": "adcfe4dbc0c300935d6c051f5e1b3963",
    "title": "读王孟诗偶赋",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "中允文章健笔扛，出关无计敢从降。",
      "新愁应继庾开府，老泪曾悲张曲江。",
      "阙下新词谁第一，河中名士古无双。",
      "平生别有伤心处，几按岐王乐府腔。",
      "彭泽高风许独攀，清姿落落绝人寰。",
      "月中杨柳词人去，雪后梅花野客闲。",
      "归梦应栖桐柏观，羁魂终绕鹿门山。",
      "若教明主非相弃，床下何因复放还。"
    ]
  },
  {
    "id": "adcfe4dbc0c30093166a108687560d70",
    "title": "秋夜读韦诗",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "山城足秋阴，凉意入深屋。",
      "黄昏疏雨过，檐溜断复续。",
      "霁色开遥岑，帘际映寒绿。",
      "微云淡落月，馀光入修竹。",
      "深更人未寝，青镫照幽独。",
      "爱此五字诗，静对黄花读。"
    ]
  },
  {
    "id": "adcfe4dbc0c300935028aabcd4016f5a",
    "title": "拟古",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "崇桂茂山椒，幽兰媚涧阿。",
      "扬华吐芬馨，寂寞无人过。",
      "时至亦零落，荣悴皆天和。",
      "灼灼桃李花，当春扬婀那。",
      "容华非不好，攀折常苦多。",
      "荣名以为宝，勿复辞轗轲。"
    ]
  },
  {
    "id": "adcfe4dbc0c300935028aabcb53ac26b",
    "title": "拟古",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "炎洲多珍禽，自呼孔与鸾。",
      "朝栖珊瑚枝，夕宿芙蓉田。",
      "文采颇自矜，矫矫振华翰。",
      "汉使重珍奇，罗网来重峦。",
      "饮以琼池水，翼以白玉栏。",
      "禁林任止宿，所食皆琅玕。",
      "饮啄岂不时，引吭常悲酸。",
      "遗雏在故山，欲往道里艰。",
      "君莫笑鹪鹩，一枝乃自安。"
    ]
  },
  {
    "id": "adcfe4dbc0c300935028aabcc8eba5ae",
    "title": "拟古",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "芳葩熙春阳，零叶凛秋辰。",
      "商飙歘以来，绿叶成枯薪。",
      "芬华既云逝，淡泊全其真。",
      "直干凌严霜，根荄肇先春。",
      "敷愉安足恃，葆璞完吾淳。",
      "孤生各有志，岂惟松柏贞。",
      "莫嗟风霜惨，中有大造仁。"
    ]
  },
  {
    "id": "adcfe4dbc0c300935028aabcf7ae24eb",
    "title": "拟古",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "我有照乘珠，生长薄海曲。",
      "孕月含清辉，光照鲛人屋。",
      "一朝逢越贾，采摘出幽壑。",
      "献入明光宫，藉以文梓椟。",
      "金缸同不夜，符采烂华幄。",
      "实至名必归，何必虑鱼目。"
    ]
  },
  {
    "id": "adcfe4dbc0c300932951f35d98582bc4",
    "title": "论诗",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "好诗如佳人，嫣然媚幽独。",
      "铅华屏不御，葆此无瑕玉。",
      "巧笑流瑳那，蛾眉腾曼绿。",
      "一顾失倾城，何必炫奇服。",
      "又如闻好鸟，应节喧百族。",
      "引吭扬天和，喁于叶弦乐。",
      "春花仓庚歌，夜月杜鹃哭。",
      "微物讵有知，听者感衷曲。",
      "始知心之声，不在斗繁缛。",
      "笑啼根至性，风萧任枨触。",
      "勿使天籁乖，要令老妪觉。",
      "神充貌自腴，至味乃蕴蓄。",
      "自从齐梁来，藻缋眩凡目。",
      "土木饰金貂，珷玞荐文椟。",
      "旁观岂不好，所苦真意斫。",
      "兰苕集翡翠，无由起遐瞩。",
      "嗟余少耽吟，月露困雕琢。",
      "牢笼及光景，镂刻到草木。",
      "迩来喜平淡，绮语久阁束。",
      "悲欢不自禁，涉笔或累辐。",
      "色黜剪彩艳，声异叩缶俗。",
      "妇人职中馈，岂事勤著录。",
      "讵知风人志，性灵藉陶淑。",
      "发情止礼义，本自三百牍。",
      "至音谐宫商，六义有正鹄。",
      "吾言或非迂，试取反覆读。"
    ]
  },
  {
    "id": "adcfe4dbc0c300939055519d5338597e",
    "title": "黄陵庙怀古",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "君不见湘山高高湘水碧，泪痕染遍琅玕色。雪浪朝连青草浮，愁云暮向苍梧合。",
      "当年帝女下璇宫，沩汭曾闻礼秩隆。已傍松云开贰室，旋看日月丽重瞳。",
      "鼓琴衣袗天家乐，星轩双曜明珠幄。阿阁都縆素女弦，钧天尽按皇姱曲。",
      "一从刻玉下南天，翠辇金舆不复还。漫比胶舟沈汉水，还同遗剑恸桥山。",
      "桥山一去成千古，九疑天远留灵琐。玉轪难乘悬圃风，明珰空望涔阳浦。",
      "涔阳江浦总魂销，更驾飞龙逐晚潮。帝子扬灵江上瑟，夫君愁思洞庭箫。",
      "瑟希箫歇人何在，里俗传芭犹不改。贝阙珠宫事渺茫，兰桡桂枻空烟霭。",
      "千秋哀怨起骚人，怀古同伤远别情。薜荔秋风山鬼泣，鹧鸪暮雨客船听。",
      "朅来倚棹寻遗躅，古木萧萧阶藓绿。庙火青荧鹿角矶，寒潮呜咽巴陵郭。",
      "屈赋成时书未焚，书生臆论总纷纭。愿将北渚江头水，一洒高唐峡里云。"
    ]
  },
  {
    "id": "adcfe4dbc0c300939d500449f9edc6d1",
    "title": "白雀寺",
    "authorName": "李含章",
    "authorId": "adcfe4dbc0c30093d1457b72d1457b72",
    "dynasty": "清",
    "content": [
      "杏花风细春晴早，暂作春游趁春晓。",
      "晓寒尚觉薄侵人，宿露遥看浓湿草。",
      "垂杨夹岸拂黄帽，官菜千塍映红袄。",
      "长松瘦柏认齐梁，坏塔残碑失寅卯。",
      "入山但觉花更妍，到寺始惊春正好。",
      "幽寻宛转见飞叶，久坐更番换啼鸟。",
      "佛镫青冷照千古，阅历朝昏定多少。",
      "灵雀飞来竟何在，昙花现处空如扫。",
      "剩有珠幡拜儿女，只听金铙鸣可岛。",
      "前生慧业不敢问，后事苍茫欲何祷。",
      "归来但诵佛名经，篆烟一缕心香袅。"
    ]
  },
  {
    "id": "adcfe4dbc0d19bf8cdc4bd2933db2d16",
    "title": "天池寺",
    "authorName": "程颂万",
    "authorId": "adcfe4dbc0d19bf8d1457b72d1457b72",
    "dynasty": "清",
    "content": [
      "废阁凌虚松扫坛，聚仙亭上一凭阑。",
      "近攀南斗七千仞，直下东林十八盘。",
      "潭古龙鱼淹昼晦，塔荒猿鸟竟高寒。",
      "神灯夜夜来相照，莫讶天边行路难。"
    ]
  },
  {
    "id": "adcfe4dbc0dc0e6af30c44b2ea874080",
    "title": "秦淮柬鲁峰",
    "authorName": "彭旋龄",
    "authorId": "adcfe4dbc0dc0e6ad1457b72d1457b72",
    "dynasty": "清",
    "content": [
      "何处寻羁思，河亭春水生。",
      "柳垂三月雨，莺送六朝声。",
      "无句怜桃叶，回船过冶城。",
      "《竹枝》歌未罢，今古一关情。"
    ]
  },
  {
    "id": "adcfe4dbc0df3eec421a12c74fce8565",
    "title": "赠陈握卿己巳1809年董修南社文昌阁",
    "authorName": "张文雅",
    "authorId": "adcfe4dbc0df3eecd1457b72d1457b72",
    "dynasty": "清",
    "content": [
      "奎楼仍旧制，补葺复巍然。",
      "振起文光见，重修斗气联。",
      "才真能济美，事实可光前。",
      "遥踵先人步，端资此象贤。"
    ]
  },
  {
    "id": "adcfe4dbc0e2d231f6773eb6407eee81",
    "title": "戊子避乱舟中寄弟",
    "authorName": "方琬",
    "authorId": "adcfe4dbc0e2d231d1457b72d1457b72",
    "dynasty": "清",
    "content": [
      "野树鸣蝉咽未休，蓼花萍叶晚来秋。",
      "干戈满眼惊残梦，风雨伤心逐去舟。",
      "丧乱相依吾弟在，艰危无奈老亲忧。",
      "更怜宿草青青冢，寒食新烟望里愁。"
    ]
  },
  {
    "id": "adcfe4dbc0f5057be17a0b524b1e0a86",
    "title": "对客",
    "authorName": "谦福",
    "authorId": "adcfe4dbc0f5057bd1457b72d1457b72",
    "dynasty": "清",
    "content": [
      "烟霞无路接通津，谷口谁寻郑子真。",
      "对客不妨巾漉酒，避人常使扇遮尘。",
      "年来懒作市朝梦，分内甘为耕凿民。",
      "却笑庸夫耽世味，欣欣犹说吐车茵。"
    ]
  },
  {
    "id": "adcfe4dbc0f5057b83c10e711a994b70",
    "title": "暮春咏怀",
    "authorName": "谦福",
    "authorId": "adcfe4dbc0f5057bd1457b72d1457b72",
    "dynasty": "清",
    "content": [
      "药裹书签结夙缘，此身已似柳三眠。",
      "萧条生计如流寓，烂漫诗情减少年。",
      "犊鼻家风聊复尔，龙头科第亦徒然。",
      "落花满径愁无限，何啻青山听杜鹃。"
    ]
  },
  {
    "id": "adcfe4dbc1117b3a700b88a6e80c57b8",
    "title": "谢两广总督孔公其二",
    "authorName": "范谦益",
    "authorId": "adcfe4dbc1117b3ad1457b72d1457b72",
    "dynasty": "清",
    "content": [
      "旅币寻常效簿来，湛恩今仰体柔怀。",
      "观光辱荷金鞍贶，醉德均叨绮席陪。",
      "久沐周仁覃海峤，重欣夏贡达江淮。",
      "蘩薇静觉无涯答，万寿惟赓南有台。"
    ]
  },
  {
    "id": "adcfe4dbc1117b3ad3698377e7119783",
    "title": "谢两广总督孔公其一",
    "authorName": "范谦益",
    "authorId": "adcfe4dbc1117b3ad1457b72d1457b72",
    "dynasty": "清",
    "content": [
      "皇天有意属斯文，汶泗钟灵岳降神。",
      "数仞宫墙增粉雘，一方屏翰试经纶。",
      "宪邦文武威怀书，专阃东西宠渥新。",
      "圣泽宏宣膏雨润，荣孚谷仰慰来宾。"
    ]
  },
  {
    "id": "adcfe4dbc112e6819eeadd19fafdcbf2",
    "title": "送杨利叔孝廉之楚中",
    "authorName": "徐锦",
    "authorId": "adcfe4dbc112e681d1457b72d1457b72",
    "dynasty": "清",
    "content": [
      "跃马冲寒复此晨，鹧鸪啼罢雨如尘。",
      "关山险处难行路，痛哭书中老此人。",
      "身在未孤三尺剑，檄成曾泣两河民。",
      "知君借箸征西幕，寄语嫖姚勉拊循。"
    ]
  },
  {
    "id": "adcfe4dbc112e681aeff9dd4d27b96a8",
    "title": "嶅阳道中",
    "authorName": "徐锦",
    "authorId": "adcfe4dbc112e681d1457b72d1457b72",
    "dynasty": "清",
    "content": [
      "山光不宜近，刻露愁太泄。",
      "护以烟树苍，窈窕态奇绝。",
      "衰云堆鸟外，稚日吐林缺。",
      "客车屡沿转，樵路通屹𡿖。",
      "疏钟断易沈，远村明复灭。",
      "迥峰似螺旋，下有筑泉冽。",
      "人面沐晨霏，马蹄蹴冰裂。",
      "始知入山深，山外固未雪。",
      "牵萝怀美人，琼想互萦结。",
      "耸肩时一吟，唳雁共凄切。"
    ]
  },
  {
    "id": "adcfe4dbc112e681c1b41a452fc137ac",
    "title": "章夏",
    "authorName": "徐锦",
    "authorId": "adcfe4dbc112e681d1457b72d1457b72",
    "dynasty": "清",
    "content": [
      "前山凤回翔，后山龙腾踊。",
      "偪仄盘线路，俯视神一悚。",
      "路转峦西回，林霏隔溪滃。",
      "振策朔风劲，泼面寒雾重。",
      "吞日岭中裂，扶崖云四拥。",
      "欲落不落势，石骨与秋耸。",
      "匹马踏之上，全山绿俱动。",
      "轮辕走诘屈，出险可贾勇。",
      "驻辔定惊魂，罡飙吹傱傱。",
      "夕阳迫崦嵫，炊烟起遥陇。"
    ]
  },
  {
    "id": "adcfe4dbc112e68195f71ed31428204a",
    "title": "沂州望蒙阴诸山",
    "authorName": "徐锦",
    "authorId": "adcfe4dbc112e681d1457b72d1457b72",
    "dynasty": "清",
    "content": [
      "好山半不名，背郭互起伏。",
      "停鞭一回望，始知山色绿。",
      "高树摇残霏，幽筠媚新沐。",
      "阳岫窜惊雉，阴崖走跂鹿。",
      "崇睇渺兰坂，陂转碍旷瞩。",
      "烟霞缭其外，不辨岩与谷。",
      "微闻溪涧声，急溜奏琴筑。",
      "安得郭熙笔，皴碧入绡幅。"
    ]
  },
  {
    "id": "adcfe4dbc126823158e132b3d08c2018",
    "title": "湖上",
    "authorName": "路斯京",
    "authorId": "adcfe4dbc1268231d1457b72d1457b72",
    "dynasty": "清",
    "content": [
      "短帽青衫绿绮琴，临邛大道访知音。",
      "柳惊拂翠东风面，花惜飞红夜雨心。",
      "潭水云沈千尺黑，玉楼箫怨十重深。",
      "斜阳买得湖光住，捐尽层波万点金。"
    ]
  },
  {
    "id": "adcfe4dbc12764a11f405dbc54b7c4e7",
    "title": "晚步山麓",
    "authorName": "清镜",
    "authorId": "adcfe4dbc12764a1d1457b72d1457b72",
    "dynasty": "清",
    "content": [
      "幽径行来密，重重覆绿阴。",
      "岭云闲鸟性，江月浸人心。",
      "得句烟光净，含虚妙悟深。",
      "豁然忘往事，天地入虚襟。"
    ]
  },
  {
    "id": "adcfe4dbc13e25c534579853dae50367",
    "title": "败蕉",
    "authorName": "张铭",
    "authorId": "adcfe4dbc13e25c5d1457b72d1457b72",
    "dynasty": "清",
    "content": [
      "移得苏台种，参差绿扇攒。",
      "风霜催旦暮，篱落伴凋残。",
      "曾以新诗写，还同旧雨看。",
      "岂无松柏茂，念汝太萧寒。"
    ]
  },
  {
    "id": "adcfe4dbc13e25c5c033678418760cf6",
    "title": "平原道中见汉大夫东方朔故里石碣戏成一绝",
    "authorName": "张铭",
    "authorId": "adcfe4dbc13e25c5d1457b72d1457b72",
    "dynasty": "清",
    "content": [
      "岁星犹自说当年，避世金门亦偶然。",
      "底事侏儒成饱死，输他饥死得为仙。"
    ]
  },
  {
    "id": "adcfe4dbc14c6c42909c93f67e33eef1",
    "title": "题驿壁",
    "authorName": "查女",
    "authorId": "adcfe4dbc14c6c42d1457b72d1457b72",
    "dynasty": "清",
    "content": [
      "薄命飞花水上游，翠蛾双锁对沙鸥。",
      "塞垣草没三韩路，野戍风凄六月秋。",
      "渤海频流思母泪，连山不断背乡愁。",
      "伤心漫谱琵琶怨，罗袖香消土满头。"
    ]
  },
  {
    "id": "adcfe4dbc14ccee577b3aac201f9dd44",
    "title": "池上题襟小集",
    "authorName": "周星监",
    "authorId": "adcfe4dbc14ccee5d1457b72d1457b72",
    "dynasty": "清",
    "content": [
      "郁郁树深碧，蒙蒙草远青。",
      "山气沁心绿，江光偪酒醒。",
      "晴云涤晶宇，余花媚幽庭。",
      "兴感既有合，嘉会良可铭。"
    ]
  },
  {
    "id": "adcfe4dbc154d2509a04d7d71d1d9675",
    "title": "思归",
    "authorName": "凌泰封",
    "authorId": "adcfe4dbc154d250d1457b72d1457b72",
    "dynasty": "清",
    "content": [
      "身世真如不系舟，空披大泽一羊裘。",
      "可怜耸壑昂霄气，渐作求田问舍谋。",
      "赖有酒杯相料理，未应湖水尚句留。",
      "杭州初客知何日，记得萧萧万木秋。"
    ]
  },
  {
    "id": "adcfe4dbc154d250007926ba1d2a0151",
    "title": "夜雨过山阴",
    "authorName": "凌泰封",
    "authorId": "adcfe4dbc154d250d1457b72d1457b72",
    "dynasty": "清",
    "content": [
      "几日春江正上潮，晚峰两岸去迢迢。",
      "篷窗睡足三更雨，知过山阴第几桥。"
    ]
  },
  {
    "id": "adcfe4dbc154d25056e35eb6b6b2305f",
    "title": "次韵遗山后饮酒",
    "authorName": "凌泰封",
    "authorId": "adcfe4dbc154d250d1457b72d1457b72",
    "dynasty": "清",
    "content": [
      "鹪鹩巢一枝，意足不愿余。",
      "鸿雁嗷万里，为携俦侣俱。",
      "达人旷大道，适情无菀枯。",
      "刺口论世事，未若对一壶。",
      "提挈既累累，拙宦诚区区。",
      "一朝兴尽归，定不谋妻孥。",
      "萧然五亩宅，但问有酒无。"
    ]
  },
  {
    "id": "adcfe4dbc154d25056e35eb60b2514c7",
    "title": "次韵遗山后饮酒",
    "authorName": "凌泰封",
    "authorId": "adcfe4dbc154d250d1457b72d1457b72",
    "dynasty": "清",
    "content": [
      "学仙随西母，饥待啖桃实。",
      "尹奴终日劳，夜梦傲有国。",
      "二者相比较，未知谁为适。",
      "昔作弃繻生，几遭关吏诘。",
      "尔来复何为，薄宦代食力。",
      "一醉均置之，吾惟颂酒德。"
    ]
  },
  {
    "id": "adcfe4dbc154d25056e35eb6a620ac73",
    "title": "次韵遗山后饮酒",
    "authorName": "凌泰封",
    "authorId": "adcfe4dbc154d250d1457b72d1457b72",
    "dynasty": "清",
    "content": [
      "诗成乃饮酒，酒后更吟诗。",
      "问君竟何事，空复自煎为。",
      "我亦无所事，我亦无所期。",
      "要令诗酒我，三者同所归。"
    ]
  },
  {
    "id": "adcfe4dbc1620e1c12418d6f215b42f5",
    "title": "雨后",
    "authorName": "曾谐",
    "authorId": "adcfe4dbc1620e1cd1457b72d1457b72",
    "dynasty": "清",
    "content": [
      "秋在芭蕉上，凉生枕簟间。",
      "虫声繁似雨，树影黑疑山。",
      "夜尽镫先灺，蚊稀扇亦闲。",
      "安身惟睡好，及早掩松关。"
    ]
  },
  {
    "id": "adcfe4dbc1620e1c17fa5c2eaefd6bfc",
    "title": "过白莲塘作",
    "authorName": "曾谐",
    "authorId": "adcfe4dbc1620e1cd1457b72d1457b72",
    "dynasty": "清",
    "content": [
      "老树萧疏咽暮蝉，西郊无复旧人烟。",
      "风清月晓横塘路，秋梦依稀堕白莲。"
    ]
  },
  {
    "id": "adcfe4dbc176b45077496af755a63a21",
    "title": "间中",
    "authorName": "陈兰瑞",
    "authorId": "adcfe4dbc176b450d1457b72d1457b72",
    "dynasty": "清",
    "content": [
      "万卷围身悔已迟，间中心事晚蝉知。",
      "惟寻种竹栽花乐，也作寒蛩病蝶诗。",
      "夜雨易催乡梦远，题襟难与素心期。",
      "一庭芳草斜阳淡，又是秋风欲到时。"
    ]
  },
  {
    "id": "adcfe4dbc176b45057ce4074046301f2",
    "title": "题余芝衫孝廉秋林觅句图",
    "authorName": "陈兰瑞",
    "authorId": "adcfe4dbc176b450d1457b72d1457b72",
    "dynasty": "清",
    "content": [
      "秋气满天地，先感诗人心。",
      "此心何所著，随城成山林。",
      "清泉泻激激，万木声森森。",
      "野花无媚色，霜蛩有余音。",
      "白云自来往，幽鸟间相寻。",
      "翛然坐林下，抱膝惟长吟。"
    ]
  },
  {
    "id": "adcfe4dbc176b450223e469bec5eadc8",
    "title": "题李牧臣孝廉五少游庐图即送其下第南归",
    "authorName": "陈兰瑞",
    "authorId": "adcfe4dbc176b450d1457b72d1457b72",
    "dynasty": "清",
    "content": [
      "昨梦骑鹤凌天风，翠壁丹崖逞千变。醒来身又落尘寰，浮岚扫出庐山面。",
      "髫龀曾读藏园诗，拍手惊奇心欲飞。年来复诵妇翁作，无恙溪山俨如昨。",
      "新诗摹写愈幽奇，不独攀跻健腰脚。吁嗟乎！陶谢李苏不复生，浮云飞瀑难为情。",
      "李君重来继吴蒋，脚踏芙蓉七千丈。或奔幽谷到马尾，或上危崖入龙荡。",
      "或卧醉石呼同游，或觅残碑成独往。三石梁边三叠泉，五老峰头五少年。",
      "尺吴寸楚眉睫前，功名富贵如春烟。既不能坐我以天池寺侧、佛手崖边，又不能招我以观中之白鹤，赠我以谷底之青莲。",
      "使我尘抱顿释沈疴蠲，示我惊人之奇句，引我乡思徒茫然。",
      "君本仙才今暂谪，清福平生非易得。但令著述有名山，人海何须计通塞。",
      "愿君珍重少年身，雨笠烟筇了夙因。莫教白发成衰懒，笑杀青松社里人。"
    ]
  },
  {
    "id": "adcfe4dbc178d2a4f8d89ba1137b4f75",
    "title": "奉赠廉昉先生",
    "authorName": "李士棻",
    "authorId": "adcfe4dbc178d2a4596dedf4d523773c",
    "dynasty": "清",
    "content": [
      "先生非石隐，束志卧蒿莱。",
      "乡觅无何有，辞拈《归去来》。",
      "文章能立命，仙佛迸为才。",
      "得不低头拜，追陪襟抱开。"
    ]
  },
  {
    "id": "adcfe4dbc178d2a4f8d89ba1e0b742ae",
    "title": "奉赠廉昉先生",
    "authorName": "李士棻",
    "authorId": "adcfe4dbc178d2a4596dedf4d523773c",
    "dynasty": "清",
    "content": [
      "与世本无竞，闭门宜病身。",
      "细思开口处，难得会心人。",
      "公独收迂腐，吾将谥懒真。",
      "为儒丁此日，出处一酸辛。"
    ]
  },
  {
    "id": "adcfe4dbc178d2a4ae6d3b045aa654bb",
    "title": "青衫",
    "authorName": "李士棻",
    "authorId": "adcfe4dbc178d2a4596dedf4d523773c",
    "dynasty": "清",
    "content": [
      "青衫落落首重搔，检点奚囊剩宝刀。",
      "霜叶打窗风力紧，冰花团屋月轮高。",
      "诗含正味分清茗，衣怯严寒靠浊醪。",
      "香草美人渺何许，一镫相伴读《离骚》。"
    ]
  },
  {
    "id": "adcfe4dbc178d2a49665eb302c7416d5",
    "title": "赠莫子偲",
    "authorName": "李士棻",
    "authorId": "adcfe4dbc178d2a4596dedf4d523773c",
    "dynasty": "清",
    "content": [
      "卅年流誉满词场，湖海交游尽老苍。",
      "学海世推黔帜志，荐章今许古循良。",
      "篆书突过当涂李，诗格兼摹双井黄。",
      "一事笑君憨胜我，陈编敝簏侈收藏。"
    ]
  },
  {
    "id": "adcfe4dbc178d2a4fcaf71bdbecef2b4",
    "title": "沈棠溪至赠所撰古文刻本别逾十年君今年七十有七犹以著述自课情话移时皆切磋语也",
    "authorName": "李士棻",
    "authorId": "adcfe4dbc178d2a4596dedf4d523773c",
    "dynasty": "清",
    "content": [
      "打门声急入门亲，与说频年去住因。",
      "肯念故交探近状，错援古事料今人。",
      "士如画饼名无用，树易成阴德有邻。",
      "莫怪上书干宰相，昌黎多病愧长贫。"
    ]
  },
  {
    "id": "adcfe4dbc178d2a461ed082c4b09a355",
    "title": "寄酬朝鲜李锦农徵君",
    "authorName": "李士棻",
    "authorId": "adcfe4dbc178d2a4596dedf4d523773c",
    "dynasty": "清",
    "content": [
      "李杜与苏黄，名震天壤内。",
      "惟苏官较高，亦屡遭迁劾。",
      "今读四家文，俨与经史配。",
      "穷困备一身，华声及千载。",
      "君生古人后，心在古人队。",
      "昨从海外来，揖我申謦欬。",
      "异域定石交，同姓结深爱。",
      "捉笔书生平，字字见肝肺。",
      "挚性俱缠绵，豪情各慷慨。",
      "屡临天补楼，把酒终日对。",
      "妙誉溢坛坫，英词耀盘敦。",
      "辇下诸耆宿，咸喜识风裁。",
      "分手何匆匆，一聚便难再。",
      "天疆实限之，积怀渐成痗。",
      "梦魂飞傍君，河山不能碍。",
      "连岁遗我书，吟身知健在。",
      "远物纷见投，如获珠百琲。",
      "嗟我少壮时，志尝慕鼎鼐。",
      "谓宜蹑青云，树立追前辈。",
      "即今年四十，竟与初心背。",
      "辛苦博一官，未敢傲丞倅。",
      "风尘厌奔走，奇穷久益耐。",
      "还蜀无稳期，室人定交谇。",
      "琐琐陈旅状，君应悉梗概。",
      "闻君入幕府，仗剑历边塞。",
      "徐卿雅重君，青眼优盼睐。",
      "君抱惊世才，畏进而嗜退。",
      "蓄念在名山，学道迹宜晦。",
      "所愿勤著书，光洁绝疵颣。",
      "吾侪犯世忌，无日无尤悔。",
      "百为难一成，此事未可废。",
      "勖君兼自勖，藉作韦弦佩。",
      "勿忘畴昔盟，埙篪鸣异代。",
      "夜就短镫檠，苦吟酒频酹。",
      "迸泪缄寄君，东向发长慨。"
    ]
  },
  {
    "id": "adcfe4dbc179a1652a952790ee7657c9",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "辞家来作名门妇，举止终惭阙礼箴。",
      "幸赖翁姑垂鉴宥，重闱更冀得欢心。"
    ]
  },
  {
    "id": "adcfe4dbc179a1652a95279037c8005c",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "严父朝归退木天，授书犹记及笄年。",
      "更劳阿母殷勤训，亲教中闺德象篇。"
    ]
  },
  {
    "id": "adcfe4dbc179a1652a952790e16faa20",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "水木清华诗境开，芸居昼静似蓬莱。",
      "菲材何幸亲风雅，愧少新吟继玉台。"
    ]
  },
  {
    "id": "adcfe4dbc179a1652a952790d7973b62",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "妆阁依山忆佛桑，坐看岩际瀑飞梁。",
      "鼓琴斗奕翻书史，懒把金针绣紫鸯。"
    ]
  },
  {
    "id": "adcfe4dbc179a1652a952790dad350d0",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "蜚声绮岁比黄香，卓荦观书莫抗行。",
      "天鉴日华曾献赋，羡君才调冠三唐。"
    ]
  },
  {
    "id": "adcfe4dbc179a1652a952790c9ef7a5d",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "天尔殊文复远波，词林万叶略研摩。",
      "狄香君禀趋庭训，别国方言受益多。"
    ]
  },
  {
    "id": "adcfe4dbc179a1652a95279040a48d16",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "金石图书抉奥难，多君甄综更蒐残。",
      "斠雠愿学梁王派，自署庐江内史官。"
    ]
  },
  {
    "id": "adcfe4dbc179a1652a95279085d04260",
    "title": "和却扇词用原韵八首",
    "authorName": "李家璿",
    "authorId": "adcfe4dbc179a165d1457b72d1457b72",
    "dynasty": "清",
    "content": [
      "神山十笏迓仙槎，双御飙车看晚霞。",
      "好向芝山开夜宴，一林红叶艳于花。"
    ]
  },
  {
    "id": "adcfe4dbc182908d833efe6bd11ae7e3",
    "title": "君山望江七绝四首",
    "authorName": "刘钰",
    "authorId": "adcfe4dbc182908dd1457b72d1457b72",
    "dynasty": "清",
    "content": [
      "天光连水水连天，潮落潮生不计年。",
      "试取仙筹一为数，几经沧海几桑田。"
    ]
  },
  {
    "id": "adcfe4dbc182908d833efe6b8d61760b",
    "title": "君山望江七绝四首",
    "authorName": "刘钰",
    "authorId": "adcfe4dbc182908dd1457b72d1457b72",
    "dynasty": "清",
    "content": [
      "湘淮喉舌海门腰，千里艨艟击斗刁。",
      "争说江防形势好，前通狼福后金焦。"
    ]
  },
  {
    "id": "adcfe4dbc182908d833efe6bc4e08e30",
    "title": "君山望江七绝四首",
    "authorName": "刘钰",
    "authorId": "adcfe4dbc182908dd1457b72d1457b72",
    "dynasty": "清",
    "content": [
      "十年磨剑气如虹，酒满金樽月满空。",
      "手拨铜琶调铁板，临风高唱大江东。"
    ]
  },
  {
    "id": "adcfe4dbc182908d833efe6b0ee38f6c",
    "title": "君山望江七绝四首",
    "authorName": "刘钰",
    "authorId": "adcfe4dbc182908dd1457b72d1457b72",
    "dynasty": "清",
    "content": [
      "谁与春申纪旧游，三千珠履怆风流。",
      "浮天白浪排空处，淘尽英雄令古愁。"
    ]
  },
  {
    "id": "adcfe4dbc18b97108d68d8231cb04c22",
    "title": "题杨升庵先生画像",
    "authorName": "伯麟",
    "authorId": "adcfe4dbc18b9710d1457b722647c1db",
    "dynasty": "清",
    "content": [
      "十年持节滇山道，到处滇民话公好。大名遗像两峥嵘，气节文章此雄颢。",
      "当时大礼难具论，私恩公义日分门。左顺门前一痛哭，遂令异世悲忠魂。",
      "忠魂不生经九死，万里崎岖到金齿。凤凰折翅猿哀鸣，著书谈笑空山里。",
      "谈笑空山休问天，谁信公来不等闲。安边定乱书生事，家僮亲手杀定铨。",
      "平生爱检前朝史，自使西南重访此。寻甸州连武定州，战地犹闻鼓声起。",
      "西南况复疮痍久，更忆先生调护某。止贪救困在山霖，抚衷自问我何有。",
      "写韵楼前花乱飞，黄蕉丹荔今何时。风吹山鬼薜萝带，飒飒有人唱《楚词》。",
      "迎神欲奏罗池曲，何人笔力昌黎足。不然更谱鹤南飞，雪叶千山滇水绿。"
    ]
  },
  {
    "id": "adcfe4dbc18b971094872ea73daafdd2",
    "title": "晋阳示诸牧令",
    "authorName": "伯麟",
    "authorId": "adcfe4dbc18b9710d1457b722647c1db",
    "dynasty": "清",
    "content": [
      "马疲思解缰，鱼涸思得水。",
      "鸟倦思栖枝，蜂饥思觅蕊。",
      "物性如斯夫，人情可知矣。",
      "跛者不忘趋，盲者不忘视。",
      "疲癃状既成，针乐谁能起。",
      "拯救本无术，悱恻犹难已。",
      "何乃民瘠肥，无关心戚喜。",
      "手足常沾涂，朝夕负耒耜。",
      "岂曰饱胥役，原为宁妇子。",
      "明察若无遗，闾阎得所恃。",
      "琴堂鉴悬冰，花城霞散绮。",
      "穷檐愿易偿，伫听歌乐只。"
    ]
  },
  {
    "id": "adcfe4dbc18b971094872ea756ad0920",
    "title": "晋阳示诸牧令",
    "authorName": "伯麟",
    "authorId": "adcfe4dbc18b9710d1457b722647c1db",
    "dynasty": "清",
    "content": [
      "峻阪车能行，颠仆或平陆。",
      "沧海舟能通，倾覆在浅渎。",
      "前鉴诚非遥，历历骇心目。",
      "展骥与割鸡，虚声莫驰逐。",
      "星星火燎原，涓涓流盈谷。",
      "弹琴不下堂，敢云治已肃。",
      "百里风烟赊，千家耳目属。",
      "置水可投书，削木可为牍。",
      "片言勿轻弃，细事亦详鞫。",
      "即小以寓大，慎哉为民牧。"
    ]
  },
  {
    "id": "adcfe4dbc18b971094872ea79eba9dc9",
    "title": "晋阳示诸牧令",
    "authorName": "伯麟",
    "authorId": "adcfe4dbc18b9710d1457b722647c1db",
    "dynasty": "清",
    "content": [
      "善理乱丝者，徐徐结自舒。善治剧邑者，优优政自敷。",
      "稂莠害民稼，荆棘牵人裾。河阳花不发，郑白渠已枯。",
      "虽有下邳令，兕虎犹难除。人心不古若，拊膺惟长吁。",
      "寄语诸君子，勿谓编氓愚。讼庭地无隙，先宜防吏胥，农田岁虽稔，尤贵筹积储。",
      "听讼息雀角，待哺思鸡雏。仁爱及草木，忠信孚豚鱼。",
      "荀庭羡集凤，乔舄来飞凫。诸君能如此，庶不负简书。"
    ]
  },
  {
    "id": "adcfe4dbc18b971094872ea7a9c89f7c",
    "title": "晋阳示诸牧令",
    "authorName": "伯麟",
    "authorId": "adcfe4dbc18b9710d1457b722647c1db",
    "dynasty": "清",
    "content": [
      "珍错虽列俎，何如菽粟好。",
      "章服已荣身，何嫌锦绣少。",
      "我自筮仕来，生计原草草。",
      "稼穑思艰难，丰歉萦昏晓。",
      "小民日怨咨，敢以轻心掉。",
      "惟愿诸君子，梦与茅檐绕。",
      "绮罗筵前烛，移照桑枢槁。",
      "向隅繁有徒，情状俱了了。",
      "斤斫与斧削，何忍复相扰。",
      "当年皆寒畯，今日幸温饱。",
      "共期饬簠簋，斯民大有造。"
    ]
  },
  {
    "id": "adcfe4dbc18dbbeefc512a5d87772dee",
    "title": "䤬锣潭泛舟",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "溯去澄流卷去沙，桨声斜日动伊鸦。",
      "芒鞋北壁攀苔石，酒榼南江傍荻花。",
      "游子笙箫无定处，居人舴艋以为家。",
      "请君莫放今宵月，冉冉谁能驻岁华。"
    ]
  },
  {
    "id": "adcfe4dbc18dbbee8e72510c306b216e",
    "title": "拈放翁韵与石见",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "兼旬病起始开扉，春色三分一半违。",
      "细草渐缘溪岸遍，新禽已过树梢飞。",
      "花风柳雨人空老，山月江云梦每归。",
      "何必区区齐物我，庄生犹是达生非。"
    ]
  },
  {
    "id": "adcfe4dbc18dbbee32005dd9283ebdca",
    "title": "呈石见邀和",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "晚节渐于尘事远，新诗自写仿《黄庭》。",
      "曾闻梦里收龙尾，复道人间落岁星。",
      "宦迹旧荒三径草，闲情今作一流萍。",
      "白头坐说先王日，相对吞声涕泪零。"
    ]
  },
  {
    "id": "adcfe4dbc18dbbee77fa0ad188764fe2",
    "title": "金流洞",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "攀萝扪壁上山贪，时听云端落笑谈。",
      "天遣灵区超分外，人将流水比双南。",
      "凄风冷雨秋重九，瘦策宽鞋客两三。",
      "或恐新诗干造物，不教明月到禅庵。"
    ]
  },
  {
    "id": "adcfe4dbc18dbbee313911fadd3dce87",
    "title": "红处",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "红处分明绿处昏，朝来犹带雨馀痕。",
      "梦回流水桃花境，画在板桥杨柳村。",
      "写偈妙参松雪意，作诗香返玉溪魂。",
      "春游不倦登临费，一翠微连履道园。"
    ]
  },
  {
    "id": "adcfe4dbc18dbbee313911faf76171ea",
    "title": "红处",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "酴醾欲醉海棠昏，争似佳人带睡痕。",
      "暖气多情烟外岫，夕阳生色雨馀村。",
      "夕吟芳树香销骨，苦忆名山碧沁魂。",
      "菘菜芹羹入新味，厨房供给足家园。"
    ]
  },
  {
    "id": "adcfe4dbc18dbbeed6906a47894e48f6",
    "title": "题人扇头墨梅雀",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "读罢西湖处士诗，纸窗疏影两三枝。",
      "山禽梦著无人见，应是参横月堕时。"
    ]
  },
  {
    "id": "adcfe4dbc18dbbeebf06d45d0b2232bb",
    "title": "到杨花津敬次伯氏",
    "authorName": "洪显周",
    "authorId": "adcfe4dbc18dbbeed1457b72d1457b72",
    "dynasty": "清",
    "content": [
      "风光流转共谁期，燕燕莺莺总旧知。",
      "杨子江头春欲尽，桃花水暖锦帆迟。"
    ]
  },
  {
    "id": "adcfe4dbc18e529af0550fa8bfb53939",
    "title": "红桥秋泛",
    "authorName": "姚近韩",
    "authorId": "adcfe4dbc18e529ad1457b72d1457b72",
    "dynasty": "清",
    "content": [
      "廿四桥头日暮云，平山秋老荻纷纷。",
      "看来一样天边月，不信扬州有二分。"
    ]
  },
  {
    "id": "adcfe4dbc18e529af0550fa8e4b6096b",
    "title": "红桥秋泛",
    "authorName": "姚近韩",
    "authorId": "adcfe4dbc18e529ad1457b72d1457b72",
    "dynasty": "清",
    "content": [
      "十载重来感旧游，游踪不分又苏州。",
      "山光还照湖光绿，一听箫声可白头。"
    ]
  },
  {
    "id": "adcfe4dbc1ae2b568c7cd2e66fe8e0bf",
    "title": "初夏忆木兰旧游",
    "authorName": "林尧英",
    "authorId": "adcfe4dbc1ae2b56d1457b72d1457b72",
    "dynasty": "清",
    "content": [
      "还望梅峰半，茅斋起寂寥。",
      "径通岩顶石，楼瞰海门潮。",
      "蝉嘒风中竹，蜗行雨后蕉。",
      "澄心点《周易》，滴露在林椒。"
    ]
  },
  {
    "id": "adcfe4dbc1ae2b568c7cd2e687c19d81",
    "title": "初夏忆木兰旧游",
    "authorName": "林尧英",
    "authorId": "adcfe4dbc1ae2b56d1457b72d1457b72",
    "dynasty": "清",
    "content": [
      "石室峰头坐，巉岩直接空。",
      "云遮江树白，日射海波红。",
      "松鼠盘藤蔓，莎鸡隐竹丛。",
      "长怀观蜃市，楼阁散柔风。"
    ]
  },
  {
    "id": "adcfe4dbc1c6a9b94242df4e67db6871",
    "title": "峡山飞来寺",
    "authorName": "孙士鹏",
    "authorId": "adcfe4dbc1c6a9b9d1457b72d1457b72",
    "dynasty": "清",
    "content": [
      "劈破峡山险，天风吹寺来。",
      "径从烟树上，门压浪花开。",
      "流水如不去，孤云时自回。",
      "禅林偶一立，清磬何悠哉。"
    ]
  },
  {
    "id": "adcfe4dbc1cae6c5764299fd2b610571",
    "title": "寄黄州许使君",
    "authorName": "郭元釪",
    "authorId": "adcfe4dbc1cae6c5d1457b72d1457b72",
    "dynasty": "清",
    "content": [
      "平生睡足泽南州，杜紫微言君似不。",
      "人道小鲜逢敏手，世传双鹿从遨头。",
      "终年茹苋朝餐足，尽日池塘暮雨收。",
      "从古光黄多异士，莫教回避庾公楼。"
    ]
  },
  {
    "id": "adcfe4dbc1cae6c5c074e1fbf8607ea4",
    "title": "商丘大中丞寓斋观明宣宗黑白二鼠图",
    "authorName": "郭元釪",
    "authorId": "adcfe4dbc1cae6c5d1457b72d1457b72",
    "dynasty": "清",
    "content": [
      "高斋间敞邗江滨，红柽小几无埃尘。却立况有班剑人，何物上案登盘行，昔者隆准太祖孙，手提图箓当乾坤。",
      "宝跗妙迹世莫伦，挥毫幻出窃啮身。一行欲前势复蹲，一似避匿穿墉奔。",
      "一体兑色清如冰，一秉正气衣元纁。唧啾小语若可闻，欲穴寝庙窥甏盆。",
      "锦窠装褙洁可扪，似此尚是无牙君。吾闻宣皇业峥嵘，蹇夏论道杨歌赓。",
      "涤除贪秽何谆谆，窒塞幸路官箴清。此辈意态如火明，肢体毛发传其形。",
      "麦须豆眼了然存，铸鼎象物神奸惊。纵有甘口恶不悛，白日肯许行成群。",
      "洪永大党谁陶钧，赖此敏手工渲皴。后来《尔雅》虫鱼烦，谓䶂谓豹忘其真。",
      "白日据社不可熏，女奴饱食睡思昏。米脂盗食仓与囷，瓠肥不容丞相嗔。",
      "一时暴斗黠鼠掀，偷人目睛王其民。衣冠啮碎食单贫，此物与器同缤纷。",
      "周之成康汉景文，唐称贞观宋仁神。星罗棋布如排匀，若宣岂是寻常生，豳图织妇歌《南薰》，《猗兰》招饮颁群臣。",
      "以类考之不待论，公乎东里光荣新。"
    ]
  },
  {
    "id": "adcfe4dbc1cae6c5ba9979a9060078af",
    "title": "倾盖亭",
    "authorName": "郭元釪",
    "authorId": "adcfe4dbc1cae6c5d1457b72d1457b72",
    "dynasty": "清",
    "content": [
      "禾黍郯城道，凄风人草草。",
      "不见倾盖贤，秋原亭榭好。",
      "一车将两马，独过长松下。",
      "漠漠路旁尘，萧条望远身。",
      "平生愧牢落，日暮但逢人。"
    ]
  },
  {
    "id": "adcfe4dbc1ce824c67c556d004782365",
    "title": "怀伯兄北上",
    "authorName": "梁运昌",
    "authorId": "adcfe4dbc1ce824cd1457b72d1457b72",
    "dynasty": "清",
    "content": [
      "迢递燕台役，行行正未休。",
      "晚潮富阳火，春雨霅溪舟。",
      "奔走双蓬鬓，艰难一敝裘。",
      "惟应访旧乐，十日酒尊留。"
    ]
  },
  {
    "id": "adcfe4dbc1ce824c7a183ab2bab3c985",
    "title": "寄了堂僧",
    "authorName": "梁运昌",
    "authorId": "adcfe4dbc1ce824cd1457b72d1457b72",
    "dynasty": "清",
    "content": [
      "遥知坐夏处，花落石坛清。",
      "讲席猿随至，香台鹿引行。",
      "采茶岩雨足，晒衲海云晴。",
      "岂念许文度，迟公说净名。"
    ]
  },
  {
    "id": "adcfe4dbc1ce824cde7077bd90c8ac02",
    "title": "仙霞岭",
    "authorName": "梁运昌",
    "authorId": "adcfe4dbc1ce824cd1457b72d1457b72",
    "dynasty": "清",
    "content": [
      "未及翠微际，已惊登顿频。",
      "天高瓯越小，地僻烟霞新。",
      "修竹不知日，老松无意春。",
      "庵门俯䆗窱，亭槛入嶙峋。",
      "山店茶为市，僧厨笋作薪。",
      "杖声青玉戛，笠影白云皴。",
      "势峻关依险，时清戍少人。",
      "上方听转梵，暂可息劳尘。"
    ]
  },
  {
    "id": "adcfe4dbc1e3b2a20490f0599e3b094c",
    "title": "昆山过顾亭林先生故里",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "郡国关心利病陈，玉山遗老负经纶。",
      "河汾弟子兴唐室，辽海先生自汉民。",
      "落日荒陵挥涕泪，征车断碣访荆榛。",
      "高门宅相都零落，故里经过感替人。"
    ]
  },
  {
    "id": "adcfe4dbc1e3b2a27f5c9f9a09f2be1e",
    "title": "晚渡钱塘江",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "罗刹江声殷似雷，扁舟摇兀怒涛堆。",
      "身从大地孤鸥泛，潮挟群山万马来。",
      "南渡衣冠秋草寂，西陵鼓角夕阳哀。",
      "古怀牢落真无懒，呼取余杭酒一杯。"
    ]
  },
  {
    "id": "adcfe4dbc1e3b2a2e90e9ff156e8f8af",
    "title": "雨后同孟棠孝廉夜登玻璃泉清心亭",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "三秋积雨多，客夜听泉至。溟蒙峭峰顶，疏林冱云气，秉烛照回廊，古径压空翠。",
      "西风吹高岩，打头乱叶坠。长淮寂渔火，暗听惊涛沸。",
      "万瓦黑甜中，一镫隐湖寺。兹地数登览，夜景领尤异。",
      "烹泉话石栏，眼前获新契。亭名玩清心，澄澈平旦意。",
      "何用警霜钟，静理悟禅谛。"
    ]
  },
  {
    "id": "adcfe4dbc1e3b2a253d15eceec4a14e1",
    "title": "焦山放歌怀子颐并寄柳村徵君",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "浓云一片浮空来，郁律万古青不开。东风料峭布帆送，到眼倏忽惊楼台。",
      "海门东去波接天，一拳突兀洪涛间。长江泱漭望不极，万里一碧流春烟。",
      "阴崖百丈暗松柏，石磴盘盘入空碧。绝顶高翻鹳鹤巢，天风泠泠生两腋。",
      "丈夫不合淹市廛，不能富贵还学仙。桃花洞口笑相识，白云待我三千年。",
      "肩拍华阳隐，袂挹焦孝然。骖鸾驾鹄任所往，安得复有人世摧轮折毂之险相忧煎。",
      "我家杜若洲边往，咫尺蓬莱屡回顾。风尘澒洞损朱颜，十年悔不携游具。",
      "山僧导我深篁行，指点斜阳作晚晴。沙边白鸟一双起，江天绚烂朱霞明。",
      "琅琅净玉钟郁郁，瓜洲树风潮窅冥。援孤琴松声，恋客不能去。",
      "故人曾吹铁笛来，磨崖好句惊仙才。西风何意遽吹返，嗟哉抑塞尘与埃。",
      "种竹翁，元真子，相望盈盈隔江水。金丹悟道卧元关，天子蒲轮徵不起。",
      "虚堂明月照清辉，鱼龙寂寂春星低。幽怀梦绕江南北，瀛海茫茫独鹤飞。"
    ]
  },
  {
    "id": "adcfe4dbc1e3b2a2380f93daba070425",
    "title": "雪后寄子颐",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "径僻随鸦步，亭高俯雁群。",
      "风回陡山雪，天暗妇湖云。",
      "转漕纡时策，防河异昔闻。",
      "美人寒倚枝，空谷欲何云。"
    ]
  },
  {
    "id": "adcfe4dbc1e3b2a2305c5a31f0636799",
    "title": "自盱眙至金陵道中作",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "秋风吹桂树，驿路飘清香。",
      "淮山一夜雨，霁色催晨装。",
      "寥泬天宇高，新雁争先行。",
      "倦眼盼晴云，老鹘亦高翔。",
      "野人衣食谋，所乐惟稻粱。",
      "江淮夏盛涨，流冗良可伤。",
      "高原幸有秋，如云罢亚黄。",
      "旅食勿云贵，且复歌金穰。"
    ]
  },
  {
    "id": "adcfe4dbc1e3b2a2305c5a315f1b1598",
    "title": "自盱眙至金陵道中作",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "暮宿莲塘云，晓策釜山蹇。",
      "乡音虽渐改，百里未云远。",
      "西风阡陌凉，亭午日犹暖。",
      "野店带溪桥，鹅鹜乱清浅。",
      "担夫柳阴卧，行子荻棚饭。",
      "萧萧草露白，牛羊下遥坂。",
      "前路问耕夫，烟中指候馆。"
    ]
  },
  {
    "id": "adcfe4dbc1e3b2a2305c5a315c0bf498",
    "title": "自盱眙至金陵道中作",
    "authorName": "王荫槐",
    "authorId": "adcfe4dbc1e3b2a2d1457b72d1457b72",
    "dynasty": "清",
    "content": [
      "江流何呼汹，浮梁朵动摇。",
      "解装古棠邑，落日上轻舠。",
      "水痕涨初落，木杪悬菱菱。",
      "鬖髿紫须垂，乃长枯杨腰。",
      "十室九空壁，野风吹屋茅。",
      "目击实可惨，况闻千里遥。",
      "明月照溶㵝，瓜山浮一瓢。",
      "荧荧苇间火，疑有惊魂嗥。",
      "此乡称膏腴，天吴偶肆骄。",
      "哀鸿盍归来，春麦亟荷锹。",
      "回首望吾乡，五坝频增高。",
      "嗟哉滨淮田，岁岁沈波涛。"
    ]
  },
  {
    "id": "adcfe4dbc1e4b54bbcda74076f919cd4",
    "title": "幻想诗十五首",
    "authorName": "胡大川",
    "authorId": "adcfe4dbc1e4b54bd1457b72d1457b72",
    "dynasty": "清",
    "content": [
      "【其一】",
      "浮沉道力未能坚，世网撄人只自怜。",
      "四海应无极乐国，九霄岂有寄愁天。",
      "无聊一作非非想，适意真堪栩栩然。",
      "谁解古今都是幻，大槐南畔且流连。",
      "【其二】",
      "倒影中间万象呈，思偕列子御风行。",
      "上穷碧落三千界，下视中华二百城。",
      "月里求将不死药，洞中观尽烂柯枰。",
      "只愁高处清虚极，又惹离愁黯黯生。",
      "【其三】",
      "生不愿为上柱国，死尤不愿作阎罗。",
      "阎罗点鬼心常忍，柱国忧民事更多。",
      "但愿百年无病苦，不教一息有愁魔。",
      "悠悠乘化聊归尽，虫背鼠肝皆太和。",
      "【其四】",
      "购得益州十样笺，表将心愿达青天。",
      "好花常令朝朝艳，明月何妨夜夜圆。",
      "大地有泉皆化酒，长林无树不摇钱。",
      "书成却待凌风奏，鬼怨神愁夜悄然。",
      "【其五】",
      "求将玉杵是非难，拟买名姝列座看。",
      "红线隐娘为剑客，班姬谢女作衙官。",
      "珠孙甲帐天难夜，玉代屏风雪不寒。",
      "有梦莫离巫峡上，时邀神女雨云欢。",
      "【其六】",
      "人世忧危亦屡惊，当为造化剖权衡。",
      "崎岖尽使五丁铲，沧海都教精卫平。",
      "千里离人思便见，九泉眷属死还生。",
      "更能海上祈仙术，飞剑遥遥斩薄情。",
      "【其七】",
      "谁将浊世返鸿朦，万物齐归浑噩中。",
      "无事寒衣并饥食，有何豪富与奇穷。",
      "一双笑眼常无泪，百岁童颜不作翁。",
      "更愿化身千万亿，旱为霖雨暑为风。",
      "【其八】",
      "闻道佛家智慧光，虚无飘渺在何方。",
      "求他方便施航渡，许我聪明过斗量。",
      "揭地掀天为事业，翻江倒海泻文章。",
      "自怜根器终平钝，安得西江洗肺肠。",
      "【其九】",
      "生不愿封万户侯，何曾一愿识荆州。",
      "治生李氏千头橘，卧客元龙百尺楼。",
      "闲与赤松弄明月，醉骑黄鹤到沧州。",
      "也知肘后黄金好，只觉浮生事事浮。",
      "【其十】",
      "纷然众庶总凭生，何事啾啾叹不平。",
      "功似韩彭全首领，才如李杜尽科名。",
      "拙为奴隶工为主，奸者诛夷贤者荣。",
      "一一升沉无倒置，千秋那复虑兵争。",
      "【其十一】",
      "瓮里醢鸡局促深，吾将度世一高吟。",
      "鬼为祛使神为役，火不能焚水不沉。",
      "天雨雪霜皆玉粒，家藏铁石尽黄金。",
      "无生无灭亦无相，且看沧桑变古今。",
      "【其十二】",
      "半生生计蠹鱼间，茆屋空虚尽掩关。",
      "何日图形来版筑，一朝感梦赐铜山。",
      "金莲玉女扶归院，铁券丹书许放闲。",
      "更乞君恩如贺老，烟波一棹镜湖湾。",
      "【其十三】",
      "遭逢圣世复何忧，所喜天伦乐事稠。",
      "百岁严慈俱健在，一家昆季总名流。",
      "娶妻必似宋之子，生子当如孙仲谋。",
      "婢亦知书奴爱主，此欢端不让王侯。",
      "【其十四】",
      "书生骨力本无奇，快景思来亦解颐。",
      "天下诸缘如愿想，人间万事总先知。",
      "千金倒橐存知己，一剑诛仇结义儿。",
      "闲与青州刘跛子，年年洛下看花时。",
      "【其十五】",
      "寓形宇内复何常，几见乘龙入帝乡。",
      "须信朝荣还夕悴，妄分遗臭与流芳。",
      "白衣苍狗成千古，意马心猿遍八方。",
      "一念忽回腔子里，依然瘦骨倚匡床。"
    ]
  },
  {
    "id": "adcfe4dbc1ea957ac3db07e4383868ba",
    "title": "红毛城",
    "authorName": "陈廷瑜",
    "authorId": "adcfe4dbc1ea957ad1457b72d1457b72",
    "dynasty": "清",
    "content": [
      "苍莽海天秋，孤城兀自留。",
      "乱舂鲲屿浪，独镇鹿门洲。",
      "渡皆三篙水，潮平一叶舟。",
      "数声清角起，人在枕江楼。"
    ]
  },
  {
    "id": "adcfe4dbc1ea957ad0b7e01aa8e4dc57",
    "title": "竹溪寺",
    "authorName": "陈廷瑜",
    "authorId": "adcfe4dbc1ea957ad1457b72d1457b72",
    "dynasty": "清",
    "content": [
      "古寺缘城近，魁山外一峰。",
      "路回青叠叠，门隐翠重重。",
      "竹雨喧秋叶，溪烟冷暮钟。",
      "阇黎饶种秫，幽杵乱声舂。"
    ]
  },
  {
    "id": "adcfe4dbc1ea957aed4515039549310f",
    "title": "重阳前一日随家大人游浯溪",
    "authorName": "陈廷瑜",
    "authorId": "adcfe4dbc1ea957ad1457b72d1457b72",
    "dynasty": "清",
    "content": [
      "天高秋回雁初飞，预佩萸囊上翠微。",
      "落帽更寻明日约，追随直待月明归。"
    ]
  },
  {
    "id": "adcfe4dbc1ea957a2b574ed8c5bc6a78",
    "title": "鹿耳春潮",
    "authorName": "陈廷瑜",
    "authorId": "adcfe4dbc1ea957ad1457b72d1457b72",
    "dynasty": "清",
    "content": [
      "鹿耳潮来急，天门此要津。",
      "奇观开万古，好景在三春。",
      "日暖涛翻雪，风和浪跃鳞。",
      "茫茫穿港口，滚滚拥江滨。",
      "水鸟随波至，渔舟向岸臻。",
      "登楼时一眺，远望正宜人。"
    ]
  },
  {
    "id": "adcfe4dbc1ee752889378d6d1b06f0c0",
    "title": "徐左甫遗稿题辞",
    "authorName": "俞焜",
    "authorId": "adcfe4dbc1ee7528d1457b72d1457b72",
    "dynasty": "清",
    "content": [
      "一编剩作吉光看，老眼摩挲忍遽刊。",
      "底事兰膏还自爇，悔教溺苦鉥心肝。"
    ]
  },
  {
    "id": "adcfe4dbc1ee752889378d6dcea2ac56",
    "title": "徐左甫遗稿题辞",
    "authorName": "俞焜",
    "authorId": "adcfe4dbc1ee7528d1457b72d1457b72",
    "dynasty": "清",
    "content": [
      "昂昂千里失名驹，嗜学应嗟此日无。",
      "我亦惊心泡影幻，廿年清泪洒童乌。"
    ]
  },
  {
    "id": "adcfe4dbc1f0cf057f86297c67dcd35f",
    "title": "五老峰坐夏",
    "authorName": "戒显",
    "authorId": "adcfe4dbc1f0cf05d1457b72d1457b72",
    "dynasty": "清",
    "content": [
      "五峰绝顶缚枯禅，静夏何人叩榻前。",
      "忽地雾来山尽缟，半空泉落屋如船。",
      "朱曦气散松杉国，白日寒生洞壑天。",
      "缥缈万层尘望断，那知僧定万松颠。"
    ]
  },
  {
    "id": "adcfe4dbc1f0cf05bc80d18dc15f3392",
    "title": "金陵怀古",
    "authorName": "戒显",
    "authorId": "adcfe4dbc1f0cf05d1457b72d1457b72",
    "dynasty": "清",
    "content": [
      "石头城下水淙淙，西望江关合抱龙。",
      "六代萧条黄叶寺，五更风雨白云钟。",
      "凤凰已去台边树，燕子仍飞矶上峰。",
      "抔土当年谁敢盗，一朝伐尽孝陵松。"
    ]
  },
  {
    "id": "adcfe4dbc1f5a04681b378137025a046",
    "title": "全岛联吟大会开于嘉义书此以祝",
    "authorName": "叶际唐",
    "authorId": "adcfe4dbc1f5a046ba9a56ce6f2688a5",
    "dynasty": "清",
    "content": [
      "诸罗县里萃衣冠，往事搜寻简未残。",
      "绩著婴城柴大纪，威雄专阃福康安。",
      "覆盆谁雪千秋枉，击钵姑联一日欢。",
      "最爱遥山撑阿里，樱花隐隐映吟坛。"
    ]
  },
  {
    "id": "adcfe4dbc1f5a046d59f291019d91d35",
    "title": "淮阴侯",
    "authorName": "叶际唐",
    "authorId": "adcfe4dbc1f5a046ba9a56ce6f2688a5",
    "dynasty": "清",
    "content": [
      "两受王封惜不终，多多善将亦英雄。",
      "龙且早中囊沙计，张耳难分背水功。",
      "却怪千金酬漂母，未闻一芥报滕公。",
      "杀身祸伏亡齐日，临死还思听蒯通。"
    ]
  },
  {
    "id": "adcfe4dbc1f5a04609b81fd11515bd50",
    "title": "不倒翁",
    "authorName": "叶际唐",
    "authorId": "adcfe4dbc1f5a046ba9a56ce6f2688a5",
    "dynasty": "清",
    "content": [
      "耐尽推排趾未颠，莫嗤身价不多钱。",
      "乃公头白犹强项，五体轻投惜少年。"
    ]
  },
  {
    "id": "adcfe4dbc1f5a046c88d1eceb6531057",
    "title": "屠苏酒",
    "authorName": "叶际唐",
    "authorId": "adcfe4dbc1f5a046ba9a56ce6f2688a5",
    "dynasty": "清",
    "content": [
      "乾坤沉醉众生愚，几欲终年作酒徒。",
      "一草履端开恶例，菖蒲继酿又茱萸。"
    ]
  },
  {
    "id": "adcfe4dbc1f5a04687036f1895d137e8",
    "title": "息妫",
    "authorName": "叶际唐",
    "authorId": "adcfe4dbc1f5a046ba9a56ce6f2688a5",
    "dynasty": "清",
    "content": [
      "殉节原知愧绿珠，多情应谅一言无。",
      "试看典午羊皇后，忍诋前夫媚后夫。"
    ]
  },
  {
    "id": "adcfe4dbc1fabe61fb9ea45e031fb8a6",
    "title": "夷门",
    "authorName": "汤然",
    "authorId": "adcfe4dbc1fabe61d1457b72d1457b72",
    "dynasty": "清",
    "content": [
      "夷门驻马立踟蹰，烈士遗踪尚有无。",
      "公子若非虚左骑，侯生只合老穷途。",
      "风吹汴水孤村暗，木落秋城塞雁呼。",
      "日暮荒原何处望，千年颈血洒平芜。"
    ]
  },
  {
    "id": "adcfe4dbc1fdeaaac9c79c5427e4a3fd",
    "title": "云外峰",
    "authorName": "程之鵔",
    "authorId": "adcfe4dbc1fdeaaad1457b72d1457b72",
    "dynasty": "清",
    "content": [
      "飘渺离奇峙碧空，浑疑云外复云中。",
      "杜鹃开向春光后，烧遍峰头万树红。"
    ]
  },
  {
    "id": "adcfe4dbc1fdeaaa12b72eb9eb99b048",
    "title": "黄山登光明顶",
    "authorName": "程之鵔",
    "authorId": "adcfe4dbc1fdeaaad1457b72d1457b72",
    "dynasty": "清",
    "content": [
      "山心高望四无极，回合烟岚恣登陟。",
      "六六峰推一一奇，到此输灵咸效职。",
      "莲花如幕列侍臣，洞中待漏光常黑。",
      "老人天外进朱砂，多自轩辕台畔得。",
      "翔舞青鸾报喜音，歌为上寿丹书勒。",
      "西走狮子东飞龙，吼号天矫凭封敕。",
      "惟有天都稍与齐，九百仞余通气息。",
      "他如罗列实附庸，北把云门对南直。",
      "我欲长呼绝顶间，摩挲颈项天风拭。",
      "惆怅真仙招不来，容成陈迹浮丘匿。",
      "昂藏磊落丈夫身，何用吞霞饮瀣力。",
      "掉头返照迫苍黄，巑岏倏变金翠色。",
      "朝天万笏晚朝开，此即中天一海国。"
    ]
  },
  {
    "id": "adcfe4dbc1fdeaaab5254fe7290e8a0b",
    "title": "泛东氿游张公洞",
    "authorName": "程之鵔",
    "authorId": "adcfe4dbc1fdeaaad1457b72d1457b72",
    "dynasty": "清",
    "content": [
      "破曙凌苍烟，片帆东氿指。",
      "蒲苇散凫鹥，蓼蘋跳倏鲤。",
      "五云擅荆南，罨画茶烟起。",
      "行行日卓午，循麓蜀山抵。",
      "瓮牖丁山来，车载捣泥紫。",
      "湖汊取次到，舍舟岩壑里。",
      "孤杖众同行，披莽临山趾。",
      "先从后洞窥，小口磬同拟。",
      "延步几逡巡，冷风洞中起。",
      "鲫背闻滑油，窄不易容跬。",
      "前洞旋复登，敞深一门启。",
      "琪林树蔽亏，层叠石磈礌。",
      "雾气洞底横，一白浑疑水。",
      "瞪睇下层崖，玉柱排银齿。",
      "跫然石燕飞，扑漉翻不已。",
      "石床辨模糊，石灶火熄矣。",
      "石髓滴琤琤，天然乳结蕊。",
      "须臾迫日暮，亟欲回仙履。",
      "尚有后客来，相待同徙倚。",
      "从来神仙窟，往往足至理。",
      "豹变难窥全，管见讵测蠡。",
      "留取待芳春，恣游穷复始。"
    ]
  },
  {
    "id": "adcfe4dbc1fdeaaa42b6ee87fba12cfa",
    "title": "庚申七日",
    "authorName": "程之鵔",
    "authorId": "adcfe4dbc1fdeaaad1457b72d1457b72",
    "dynasty": "清",
    "content": [
      "今夕何夕是巧夕，爱说人间七月七。",
      "瓜果筵陈事绮罗，飘香婍妮妆楼侧。",
      "对月临风针线多，五色缕穿九孔隙。",
      "天家会合正团圞，那许人间余巧乞。",
      "我愧无书腹曝庭，空负亭午当空日。",
      "千里乡心又隔年，女牛亦笑人离别。",
      "银河昨夜经雨余，鹊路尘清更如涤。",
      "还访君平卖卜人，灵槎重觅支机石。"
    ]
  },
  {
    "id": "adcfe4dbc20504f3949cbeede17b5307",
    "title": "临虚亭感作",
    "authorName": "鲁武茂",
    "authorId": "adcfe4dbc20504f3d1457b72d1457b72",
    "dynasty": "清",
    "content": [
      "一笠空亭我独登，关山四望绕层层。",
      "浮云蔽日迷三楚，黄叶吟风下二陵。",
      "心事不堪嗤狡兔，世情只可问青蝇。",
      "平芜毛血都凡鸟，拟化临虚侧目鹰。"
    ]
  },
  {
    "id": "adcfe4dbc211d8b03796523d05f0c7af",
    "title": "经虎丘",
    "authorName": "摩净",
    "authorId": "adcfe4dbc211d8b0d1457b72d1457b72",
    "dynasty": "清",
    "content": [
      "鹿走苏台春寂寂，江花江草伤心碧。",
      "行人不见古今愁，指点青山王珣宅。"
    ]
  },
  {
    "id": "adcfe4dbc2168b75e4560647d763c60e",
    "title": "后海疆",
    "authorName": "李光汉",
    "authorId": "adcfe4dbc2168b75d1457b72d1457b72",
    "dynasty": "清",
    "content": [
      "澎湖不毛地，民渔鱼以生。",
      "番戎岂好利，要为城下盟。",
      "倒海难湔恨，将军竟立名。",
      "庞涓何足恤，只是恤编氓。"
    ]
  },
  {
    "id": "adcfe4dbc2168b755596342e2225c289",
    "title": "曾主政丙戌九月还湘丁亥三月复抵京诗约上巳同游",
    "authorName": "李光汉",
    "authorId": "adcfe4dbc2168b75d1457b72d1457b72",
    "dynasty": "清",
    "content": [
      "黄华丛里饯行旃，独系燕台思悄然。",
      "秋月衡云归梦绕，春风沂水故人旋。",
      "他乡共著游山屐，上巳同乘载酒船。",
      "身世百年几闲日，莫辞沉醉杏花天。"
    ]
  },
  {
    "id": "adcfe4dbc2168b75e456064742b914e7",
    "title": "后海疆",
    "authorName": "李光汉",
    "authorId": "adcfe4dbc2168b75d1457b72d1457b72",
    "dynasty": "清",
    "content": [
      "基隆一粟耳，浮在海之角。",
      "貔貅二十万，大帅开帷幄。",
      "暮夜曳兵行，铁城突确荦。",
      "可怜小吏愚，哭民双目瞀。"
    ]
  },
  {
    "id": "adcfe4dbc22b8fd310e335f274ee3ccc",
    "title": "有怀",
    "authorName": "王学浩",
    "authorId": "adcfe4dbc22b8fd3231141b361b1fb3f",
    "dynasty": "清",
    "content": [
      "天末雁飞尽，秋风病未苏。",
      "揽裘知夜永，对枕觉身孤。",
      "人影连花瘦，诗肠断酒枯。",
      "未知空外听，念我此时无。"
    ]
  },
  {
    "id": "adcfe4dbc22b8fd3822f98067bff10da",
    "title": "题顾亭林先生遗像",
    "authorName": "王学浩",
    "authorId": "adcfe4dbc22b8fd3231141b361b1fb3f",
    "dynasty": "清",
    "content": [
      "天生云鹤未教飞，万古青霄望羽衣。",
      "伊傅胸期巨川楫，夷齐身世首阳薇。",
      "登临到处关经济，考订何人任是非。",
      "遗像清高容肃拜，菰中心事尚依稀。"
    ]
  },
  {
    "id": "adcfe4dbc22b8fd3f4eb1e832d74b89e",
    "title": "夜起",
    "authorName": "王学浩",
    "authorId": "adcfe4dbc22b8fd3231141b361b1fb3f",
    "dynasty": "清",
    "content": [
      "眼前有著尽天亲，为子无时已缺伦。",
      "丰祭岂能胜薄养，寸心那得报三春。",
      "当年陟屺嗟游子，此日题书署老人。",
      "屈指此身多歉事，每怀明发涕沾巾。"
    ]
  },
  {
    "id": "adcfe4dbc22b8fd33efe562497c6f52a",
    "title": "口占",
    "authorName": "王学浩",
    "authorId": "adcfe4dbc22b8fd3231141b361b1fb3f",
    "dynasty": "清",
    "content": [
      "绿渠草碧水平堤，粳稻风凉秀色齐。",
      "渐觉江乡秋色好，蟪蛄络纬尽情啼。"
    ]
  },
  {
    "id": "adcfe4dbc22b8fd3d0f68c7440bb06a9",
    "title": "陈曼生乞画江亭叙别图",
    "authorName": "王学浩",
    "authorId": "adcfe4dbc22b8fd3231141b361b1fb3f",
    "dynasty": "清",
    "content": [
      "别绪乡心两欲牵，宣门送客记多年。",
      "不须更上江亭望，画到垂杨便可怜。"
    ]
  },
  {
    "id": "adcfe4dbc22b8fd3569f2853eb50924b",
    "title": "短句示张澹余",
    "authorName": "王学浩",
    "authorId": "adcfe4dbc22b8fd3231141b361b1fb3f",
    "dynasty": "清",
    "content": [
      "作诗如啖蔗，节节耐咀嚼。",
      "著味在咸酸，太过反作恶。",
      "希音越以长，太璞完不凿。",
      "善听非耳争，善观非目索。",
      "笑彼支遁愚，骑折阶前鹤。"
    ]
  },
  {
    "id": "adcfe4dbc22d312d443a56a37eaf87bd",
    "title": "春日经理绿雪山房",
    "authorName": "范贞仪",
    "authorId": "adcfe4dbc22d312dd1457b72d1457b72",
    "dynasty": "清",
    "content": [
      "荒馆经时未启扉，眼前烟景与心违。",
      "频逢风雨花应瘦，久废删锄草渐肥。",
      "小阁香泥巢乳燕，短墙蛛网挂春晖。",
      "伯劳底事东飞去，春昼年年未见归。"
    ]
  },
  {
    "id": "adcfe4dbc22d312d01c0c7535b9addc3",
    "title": "对镜",
    "authorName": "范贞仪",
    "authorId": "adcfe4dbc22d312dd1457b72d1457b72",
    "dynasty": "清",
    "content": [
      "匣里青铜久闭藏，暂时相对转心伤。",
      "飞蓬欲化三秋草，瘦骨真成百炼钢。",
      "香阁梦回山月冷，玉台人去鹤书荒。",
      "薛媛欲写丹青寄，天上人间恨渺茫。"
    ]
  },
  {
    "id": "adcfe4dbc22d312d499b56204388fab5",
    "title": "兰塘曲",
    "authorName": "范贞仪",
    "authorId": "adcfe4dbc22d312dd1457b72d1457b72",
    "dynasty": "清",
    "content": [
      "放棹向兰塘，共爱芳心浅。",
      "折断藕中丝，虽长不及茧。"
    ]
  },
  {
    "id": "adcfe4dbc22de548f859ca94d860f3dd",
    "title": "富春山楼",
    "authorName": "汪渊",
    "authorId": "adcfe4dbc22de548d1457b72d1457b72",
    "dynasty": "清",
    "content": [
      "绝磴缘岩入，危楼与岫齐。",
      "钟声白云外，帆影夕阳西。",
      "江远树如没，潮来天欲低。",
      "高风不可即，怀古意凄凄。"
    ]
  },
  {
    "id": "adcfe4dbc22de548ef426a7df317edea",
    "title": "重阳",
    "authorName": "汪渊",
    "authorId": "adcfe4dbc22de548d1457b72d1457b72",
    "dynasty": "清",
    "content": [
      "帘卷西风鬓欲霜，消魂时节正重阳。",
      "愁如绿水吹仍绉，人比黄花瘦亦香。",
      "五夜悲秋蛩语急，一镫摇梦雨声凉。",
      "年年携酒登高会，谁寄茱萸作佩囊。"
    ]
  },
  {
    "id": "adcfe4dbc22de548902f0dea7753393d",
    "title": "书秦少游遣妾边朝华诗后",
    "authorName": "汪渊",
    "authorId": "adcfe4dbc22de548d1457b72d1457b72",
    "dynasty": "清",
    "content": [
      "小红纵幸生前嫁，樊素方深别后愁。",
      "一样情天恨难补，西风寂寞古藤州。"
    ]
  },
  {
    "id": "adcfe4dbc22de548b733c45d44a3569c",
    "title": "春暝",
    "authorName": "汪渊",
    "authorId": "adcfe4dbc22de548d1457b72d1457b72",
    "dynasty": "清",
    "content": [
      "春烟绿蒙蒙，吹入薜萝径。",
      "暝色赴疏钟，花香落清磬。",
      "闲房禅诵歇，空谷鸟声定。",
      "何处松风来，幽人扶杖听。"
    ]
  },
  {
    "id": "adcfe4dbc22de548ea61ba62fa4ea647",
    "title": "虚堂",
    "authorName": "汪渊",
    "authorId": "adcfe4dbc22de548d1457b72d1457b72",
    "dynasty": "清",
    "content": [
      "虚堂读书罢，微吟倚秋树。",
      "疏竹瘦扶烟，凉花澹凝露。",
      "开帘月延入，披襟风暗度。",
      "何处瓶笙喧，惊残梦如雾。"
    ]
  },
  {
    "id": "adcfe4dbc22de54869bcfa85233c9998",
    "title": "晓泛",
    "authorName": "汪渊",
    "authorId": "adcfe4dbc22de548d1457b72d1457b72",
    "dynasty": "清",
    "content": [
      "晨起理渔榜，言泛西溪渚。",
      "水曙鸡乱号，沙寒鹭翘举。",
      "鸣榔何处声，欲往寻烟语。",
      "不见芦中人，蒙蒙隔江雨。"
    ]
  },
  {
    "id": "adcfe4dbc23ddbdbe6c03b11712c3c4b",
    "title": "渡扬子江",
    "authorName": "朱丙寿",
    "authorId": "adcfe4dbc23ddbdbd1457b72d1457b72",
    "dynasty": "清",
    "content": [
      "一江春水静微波，柔橹声中听棹歌。",
      "醉眼漫疑沧海小，客愁争似暮山多。",
      "飞飞北雁衔云去，叶叶南帆背日过。",
      "每念壮怀悲击楫，秣陵西望尚干戈。"
    ]
  },
  {
    "id": "adcfe4dbc23ddbdb3060accd4ad5bc52",
    "title": "朱储村访徐次云",
    "authorName": "朱丙寿",
    "authorId": "adcfe4dbc23ddbdbd1457b72d1457b72",
    "dynasty": "清",
    "content": [
      "半村新绿树痕齐，访友无端到剡溪。",
      "背指锦川桥一曲，乱山深处夕阳低。"
    ]
  },
  {
    "id": "adcfe4dbc240d973e46c666ae8e1d94b",
    "title": "河口晚望",
    "authorName": "曾华盖",
    "authorId": "adcfe4dbc240d973d1457b72d1457b72",
    "dynasty": "清",
    "content": [
      "渡口堪晴望，闲行踏软莎。",
      "夕阳鸦背满，秋意雁声多。",
      "野树然红叶，村篱蔓碧萝。",
      "晚来清吹发，渔笛起沧波。"
    ]
  },
  {
    "id": "adcfe4dbc240d973f5473a6bd085db66",
    "title": "南安楼寓",
    "authorName": "曾华盖",
    "authorId": "adcfe4dbc240d973d1457b72d1457b72",
    "dynasty": "清",
    "content": [
      "陌上杏花残，楼头春色阑。",
      "愁随芳草遍，梦入雨声寒。",
      "作客风波苦，依人啼笑难。",
      "自怜双鬓影，三月滞南安。"
    ]
  },
  {
    "id": "adcfe4dbc244aa0eb9ae3009315adaa0",
    "title": "三弟归自云南其去也过舍辞行赋此送之",
    "authorName": "高梅阁",
    "authorId": "adcfe4dbc244aa0ed1457b72d1457b72",
    "dynasty": "清",
    "content": [
      "今宵方一晤，明日复长驱。",
      "弟妹中年少，风尘万里孤。",
      "青霜盈谷壑，白浪满江湖。",
      "珍重平安字，何时到敝庐。"
    ]
  },
  {
    "id": "adcfe4dbc244aa0ef61731e3838fe2ce",
    "title": "晓望",
    "authorName": "高梅阁",
    "authorId": "adcfe4dbc244aa0ed1457b72d1457b72",
    "dynasty": "清",
    "content": [
      "晨钟惊独起，豁眼上高楼。",
      "海日披云幔，青天解月钩。",
      "露浓花欲睡，树晓鸟慵留。",
      "静躁皆由性，多殊莫共谋。"
    ]
  },
  {
    "id": "adcfe4dbc244aa0e31d23cf661345983",
    "title": "老境",
    "authorName": "高梅阁",
    "authorId": "adcfe4dbc244aa0ed1457b72d1457b72",
    "dynasty": "清",
    "content": [
      "事事求全称意难，安贫知足有馀欢。",
      "旨甘未缺常时饱，轻暖虽无可御寒。",
      "闲共儿孙讲书画，任从子妇备杯盘。",
      "老来蔗境真天幸，但愧衰迟日素餐。"
    ]
  },
  {
    "id": "adcfe4dbc244aa0e8a30f75bf9edcef9",
    "title": "写字",
    "authorName": "高梅阁",
    "authorId": "adcfe4dbc244aa0ed1457b72d1457b72",
    "dynasty": "清",
    "content": [
      "老人尽日身闲极，巨案长毡设近门。",
      "古刻爱临凭手颤，细书不作为瞳昏。",
      "春来杨柳风三径，秋到梧桐月一园。",
      "漓墨飞毫聊卒岁，珍藏弃掷任儿孙。"
    ]
  },
  {
    "id": "adcfe4dbc24ef977150d2bc0589f26eb",
    "title": "望罗浮",
    "authorName": "翁方纲",
    "authorId": "adcfe4dbc24ef9774fa53be9f5c3dd75",
    "dynasty": "清",
    "content": [
      "只有蒙蒙意，人家与钓矶。寺门钟乍起，樵客径犹非。",
      "四百层泉落，三千丈翠飞。与谁参画理？半面尽斜晖。"
    ]
  },
  {
    "id": "adcfe4dbc2580698fb9593916394219c",
    "title": "题青岛新居",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "海色苍茫外，还疑别一村。",
      "窗虚山作画，林密树为门。",
      "宴坐时忘我，携行或弄孙。",
      "不知寰宇内，万里战云昏。"
    ]
  },
  {
    "id": "adcfe4dbc2580698fc02624468321448",
    "title": "归耕釜麓出都感赋",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "南云望断故山苍，且荷犁锄倚太行。",
      "渔父笑人殊楚泽，居民爱我即桐乡。",
      "漫将食藿歌空谷，便拟搴薇步首阳。",
      "回顾觚棱天尺五，临歧惟有涕浪浪。"
    ]
  },
  {
    "id": "adcfe4dbc258069800897c8127e5c90f",
    "title": "和沈盦守岁感赋用元遗山甲午除夕诗韵",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "发愤谁能识史迁，无言我欲效焦然。",
      "浮云身世离群雁，逝水光阴下濑船。",
      "旧岁几人思汉腊，寒宵有鹤话尧年。",
      "山中甲子今何日，醉读《离骚》独问天。"
    ]
  },
  {
    "id": "adcfe4dbc25806982d67a54d41dae65c",
    "title": "刘农伯过访静公适至谈论甚快别后有诗见寄依韵答和",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "晓月犹悬玉一弯，蓬门无客昼常关。",
      "故人方喜骑驴到，邻叟俄逢弭策还。",
      "世事共悲渊底日，乡心对语梦中山。",
      "何时双桨桑阴下，与子追随十亩闲。"
    ]
  },
  {
    "id": "adcfe4dbc25806986948f6e3729663b2",
    "title": "雨中偶作",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "细雨霏霏酿暮寒，春深犹怯敝裘单。",
      "崖根石润生新溜，楼角窗虚失远峦。",
      "海上有书诗债逼，山中无事睡乡宽。",
      "胡床且觅瞢腾梦，一任林花满地残。"
    ]
  },
  {
    "id": "adcfe4dbc258069892b4d2379e7fc232",
    "title": "刘聚卿参议出示大小二忽雷唐宫乐器也",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "示我当筵两忽雷，刘郎古意抱琼瑰。",
      "摩挲别动兴亡感，曾奏唐宫法曲来。"
    ]
  },
  {
    "id": "adcfe4dbc25806982c3ca79bf51b1276",
    "title": "过金陵丰润门",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "江表回车日未昏，凄凉丰润有新门。",
      "经过莫制西州泪，碧血难招蜀道魂。"
    ]
  },
  {
    "id": "adcfe4dbc2580698fa5cf30331bba8db",
    "title": "题自订年谱后",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "偃蹇乾坤一腐儒，老来牛马任人呼。",
      "铜仙阅尽沧桑劫，剩有难忘是故吾。"
    ]
  },
  {
    "id": "adcfe4dbc2580698fa5cf303f5747ef2",
    "title": "题自订年谱后",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "吾谋不用拂衣归，绕屋清流静掩扉。",
      "领略乡园风味好，冬舂米软晚菘肥。"
    ]
  },
  {
    "id": "adcfe4dbc2580698fa5cf303558f4258",
    "title": "题自订年谱后",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "筑室盈廷社鬼谋，坐看鱼烂更谁尤。",
      "鸿飞只有冥冥去，回首天阊涕莫收。"
    ]
  },
  {
    "id": "adcfe4dbc2580698fa5cf3031dbbfadc",
    "title": "题自订年谱后",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "回头往事已成烟，聊记鸿泥旧日缘。",
      "自序敢希班马笔，愿随五柳传同传。"
    ]
  },
  {
    "id": "adcfe4dbc258069849c8a859dc41bd8d",
    "title": "车厂歌",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "车厂村，青山为壁溪为门。中有良田几千亩，父老菑畬子孙守。",
      "上有租税供天家，下有余粮活子妇。生不见县吏面，老不入县官衙。",
      "年年饱看桃源花，一朝部符忽下县。农家田是王家佃，分茅故府有藏书，蕞尔齐民敢私擅。",
      "赫赫王家奴，巍巍贤令君。红旗耀白日，遍插峰头云。",
      "峰头云，泪如雨。从此农家无寸土。王家赋重皇家轻，嗟我乃作王家氓。",
      "催租吏来谷未熟，鸡飞过篱儿女哭。吞声不敢惹吏嗔，拌向前村卖黄犊。",
      "我今捧檄来咨询，村民语我双泪沦。但愿死作皇家鬼，不愿生作王家人。",
      "村民村民毋蹙蹙，此日明良正相勖。为尔谱作车厂歌，聊当监门图一幅。"
    ]
  },
  {
    "id": "adcfe4dbc25806980d2e73d3e32d0430",
    "title": "后车厂歌",
    "authorName": "劳乃宣",
    "authorId": "adcfe4dbc2580698d1457b72d1457b72",
    "dynasty": "清",
    "content": [
      "晴峦抱丛薄，野水萦孤村。",
      "驱车荦确中，来款村肆门。",
      "坐中一老叟，白发垂缤纷。",
      "叩我来何方，问姓惊重陈。",
      "曩有劳委员，按事曾来存。",
      "今君与同族，彼是君何人。",
      "笑言我即是，狂喜如有神。",
      "大呼是天降，果是吾神君。",
      "吾村昔年狱，家家皆戴盆。",
      "鹰鹯一搏击，怨毒从兹伸。",
      "荏苒三十年，念诵今犹新。",
      "导我还其家，儿女罗饎餴。",
      "偕我陟林麓，指点鸿雪痕。",
      "峰岚犹蔼蔼，原隰犹畇畇。",
      "回首若梦境，惝恍移心魂。",
      "老者闻我来，重道当日恩。",
      "壮者闻我来，缅述儿时闻。",
      "杂遝话旧事，语拙情弥真。",
      "愧我德凉薄，得此殊不伦。",
      "此邦俗良厚，足可称里仁。",
      "愿言挈细弱，来结山家邻。",
      "为我求山田，叱犊耕春云。",
      "为我觅村舍，茅檐纳朝暾。",
      "呼儿学把耒，植杖观耔耘。",
      "晨炊饱脱粟，夕膳甘菜根。",
      "愿为童子师，执卷故业温。",
      "理乱不入耳，共作羲皇民。",
      "夕阳下西崦，我仆促返轮。",
      "幽栖坚后约，临别还谆谆。"
    ]
  },
  {
    "id": "adcfe4dbc271a3c7181046aa7f520cb2",
    "title": "郊坛恭纪",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "霄汉星悬卤薄飞，泰坛爟火候龙衣。",
      "连钱苑马齐金勒，作阵宫乌历翠微。",
      "日景吹葭寒谷暖，云光绕仗羽林围。",
      "侍臣恭赋横汾祀，群望黄舆紫陌归。"
    ]
  },
  {
    "id": "adcfe4dbc271a3c7ba0974c5f7460ae4",
    "title": "至睢州有感",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "寒山凄绝暮烟斜，旧日村原见几家。",
      "草长甫田惊宿雉，人稀落木乱啼鸦。",
      "畏兵相避真如火，携友长征未有涯。",
      "夙慕中原文献地，到来拂面起尘沙。"
    ]
  },
  {
    "id": "adcfe4dbc271a3c7aabef5e35f2f16e0",
    "title": "五子咏·滇南唐大宋",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "苍山不可极，英特应地符。",
      "弱冠托豪素，足迹凌寰区。",
      "旁皇恣冥探，谐笑归吾庐。",
      "岂怨知者寡，灌园道有余。"
    ]
  },
  {
    "id": "adcfe4dbc271a3c7b7dfdfbd65a011ec",
    "title": "五子咏·桐山方密之",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "方生天下士，踔厉青云端。",
      "独袂挥众言，河汉下飞湍。",
      "宣籁匹金石，文陛相盘桓。",
      "一朝黄鹄举，流盼伤羽翰。"
    ]
  },
  {
    "id": "adcfe4dbc271a3c7ff0c6e714a31fdb8",
    "title": "五子咏·沛县阎古古",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "歌台大风起，儿童吟乐章。逶迤数千纪，作者称登堂。",
      "正声破淫哇，取材齐《柏梁》。男儿意气重，醉卧多尤伤。"
    ]
  },
  {
    "id": "adcfe4dbc271a3c7a1c0c9b55ae90487",
    "title": "五子咏·吴江沈元子",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "布衣颇不贱，视我隐侯裔。",
      "三箧暗能诵，贵游争交知。",
      "山川助贫窭，乃欲安蒿藜。",
      "岁暮长安道，著书新满帷。"
    ]
  },
  {
    "id": "adcfe4dbc271a3c7c7599b42db27faf3",
    "title": "五子咏·滇南苍雪",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "侧闻演象教，乃在吴门山。",
      "日夕咏四始，策足开心颜。",
      "家逾一万里，天空鸟飞还。",
      "同予念唐子，惨澹禅灯间。"
    ]
  },
  {
    "id": "adcfe4dbc271a3c782a24a5251e3847a",
    "title": "西洋汤道未先生来",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "一日两命驾，过我松亭前。执手慰老颜，不若人相怜。",
      "沧海十万里，来任天官篇。占象见端委，告君忧未然。",
      "忠爱性不移，直谏意益坚。贾谊遇汉文，《治安书》可传。",
      "公为太史令，洛下诚并贤。翻愧畴昔交，势利多扳缘。",
      "愿从学道术，寡营成大年。"
    ]
  },
  {
    "id": "adcfe4dbc271a3c7367bd131422572f1",
    "title": "福宁州城外即事慰袁生",
    "authorName": "陈名夏",
    "authorId": "adcfe4dbc271a3c7d1457b72d1457b72",
    "dynasty": "清",
    "content": [
      "书生携我城外山，童仆举火何其难。流萤入户光自照，蟋蟀在床鸣不闹。",
      "予家既破牛马走，世上饥寒无不有。何人共此患难中，与君且醉重阳酒。",
      "孔融既逝宾客稀，丈夫熟视何所为。素秋零落色不瘁，纷纷轻薄皆小儿。",
      "我欲歌，听者疑。我重泣，如绠縻。以此叹息无古道，千载相思在管鲍。"
    ]
  },
  {
    "id": "adcfe4dbc27bbaacd02488bbb0b099ad",
    "title": "题常君殉节录",
    "authorName": "王奉曾",
    "authorId": "adcfe4dbc27bbaacd1457b72d1457b72",
    "dynasty": "清",
    "content": [
      "报国仗忠义，不在夸身强。武臣职刀矢，文臣职糇粮。",
      "粮存身与存，粮亡身与亡。苟或粮去而身存，是藉寇兵赍盗粱。",
      "偷生旦夕大节败，国有典刑难逃藏。于戏常君信堂堂，凛然大节淩秋霜。",
      "曩作崇庆牧，逆竖方跳梁。君职在运饷，料理橐与囊。",
      "陡然贼至掠我疆，昔岭冲突围豺狼。岂有我粮为贼有，以死拒之庸何伤。",
      "须臾骂贼砍数贼，于戏忠义为贼戕。常君死未几，底定论旗常。",
      "恤衔观察荫子嗣，居官死贼姓氏扬。我闻建祠浣花侧，忠魂曾否归故乡。"
    ]
  },
  {
    "id": "adcfe4dbc29cc13d772a08fbd436f5d3",
    "title": "落拓",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "落拓《闲居》赋，蹉跎《感遇》诗。",
      "勋名玄豹隐，心事白鸥知。",
      "伴食无名指，虚文没字碑。",
      "鸿冥兼蠖屈，鳞爪漫之而。"
    ]
  },
  {
    "id": "adcfe4dbc29cc13d44c1efe61e230c63",
    "title": "海上",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "海上仙人唾作花，腰垂文绶玉琳华。",
      "白鸾翅满蓬山雪，赤鲤鳞开阆苑霞。",
      "一自丹泥蟠石鼎，几劳绛节驻云车。",
      "归来笑指红桐树，可有灵根出露芽。"
    ]
  },
  {
    "id": "adcfe4dbc29cc13d22627cf957ea345d",
    "title": "送别吴亚白旋里其二",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "鄂渚离心日夜潮，故园归路总迢迢。",
      "经年客路三泷绕，此去扁舟一叶飘。",
      "细雨黄陵渔火暗，西风紫盖雁声遥。",
      "临歧不尽杨朱感，天宇秋清认斗杓。"
    ]
  },
  {
    "id": "adcfe4dbc29cc13d1323dde5288bf162",
    "title": "题听之诗卷后",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "晴丝一缕扬春空，弱弓纤缴乘微风。",
      "瞥然鸷若秋隼击，鬼弹中人瘴如墨。",
      "骣骑生马踏层冰，尺八短剑万人敌。",
      "大弨五石为谁弯，寂寞网丝空挂壁。"
    ]
  },
  {
    "id": "adcfe4dbc29cc13d2ed00d2f218a6c2a",
    "title": "武昌寄梁仲泉先生",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "新秋檐鹊晓窗哗，宇守西风汉使槎。夏口浓云晴绕郭，南楼明月夜生华。",
      "域中耆旧仍三楚，亭畔笙歌病中谵，弗作梦中呓。",
      "至人有心镜，迎机在神契。探微及秒忽匑匑忽如畏。"
    ]
  },
  {
    "id": "adcfe4dbc29cc13d2ed00d2ffcf47caa",
    "title": "武昌寄梁仲泉先生",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "木折必通蠹，墙坏必通隙。",
      "患气中忽微，转瞬已纷积。",
      "积柔能洞坚，刓若霤穿石。",
      "补救已末由，空劳拔山力。",
      "智士能烛幽，小毖若大敌。",
      "密率相乘除，其几不容息。",
      "滋蔓胡可长，根株亟刳剔。"
    ]
  },
  {
    "id": "adcfe4dbc29cc13d2ed00d2ff9178204",
    "title": "武昌寄梁仲泉先生",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "浮生忽如寄，转瞬即幻相。",
      "世变相乘除，因之成习向。",
      "皓月涌银涛，天风为鼓浪。",
      "落日挂遥峰，紫绿忽万状。",
      "变灭无定踪，于何窥巧匠。",
      "拘儒困圭角，狂士苦奔放。",
      "大道无多求，云胡堕尘障。",
      "希夷自太虚，清风为摇扬。",
      "翘首大罗天，畴参无上上。"
    ]
  },
  {
    "id": "adcfe4dbc29cc13d4cf97c82a812d873",
    "title": "寒夜吟为吴贞母赋",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "寒鸡欧欧天欲明，街头乱沸虾蟆更。轧轧纬萧竟通昔，纺砖滑汰无觚棱。",
      "一升米，一尺布，斧冰作麋与儿哺，十指皲瘃裂如锯。"
    ]
  },
  {
    "id": "adcfe4dbc29cc13dd982c1c5d7fc2b54",
    "title": "柳如是",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "君不见韦节度，枇杷花底招红裙。又不见韩蕲王，青楼女作娘子军。",
      "胡为乎黄门高义竟持正，闭关谢却河东君。求凰不异瞻乌苦，莺俦燕侣谁为群。",
      "四海茫茫竟何托，火中莲叶霜中筠。茹蘖空自苦，食蓼空自辛。",
      "蹇修乃凭狎客致，且亲风雅辞嚣尘。已焉哉！鲧不累子，朱不累父。",
      "由来白璧惟自完，遇人不淑乌能污。绿珠碎身金谷楼，娄妃毕命黄家渡。",
      "嶙峋大节炳汗青，呜咽幽怀更谁诉。绛云楼高高插天，即屠即佛三生缘。",
      "早知节义君难荷，但取文章亦可怜。"
    ]
  },
  {
    "id": "adcfe4dbc29cc13dda7e546fc40053a7",
    "title": "送别吴亚白旋里其一",
    "authorName": "周锡渭",
    "authorId": "adcfe4dbc29cc13dd1457b72d1457b72",
    "dynasty": "清",
    "content": [
      "君行感牢落，风雨此扁舟。一棹竟流水，千峰生暮愁。",
      "江声随梦远，云影与天浮。归及梅花放，孤山最拥万家。",
      "十载门墙重接席，槐阴清映碧烟纱。"
    ]
  },
  {
    "id": "adcfe4dbc2a18b7b955c34f445e6f585",
    "title": "读王荆公鄞县经游记有感",
    "authorName": "陈劢",
    "authorId": "adcfe4dbc2a18b7bd1457b72d1457b72",
    "dynasty": "清",
    "content": [
      "荆公宰吾鄞，学校振士风。",
      "石台足师表，楼王皆儒宗。",
      "留心及水利，经游详记中。",
      "旱涝切民瘼，往返劳行踪。",
      "当时青苗法，实惠遍村农。",
      "一旦秉钧轴，方期恢前功。",
      "任使非其人，海内滋怨恫。",
      "近世行社仓，藉口师徽公。",
      "良法鲜美意，流弊又安穷。",
      "社仓与青苗，得失将毋同。"
    ]
  },
  {
    "id": "adcfe4dbc2a18b7b1d001044d2e2ebaa",
    "title": "天童寺古柏",
    "authorName": "陈劢",
    "authorId": "adcfe4dbc2a18b7bd1457b72d1457b72",
    "dynasty": "清",
    "content": [
      "太白名山古鄮东，结茅自晋永康中。育王晋松化龙去，天童古柏犹青葱。",
      "此柏未知何代植，大都伯仲之间肩随从。昔闻天童山下路，二十里外皆青松。",
      "载披《图志》稽古迹，诗句曾记王荆公。今亦凋枯殆将尽，纵有新栽，不敌老干常蒙茸。",
      "幸哉此柏尚苍古，至今兀立山之中。无异孔明庙前树，根如铁石柯青铜。",
      "我来偶然憩林下，两耳谡谡闻清风。问尔何由得年寿，雨露岂独私化工。",
      "若非山灵暗呵护，得毋佛力广大多神能。"
    ]
  },
  {
    "id": "adcfe4dbc2a18b7bba713a2059623129",
    "title": "四明山心隶字石刻",
    "authorName": "陈劢",
    "authorId": "adcfe4dbc2a18b7bd1457b72d1457b72",
    "dynasty": "清",
    "content": [
      "昔诵皮陆唱和诗，惜未亲探四明岩壑奇。又闻支山杖锡亦崭绝，山前石壁峭若屏风列。",
      "上题四明山心四隶字，大书深刻传是汉人笔。生长是邦数十年，名山欲访心惘然。",
      "我友裹粮携酒榼，舍舟登陆直穷山之巅。忽睹巨石高十丈，似从太华擘仙掌。",
      "耸身特立傍悬崖，瞻之在前非惝恍。汉人隶法称奇古，碑版照耀遍寰宇。",
      "字形不过一二寸，摩崖大书人罕睹。昔年嘉定钱宫檐，来修县志夸博淹。",
      "广搜唐宋金石刻，录近弃远一任遗珠沧海潜。我友嗜古真成癖，济胜更饶腰脚力。",
      "归贻拓本纸墨新，惠我奚啻百朋锡。吁嗟乎！开辟以来有此山，此书历劫未蚀苔藓斑。",
      "得毋山灵默呵护，特使千古奇迹长留天地间。"
    ]
  },
  {
    "id": "adcfe4dbc2a1e21739846ce6069909b8",
    "title": "闻吴粲叟学使辑匡庐志寄诗索之",
    "authorName": "朱之弼",
    "authorId": "adcfe4dbc2a1e2174462bf0d7fea637f",
    "dynasty": "清",
    "content": [
      "闻道匡庐飞盖时，闲寻图籍费周咨。",
      "亭皋细酌濂溪水，石室亲摹大禹碑。",
      "鲍谢清晖看振策，白苏逸韵羡摛辞。",
      "怜余素有烟霞癖，展卷终期慰所思。"
    ]
  },
  {
    "id": "adcfe4dbc2aef7801724bc6a7c22d9ae",
    "title": "当涂将归留别葛谦斋",
    "authorName": "安致远",
    "authorId": "adcfe4dbc2aef780d1457b72d1457b72",
    "dynasty": "清",
    "content": [
      "残春南寺客，日日计归程。",
      "旅梦松阴满，乡思艾叶生。",
      "莺花催客恨，风雨壮溪声。",
      "莫作江南客，从来多旅情。"
    ]
  },
  {
    "id": "adcfe4dbc2aef780a439c21c331537b7",
    "title": "过鄚州",
    "authorName": "安致远",
    "authorId": "adcfe4dbc2aef780d1457b72d1457b72",
    "dynasty": "清",
    "content": [
      "古戍苍茫朔气横，黄尘扑面野云生。",
      "人传燕赵悲歌地，水咽荆高变徵声。",
      "百战河山余废堞，清时烽燧尚孤城。",
      "萧萧落日催征骑，愁听荒笳到耳鸣。"
    ]
  },
  {
    "id": "adcfe4dbc2aef780c43106154d7e08d7",
    "title": "登青州北城楼",
    "authorName": "安致远",
    "authorId": "adcfe4dbc2aef780d1457b72d1457b72",
    "dynasty": "清",
    "content": [
      "广固雄图揽胜过，万峰飞瀑泻长河。",
      "时清鼓角秋全静，地近烟岚雨易多。",
      "石柱鳌吞翻地轴，铁幢龙怒起盘涡。",
      "千家市逐浮槎尽，只有西风吹逝波。"
    ]
  },
  {
    "id": "adcfe4dbc2afab901735f95056dafb6a",
    "title": "初至常州登太平塔",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "未破浮生梦，观光驾客舟。",
      "龙城初寄迹，雁塔且闲游。",
      "登览江山胜，吟怀品物稠。",
      "周郎驰骛地，黄菊几番秋。"
    ]
  },
  {
    "id": "adcfe4dbc2afab90718f0f7672c01de3",
    "title": "闻变",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "散步春郊上，愁添世变中。",
      "发看今日白，花似旧年红。",
      "涂炭凭谁拯，烽烟到处同。",
      "无知枝上鸟，来往埭西东。"
    ]
  },
  {
    "id": "adcfe4dbc2afab9008b8196a572805a9",
    "title": "暑窗书怀",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "雨过炎威退，风生暑气蠲。",
      "茅编兵乱屋，禾秀劫馀田。",
      "病久疏杯酌，年衰惜简篇。",
      "时哉亦运也，随遇养吾天。"
    ]
  },
  {
    "id": "adcfe4dbc2afab900d438568c2759a01",
    "title": "春阴",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "九十阳春景，阴霾大半残。",
      "不胜拖屐苦，犹道拥炉寒。",
      "鼓听催花未，风看解冻难。",
      "不知新柳眼，何事泪阑干。"
    ]
  },
  {
    "id": "adcfe4dbc2afab901e29389221a126b8",
    "title": "初夏有感",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "当户南山特送青，薰风披拂到闲庭。",
      "龙门分薄书仍读，萤案情浓酒未醒。",
      "燕语梁间怜旧垒，鸥飞水面戏新萍。",
      "日长不管寻常事，独倚南窗听午铃。"
    ]
  },
  {
    "id": "adcfe4dbc2afab90472cda81599a9f8b",
    "title": "秋游石湾二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "载酒携囊海上游，石湾风景正当秋。",
      "晴开万井新洲近，水落千寻古岸浮。",
      "席帽峰前看舞鹤，仙人桥畔听吟鸥。",
      "主人醉倒不知返，直羡渔翁弄钓舟。"
    ]
  },
  {
    "id": "adcfe4dbc2afab90472cda81b2eae71d",
    "title": "秋游石湾二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "数里云冈花鸟闲，一声渔笛起前湾。",
      "清光骇目浑无地，翠色横空别有山。",
      "守洞老猿惊客唳，傍沙雏鹜弄潮还。",
      "西风万顷江涛涌，红叶纷纷晚照间。"
    ]
  },
  {
    "id": "adcfe4dbc2afab90212eb1ac4a75535e",
    "title": "秋思",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "气爽天高兴也长，雨馀庭院作新凉。",
      "云归犹带奇峰势，稻熟宜思佳酿香。",
      "谋道岂因求富贵，忘名省得著文章。",
      "有何遂我平生志，一棹烟波寄水乡。"
    ]
  },
  {
    "id": "adcfe4dbc2afab9088d1abac285cc3d3",
    "title": "秋日遣兴",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "历历浮生等似鸥，何庸名利挂心愁。",
      "无钱风月偏宜赏，有菊园林尽可游。",
      "稻熟湖田非素食，衣成家杼胜轻裘。",
      "时招邻里同盟友，何必仙山访隐流。"
    ]
  },
  {
    "id": "adcfe4dbc2afab9057a22143619235fa",
    "title": "九日有感",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "难留佳节去匆匆，悲掩柴扉叹道穷。",
      "三径荒凉烽火后，一樽懒把寂寥中。",
      "疾风惊断哀鸿侣，暴雨娇添蔓草丛。",
      "四十一年成底事，黄花对我笑篱东。"
    ]
  },
  {
    "id": "adcfe4dbc2afab906f46920257abba4d",
    "title": "小桥夜雨",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "羁枕潇潇夜雨稠。",
      "涛声争渡小桥头。",
      "吟蛩萧瑟千林起，旅客凄凉百事愁。",
      "宿鸟惊飞欣脱网，游鱼腾跃幸离钩。",
      "虽居沙土无兵马，梦里犹疑战鼓擂。"
    ]
  },
  {
    "id": "adcfe4dbc2afab902003a979184fd05b",
    "title": "答周邦翰",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "盈床曾被火于秦，断简残编分外珍。",
      "爱似王凝非我志，行如江禄是谁循。",
      "友经离乱情逾密，书为遗亡读倍亲。",
      "赏识共欣攀五柳，三都愿快一番新。"
    ]
  },
  {
    "id": "adcfe4dbc2afab90e3d74b8b1844f56c",
    "title": "悼友胡型",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "悠悠不返逝川之，脉脉无期感梦思。",
      "回忆留看东岭月，那堪重读北风诗。",
      "文才敏捷谁追步，雅操清廉最可师。",
      "黉翰蜚声何足道，举家殉节著芳仪。"
    ]
  },
  {
    "id": "adcfe4dbc2afab9052ec84e26117594b",
    "title": "立秋偶吟二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "西风昨夜到吾庐，槛外炎蒸势尽除。",
      "从此清凉无热客，最宜幽暇理残书。",
      "栽将桃李都森立，话到桑麻更自如。",
      "莫负一年秋好处，梧桐叶落晚晴馀。"
    ]
  },
  {
    "id": "adcfe4dbc2afab9052ec84e2b1816f2c",
    "title": "立秋偶吟二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "小次西村两载馀，舌耕幸得代犁锄。",
      "飘飖梧叶身犹似，变幻浮云事亦如。",
      "炎势终为秋气肃，闲情端向晚凉舒。",
      "优游明月清风夜，喜听儿童读草庐。"
    ]
  },
  {
    "id": "adcfe4dbc2afab90fe3f2bcea18683de",
    "title": "西村赏荷",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "老年分外把花怜，不管花羞对老年。",
      "临镜未曾悲白发，俯池偏欲爱红莲。",
      "淩波绿叶看无厌，绕岸朱华别有妍。",
      "知我诗肠无绮语，盈盈含笑水帘前。"
    ]
  },
  {
    "id": "adcfe4dbc2afab90263308466b4e17c0",
    "title": "秋风引",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "一夜西风急，声如班马鸣。",
      "开门寻不见，梧叶舞纵横。"
    ]
  },
  {
    "id": "adcfe4dbc2afab900b9de0d811db9c92",
    "title": "题薛氏别业",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "门枕黄岐道，斋临绿水边。",
      "偶来相对坐，日暮不知还。"
    ]
  },
  {
    "id": "adcfe4dbc2afab90f01c2fbe8a8cdc91",
    "title": "访友不遇",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "门设亦常关，幽人尚未还。",
      "盘桓松树下，惟见白云闲。"
    ]
  },
  {
    "id": "adcfe4dbc2afab904d3688b58321efd9",
    "title": "嫠妇",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "皎皎中天月，夜夜照独宿。",
      "问爷胡不归，强笑安儿哭。"
    ]
  },
  {
    "id": "adcfe4dbc2afab90211d0ff90a153b0a",
    "title": "无家",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "一片残阳树，归飞鸟自如。",
      "依栖鸣上下，羡尔尚安居。"
    ]
  },
  {
    "id": "adcfe4dbc2afab9055c5464ac8619444",
    "title": "春晚二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "独携春酒玩花枝，袅袅东风褪粉脂。",
      "黄鸟亦知春易逝，尽情啼到月明时。"
    ]
  },
  {
    "id": "adcfe4dbc2afab9055c5464a1e2d0ca7",
    "title": "春晚二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "粉蝶不同春色去，黄鹂啼罢日初长。",
      "杨花落地须人扫，好倩东风吹莫狂。"
    ]
  },
  {
    "id": "adcfe4dbc2afab90acbb10cab0db49d5",
    "title": "戍妇",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "工商农圃尽谋生，谁教郎君去作兵。",
      "一自金陵行役后，落花啼鸟总关情。"
    ]
  },
  {
    "id": "adcfe4dbc2afab90aebde73ff1563e63",
    "title": "五月菊",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "端阳误认作重阳，秋景何如夏景长。",
      "岂恨霜天多冷淡，故将花共石榴芳。"
    ]
  },
  {
    "id": "adcfe4dbc2afab90d2a56d0589f2ea58",
    "title": "寄方文蔚",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "忆昔谈诗问道微，欣看桃李尽芳菲。",
      "从今一别春风帐，冉冉馀香犹在衣。"
    ]
  },
  {
    "id": "adcfe4dbc2afab90cc0d63092c5f04e5",
    "title": "芦花",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "芦花冉冉弄斜晖，十月江天似雪飞。",
      "说与行人休践踏，好将收拾赠无衣。"
    ]
  },
  {
    "id": "adcfe4dbc2afab90347c36d50e7454e2",
    "title": "次韵李笠翁伊园十宜",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "柳烟深锁护花开，妒杀鸣鸠倦枕催。",
      "园小未留春日住，墙高不碍海云来。"
    ]
  },
  {
    "id": "adcfe4dbc2afab90347c36d519854b9c",
    "title": "次韵李笠翁伊园十宜",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "小溪碧水涨横滩，蓑笠渔翁钓晓寒。",
      "良友最宜天晚宿，好山犹爱雨馀看。"
    ]
  },
  {
    "id": "adcfe4dbc2afab907f3109df1aa1c834",
    "title": "甲子五月十七日有友数人见访戏作",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "喜得承平可住家，连年烽火眼惊花。",
      "不知嘉客如云集，疑是长毛来索茶。"
    ]
  },
  {
    "id": "adcfe4dbc2afab90d71eef2fe071ff08",
    "title": "惜书",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "圣贤经典素心珍，讵肯轻抛借与人。",
      "未必眼前无季布，只因去后有仪秦。"
    ]
  },
  {
    "id": "adcfe4dbc2afab9072e138d7687871a5",
    "title": "偶成",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "省得炎窗暑课馀，寻凉林下步徐徐。",
      "一群鸟集黄梿树，又向先生来背书。"
    ]
  },
  {
    "id": "adcfe4dbc2afab905fa03de54611a258",
    "title": "有感",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "无情常在有情先，何用多情测未然。",
      "月缺月圆原是月，天晴天雨总由天。"
    ]
  },
  {
    "id": "adcfe4dbc2afab901a95f518f131b665",
    "title": "友至",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "我友都从淡以成，家贫不必厚相迎。",
      "冷茶待客虽非礼，薄酒斟人也是情。"
    ]
  },
  {
    "id": "adcfe4dbc2afab902651b00a2fb81b0b",
    "title": "三月晦夕赏芍药",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "秉烛携樽就药栏，今宵莫作等闲看。",
      "凭谁计好留春住，常对花容尽醉欢。"
    ]
  },
  {
    "id": "adcfe4dbc2afab90c7dd598cc99eb36f",
    "title": "楝花二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "楝花品列众香中，我笑前人太不公。",
      "二十四番绝以此，也应羞愧对春风。"
    ]
  },
  {
    "id": "adcfe4dbc2afab90c7dd598c8dc61f36",
    "title": "楝花二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "终于楝子始于梅，花圃应羞与并栽。",
      "蜂蝶知无香艳采，纷纷飞过粉墙来。"
    ]
  },
  {
    "id": "adcfe4dbc2afab90179da1a834aa3cf3",
    "title": "口占戏赠张君达二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "摘拾随园几句诗，东涂西抹辄忘痴。",
      "春风道上挥纨扇，写秃张颠笔一枝。"
    ]
  },
  {
    "id": "adcfe4dbc2afab90179da1a848a63765",
    "title": "口占戏赠张君达二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "莫嫌此际花垂树，宽俟他年果满枝。",
      "种树类培佳子弟，亟期成就本非宜。"
    ]
  },
  {
    "id": "adcfe4dbc2afab9024cb21d735f7cca0",
    "title": "柳烟二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "溪畔谁家放晓烟，如丝如缕绕前川。",
      "多情最是东风好，吹上青云触碧天。"
    ]
  },
  {
    "id": "adcfe4dbc2afab9024cb21d72876a31d",
    "title": "柳烟二首",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "只为春来阴雨绵，烹茶常怕湿柴煎。",
      "晴窗忽见溪边柳，犹讶邻炊起暮烟。"
    ]
  },
  {
    "id": "adcfe4dbc2afab9098dba17b47bd474d",
    "title": "咏竹",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "名称君子美如玉，节禀生初身不屈。",
      "直到淩霄未有心，清虚如此自超俗。"
    ]
  },
  {
    "id": "adcfe4dbc2afab90e0bc943f9bed9f28",
    "title": "寄居河西食荞麦歌",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "荞麦荞麦生成速，凉风播去霜飞熟。",
      "开花结子一何易，为饱凶荒人饿腹。",
      "庚申四月干戈扰，全家九口奔沙岛。",
      "归来冷露滴枯秧，万里西风飘奥草。",
      "踉跄来就老农商，及时荞麦莫彷徨。",
      "千钱一斗买渡江，三升一亩布忙忙。",
      "连宵甘露下高秋，密密银花开满畴。",
      "黑黍枝枝压倒头，刈来不亚稻粱收。",
      "磨成洁白粉如玉，饔飧朝夕何颦蹙。",
      "老娘莞尔笑颜开，吾媳能炊无米粥。",
      "齑里花团光泽美，盐摊焦饼脆香齿。",
      "儿童雀跃闹喧哗，争叫爷娘不胜喜。",
      "分甘击缶发浩歌，人生乱世本凶多。",
      "既逢小丑免网罗，饥饿幸未填沟河。",
      "歌罢仰天风萧萧，妻孥破涕聊解嘲。",
      "一番情事话清宵，把笔挑灯记美荞。"
    ]
  },
  {
    "id": "adcfe4dbc2afab9092ead52c1e27ff42",
    "title": "游山梦",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "东风款款夜窗推，高枕青山入梦来。",
      "不似希夷忘岁月，亦非刘阮入天台。",
      "高山景仰兴徘徊，洞口红桃笑我来。",
      "借问此中谁是主，闲云自在彷花隈。",
      "苔径弯环绝点埃，峰峦如画锦屏开。",
      "一行绿字深深见，点画分明近体裁。",
      "何缘有梦作良媒，适见山书实快哉。",
      "说与儿童浑不解，晓窗磨墨把诗催。"
    ]
  },
  {
    "id": "adcfe4dbc2afab90fe3f2bceb092bc83",
    "title": "西村赏荷",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "小池一亩素荒芜，我来始植荷与蒲。",
      "又被鹅鸭牛践污，连岁未克花舒敷。",
      "今年行禁约牧奴，水清花发美且都。",
      "薰风浪涌青钱输，不日如云荫绿蒲。",
      "朵朵潘妃连步起，亭亭翠盖争前趋。",
      "香腾清远入天衢，盘盘晓露湛明珠。",
      "岂惟艳冶绝尘区，风光堪拟小西湖。",
      "朝来暮往陂塘隅，花容偏与老人娱。",
      "可怜境僻赏客稀，往往取酒独倾壶。",
      "画工今代未应无，倩绘莲房百子图。"
    ]
  },
  {
    "id": "adcfe4dbc2afab908fdff0f72cf45275",
    "title": "书窗见鼠昼行戏作",
    "authorName": "徐庭翼",
    "authorId": "adcfe4dbc2afab90d1457b72d1457b72",
    "dynasty": "清",
    "content": [
      "识得好生化机，从来不伤微蚁。",
      "公然坦荡无妨，何必藏头露尾。"
    ]
  },
  {
    "id": "adcfe4dbc2bd02dea89544b6da63689f",
    "title": "送别",
    "authorName": "吴琪",
    "authorId": "adcfe4dbc2bd02ded1457b72d1457b72",
    "dynasty": "清",
    "content": [
      "雪意满芳洲，苍山引去舟。",
      "霜风醒客梦，笳月起边愁。",
      "万里从军急，孤身倚剑游。",
      "家园落日里，莫上最高楼。"
    ]
  },
  {
    "id": "adcfe4dbc2bd02dec5c7fada164cfc04",
    "title": "春晓晚眺",
    "authorName": "吴琪",
    "authorId": "adcfe4dbc2bd02ded1457b72d1457b72",
    "dynasty": "清",
    "content": [
      "积雨经旬鹤未过，小楼闲眺费吟哦。",
      "帘开燕子归来晚，门掩梨花落处多。",
      "新水小桥通蕙畹，乱山古寺入烟梦。",
      "云开树杪看浮棹，画出春帆送绿波。"
    ]
  },
  {
    "id": "adcfe4dbc2ca6a9debf672f237859986",
    "title": "九日顾迂客雷阮徒招集吴山登高用昌黎人日城南登高韵",
    "authorName": "毛正学",
    "authorId": "adcfe4dbc2ca6a9dd1457b72d1457b72",
    "dynasty": "清",
    "content": [
      "昨夜横山堂，柔翰频自弄。",
      "诸君各健举，独如蝇被冻。",
      "诗本吾家学，才尽迄无用。",
      "今朝吴山道，篮舆托后从。",
      "俄停陶岘舟，金尊呼客共。",
      "目瞩远近峰，一一迎而送。",
      "渔艇棹歌回，钓车卷断葑。",
      "落日浴平湖，水势兼天纵。",
      "急管杂繁弦，终宵亦倥偬。",
      "传语谢山灵，兹游不辞重。"
    ]
  },
  {
    "id": "adcfe4dbc2ca6a9de8481f8a471f1938",
    "title": "叶已畦招集二弃草堂用昌黎醉赠张秘书韵",
    "authorName": "毛正学",
    "authorId": "adcfe4dbc2ca6a9dd1457b72d1457b72",
    "dynasty": "清",
    "content": [
      "叶生我密戚，才名宿有闻。",
      "为儒号漫士，作吏称神君。",
      "十年卧丘壑，雅意在斯文。",
      "结庐横山畔，屋角饶烟云。",
      "芙蓉围清池，篱菊初舒芬。",
      "我来草堂上，邂逅沮溺群。",
      "促坐共传杯，丝竹鸣宵分。",
      "高踪媲猿鹤，正尔成一军。",
      "四筵歌既醉，起视各半醺。",
      "斜月在木末，清影微氤氲。",
      "聚会此时节，诸贤意何云。",
      "窃叹风雅途，俗学方纠纷。",
      "但知逐淫哇，不解谢膻荤。",
      "相将扬华袿，无复曳缟裙。",
      "笔端出细响，有若蝇与蚊。",
      "忍令芸薤臭，竟等兰茝薰。",
      "用是怀百忧，徘徊升大坟。",
      "诗教苦荒落，久矣待勤耘。",
      "谁者起任之，艺林当铭勋。",
      "吾党尚努力，乘兹日未曛。"
    ]
  },
  {
    "id": "adcfe4dbc2ded5ce1786c62f4e3e249f",
    "title": "饯郝坦中北归",
    "authorName": "赵思",
    "authorId": "adcfe4dbc2ded5ced1457b72d1457b72",
    "dynasty": "清",
    "content": [
      "挥手送君去，孤舟一水轻。",
      "野花分早暮，山气辨阴晴。",
      "别路应呼酒，残春自听莺。",
      "布帆无恙在，安稳到高城。"
    ]
  },
  {
    "id": "adcfe4dbc2e9c54050b2bf2a584578f3",
    "title": "归后",
    "authorName": "智潮",
    "authorId": "adcfe4dbc2e9c540d1457b72d1457b72",
    "dynasty": "清",
    "content": [
      "拂袖青山后，锄茅绿水前。",
      "草深三月雨，柳暗一溪烟。",
      "形迹从今世，情怀只昔年。",
      "故人心不负，期泛五湖船。"
    ]
  },
  {
    "id": "adcfe4dbc2f27faa4eb386c28f9ab355",
    "title": "甲申浴佛日偕日偕同直出西直门至极乐寺看海棠归途偶成其一",
    "authorName": "钱应溥",
    "authorId": "adcfe4dbc2f27faa2647c1dbfc4ddc15",
    "dynasty": "清",
    "content": [
      "终年局促困辕驹，一出郊坰景便殊。",
      "树色迎来青欲滴，波痕漾处碧平铺。",
      "嘉招不速宾皆主，妙理同参释亦儒。",
      "多谢天公真解事，昨宵吹垢雨如酥。"
    ]
  },
  {
    "id": "adcfe4dbc2f27faa2b2fcd2947d87799",
    "title": "放蝶诗和家大人韵",
    "authorName": "钱应溥",
    "authorId": "adcfe4dbc2f27faa2647c1dbfc4ddc15",
    "dynasty": "清",
    "content": [
      "绿蝶来何从，穿花倍峭茜。伊谁折花枝，起舞掠袂缘。",
      "艳如点黛螺，轻如衔泥燕。栩栩各知还，又如客游倦。",
      "不虞独分飞，翻向箱笼眄。弱翅触四隅，密网开三面。",
      "逸熊得昭苏，旧侣若慰唁。破镜感重圆，故剑珍百鍊。",
      "文采本天生，大化任流转。料尔双双飞，快逐东风便。",
      "如何蝉翅黏，无乃雀屏炫。幸兹返故园，时或来吟院。",
      "陔兰畅和风，帘栊好息宴。分付九张机，貌尔五色线。",
      "不然伴仙蝶，寻芳近郊甸。大胜菜花村，游蜂共潜见。",
      "庄生妙齐物，品勿论贵贱。且赋《逍遥游》，待补《仙岩传》。"
    ]
  },
  {
    "id": "adcfe4dbc2f27faadaaeebb7ebef2076",
    "title": "海昌孙吴二砖歌",
    "authorName": "钱应溥",
    "authorId": "adcfe4dbc2f27faa2647c1dbfc4ddc15",
    "dynasty": "清",
    "content": [
      "孟冬坏城致令辟，古砖出土苔花剔。织文若布坚于石，建元分明纪天册。",
      "其旁古泉惜不存，或者大钱当千亦如工名勒。右方虽非手掌形，积古堂外此无敌。",
      "况有赤乌之砖修盈尺，先后藏弆成合璧。秦汉瓦当皆辟易，我思仙人铧名逞谲诡。",
      "孙郎收之肆诸市，苍龙门外神第立。惑志谶纬大帝始，石印朱书喜泐铭，孙绳祖武独此尔。",
      "吁嗟乎！吴蜀相依如唇齿，蜀室既毁吴何恃。魏宫铜雀亦瓦解，司马耽耽久虎视。",
      "天册之际势孤峙，皓宗曷不承前轨。大桢苇席坚壁垒，疑城再筑张角犄。",
      "金陵王气压九州，那止扬州作天子。横江截锁飞将来，玉石俱焚谁致此。",
      "惜哉甄官得玺仅五纪，江东霸业长已矣。岂如二砖逾千祀，永与盐官之城镇海涘。"
    ]
  },
  {
    "id": "adcfe4dbc2f27faa8e0e8dc9f42490ac",
    "title": "高字砖",
    "authorName": "钱应溥",
    "authorId": "adcfe4dbc2f27faa2647c1dbfc4ddc15",
    "dynasty": "清",
    "content": [
      "云烟过眼百不有，惟有篆刻留永久。此砖断蚀沦冰霜，乃以一字供收藏。",
      "缺月隐雾光璘彬，陶自何代工何人。巩如磐石世所宝，旧事或访渤海陈。",
      "筑城此日井干勤，彼执艺者功无棼。我侪高谈通史传，筹海之图几曾见。",
      "越山隔岸横长峦，孤城兀峙回狂澜。升高作赋兴苦索，惟以运甓忘严寒。",
      "寒风怒号沧海立，大波欲冻老蛟泣。雪光蒙蒙阵云黑，遥思入蔡成奇策。",
      "手抚此砖三太息，厅语戎行须努力。君不闻河上翱翔刺高克。"
    ]
  },
  {
    "id": "adcfe4dbc2f27faa950e33e0b3726a4f",
    "title": "曹水农砖",
    "authorName": "钱应溥",
    "authorId": "adcfe4dbc2f27faa2647c1dbfc4ddc15",
    "dynasty": "清",
    "content": [
      "昨者摩挲孙吴砖，砖文完好留纪年。此砖何幸得相匹，所惜款识难兼全。",
      "上方剥落存日月，亦如石阙之铭传少室。谁欤作者曹水农，勒石考成法严密。",
      "我思二十并廿字体别，古文省多叔重说。廿有六年溯秦碑，源自考工故书出。",
      "三十为卉其义同，五经文字归一律。阳月念五始误廿，宋人题名沿俗笔。",
      "此砖点画独无讹，结体虽非隶与科。字有古法自不磨，流传几代今乃供搜罗。",
      "吁嗟乎！富贵过眼如奔涛，操镘甘处贱且劳。水农将无圬者流，搏埴之名千载留。",
      "砖兮砖兮，匣而藏之宜镌圭璋字，曹翁铭砚同位置。",
      "但愿三农年年大有乐租税，我亦坐拥砚田无恶岁。"
    ]
  },
  {
    "id": "adcfe4dbc2f27faab315f6544bd5377a",
    "title": "甲申浴佛日偕日偕同直出西直门至极乐寺看海棠归途偶成其二",
    "authorName": "钱应溥",
    "authorId": "adcfe4dbc2f27faa2647c1dbfc4ddc15",
    "dynasty": "清",
    "content": [
      "莫嫌冷艳已残妆，相对忘言醉一觞。",
      "地以远尘称极乐，花能殊众是无香。",
      "似闻道左流莺语，堪笑城南走马忙。",
      "难得萧间逢此日，归赤缓辔已斜阳。"
    ]
  },
  {
    "id": "adcfe4dbc2f6417e92ebdc816a1d3363",
    "title": "常理斋殉节诗",
    "authorName": "阎学淳",
    "authorId": "adcfe4dbc2f6417ed1457b72d1457b72",
    "dynasty": "清",
    "content": [
      "巴西妖气夜传烽，抗节真推一世雄。",
      "再拜重围臣力竭，回头双阙主恩崇。",
      "黄沙碧血蚕丛外，白骨丹心马革中。",
      "蜀国黎民馀痛在，年年泪洒战场风。"
    ]
  },
  {
    "id": "adcfe4dbc2f6417e92ebdc818ca22923",
    "title": "常理斋殉节诗",
    "authorName": "阎学淳",
    "authorId": "adcfe4dbc2f6417ed1457b72d1457b72",
    "dynasty": "清",
    "content": [
      "遗像萧然江上祠，清流终古照须眉。",
      "枫林落月飞元鹤，石栈天梯叫子规。",
      "薄宦生涯存缥帙，佳儿名望重金闺。",
      "千秋论定銮坡笔，不愧当年读史时。"
    ]
  },
  {
    "id": "adcfe4dbc2f8591dbd601f253c52cda2",
    "title": "龙门滩闻鹧鸪",
    "authorName": "彭一楷",
    "authorId": "adcfe4dbc2f8591dd1457b72d1457b72",
    "dynasty": "清",
    "content": [
      "世路曲如此，中流石复多。",
      "鸟言行不得，人在险中过。",
      "树色笼深雾，山根沸乱波。",
      "扁舟归兴切，未许问烟萝。"
    ]
  },
  {
    "id": "adcfe4dbc3002ea09f828f1debfb7b7d",
    "title": "辛酉九日示弟辈",
    "authorName": "汪守愚",
    "authorId": "adcfe4dbc3002ea0d1457b72d1457b72",
    "dynasty": "清",
    "content": [
      "多难登临易感伤，天教薄暝黯重阳。",
      "雁鸿零落犹成列，鸡犬平安岂待禳。",
      "小市祇工桑榨酒，闲官久已枣为粮。",
      "折萸试问诸昆弟，犹胜登高各异乡。"
    ]
  },
  {
    "id": "adcfe4dbc3002ea03bef0cd75cc473f2",
    "title": "石佛寺",
    "authorName": "汪守愚",
    "authorId": "adcfe4dbc3002ea0d1457b72d1457b72",
    "dynasty": "清",
    "content": [
      "怪峰如莲花，古佛坐其蒂。",
      "石室云为门，微风自开闭。",
      "昔年采石人，雕凿只随意。",
      "妙明出顽矿，是即最初地。",
      "千螺释迦髻，十丈修罗臂。",
      "石火诗中禅，斧劈画中诣。",
      "会从奇险间，拜佛问其谛。"
    ]
  },
  {
    "id": "adcfe4dbc304beb09468b7cf9c7cdd0e",
    "title": "凤邑大昆麓庄内福德祠前一带基地被庄众侵占百馀年耕作菜园开池筑厕嘉庆乙亥1815陈君廷瑜首唱捐赀劝解庄人为之清出众皆悦之",
    "authorName": "赖河光",
    "authorId": "adcfe4dbc304beb0d1457b72d1457b72",
    "dynasty": "清",
    "content": [
      "开疆乐土百馀年，秽恶何堪渎庙前。",
      "欲壮神光三尺地，更增物色一番鲜。",
      "堂开净域英灵普，社有馨香福泽绵。",
      "幸得成裘将腋集，庶几乡曲荷安全。"
    ]
  },
  {
    "id": "adcfe4dbc30b17e9d58cc08ddd067cb5",
    "title": "访如来庵",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "寒云护山顶，隐见最高峰。",
      "遂造林中寺，才闻午后钟。",
      "窗明半岭雪，门掩断崖松。",
      "分院平生愿，从谁话箭锋。"
    ]
  },
  {
    "id": "adcfe4dbc30b17e95de23b8f4c37b132",
    "title": "春日村行",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "果腹竟何事，萧然曳屐行。",
      "闲共白云往，步寻流水声。",
      "墟烟凝雨重，耕犊负犁轻。",
      "独立板桥望，春山面面横。"
    ]
  },
  {
    "id": "adcfe4dbc30b17e98a005b70dbe44ff7",
    "title": "送刘东郊之闽中",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "节序逢摇落，况当君远行。",
      "难为今日别，并见古人情。",
      "客路千江雨，秋心万木声。",
      "蔗洲如已过，应近越王城。"
    ]
  },
  {
    "id": "adcfe4dbc30b17e98a005b7067a84b52",
    "title": "送刘东郊之闽中",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "四海为家客，闽中又此回。",
      "不须行旅断，已是夜猿哀。",
      "马甲随潮入，鲛宫向月开。",
      "知君重怀古，独上钓龙台。"
    ]
  },
  {
    "id": "adcfe4dbc30b17e98673f4cb60d9c163",
    "title": "王韩起见过",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "把卷思良友，天涯客正来。",
      "江乡逢令节，阴雨罢登台。",
      "贫贱甘吾道，文章让汝才。",
      "悲怀兼别绪，款款话深杯。"
    ]
  },
  {
    "id": "adcfe4dbc30b17e98673f4cbb007a538",
    "title": "王韩起见过",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "落魄滞江皋，三年一布袍。",
      "长贫真到骨，众论尚吹毛。",
      "摧抑名偏盛，艰难志愈高。",
      "抚时还恸哭，贾谊是吾曹。"
    ]
  },
  {
    "id": "adcfe4dbc30b17e9736c9676b41b97fa",
    "title": "赠莲花洞僧泊云",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "巑岏千笋地，古洞昼冥冥。",
      "中有无家客，石床闲诵经。",
      "休粮时断火，汲水偶携瓶。",
      "不许俗人到，白云常掩扃。"
    ]
  },
  {
    "id": "adcfe4dbc30b17e942505f0f4f84fc7a",
    "title": "山居杂诗",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "焚身缘象齿，累俗为猪肝。",
      "与世一无扰，始知天地宽。",
      "药苗随径采，茶灶任童安。",
      "行觅钟吾路，空岩问大丹。"
    ]
  },
  {
    "id": "adcfe4dbc30b17e9d38c05809f4f8fce",
    "title": "平靖关",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "荆豫分疆处，天然屹此关。",
      "断崖通一线，绝顶控千山。",
      "地险风云壮，时清戍守闲。",
      "当年龙战日，飞鸟尚难还。"
    ]
  },
  {
    "id": "adcfe4dbc30b17e9017be082b48b36bb",
    "title": "过真州",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "扬州西去真州路，万树垂杨绕岸栽。",
      "野店酒香帆尽落，寒塘渔散鹭初回。",
      "晓风残月屯田墓，零露浮云魏帝台。",
      "此夕临江动离思，白沙亭畔笛声哀。"
    ]
  },
  {
    "id": "adcfe4dbc30b17e99f1c4b92c5cb5c8a",
    "title": "夜月渡江",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "万里金波照眼明，布帆十幅破空行。",
      "微茫欲没三山影，浩荡还流六代声。",
      "水底鱼龙惊静夜，天边牛斗转深更。",
      "长风瞬息过京口，楚尾吴头无限情。"
    ]
  },
  {
    "id": "adcfe4dbc30b17e91ead1e74fa9f115d",
    "title": "观音阁",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "厜㕒峭壁耸云端，高阁千寻俯激湍。",
      "隔岸潮声凭槛听，过江山色卷帘看。",
      "雕盘寥廓秋风急，帆入空蒙夕照残。",
      "极目长天杳无际，楚云漠漠不胜寒。"
    ]
  },
  {
    "id": "adcfe4dbc30b17e9cb414a3a1e391329",
    "title": "白堤春兴",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "破楚门西更向西，画船双桨白公堤。",
      "人家临水花为市，僧舍沿山石作梯。",
      "弱柳似随歌扇拂，好莺偏傍舞筵啼。",
      "讨春年少情难尽，不许亭亭日色低。"
    ]
  },
  {
    "id": "adcfe4dbc30b17e9770f91fd45c5a96d",
    "title": "暨阳翁静子枉过草堂",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "风竹萧萧昼掩门，久无筇屐破苔痕。",
      "忽传江上青衫客，来访溪南黄叶村。",
      "千里相思劳仲悌，一人知己感虞翻。",
      "文章自是吾生事，试与高贤共榻论。"
    ]
  },
  {
    "id": "adcfe4dbc30b17e9dcb2c8f63829098a",
    "title": "甘露寺",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "高阁真疑坐九霄，钟声远送海门潮。",
      "峰巅片石留三国，槛外长江咽六朝。",
      "何处云烟辨吴越，此间苍翠压金焦。",
      "老僧犹说孙恩乱，白骨青磷尚未消。"
    ]
  },
  {
    "id": "adcfe4dbc30b17e9fda0987c518f0ba0",
    "title": "同京口余文圻登蒜山憩清宁道院时春尽日",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "相携筇竹上晴空，木末遥遥磴道通。",
      "铁瓮帆樯双屐下，佛狸城郭乱烟中。",
      "运筹羽扇怀王佐，破敌长刀数霸功。",
      "事业销沈山色在，底须吾辈别雌雄。"
    ]
  },
  {
    "id": "adcfe4dbc30b17e9fda0987c325b61fe",
    "title": "同京口余文圻登蒜山憩清宁道院时春尽日",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "峰颠突兀睇无垠，吴楚苍茫几点尘。",
      "天地本来成逆旅，江山从古属闲身。",
      "松门瘦石樵家路，瑶草金光道院春。",
      "惭愧玉皇香案吏，阶前暂作扫花人。"
    ]
  },
  {
    "id": "adcfe4dbc30b17e91044c588ca8ab2e3",
    "title": "抑堂送春",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "故交落莫返江滨，送客何堪又送春。",
      "天下有情俱惜别，坐间无语不伤神。",
      "卖花声歇闲深巷，拾翠人稀驻画轮。",
      "此日风怀且中酒，朝来惟见绿阴新。"
    ]
  },
  {
    "id": "adcfe4dbc30b17e91441ff53beaf35f5",
    "title": "雨泊话旧",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "寒雨萧萧夜打蓬，蓬窗相对一灯红。",
      "十年无限存亡感，并入空江话雨中。"
    ]
  },
  {
    "id": "adcfe4dbc30b17e9a4aa50bfc3076575",
    "title": "忆方外亡友樾亭",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "方外情新似弟昆，幻云散后了无痕。",
      "军持拂子俱零落，只有寒流绕寺门。"
    ]
  },
  {
    "id": "adcfe4dbc30b17e9975585683fb35943",
    "title": "过许州",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "到处陂塘决决流，垂杨百里罨平畴。",
      "行人便觉须眉绿，一路蝉声过许州。"
    ]
  },
  {
    "id": "adcfe4dbc30b17e9011f6f08bb62c6d6",
    "title": "题王二痴白云栖图",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "大痴石屋幽栖处，传是当年尚父庐。",
      "一自画师仙去后，白云深闭洞门虚。"
    ]
  },
  {
    "id": "adcfe4dbc30b17e94baec43d4a6de077",
    "title": "游天池",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "山灵招我深，轻策上层阪。",
      "巅顶涵清池，坎艮象成蹇。",
      "水寒鱼不生，穴黝龙疑偃。",
      "想当融结初，天匠费镌铲。",
      "鉴影须眉寒，洗心烦郁遣。",
      "沿缘把垂藤，趺坐藉苍藓。",
      "是时暮樵还，风送歌声远。",
      "云凝萝径湿，烟动僧厨饭。",
      "聊追谢监游，讵同阮公返。",
      "不见青莲花，羽化空遥缅。"
    ]
  },
  {
    "id": "adcfe4dbc30b17e993be52c59dfcce8d",
    "title": "过白石翁隐居处",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "长湖浩烟波，遥村隐云树。",
      "扁舟独溯洄，系缆清溪渡。",
      "荒冈既盘纡，亩丘亦回互。",
      "缅怀古逸民，言寻栖隐处。",
      "子孙秉先训，累叶事农务。",
      "遗安人所难，世远见贞素。",
      "松楸郁茫茫，清风古来墓。"
    ]
  },
  {
    "id": "adcfe4dbc30b17e96a1f10dc1e1bb74e",
    "title": "景阳钟歌",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "老龙觺觺蟠秋草，草根蟪蛄吊昏晓。",
      "摩挲犹识永明年，银泥几见乾坤老。",
      "端门鼓漏隔宫闱，梦暖香浓晓不知。",
      "殿角星残声乍响，景阳楼上画眉时。",
      "云龙门开移庙主，从此蒲牢卧绀宇。",
      "何似铜仙辞汉宫，回望咸阳泪如雨。"
    ]
  },
  {
    "id": "adcfe4dbc30b17e9861ee9ebf9ed218a",
    "title": "泊舟千亩潭怀陈树滋",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "悠悠棹扁舟，泛泛清溪曲。",
      "夕阳淡平林，长空下孤惊。",
      "村远断人烟，言就芦洲宿。",
      "遥忆忍饥人，日晚餐杞菊。"
    ]
  },
  {
    "id": "adcfe4dbc30b17e9e3af8a4cdfcfb33f",
    "title": "晚过龙井庵",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "冲寒过野塘，到寺日将没。",
      "斋厨动微烟，高松落残雪。",
      "欲共枯禅语，相对无言说。"
    ]
  },
  {
    "id": "adcfe4dbc30b17e93ced16e98b4e1e65",
    "title": "水亭",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "涧水合众派，亭遇泻潺湲。",
      "水石本无声，相触偶成喧。",
      "清冷契真性，静听欲忘言。",
      "因思洗耳翁，犹厌瓢声烦。"
    ]
  },
  {
    "id": "adcfe4dbc30b17e94b3251008cd10398",
    "title": "题黄宣画鱼障子",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "黄宣画鱼得名胜国时，于今犹传画鱼障。寻尺之间分岛屿，滚滚波涛起寒涨。",
      "千鱼万鱼集堂上，小鱼游水随风浪，大鱼独立势倔强。",
      "想当经营时，天趣妙入神。走笔扫绢素，欻忽开金鳞。",
      "亦复工远势，沙平云淡纤毫分。渔翁小艇楚江岸，美人竹竿淇水滨。",
      "又疑积石既凿龙门通，水势直趋沧海东。赤鲤已趁洪涛风，震电烨烨行虚空，腾身直上成飞龙。",
      "古来屈伸变化数伊吕，莘渭奋迹还相同。人生局束良可耻，汨没泥沙为贪饵。",
      "纵游宜入沧波中，勿复噞喁恋沼沚。收图忽卷云涛堆，匹绡隐隐生风雷。"
    ]
  },
  {
    "id": "adcfe4dbc30b17e9149941ae58c3fa16",
    "title": "游五云洞",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "山斋饭初罢，步入空岩里。",
      "来寻五云洞，云根露齿齿。",
      "寒泉清道心，松风涤尘耳。",
      "老僧木石年，坐阅人代驶。",
      "相对不说法，颇得清静理。",
      "石床难久留，寒光逼衣履。",
      "晚钟送归客，遥林夕阳紫。"
    ]
  },
  {
    "id": "adcfe4dbc30b17e90ce5669d7f1a4d5f",
    "title": "游南山石壁",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "石壁插湖口，磔裂具万状。",
      "蛟龙拔古秋，阴崖閟灵藏。",
      "乱挂猢狲藤，樵人不敢上。",
      "湖波啮山足，冲激声愈壮。",
      "取径入岩腹，路危藉筇杖。",
      "放眼眺震泽，漭瀁失归向。",
      "冲漫与白浮，左右列屏障。",
      "远峰吐青螺，点点贮盘盎。",
      "生平山水胸，及兹始一放。",
      "天风吹衣裳，扑面溅寒浪。",
      "悄然觅归路，沙碛行可傍。",
      "落日不逢人，林端起樵唱。"
    ]
  },
  {
    "id": "adcfe4dbc30b17e9b62c6e971bd7f59f",
    "title": "田家杂兴",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "村墟起暝色，牛羊各来归。",
      "田家晚炊罢，犹自开柴扉。",
      "邻里夜相过，团坐情依依。",
      "共夸麦苗盛，共忧桑叶稀。",
      "儿女齐长大，所需食于衣。",
      "地远人俗淳，言语心无机。",
      "只谈农家事，焉知谁是非。"
    ]
  },
  {
    "id": "adcfe4dbc30b17e9b62c6e97ec76acdd",
    "title": "田家杂兴",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "白云护山村，红叶隐茅屋。",
      "门前跨板桥，户后罗修竹。",
      "牛闲系道旁，磨痒向古木。",
      "是时秋风高，霜重粳稻熟。",
      "老农颜色喜，早晚食新谷。",
      "惟苦欠文墨，举动成鄙俗。",
      "今年幸有秋，送子入里塾。"
    ]
  },
  {
    "id": "adcfe4dbc30b17e9f2d6102f8c70e442",
    "title": "自米堆山过钱家磡取道至渔洋湾入昙花庵作",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "米堆下林麓，举眼纳莽苍。",
      "渔洋卧湖波，远望平于掌。",
      "言经上阳村，微径穿榛莽。",
      "篱落午鸡鸣，烟丛人语响。",
      "居民傍芦洲，家家业渔网。",
      "逶迤之渔洋，山坳路纡枉。",
      "具区览全胜，背面俱漭泱。",
      "昙花隐苍翠，行客断还往。",
      "枯禅礼佛余，清磬出方丈。",
      "晤彼静者乐，顿作遗世想。",
      "他年拟诛茅，聊此息尘坱。"
    ]
  },
  {
    "id": "adcfe4dbc30b17e92e8961b03c21abfa",
    "title": "钱武肃王铁券歌",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "钱塘钱氏王家孙，忠懿以后为齐民。家藏乾宁旧铁券，精采夺目光弥新。",
      "自言先世曾避贼，乱离弃掷江之濆。渔人网鱼得古铁，有如周鼎出泗滨。",
      "裔孙换归十斛米，世世什袭称家珍。文云皇帝嘉赉汝，官汝太尉兼诸军。",
      "诛宏杀昌荡渠寇，捍卫正室崇殊勋。恕汝九死子三死，长河泰㟆国永存。",
      "钦哉汝镠其敬听，颁示天下文云云。从来事往祇陈迹，唐家事业同烟云。",
      "吴越四传旋纳土，至今临安宫阙皆成尘。我来浙西访古迹，钱王寂寞留荒坟。",
      "昔闻山林里锦绣，今见坏道眠麒麟。表忠旧观亦颓废，断碣剥蚀丛荆榛。",
      "隆隆霸业竟何在，惟有铭功镂版传千春。子孙奕世念祖德，无忝忠孝承清门。"
    ]
  },
  {
    "id": "adcfe4dbc30b17e9df058c4fd16218dc",
    "title": "折杨柳歌词",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "长条尔何物，送郎天边去。",
      "恨不持斧戕，斫尽江头树。"
    ]
  },
  {
    "id": "adcfe4dbc30b17e93c841db85e8dfd6a",
    "title": "喜晤张子永夫",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "钟鸣群动息，明月出峦岭。",
      "疏林散浮烟，平莽接馀景。",
      "并坐玩清光，虑澹无可屏。",
      "人生几会合，况此良夜静。",
      "因思后面难，转惜前别永。",
      "坐久风露寒，空山孤鹤警。"
    ]
  },
  {
    "id": "adcfe4dbc30b17e9e1a46092dfef1376",
    "title": "登清凉山",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "蹑磴上烟丛，云木性所恋。",
      "无风松自响，有涧路疑断。",
      "兹山未峻极，祇齐蒋陵半。",
      "清旷豁远目，指顾得壮观。",
      "大江岷峨来，一气混澜汗。",
      "群山龙蜿蜒，千里作屏翰。",
      "城郭环螮蜺，烟火逾百万。",
      "繁华江左雄，形胜天下冠。",
      "六代等置棋，纷纷几龙战。",
      "真人起濠泗，创业区县。",
      "考卜协地灵，定鼎属天眷。",
      "末季煽腥氛，神器丧荒晏。",
      "宫阙址已湮，兴替理可见。",
      "事往迹恍惚，感来情凄惋。",
      "惟有青山色，今古常不变。"
    ]
  },
  {
    "id": "adcfe4dbc30b17e903929df56edb14e9",
    "title": "过学山园",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "闲园莽萧瑟，独游适亭午。",
      "深林啼竹鸡，石梁窜松鼠。",
      "旅葵长于人，藤花落如雨。",
      "缅当断手年，经营阅寒暑。",
      "虽非平泉庄，仿佛辋川墅。",
      "文藻散荒烟，声华委黄土。",
      "涧泉咽不流，似诉兴衰语。"
    ]
  },
  {
    "id": "adcfe4dbc30b17e9d12c9a56aa002014",
    "title": "过陈亦韩山居",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "偶然恋云萝，移居向山泽。",
      "悠游三亩园，昕夕对木石。",
      "虞山一角青，时露太古色。",
      "猿狖当僮仆，花药侍巾舄。",
      "岂轻人爵荣，习静自成癖。",
      "君看虞罗旁，何碍沙鸥适。"
    ]
  },
  {
    "id": "adcfe4dbc30b17e94c26bfee708ba903",
    "title": "宿清足轩赠鸣谦鸿渐二释子",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "飞鸟晚投林，予亦栖方丈。",
      "开帘耿明河，东峰月稍上。",
      "相对道门旧，窅然断心想。",
      "观空得县解，超尘指迷惘。",
      "夜静听始清，风泉发幽响。"
    ]
  },
  {
    "id": "adcfe4dbc30b17e9cfbb383c87539de7",
    "title": "支公塔",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "松阴媚沦涟，境冷人踪灭。",
      "中峙窣堵波，高僧此归骨。",
      "兰亭未会前，纪载何人笔。",
      "𡵙山与沃州，两地空禅窟。",
      "魂魄应在兹，云泉伴清绝。",
      "时有野鹤飞，空山叫残月。"
    ]
  },
  {
    "id": "adcfe4dbc30b17e9a4c0808eb6626303",
    "title": "晚入邓尉山宿还元阁",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "晚钟流岩壑，寻声经叠嶂。",
      "重游二十年，云山故无恙。",
      "来登四宜堂，聊此息筇杖。",
      "老桂渐凋残，吾生岂强壮。",
      "凭轩送远目，百里纳清旷。",
      "晴雪漫陂陀，香风透屏障。",
      "花影连湖光，夕阳摇滉漾。",
      "俄顷寒烟凝，岚岭换形相。",
      "夜投还元阁，高枕鸟巢上。",
      "风雨惊梦魂，松涛入纸帐。"
    ]
  },
  {
    "id": "adcfe4dbc30b17e9822ad2dc8817ad80",
    "title": "晚晴",
    "authorName": "沈德潜",
    "authorId": "adcfe4dbc30b17e9a0f3601d7eb7eabb",
    "dynasty": "清",
    "content": [
      "云开逗夕阳，水落穿浅土。",
      "时见叱牛翁，一犁带残雨。"
    ]
  },
  {
    "id": "adcfe4dbc328a9b41076bce1d8d2abb2",
    "title": "黄叶",
    "authorName": "显清",
    "authorId": "adcfe4dbc328a9b4d1457b72d1457b72",
    "dynasty": "清",
    "content": [
      "连宵旅馆听秋风，起卷疏帘眼界空。",
      "一径淡烟山寺外，数峰苍霭夕阳中。",
      "始知世态随时变，看到秋林岂昔同。",
      "若过圣湖新景地，何须重问梵王宫。"
    ]
  },
  {
    "id": "adcfe4dbc364104f7bee9db68b42f6ee",
    "title": "园居即事",
    "authorName": "王百龄",
    "authorId": "adcfe4dbc364104fd1457b72d1457b72",
    "dynasty": "清",
    "content": [
      "性僻耽泉石，春园俗事稀。",
      "苔痕埋屐齿，花气上人衣。",
      "烧烛月还瘦，敷荣雨早肥。",
      "韶华堪领略，双燕故飞飞。"
    ]
  },
  {
    "id": "adcfe4dbc36dfb70dc2505a776150c53",
    "title": "送钱圣桢赴佟方伯楚幕之招",
    "authorName": "元志",
    "authorId": "adcfe4dbc36dfb70d1457b72d1457b72",
    "dynasty": "清",
    "content": [
      "江月照孤舟，有客鸣素琴。",
      "天风指端起，调高思何沈。",
      "借问所念谁，楚国有遗音。",
      "庾月南楼好，陶柳西门深。",
      "羊公岘山顶，今有谁登临。",
      "思欲一相访，芳踪何处寻。",
      "寻此亦云易，远行难为心。"
    ]
  },
  {
    "id": "adcfe4dbc36e446ac837d99ecd73d113",
    "title": "寓秦对岩先生园",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "江接伍胥水，山围泰伯城。",
      "芳园丛木暗，细路野花明。",
      "客到溪云合，吟成春水生。",
      "名泉携汲便，日日听茶声。"
    ]
  },
  {
    "id": "adcfe4dbc36e446a4e1a09d19318db2e",
    "title": "送王次令入都",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "青嶂一回别，黄河千里程。",
      "念君临远道，何日到神京。",
      "暮霭群鸦集，西风只雁鸣。",
      "天涯离索恨，吹入晚潮声。"
    ]
  },
  {
    "id": "adcfe4dbc36e446aa57ec9d13866bed4",
    "title": "送白上人还越",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "君将归旧隐，相送出东林。",
      "一锡几时到，千峰可处寻。",
      "云门溪路远，天竺冷泉深。",
      "若渡钱塘水，双鱼慰好音。"
    ]
  },
  {
    "id": "adcfe4dbc36e446ad922bd7ee15b7906",
    "title": "送介上人别",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "几人称避世，羡尔独弥天。",
      "漫拟青莲作，还参黄檗禅。",
      "鹤迎过岭锡，龙护渡江船。",
      "他日蜚声在，新诗次第传。"
    ]
  },
  {
    "id": "adcfe4dbc36e446a451233a498a47be5",
    "title": "送孟德懋",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "四海无家者，惟吾与使君。",
      "已怜成浪迹，岂忍复离群。",
      "驿路兼秋雨，关河隔暮云。",
      "前途逢九日，最忆孟参军。"
    ]
  },
  {
    "id": "adcfe4dbc36e446a43cc5cf438282284",
    "title": "过旧游有感",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "奇石尽良友，好山皆故乡。",
      "见时应下拜，去后总难忘。",
      "残日染寒翠，秋风吹古香。",
      "昔游空剩迹，尘佛闭虚堂。"
    ]
  },
  {
    "id": "adcfe4dbc36e446a76875e8a5a3efae3",
    "title": "送朱有枚之金陵",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "玉勒萧萧践绿芜，王孙游骑出姑苏。",
      "黯然欲别看长剑，行矣当歌击唾壶。",
      "禅室自开欢喜地，画船争渡莫愁湖。",
      "江南处处花如绮，一路春风听鹧鸪。"
    ]
  },
  {
    "id": "adcfe4dbc36e446a37705f007ad41e4e",
    "title": "胥江春暮",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "萧萧乡路往来频，一度看花一度新。",
      "病里无端过好景，客中又复送残春。",
      "苏台歌舞销魂梦，茂苑芳华付劫尘。",
      "只有堤边杨柳树，年年长拂渡江人。"
    ]
  },
  {
    "id": "adcfe4dbc36e446aed5f61070c9ea11a",
    "title": "题沈别山园居",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "种树绕溪头，为园就山足。",
      "夜静月上扉，春深花履屋。",
      "幽情既满抱，采香自盈掬。",
      "主人乐偃眠，床头酒新漉。"
    ]
  },
  {
    "id": "adcfe4dbc36e446ae42b99d55f406e84",
    "title": "月",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "月色浸虚窗，梧风乱湘帙。",
      "果落岭猿争，草深水萤入。",
      "爱此一轮好，相看如旧识。",
      "披衣下庭除，独傍松根立。",
      "顾影还自怜，人苦不努力。",
      "览此盈复亏，方之得与失。",
      "况我岩栖者，于中本无得。"
    ]
  },
  {
    "id": "adcfe4dbc36e446a339851f26789207f",
    "title": "送杰上人归四明",
    "authorName": "德元",
    "authorId": "adcfe4dbc36e446ad1457b72d1457b72",
    "dynasty": "清",
    "content": [
      "天台最奇峭，不与人闲通。崖断涧千尺，石梁架虚空。",
      "群峰发云表，如涌莲花丛。鹤巢古松顶，龙吟阴涧中。",
      "招提结微翠，钟梵随溪风。花木四时变，岩谷千秋同。",
      "君将归草庐，乃在赤城东。相送出林麓，晓日初曈蒙。",
      "矫首吴江头，越岭青无穷。傥或遇寒、拾，为余谢二公。"
    ]
  },
  {
    "id": "adcfe4dbc36f428d4bf0fdbbf072cbc1",
    "title": "恭读常太翁老先生爱吟草殉节录赋赠四律",
    "authorName": "罗大奇",
    "authorId": "adcfe4dbc36f428dd1457b72d1457b72",
    "dynasty": "清",
    "content": [
      "龙兴人瑞盛，燕翼象贤多。",
      "生己标聪慧，功还密琢磨。",
      "绣肠罗万卷，云步捷三科。",
      "诗礼家风振，椿庭养太和。"
    ]
  },
  {
    "id": "adcfe4dbc36f428d4bf0fdbb31d36129",
    "title": "恭读常太翁老先生爱吟草殉节录赋赠四律",
    "authorName": "罗大奇",
    "authorId": "adcfe4dbc36f428dd1457b72d1457b72",
    "dynasty": "清",
    "content": [
      "十载膺遴选，学优仕更优。",
      "不辞山县僻，长抱玉壶秋。",
      "惠入巴人曲，仁销蜀客愁。",
      "弦歌琴韵叶，作宰并言游。"
    ]
  },
  {
    "id": "adcfe4dbc36f428d4bf0fdbb8d4804e4",
    "title": "恭读常太翁老先生爱吟草殉节录赋赠四律",
    "authorName": "罗大奇",
    "authorId": "adcfe4dbc36f428dd1457b72d1457b72",
    "dynasty": "清",
    "content": [
      "武事文儒备，金川运饷行。",
      "忽遭蛮劫夺，那让寇纵横。",
      "壮志挥长剑，丹心报大清。",
      "生祠溪水畔，千载著芳声。"
    ]
  },
  {
    "id": "adcfe4dbc36f428d4bf0fdbb6717143a",
    "title": "恭读常太翁老先生爱吟草殉节录赋赠四律",
    "authorName": "罗大奇",
    "authorId": "adcfe4dbc36f428dd1457b72d1457b72",
    "dynasty": "清",
    "content": [
      "青简为谁编，昭忠姓字传。",
      "浮生抛异地，劲节上参天。",
      "义足扬亲德，恩宜荫子贤。",
      "褒荣三世外，华冑庆绵绵。"
    ]
  },
  {
    "id": "adcfe4dbc375f6b1fdd0ed3ad55f5a63",
    "title": "同淇瞻登伾山",
    "authorName": "刘汉藜",
    "authorId": "adcfe4dbc375f6b1d1457b72d1457b72",
    "dynasty": "清",
    "content": [
      "北阙浮云迥，伾山秋色多。",
      "寒声落危石，木叶下黄河。",
      "抗疏新骢马，传经旧薜萝。",
      "少年登眺意，回首已蹉跎。"
    ]
  },
  {
    "id": "adcfe4dbc379552bd7ac54091c4756fd",
    "title": "黄土坡遇雨",
    "authorName": "刘锡五",
    "authorId": "adcfe4dbc379552bd1457b72d1457b72",
    "dynasty": "清",
    "content": [
      "坡陀才数尺，车马日如流。",
      "永夜淋铃雨，终朝薄笨愁。",
      "轮旋如宋鹢，人喘肖吴牛。",
      "谁信涔蹄水，风来解覆舟。"
    ]
  },
  {
    "id": "adcfe4dbc379552b3fea3756db5b7c6f",
    "title": "袁简斋先生生挽诗",
    "authorName": "刘锡五",
    "authorId": "adcfe4dbc379552bd1457b72d1457b72",
    "dynasty": "清",
    "content": [
      "作宰桐乡便作家，甘棠阴里种桑麻。",
      "山中安石留棋墅，屏后扶风列绛纱。",
      "死悟前因仍是月，生无一日不看花。",
      "口碑尽有遗民戴，岂止天台老衲夸。"
    ]
  },
  {
    "id": "adcfe4dbc379552b9d302b3c48249bc5",
    "title": "卷施阁燕集",
    "authorName": "刘锡五",
    "authorId": "adcfe4dbc379552bd1457b72d1457b72",
    "dynasty": "清",
    "content": [
      "我懒不结客，愿从诗人游。烹字恒苦饿，对酒能忘忧。",
      "卷施主人大招手，恰有苏家酒一斗。燕市酒徒多故人，入座无烦问谁某。",
      "学士乍辍螭头班，青衫司马官正闲。画鬼山人阁画笔，吟愁平子停吟笺。",
      "西曹水部都散直，大复恰并崆峒肩。枫欲丹时菊欲黄，一风一雨天深凉。",
      "当关不怕醉尉醉，骂座或恕狂奴狂。乐莫乐兮文字知，惜莫惜兮少壮时。",
      "一年好景君须记，百罚深杯我不辞。君不见，韝上鹰，早时呼雨春风声。",
      "又不见，梁间燕，江南塞北年年见。万物变化有如此，英雄竖子皆前死。",
      "阮公恸哭徒为尔，乐哉糟丘吾老矣。"
    ]
  },
  {
    "id": "adcfe4dbc381bb32f864f609ab586a64",
    "title": "秋雨后偶集小园读五公先生壁诗感忆即步原韵",
    "authorName": "阎中宽",
    "authorId": "adcfe4dbc381bb32d1457b72d1457b72",
    "dynasty": "清",
    "content": [
      "漫向烟霞问子皮，鹖冠栖隐此相宜。",
      "每逢高士尊频倒，为赏名花座屡移。",
      "夜雨浮筠添翠箨，夕阳寒蝒噪高枝。",
      "藤床犹设南窗下，空见龙标壁上诗。"
    ]
  },
  {
    "id": "adcfe4dbc388f73c2c5e5b0ce819a6eb",
    "title": "春日田园杂兴",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "墙角春风吹棣棠，菜花香里豆花香。",
      "看鱼独立小池影，数笋闲行竹筱长。",
      "白眼望天非是醉，科头混俗若为狂。",
      "莫嫌世外人疏放，彭泽情深胜沅湘。"
    ]
  },
  {
    "id": "adcfe4dbc388f73c2c5e5b0c02f702c2",
    "title": "春日田园杂兴",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "闻说山中好问津，桃花如梦水如尘。",
      "乍看幕燕成新垒，谁忆泥牛换早春。",
      "打鼓吹箫今岁社，更衣脱帽旧时人。",
      "门前柳色依然绿，陶令年来避葛巾。"
    ]
  },
  {
    "id": "adcfe4dbc388f73c2c5e5b0cec52b695",
    "title": "春日田园杂兴",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "春社才过雨水中，灌园初学问山翁。",
      "新成芥辣旋栽苣，既落瓜壶不用葱。",
      "衣履已知非晋代，蚕桑聊自说《豳风》。",
      "高原小麦青青秀，不见歌声起故宫。"
    ]
  },
  {
    "id": "adcfe4dbc388f73c2c5e5b0c9e853b13",
    "title": "春日田园杂兴",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "野水滩头长荻芽，池塘处处起鸣蛙。",
      "一春多雨占三白，二月无茶摘五加。",
      "寒食沓来惊汉腊，塞歌时起接边笳。",
      "春郊风景还如旧，添得伤心是短髽。"
    ]
  },
  {
    "id": "adcfe4dbc388f73c2c5e5b0c495ec3e4",
    "title": "春日田园杂兴",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "舍北村南雨又晴，倦抛书卷漫游行。",
      "山鸠逐妇每双唤，苍鼠窥人时独惊。",
      "种秫拟成千日酒，腌菘聊当一春羹。",
      "月泉甲子依稀是，读罢遗编泪暗倾。"
    ]
  },
  {
    "id": "adcfe4dbc388f73c7c21877b09611b63",
    "title": "喜宋子犹从上海归赋赠",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "十年蹈海一身轻，故国重回代已更。",
      "梦里鲸波如昨日，尊前鲑菜只平生。",
      "乾坤何处容孤往，丘壑吾侪且耦耕。",
      "遁世工夫正无限，可能相助一经营。"
    ]
  },
  {
    "id": "adcfe4dbc388f73c5e4e5b3fbc77b92b",
    "title": "遥哭希声钱公",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "中原倾覆事如何，穷海孤臣强负戈。",
      "利钝由天非所计，鞠躬自我更无他。",
      "流离尚欲书章句，疾革犹闻唤渡河。",
      "正气如公那可灭，涛声隐隐似悲歌。"
    ]
  },
  {
    "id": "adcfe4dbc388f73c5e4e5b3feeb70b6a",
    "title": "遥哭希声钱公",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "营头夜陨海涛奔，真宰茫茫未可论。",
      "绝岛君臣留正朔，瘴天风雨葬忠魂。",
      "谁将心事传龙比，赖有遗书属弟昆。",
      "千古崖山成恨事，临风遥恸一倾樽。"
    ]
  },
  {
    "id": "adcfe4dbc388f73c80bbce260ee6dc46",
    "title": "重阳后一日含绿堂吟社雅集分韵得七虞",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "茱萸插罢酒还沽，余兴龙山尚未孤。",
      "万古乾坤皆草莽，一时人物在菰芦。",
      "月泉开社天星聚，铁匣缄诗井水枯。",
      "宇内谁成三不朽，壮心空老北山愚。"
    ]
  },
  {
    "id": "adcfe4dbc388f73c2785a80444a2e133",
    "title": "次韵挽瞿稼轩归葬",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "砥柱乾坤赖老谋，那堪宰相尽风流。",
      "横江已断千寻锁，筹国谁开万里楼？",
      "南粤兵戈行殿恨，东皋花木故园愁。",
      "渡河只有宗留守，恸哭相从地下游。"
    ]
  },
  {
    "id": "adcfe4dbc388f73c51299938617c6346",
    "title": "感遇诗",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "潜鱼怀深渊，飞鸟慕青冥。志尚各有适，罗弋纷四陈。",
      "神龙失云雾，蠖伏同众鳞。哲士无势位，俯首齐凡民。",
      "仰叹发浩歌，悲来痛填膺。气数苟在天，匹夫岂能争。",
      "时予避地水村，土人乱，复入城。仲雍避荆吴，断发文其身。",
      "殷箕遘昏乱，佯狂受奴髡。少连柳下惠，降辱称逸民。",
      "微服过宋都，去衣入裸人。在昔大圣哲，处困皆有伦。",
      "区区卑贱子，含垢安足嗔。伏读明夷卦，悠然感我心。",
      "柔顺以蒙难，艰贞晦其明。踬马恒破车，恶妇恒破家。",
      "冠帻事攻劫，安能正奇邪。汉家四百载，党祸为萌芽。",
      "处士盛名节，朝廷非所嘉。名节尚不可，何况群骄奢。"
    ]
  },
  {
    "id": "adcfe4dbc388f73c512999385f9949ab",
    "title": "感遇诗",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "睢阳四战地，孤立贼垒中。",
      "屹然障江淮，不与降丑同。",
      "茶纸鼠雀尽，身死城亦空。",
      "巡远固足钦，斯民实奇忠。",
      "河北廿四郡，闻之宁愧衷。"
    ]
  },
  {
    "id": "adcfe4dbc388f73c512999384adb3648",
    "title": "感遇诗",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "小隐隐陵阿，大隐隐朝市。",
      "朝市我不能，陵阿亦殊赘。",
      "卜居东南隅，落落有爽气。",
      "左顾通人烟，右览接荷芰。",
      "平畴繁嘉蔬，古冢出高树。",
      "虽非山林间，亦有泉石致。",
      "一廛聊自息，治乱委人事。",
      "丹穴有雏凤，乃在山之阴。",
      "青变白鹤侣，朝夕相和鸣。",
      "养此羽毛奇，翩然备仪庭。",
      "明王闇不作，海宇群沸惊。",
      "鸾鹤纷翻飞，鸱鸮互纵横。",
      "孤凤何所之，敛翮避逡巡。",
      "岂无德辉著，时穷非炫珍。",
      "灵龟曳其尾，雄鸡惮为牲。",
      "祥麟出周季，将贻田父禽。"
    ]
  },
  {
    "id": "adcfe4dbc388f73c512999387a042d5c",
    "title": "感遇诗",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "仲尼千载师，偃蹇生衰周。",
      "孟轲谈王道，七雄非其俦。",
      "濂洛关闽儒，学至君未求。",
      "晦翁振绝续，南渡时蒙羞。",
      "嗟嗟鲁斋公，仕元以为尤。",
      "岂天靳斯文，每出多邅遛。",
      "展卷仰前哲，浩然忘我忧。"
    ]
  },
  {
    "id": "adcfe4dbc388f73c512999381542cbfb",
    "title": "感遇诗",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "渔阳鼙鼓惊，征尘动地起。",
      "河北多郡县，一朝尽风靡。",
      "常山有太守，恸哭整军士。",
      "誓心匡社稷，志烈身竟死。",
      "长乐何如人，纡纡佩金紫。"
    ]
  },
  {
    "id": "adcfe4dbc388f73c51299938e8a41cec",
    "title": "感遇诗",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "平生寡交与，与世殊淡漠。",
      "天涯有数子，相知在寥廓。",
      "或如孔程交，或辨朱陆学。",
      "或闻声相思，曾未接酬酢。",
      "遥遥南北海，此心契如约。",
      "风尘暗天来，踪迹各飘泊。",
      "出处或可期，生死殊未卜。",
      "会晤当何时，六合庶开拓。"
    ]
  },
  {
    "id": "adcfe4dbc388f73c512999385b64c233",
    "title": "感遇诗",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "仲冬霜雪降，寒月光逾凉。",
      "独夜起徘徊，矫首中庭望。",
      "三垣何闇汶，列宿纵横行。",
      "天狼射丸丸，舒光异平常。",
      "旄头当天明，弧矢驰不张。",
      "天道不可知，叹息徒彷徨。"
    ]
  },
  {
    "id": "adcfe4dbc388f73cdfd00280de95a832",
    "title": "送闽中林衡者游中原长歌",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "石斋先生天下师，君能弱冠长揖之。著书如风腕欲脱，吐论凿凿称雄奇。",
      "石斋为君亦拱手，略尽形骸呼小友。赠君药言送君诗，直欲与君分半亩。",
      "天公天公何不仁，忠臣饿死英雄贫。岭云如山战骨白，至今闽海飞征尘。",
      "男儿致身苦不早，双鬓蹉跎浑欲老。安能局促辕下驹，凤凰翱翔在苍昊。",
      "束书蹑屩作壮游，志气直欲凌九州。扁舟千里入吴会，上书论古惊同俦。",
      "腐儒如予那足道，感君意气为倾倒。挥毫赠我琅玕辞，愧乏琼瑶无以报。",
      "君今策蹇问中原，山川漫漫道路昏。胡琴欲碎向何处，夜半起舞心烦冤。",
      "金陵城中王气尽，蒋山断树生芝菌。日落江潮惨不波，维扬明月歌春蚓。",
      "君不见昔日江东祖士雅，击楫中流泪盈把。又不见辽东皂帽翁，语维经典甘孤穷。",
      "丈夫处世只两途，吾子坎壈将安终。中原人才颇不恶，风尘往往倾然诺。",
      "昂藏七尺未长贫，暗中定可相摸索。归来好复过桴亭，西窗剪烛开短屏。",
      "交知四海见吾子，相对使人双眼青。"
    ]
  },
  {
    "id": "adcfe4dbc388f73c7c8c426a19462dd8",
    "title": "春日田园杂兴其三",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "一夜东风春雨赊，起看流水入沟斜。",
      "篱头未下丝瓜种，墙脚先开蚕豆花。",
      "稚子凿池浮乳鸭，老翁摊箔晒新暇。",
      "已知身世无余乐，聊尔徜徉未是差。"
    ]
  },
  {
    "id": "adcfe4dbc388f73c30c6edb6df0155d3",
    "title": "甑山士",
    "authorName": "陆世仪",
    "authorId": "adcfe4dbc388f73cd1457b72d1457b72",
    "dynasty": "清",
    "content": [
      "甑山士，甑山士，甑底山头授书史。",
      "人生何用读五车，但须一识忠孝旨。",
      "轺东北来饮江水，金凫银雁飞都市。",
      "越国风尘高蔽天，两缸覆我甑山前。",
      "上有碧落下黄泉，冥冥长夜年复年。",
      "普天绝无干净地，甑山犹存土一篑。"
    ]
  },
  {
    "id": "adcfe4dbc389d0b061408ba1301c9c93",
    "title": "过百花洲",
    "authorName": "沈作霖",
    "authorId": "adcfe4dbc389d0b0d1457b72d1457b72",
    "dynasty": "清",
    "content": [
      "谁移岩壑入江城，石径参差水木清。",
      "荷背罥珠留雨意，松梢偃盖纳秋声。",
      "宾朋时复传觞咏，花鸟犹然解送迎。",
      "遁迹偏容高隐者，至今废圃忆云卿。"
    ]
  },
  {
    "id": "adcfe4dbc390ce66bcc94f556d9add96",
    "title": "台湾三仁诗",
    "authorName": "陈斐文",
    "authorId": "adcfe4dbc390ce66d1457b72d1457b72",
    "dynasty": "清",
    "content": [
      "台湾奸民杀官弁，草疏千言飞告变。疏言草野臣同春，郡丞程峻之故人。",
      "程峻杀贼贼入署，斗大岩城贼争据。臣率义民克复之，解围专望驰雄师。",
      "微臣虽无守土职，郡丞一印臣擅摄。昧死陈情达天阙，神策军来争破敌。",
      "自愿随营杀群贼，乌牛栏前白刃接。贼败大呼伏兵出，矢竭弦亡外援绝，马蹄一蹶身被执。",
      "丁未季冬月十日，骂贼常山死不屈。事闻当宁颁尺一，庙食千秋奖忠烈。",
      "吁嗟乎，庙食千秋奖忠烈，乃是诸侯老宾客。"
    ]
  },
  {
    "id": "adcfe4dbc390ce66bcc94f555642a48d",
    "title": "台湾三仁诗",
    "authorName": "陈斐文",
    "authorId": "adcfe4dbc390ce66d1457b72d1457b72",
    "dynasty": "清",
    "content": [
      "老罴当道卧，貉子那复过。大军未集孤城倾，壮士一呼贼锋挫。",
      "贵不必横冲都，众不必鸦儿兵；鹿仔港接彰化城，毛葫芦即君子营。",
      "一战大里杙，再战牛马庄。炮声如雷地中起，杀贼不克被杀戕。",
      "贼戕真义士，诏书煌煌传庙祀。粤东嘉应国子生，乔基其名李其氏。"
    ]
  },
  {
    "id": "adcfe4dbc390ce66bcc94f55ae9cf78d",
    "title": "台湾三仁诗",
    "authorName": "陈斐文",
    "authorId": "adcfe4dbc390ce66d1457b72d1457b72",
    "dynasty": "清",
    "content": [
      "恋父必甘白刃蹈，满姑死烈刃死孝。",
      "骂贼不畏遭群凶，满姑死孝还以忠。",
      "三尺刀光一尺水，满姑知生不知死。",
      "君恩隆祀台湾城，满姑虽死仍如生。",
      "史乘千秋载奇节，刘郡丞女年十七。"
    ]
  },
  {
    "id": "adcfe4dbc39d80625f2a381892d4279b",
    "title": "山居",
    "authorName": "杨素蕴",
    "authorId": "adcfe4dbc39d806246031b3d7c4ede33",
    "dynasty": "清",
    "content": [
      "高秋孤杖倚云间，坐看溪光卧看山。",
      "白雪风翻惊叠浪，青苔雨湿出层斑。",
      "群归倦鸟飞飞急，对浴轻鸥泛泛闲。",
      "欸乃数声天欲暮，渔舟轻带夕阳还。"
    ]
  },
  {
    "id": "adcfe4dbc39d80625f2a38182657da1d",
    "title": "山居",
    "authorName": "杨素蕴",
    "authorId": "adcfe4dbc39d806246031b3d7c4ede33",
    "dynasty": "清",
    "content": [
      "飞楼缥缈枕河湄，绕屋群峰列嶂随。",
      "雨脚每从晴外见，滩喧翻与静中宜。",
      "税完胥吏宁过舍，野放鸡豚偶到篱。",
      "不学武陵深避世，渔舟停棹莫相疑。"
    ]
  },
  {
    "id": "adcfe4dbc3a3d7b199056cc324fe870f",
    "title": "赠钱饮光",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "蹀血生还万里天，土床树屋尚依然。",
      "笺余《易》象研朱细，踏遍云山著屐便。",
      "久矣泥涂书亥字，凄其衰白感丁年。",
      "谁怜灵武麻鞋叟，老向空山拜杜鹃。"
    ]
  },
  {
    "id": "adcfe4dbc3a3d7b166e52b891f216ef9",
    "title": "西泠展墓",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "三尺蓬科几树梅，梅根碧血总成苔。",
      "春山雨露僧时到，画角昏黄鹤一来。",
      "入梦有人迷北海，招魂无地哭西台。",
      "鸱夷未化钱塘水，莫怪潮声夜夜雷。"
    ]
  },
  {
    "id": "adcfe4dbc3a3d7b166e52b893ad85be4",
    "title": "西泠展墓",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "麦饭椒浆拜草间，相看应怪我苍颜。",
      "休疑陆弟曾如洛，为报梁童已出关。",
      "将母归来无旧业，藏书到处有名山。",
      "《西征》赋就何人赏，焚向东风血泪斑。"
    ]
  },
  {
    "id": "adcfe4dbc3a3d7b14cac6b2d4f93eae1",
    "title": "二姜先生祠",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "轼辙齐名世早知，百年忠义系人思。",
      "忠传折槛排奸日，义想衔刀伏阙时。",
      "两地青磷埋宿草，一山红树妥新祠。",
      "吴门野老多相识，雪涕争看幼妇碑。"
    ]
  },
  {
    "id": "adcfe4dbc3a3d7b15398465ace405354",
    "title": "经姜给谏墓作",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "青峰一曲抱愁云，中有先朝谏议坟。",
      "往日儿童识邹浩，到今野老哭刘蕡。",
      "山头树屋称残卒，地下戎衣见故君。",
      "埋骨便为干净土，丰碑华表漫纷纭。"
    ]
  },
  {
    "id": "adcfe4dbc3a3d7b155e0c4de68b56878",
    "title": "羊城杂咏",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "崖山尚住宋遗民，文陆当年事苦辛。",
      "穷海不春犹正朔，孤航无土自君臣。",
      "忠魂郁作潮头怒，浩气蒸成蜃阙新。",
      "异代流风多感激，草间时有纳肝人。"
    ]
  },
  {
    "id": "adcfe4dbc3a3d7b1764a376b083c286b",
    "title": "马当山",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "飞帆如箭劈流开，遥奠江神酒一杯。",
      "好风肯与王郎便，世上惟君不妒才。"
    ]
  },
  {
    "id": "adcfe4dbc3a3d7b1af5daad95c89b6be",
    "title": "卦山",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "卦山交山阳，孤峰独崔嵬。",
      "下眺一气中，棱棱露岩崖。",
      "森如六爻列，错若万卦排。",
      "我来正雪霁，寒空无纤埃。",
      "群峰皎练明，万柏攒一苔。",
      "远见介山巅，干霄白皑皑。",
      "近瞩交城城，微茫辨楼台。",
      "文峪下西溪，汾川自东来。",
      "连山走黄河，屏扆却抱回。",
      "谁言万家县，形势亦壮哉。",
      "守险在良牧，济世须雄才。",
      "利铁锢穷岩，健马嘶风哀。",
      "刘渊亦何人，石匣为之开。",
      "苍天不可问，浩歌舒远怀。"
    ]
  },
  {
    "id": "adcfe4dbc3a3d7b19fbacca801f33832",
    "title": "赠杜于皇",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "男儿无家复无国，六合飘然一孤客。客行落落云出岑，其去无迹来无心。",
      "山水佳处便淹泊，偶然相遇不可寻。黄冈先生古豪士，胸吞云梦八千里。",
      "神鹰铩翮不得飞，丹霄碧海将安归。三十年来泛江舸，大块无尘能著我。",
      "商山须眉大泽裘，游戏人间无不可。往年访友扬州城，州人喧呼看岁星，如云冠盖趋门庭。",
      "先生酣眠醉不醒，醒来洗眼焦山青。金焦如螺意不快，一叶翩然下江濑。",
      "青丘方壶不可期，白龙赤鲤遥相待。我亦汗漫之遐方，束发结交多老苍。",
      "惟翁差池未识面，江云关树空相望。锡山叶脱蠡湖朗，散步禅房见邛杖。",
      "怪来避地已经年，笑我劳劳逐尘鞅。昆明劫火方洞然，老鳌抃山波接天。",
      "土偶桃人莫相笑，久客会有还山年。先生无事但宴眠，大瓢满酌清冷泉。",
      "君不见君家杜陵丧家者，茅屋秋风泪盈把，挥泪高歌《洗兵马》。"
    ]
  },
  {
    "id": "adcfe4dbc3a3d7b1d58d51c66715e4a9",
    "title": "忻州婴杵庙",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "烈士不爱生，亦不卤莽死。",
      "苟生颜面羞，徒死魂魄耻。",
      "生死各有立，机括妙相倚。",
      "婴杵得其深，一发存赵祀。",
      "千夫共舆瓢，不如道旁委。",
      "两人利断金，同心而殊轨。",
      "间牒有阴阳，奇正相表里。",
      "神鬼未能窥，宵小安足拟。",
      "赵朔亦何人，得士有如此。",
      "驱车出忻州，酹酒吊故里。",
      "秋风正萧骚，浩歌热双耳。",
      "带兆虽中绝，巢卵岂俱毁。",
      "藏山不可求，哀哀哭公子。"
    ]
  },
  {
    "id": "adcfe4dbc3a3d7b1d58d51c6df38eb9a",
    "title": "忻州婴杵庙",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "古人贵成事，今人贵成名。",
      "义声岂不美，躁取事或倾。",
      "吾心在千秋，旦暮安足争。",
      "太史佣法章，丙吉不自明。",
      "生潼闻李善，卖卜有王成。",
      "短棰诟楚隶，漏船舞吴兵。",
      "奇巧千万端，权舆于杵婴。",
      "精诚生智术，狡狯不足惊。",
      "死生判难易，当时费权衡。",
      "功成终下报，命乃鸿毛轻。",
      "为难勿藉口，君子守其经。"
    ]
  },
  {
    "id": "adcfe4dbc3a3d7b1928fcf08ac84ba02",
    "title": "画松歌为梅瞿山作",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "画松不难与松似，贵得寒空磊落意。一片梢云拂雪姿，巍峨迥与凡柯异。",
      "梅君都官之后人，才华标格都绝尘。善画尤工作松树，寸管貌出千龙鳞。",
      "孤根直干势奇矫，烟涛漠漠开清晓。直如白虹亘晴霄，怒如苍龙作鳞爪。",
      "端如岩廊坐伟人，高如深林出遗老。一气淋漓入化工，千寻错落舒怀抱。",
      "毕宏韦偃不可追，粉本岂是人工为。十年看松甫落笔，黄山万树为君师。",
      "黄山之松信奇绝，太古以来无斩伐。十步蟠拿九步折，行空偃地无罅缺，支撑岩崖碍日月。",
      "嗟我不得掉臂行游于其间，尘沙日夕雕壮颜。徒对慈仁两秃干，朝行婆娑暮忘还。",
      "梅君何当访尔就茅屋。抱琴醉枕松根宿，看君作画题诗老亦足。"
    ]
  },
  {
    "id": "adcfe4dbc3a3d7b181ab1e130d6bd950",
    "title": "万年桥",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "旧传吴胥门，有桥甚雄壮。",
      "不知何当事，谄媚分宜相。",
      "拆毁远送之，未悉其真妄。",
      "兹来经秀江，巍桥俨在望。",
      "横铺八九筵，袤亘数十丈。",
      "石质尽坚珉，蹲狮屹相向。",
      "皆言自苏来，运载以漕舫。",
      "严老自撰碑，亦颇言其状。",
      "始知语不虚，世事多奇创。",
      "桥梁是何物，乃作权门饷。",
      "鞭石与驱山，势力岂多让。",
      "充此何不为，穹天一手障。",
      "为德于乡里，或云差可谅。",
      "不闻掠彼衣，而令此挟纩。",
      "冰山一朝摧，籍没无留藏。",
      "独此岿然存，千秋截江涨。",
      "颂詈两不磨，功罪亦相当。",
      "犹胜庸庸流，片善无足况。",
      "吴山多佳石，胥江足良匠。",
      "有能更作桥，旧式犹可仿。"
    ]
  },
  {
    "id": "adcfe4dbc3a3d7b1f83b1283db9cf3d6",
    "title": "泛洞庭湖",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "九江潴一湖，占地楚封半。",
      "名城十二三，微茫缀湖畔。",
      "夏秋水盛时，涵天四无岸。",
      "中流吐日星，余波沸江汉。",
      "我行值仲冬，水落势平漫。",
      "犹然浩无涯，道里不可算。",
      "安乡抵巴陵，淹泊屡昏旦。",
      "眠餐蛟龙窟，偃息冯夷馆。",
      "风涛猛堪惊，云物奇可玩。",
      "霞蒸锦鲜新，日烁金灿烂。",
      "水浮玻璃天，山横青玉案。",
      "帆移畏回飙，雁度愁弱翰。",
      "城中标五湖，雄奇此为冠。",
      "平生慕图咏，及兹穷壮观。",
      "最喜流潦清，客水尽消散。",
      "全湖露真形，山川见条贯。",
      "惟湖有容德，不盈亦不暵。",
      "世人昧远览，临流畏湍悍。",
      "不有大壑潴，数州尽沈灌。",
      "配渎能停潆，比海齐浩瀚。",
      "愧无郭木才，神功莫能赞。",
      "亭毒思化源，望洋但三叹。"
    ]
  },
  {
    "id": "adcfe4dbc3a3d7b11c3f1257438e3e1f",
    "title": "水车",
    "authorName": "潘耒",
    "authorId": "adcfe4dbc3a3d7b1e4873aa9c59b469d",
    "dynasty": "清",
    "content": [
      "世间大巧不自用，用物之力因自然。",
      "力大无过风与水，驱使有道天无权。",
      "帆樯辐毂皆圣作，水车奇妙尤无前。",
      "筑防壅水令湍悍，冲波蹴踏车轮旋。",
      "轮广丈余贯以轴，编筒其上巧在偏。",
      "仰则吸水俯吐水，如瓶倾泻檐溜悬。",
      "刳木为槽受其吐，驾空行远归于田。",
      "神龙卷波谢迅疾，霖雨注地输连绵。",
      "昼翻夜运不暂息，无人守视常转圜。",
      "溪丁作碓舂米谷，山僧修笕行清泉。",
      "一家一户自便利，岂如普润泽不专。",
      "汉阴丈人戒机事，此非私智天机全。",
      "于人无争物无损，其器可守法可传。",
      "吴淞水平不可激，夔蚿相视休相怜。",
      "但安桔槔守拙钝，勤苦亦自邀丰年。"
    ]
  },
  {
    "id": "adcfe4dbc3ba439c2be463ff06bbfabe",
    "title": "别侄婿王子端",
    "authorName": "杨宏绪",
    "authorId": "adcfe4dbc3ba439cd1457b72d1457b72",
    "dynasty": "清",
    "content": [
      "不欲与君别，天涯亲故稀。",
      "吾行正无定，尔去欲何依。",
      "家信烦重寄，乡心欲并归。",
      "相看共惆怅，日暮海云飞。"
    ]
  },
  {
    "id": "adcfe4dbc3ba439c95c64035445997e4",
    "title": "建州道中",
    "authorName": "杨宏绪",
    "authorId": "adcfe4dbc3ba439cd1457b72d1457b72",
    "dynasty": "清",
    "content": [
      "几年不见浣花溪，回首苍茫海日低。",
      "笑我当官无雁处，程程都听鹧鸪啼。"
    ]
  },
  {
    "id": "adcfe4dbc3d0f5a7f4c2c4a02025fe2d",
    "title": "城陵矶",
    "authorName": "沈梅",
    "authorId": "adcfe4dbc3d0f5a7d1457b72d1457b72",
    "dynasty": "清",
    "content": [
      "群山青不断，峭壁两崖开。",
      "风助孤帆上，江穿乱石来。",
      "东陵纷草树，西楚接楼台。",
      "直恐间关老，扁舟七往回。"
    ]
  },
  {
    "id": "adcfe4dbc3d0f5a7ca88b5966923a42f",
    "title": "病起",
    "authorName": "沈梅",
    "authorId": "adcfe4dbc3d0f5a7d1457b72d1457b72",
    "dynasty": "清",
    "content": [
      "支离衾枕岁时迁，强起寻春倍惘然。",
      "芳草当门随路直，落花浮水到根圆。",
      "谈空示病同摩诘，采药求仙笑偓佺。",
      "稍喜园林风渐暖，新晴恰在夕阳边。"
    ]
  },
  {
    "id": "adcfe4dbc3f4fe8b10738f83684ed28d",
    "title": "感事",
    "authorName": "陈大鋐",
    "authorId": "adcfe4dbc3f4fe8bd1457b72d1457b72",
    "dynasty": "清",
    "content": [
      "张目人情动浩叹，近来颇放酒肠宽。",
      "中年哀乐如安石，小事糊涂是吕端。",
      "见说大堤因蚁溃，但愁故纸在蝇钻。",
      "旁人尽诧天孙巧，岂识文章有绣鞶。"
    ]
  },
  {
    "id": "adcfe4dbc3f693ae18d15597b9c27b04",
    "title": "三泉寺访王茂才",
    "authorName": "观荣",
    "authorId": "adcfe4dbc3f693aed1457b72d1457b72",
    "dynasty": "清",
    "content": [
      "扶杖偶然去，沿溪不知远。",
      "日入白云深，天迥丹枫晚。",
      "清磬出深壑，残雪点绝巘。",
      "披萝到梵刹，碍径松枝偃。",
      "琉璃光闪烁，龙象气偃蹇。",
      "弥勒同一龛，山蔬香积饭。",
      "君方抱佛脚，我亦迷途返。"
    ]
  },
  {
    "id": "adcfe4dbc3f693aee6e03f1f22a4b7b9",
    "title": "三月二十七日御青阳总戎邀游杨历岩观瀑诗以酬之兼简州佐言宝侯",
    "authorName": "观荣",
    "authorId": "adcfe4dbc3f693aed1457b72d1457b72",
    "dynasty": "清",
    "content": [
      "元鼎五年下南越，何暇来结山水缘。楼船一去不复返，后二千载名仍传。",
      "我闻岩中瀑布实奇绝，不数匡庐雁荡天台巅。方今总戎整以暇，胜情胜具来相延。",
      "二三好友联辔去，莺啼草绿山花妍。入山逾深路逾狭，泼眼青翠高摩天。",
      "雷声轰轰不见影，蒙茸竹树楼阁悬。纡径以入蚁穴曲，循磴而上螺纹旋。",
      "悬崖断处下无地，千尺倒挂龙蜿蜒。毛发洒然换尘骨，栩栩欲化凌云仙。",
      "灵湫喷出珠错落，神物何日潜九渊。时凌八垓作霖雨，归去抱珠深窟眠。",
      "初看出峡原一线，定知润物成千川。平原旷荡三万顷，灌溉尽作膏腴田。",
      "水源未省何处落，欲叩真宰无言诠。回头雉堞在足底，来往蚁织纷喧阗。",
      "太息红尘消白日，凡心欲悟虚空禅。从来灵境多幽閟，不遇好事谁为宣。",
      "况乎古人亦陈迹，风流难溯魏晋前。徐凝诗恶太白死，髯苏往返无闻焉。",
      "将军此来若发覆，我幸与君相周旋。题诗纪事勒之石，后起何必输前贤。",
      "雄州别驾闻此语，相视而笑为欣然。"
    ]
  },
  {
    "id": "adcfe4dbc3f6ad5329f92e1581e9de7e",
    "title": "太湖",
    "authorName": "刘毓盘",
    "authorId": "adcfe4dbc3f6ad53d1457b72d1457b72",
    "dynasty": "清",
    "content": [
      "寒雁不成字，远山将化烟。",
      "大圜生脚底，摇梦入秋天。"
    ]
  },
  {
    "id": "adcfe4dbc3f6ad534ed8c6c99fd2f788",
    "title": "别友",
    "authorName": "刘毓盘",
    "authorId": "adcfe4dbc3f6ad53d1457b72d1457b72",
    "dynasty": "清",
    "content": [
      "安能郁郁久居此，抖擞缁尘白纻衫。",
      "转捩中流多涉险，东风虽好不张帆。"
    ]
  },
  {
    "id": "adcfe4dbc3f6ad536f7f67e171bb2237",
    "title": "喜晴",
    "authorName": "刘毓盘",
    "authorId": "adcfe4dbc3f6ad53d1457b72d1457b72",
    "dynasty": "清",
    "content": [
      "梦回闻鹊欢，咄咄曦当昼。",
      "缸爿云扫开，积气塞天漏。",
      "譬诸久病痊，燥湿理相纠。",
      "无田不为灾，我独得天厚。",
      "此邦最低下，粉饰风俗厚。",
      "游民一胡多，弃土每八九。",
      "所恐黄淮冲，流离遍衰幼。",
      "蠲赈事两难，外肪中已朽。",
      "救荒于既荒，铤险絷鹿走。",
      "安能饥不食，祸率起于口。",
      "惟俭能支贫，转移一反手。",
      "使天而雨珠，我得食诸否。"
    ]
  },
  {
    "id": "adcfe4dbc3f6ad53622c84a56e9c7cc1",
    "title": "茅山",
    "authorName": "刘毓盘",
    "authorId": "adcfe4dbc3f6ad53d1457b72d1457b72",
    "dynasty": "清",
    "content": [
      "飞花香过山去，老树声作涛喧。",
      "终日不闻世事，此间即是桃源。"
    ]
  },
  {
    "id": "adcfe4dbc41a707207298872602c6c37",
    "title": "和王介甫阴山画虎图用元韵",
    "authorName": "胡庭麟",
    "authorId": "adcfe4dbc41a7072d1457b72d1457b72",
    "dynasty": "清",
    "content": [
      "边城风劲严冬及，厚坤冻裂鸢啸急。猛虎乘时肆吞噬，攫人不得作人立。",
      "瞋目狋狋两杯凸，利爪怒搏石深入。跠身妥尾舌甜𦧡，腥风上厉星辰湿。",
      "君侯作画笔如刀，物丑纤巨胸中包。世间描摹祇类狗，始识君侯家法高。",
      "君侯计虑穷毛发，才横更欲挞戎羯。身郁奇能不见收，想当下笔目眦裂。",
      "余自喜遭时泰然，异类慄詟伏穷边。井里乐恺无苛政，学堂高大恣嬉眠，不忆将军射猎年。"
    ]
  },
  {
    "id": "adcfe4dbc41dc2b9d798dcb53bf50585",
    "title": "和许赤城立秋感怀",
    "authorName": "于卿保",
    "authorId": "adcfe4dbc41dc2b9d1457b72d1457b72",
    "dynasty": "清",
    "content": [
      "主宾风雅似陈徐，共向苏门乐隐居。",
      "闲径苔痕新雨后，小栏桐影早秋初。",
      "读书志欲同君实，献赋心还鄙《子虚》。",
      "更有述怀新句好，赠予郑重比琼琚。"
    ]
  },
  {
    "id": "adcfe4dbc4201d12cd2945edcbf8d2d2",
    "title": "蕉溪雨泊",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "楚江逆溯尽，进艇铁溪东。",
      "不断迎梅雨，还飘罨岸风。",
      "山连鸡塞险，滩入虎牙雄。",
      "百里乡关路，依依叹转蓬。"
    ]
  },
  {
    "id": "adcfe4dbc4201d121ebdfa7d38b48833",
    "title": "乙卯苗变纪事",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "疆理仍戎索，招摇自汉旌。",
      "如何妖气炽，又见阵云横。",
      "姎女雄徵侧，精夫诩单程。",
      "不知夜郎道，已用伏波兵。"
    ]
  },
  {
    "id": "adcfe4dbc4201d12036e29c56b8eacb4",
    "title": "琴溪",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "隐雨岩初霁，琴溪渡几深。",
      "仙人何处所，遗迹此招寻。",
      "明月有来去，白云无古今。",
      "殷勤探洞口，沆瀣与谁斟。"
    ]
  },
  {
    "id": "adcfe4dbc4201d12bbd282d3f669f07c",
    "title": "送蒋绣谷由余庆之朔州",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "十载南荒吏，诗歌兴未衰。",
      "钓藤酣野酿，乐府唱新词。",
      "犵鸟翻山鹧，蛮花缀刺梨。",
      "播州居亦得，刘柳不曾知。"
    ]
  },
  {
    "id": "adcfe4dbc4201d12bbd282d3b9f0e43b",
    "title": "送蒋绣谷由余庆之朔州",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "夜郎五尺道，云树渺相望。",
      "关塞九边险，风烟万里长。",
      "晋祠遥驻马，阴馆早飞霜。",
      "凭仗南来雁，殷勤慰断肠。"
    ]
  },
  {
    "id": "adcfe4dbc4201d12fbcd932713354480",
    "title": "望青草湖吊郭仲炳",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "昆池旧擅湖山胜，舟屋滨湖复倚山。",
      "不见林逋飞鹤出，空思魏野跨驴还。",
      "平居同调人芜没，黔国怜才事等闲。",
      "传得高峣绝唱在，近华深处几开颜。"
    ]
  },
  {
    "id": "adcfe4dbc4201d12e8aa9026d727e948",
    "title": "渡澜沧江",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "长虹一跨并槎浮，博望真夸万里游。",
      "要隘地矜三齿险，承平人散八关愁。",
      "江于上下疑无底，天到西南欲尽头。",
      "黑水穷源何处是，哀牢郡县古梁州。"
    ]
  },
  {
    "id": "adcfe4dbc4201d121b8858b2588042a7",
    "title": "高邮晚兴",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "稻凉吠蛤柳嘶蝉，最是江淮八月天。",
      "三十六湖吟未尽，西风吹上打鱼船。"
    ]
  },
  {
    "id": "adcfe4dbc4201d123626ce0ec3ef7160",
    "title": "漫兴",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "平生自负扶犁手，欲学躬耕耦犵丁。",
      "点检锨犹未办，雨窗先课相牛经。"
    ]
  },
  {
    "id": "adcfe4dbc4201d121d68fd33dffcb4fe",
    "title": "新正雪行宛陵道中",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "山转劳劳且莫论，双羊风雪正销魂。",
      "一杯小贳茅柴酒，身在梅花溪上村。"
    ]
  },
  {
    "id": "adcfe4dbc4201d127fb88beadc121785",
    "title": "云安坡",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "拔地起层峦，黏天耸叠嶂。",
      "路从迤逦来，山复回环向。",
      "跋马一再登，举手云霄抗。",
      "飞雨洒其下，高鸟不在上。",
      "屹然五岳中，势欲争雄长。",
      "云气倏往来，八荒通一望。",
      "部落杂诸罗，一气空亭障。",
      "滇黔楚蜀粤，于此扼其吭。",
      "我生如醯鸡，闭置在瓮盎。",
      "及兹纵跬步，始觉天宇旷。",
      "若士与云将，云中傥相访。",
      "高歌升天行，辗然一神王。"
    ]
  },
  {
    "id": "adcfe4dbc4201d122bd273be6f25398c",
    "title": "日铸茶歌呈杨大尹芄若",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "越中茶品尚日铸，稽山采摘谷雨前。",
      "土人揉焙出新意，喷薄兰雪尘埃蠲。",
      "品题不负六一语，诗句亦人龟堂传。",
      "封题白泥印赤印，包里青箬驰江船。",
      "风炉石铫趣煎爚，口未得到心先怜。",
      "鼓浪圆或疑蟹眼，翻匙大可如榆钱。",
      "姜盐未敢如琐屑，疱湢况不邻腥膻。",
      "色香兼胜味亦绝，如㔢比拟嗟何偏。",
      "定州花磁琢红玉，一啜意气凌飞仙。",
      "垂杨踠地绿于染，桃花照眼红欲然。",
      "凭君莫谩杀风景，更持清醑开琼筵。"
    ]
  },
  {
    "id": "adcfe4dbc4201d12f42d8a608666f836",
    "title": "老鸦关",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "匹马重嘶尾洒驿，漏天不漏见初日。",
      "夹衣当暑昼生寒，榾柮炉头不敢出。",
      "栈道凌空石磴悬，画图到处有攀缘。",
      "老鸦关上鸦飞绝，两角孤云一握天。"
    ]
  },
  {
    "id": "adcfe4dbc4201d129b2bc056cbab71d8",
    "title": "丁未京邸感念旧游有作",
    "authorName": "田榕",
    "authorId": "adcfe4dbc4201d12d1457b72d1457b72",
    "dynasty": "清",
    "content": [
      "廿载京华聚会身，苍茫影事记前尘。",
      "青苔满榻无今雨，明月窥筵似故人。",
      "醉舞莺花怜上日，徘徊风露感萧长。",
      "重来尺五城南地，红药依然作好春。"
    ]
  },
  {
    "id": "adcfe4dbc42c8e94ec3b12129aae3f9a",
    "title": "有所思寄雨苍季平兄弟",
    "authorName": "刘青莲",
    "authorId": "adcfe4dbc42c8e94d1457b72d1457b72",
    "dynasty": "清",
    "content": [
      "问予何所思，渺在千里友。",
      "复问思何切，少交今白首。",
      "古交淡如水，今交浓如酒。",
      "酒浓祇能暂，水淡乃可久。",
      "久要百年心，暂好一朝口。",
      "敦古君锐先，薄今我怯后。",
      "贞坚霜后松，摇落风前柳。",
      "两地各努力，千载期不朽。"
    ]
  },
  {
    "id": "adcfe4dbc43c3d1d1c864ca8848160ba",
    "title": "过郑村吊觉华庵",
    "authorName": "吴颐吉",
    "authorId": "adcfe4dbc43c3d1dd1457b72d1457b72",
    "dynasty": "清",
    "content": [
      "觉华古禅院，代谢成千秋。",
      "忆昔少年日，来登云外楼。",
      "诗人忽已往，法相安可求。",
      "叹息不能去，徘徊上废丘。"
    ]
  },
  {
    "id": "adcfe4dbc43c3d1de4f955b51be642c6",
    "title": "邵竹屿过访",
    "authorName": "吴颐吉",
    "authorId": "adcfe4dbc43c3d1dd1457b72d1457b72",
    "dynasty": "清",
    "content": [
      "种瓜东陵下，瓜美甘如饴。",
      "迢迢碧溪水，乔木影参差。",
      "中有读书处，梦寐常见之。",
      "楼前花木茂，百本多离奇。",
      "阶下秀兰草，春夏何葳蕤。",
      "结构念先泽，载培勤灌滋。",
      "流连动过客，况忝座中师。",
      "世运有代谢，人生感别离。",
      "纷纷树间鸟，巢覆无栖枝。",
      "展转雉皋下，季女常苦饥。",
      "徘徊虞山道，旅人丧斧资。",
      "好古犯天忌，飞电逐蛟螭。",
      "龙眠写生手，破壁骑金狮。",
      "囊空竟羞涩，矫首犹伸眉。",
      "欲从季主卜，前路曷可推。",
      "江南兵未罢，旋归定何时。"
    ]
  },
  {
    "id": "adcfe4dbc4484cf50da91e4f50c3e29c",
    "title": "阿育王山放光松次钱少詹辛楣韵",
    "authorName": "蒋仁",
    "authorId": "adcfe4dbc4484cf5955a15840731460a",
    "dynasty": "清",
    "content": [
      "华盖虬松似，幢幢翠扫肩。",
      "毫光舍利现，劫火石鳞坚。",
      "玩世经梁宋，蟠云寿梵天。",
      "直愁腾化去，神物二千年。"
    ]
  },
  {
    "id": "adcfe4dbc4484cf56c187dbd1043315e",
    "title": "山阁雨中喜邵四右庵至即送晚晴山长还山阴叠涪翁仁亭诗韵",
    "authorName": "蒋仁",
    "authorId": "adcfe4dbc4484cf5955a15840731460a",
    "dynasty": "清",
    "content": [
      "昏沈湖上雨，舒卷云中山。",
      "云山抱城走，杰阁凌朝寒。",
      "笠屐天际落，古道君一斑。",
      "不惮峻岭滑，送客吴越关。",
      "行衣尽岚气，笑语倚危栏。",
      "相于岁晏里，听雨围炉间。",
      "俄顷雨声止，霁色明江端。",
      "贺监从此去，中流应仰观。"
    ]
  },
  {
    "id": "adcfe4dbc4484cf5ba3b6cd09aee288f",
    "title": "丙午十二月五日雨中答邵四右庵喜予至三用涪翁仁亭诗韵",
    "authorName": "蒋仁",
    "authorId": "adcfe4dbc4484cf5955a15840731460a",
    "dynasty": "清",
    "content": [
      "贺监峭帆去，余亦归故山。",
      "回睇万松岭，云雾霾高寒。",
      "君家好兄弟，文采蔚豹斑。",
      "不见数十日，迟我风雨关。",
      "执手道近状，鸣瀑飞檐栏。",
      "小楼日高卧，翰墨有余闲。",
      "折梅怀陆凯，当筵赠苏端。",
      "穷达贵适意，其余曷足观。"
    ]
  },
  {
    "id": "adcfe4dbc4498075cfe0bab6a99c72db",
    "title": "寄殷宗山",
    "authorName": "张溍",
    "authorId": "adcfe4dbc4498075d1457b72d1457b72",
    "dynasty": "清",
    "content": [
      "烽烟不到地，岁月任逍遥。",
      "饮犊犹嫌水，临风欲弃瓢。",
      "千峰供杖履，一代见渔樵。",
      "应共巢居子，云根斸药苗。"
    ]
  },
  {
    "id": "adcfe4dbc449a8d93c36df67426669d4",
    "title": "曹仁宪谨荣寿颂",
    "authorName": "黄文彬",
    "authorId": "adcfe4dbc449a8d9d1457b72d1457b72",
    "dynasty": "清",
    "content": [
      "维岳降神，诞我公祖。",
      "幼学壮行，抚绥斯土。",
      "未及下舆，先询疾苦。",
      "衙蠹肃清，闾阎安堵。",
      "维岳降神，诞我公祖。",
      "奉扇仁风，随车甘雨。",
      "敦俗劝农，通商惠贾。",
      "子庶痌瘝，人称召父。",
      "维岳降神，诞我公祖。",
      "养育书田，栽培艺圃。",
      "力挽狂澜，中流砥柱。",
      "道一风同，海滨邹鲁。",
      "维岳降神，诞我公祖。",
      "南极星辉，受天之祜。",
      "菊节华筵，士民歌舞。",
      "祝寿而康，名昭千古。"
    ]
  },
  {
    "id": "adcfe4dbc45216ce8aa5774753df8784",
    "title": "瓮山",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "谷口白烟合，隔林闻打钟。",
      "樵踪不可拾，磴磴湿云浓。",
      "人立一山雪，鸟鸣千涧松。",
      "僧房好闲坐，不为学降龙。"
    ]
  },
  {
    "id": "adcfe4dbc45216ce02d0014a029dc370",
    "title": "西堂秋夕",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "云影度银浦，碧天横数星。",
      "幽人眷良夜，捉席暮山青。",
      "荷动触虚籁，竹深流暗萤。",
      "遥思潞西客，翠袖倚风棂。"
    ]
  },
  {
    "id": "adcfe4dbc45216ce55a2c3a90a8f0f72",
    "title": "白沟",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "客念颇不适，晚风生夕波。",
      "长天隔秋浦，劳者意如何。",
      "此夜戍楼月，虚堂应共多。",
      "徘徊怜远影，相忆一蹉跎。"
    ]
  },
  {
    "id": "adcfe4dbc45216cea259a97cc776f366",
    "title": "夜宿高桥",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "庭树响忽振，天涯知已秋。",
      "檐端数萤没，槛处一星流。",
      "雨气寒生枕，钟声远到楼。",
      "鸣蛙莫喧聒，征客未停驺。"
    ]
  },
  {
    "id": "adcfe4dbc45216ce779e5be704a0ec8c",
    "title": "吴淞泛舟遂抵云间",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "日上九峰道，风轻三泖间。",
      "流水澹无极，白云时出山。",
      "缘念浮家客，高风不可攀。",
      "支颐听渔唱，孤艇放歌还。"
    ]
  },
  {
    "id": "adcfe4dbc45216ce078c7461e9da937d",
    "title": "冬日观象台",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "木落风高画角哀，霜浓野阔一登台。",
      "云旗天转桑干出，日驭烟横碣石开。",
      "黑水遐封思禹迹，金方借箸失边才。",
      "汉家养士恩如海，谁伏青蒲请剑来。"
    ]
  },
  {
    "id": "adcfe4dbc45216ce078c746155b8a272",
    "title": "冬日观象台",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "严飙吹雪满西山，原野苍茫积素间。",
      "钲鼓一军劳挽粟，风沙十月忆当关。",
      "重闉日落铜符出，大漠云驱塞马还。",
      "骠骑贰师俱寂寞，短衣拟缀羽林班。"
    ]
  },
  {
    "id": "adcfe4dbc45216cef32f6d1e5fb4df15",
    "title": "宏农秋怀",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "澹烟荒草足吾庐，日隐孤城叹索居。",
      "紫阁夜深惊独雁，黄河秋冷梦双鱼。",
      "邴生薄宦终成箨，宋玉微辞欲著书。",
      "拥被行吟意惆怅，西风鶗鴂渺愁予。"
    ]
  },
  {
    "id": "adcfe4dbc45216cef32f6d1eea3ad542",
    "title": "宏农秋怀",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "楼上秋光入望多，关山极目奈愁何。",
      "二年蓬迹余孤剑，一夜霜风走大河。",
      "古堞暮笳悲落日，乱山飞叶激颓波。",
      "故园杨柳应萧瑟，谁向章台跋马过。"
    ]
  },
  {
    "id": "adcfe4dbc45216ce072802274b1e0e53",
    "title": "晾甲石歌",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "褒公鄂公沙数恒，昭陵玉马嘶鱼镫。咸阳凿地古戈出，当年白气光如绳。",
      "虬髯公子历长剑，驱除六合归澄清。吐蕃突厥置亭障，受降远树轮台旌。",
      "卢龙螉蠮靖边塞，里甲东作玄菟征。营州都督尚矍铄，提师夜跨东溟鲸。",
      "峨舸大艑泛鸭绿，沧海鱼眼红千层。扶余昼拔躏松漠，乐浪图藉归咸京。",
      "鲛皮犀甲带蜃气，金鳞倒射渔阳赪。归休桃林放牛马，悬崖巨壁争飞腾。",
      "当风长啸脱重铠，刀芒箭镞生光晶。东甘绝磴亘积铁，熊罴百尺蹲崚嶒。",
      "绿沈金销渍苍黝，阴崖白昼蚩尤蒸。高王瞬息递沦丧，云烟过眼驱霜蝇。",
      "东丹崇楼亦煨烬，嗟汝头骨胡狞狰。砺角近资觳觫肉，敲光远趁龙钟僧。",
      "朔风大作海日动，血光疑带蛟涎腥。石坛丛沓舞松漠，百万甲卒啼飞矰。",
      "石门十月滦河冰，陵屯谷藉寒光增。西望潼关见落日，郁葱无复瞻舂陵。",
      "冢起祁连葬白骨，雕戈大羽缠枯藤。招魂不到岩下石，森阴似有愁云凝。",
      "缨縢缀组弗知处，松毛石发空鬅鬙。毋乃夔{鬼虙}奉神守，断趺不许穿金縆。",
      "我欲排天眺平壤，霜高大漠闻呼鹰。作歌摩崖泣山鬼，昏岩夜听雷挝轰。"
    ]
  },
  {
    "id": "adcfe4dbc45216ce98307f7455a5ee6f",
    "title": "晨赴香山道中作",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "入谷闻暗泉，秋塘苇花乱。",
      "露下石气寒，木落前山见。",
      "流烟忽明灭，稍没枫林半。",
      "驱马忆前期，温凉几回换。"
    ]
  },
  {
    "id": "adcfe4dbc45216ce8485d8d502fd8040",
    "title": "中元旧县驿夜歌",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "长河在南斗在北，丛树无人月深黑。",
      "破栅残扉不满百，夜昏沥酒家家哭。",
      "独客闻之黯无色，欲见丘陇那可得。",
      "四年此节在异国，但见他人供酒食。",
      "孤儿何曾在亲侧，灵不见我应叹息。",
      "生不能欢祭远适，父母生我亦何益。"
    ]
  },
  {
    "id": "adcfe4dbc45216ce8485d8d52fa6eb03",
    "title": "中元旧县驿夜歌",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "去年南顿月之日，白六来闻我母卒。惊回泪断哭无声，仰睇皇天白日失。",
      "仓卒翻疑前月书，书上平安谁所笔。怜儿或恐儿心伤，儿归更绕何人膝。",
      "濒危知复欲云何，未亲含殓凭谁说。归来一恸儿今还，呼天不应心如割。",
      "朝来浆酒陈应同，楸梧肃肃生灵风。五子罗立独不见，灵魂应到东阿东。",
      "我妻嫁我十年半，十日啼饥九无饭。苦忆严冬一破裳，嫁衣鬻尽供炊爨。",
      "年余饱暖抵几何，奄欻销沈魂已断。肝摧隐痛弥留时，肠牵儿女泪被面。",
      "流连知尔意无限，到头何日重泉见。月来数女知何如，凄飙淅沥吹裳裾。",
      "朝携祭榼缘青芜，秋坟呼母母则无，觅爷中夜声呜呜。"
    ]
  },
  {
    "id": "adcfe4dbc45216ce8cdecba949231dbc",
    "title": "短兵篇",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "长戈荡决，不如短兵。",
      "急呼亲戚，不如友生。",
      "弹我瑶瑟，拂彼绵丝。",
      "音声雍雍，我当好之。",
      "我心如环，忧不可绝。",
      "朝兴夜眠，转喉卷舌。",
      "狐狸拜月，却略似人。",
      "彼无其具，吾何以亲。",
      "财溺于渊，见者欢喜。",
      "我家固贫，尔亦不起。",
      "奴子盗金，行步战身。",
      "我原不知，虚心畏人。"
    ]
  },
  {
    "id": "adcfe4dbc45216cee23cda863d47fcb3",
    "title": "车遥遥篇",
    "authorName": "梦麟",
    "authorId": "adcfe4dbc45216ce7137debd2612aa89",
    "dynasty": "清",
    "content": [
      "车遥遥，遥遥入烟雾。马不肯停，车不肯住。触石折轴，车轮无声。",
      "白日欲落，风吹马鸣。远忆送者，此时到家。君意已息，我劳如何。",
      "食瓜遇苦，食梅遇酸。采薇苦饥，负薪苦寒。陟彼岨峿，我心如荼。",
      "空林有声，恐非令涂。道逢游子，将别匆匆。出门入门，殊与我同。"
    ]
  },
  {
    "id": "adcfe4dbc45b383c5e6f1e3c8bad0f9c",
    "title": "陈和斋出入敬惜字纸率此敬跋",
    "authorName": "曾浚成",
    "authorId": "adcfe4dbc45b383cd1457b72d1457b72",
    "dynasty": "清",
    "content": [
      "早识书文代结绳，流传千古气薰蒸。",
      "零钩讵忍沟涂弃，剩画奚堪溷浊凝。",
      "悉付洪炉归造化，更投学海泛泓澄。",
      "如君布置心良苦，先圣英灵久式凭。"
    ]
  },
  {
    "id": "adcfe4dbc45b383cb7a72dc72b052ffc",
    "title": "题赠和斋甲戌1814年董建中社奎楼",
    "authorName": "曾浚成",
    "authorId": "adcfe4dbc45b383cd1457b72d1457b72",
    "dynasty": "清",
    "content": [
      "衡文大宪素遵神，海外奎楼拟聿新。",
      "同事诸贤多袖手，惟君应命独劳身。",
      "鸠金搆得规模峻，制器图成俎豆陈。",
      "自是瀛堧罗斗宿，长教翰墨永生春。"
    ]
  },
  {
    "id": "adcfe4dbc45b383cb7b43045ca2c9f36",
    "title": "赞和斋陈先生总理引心书院十三年",
    "authorName": "曾浚成",
    "authorId": "adcfe4dbc45b383cd1457b72d1457b72",
    "dynasty": "清",
    "content": [
      "引心院建十三年，惟日孜孜为劝贤。",
      "讲席宏开陶伟器，文坛结构选青钱。",
      "群材喜得登云路，主席欣看八月仙。",
      "艺苑书勋名可久，歌诗祝颂乐无边。"
    ]
  },
  {
    "id": "adcfe4dbc45b383c1ac15a4cd47ae20f",
    "title": "庚辰1820岁来郡考试闲步引心书院诣文昌寂凝坛及准提寺吕祖庙见其栋宇坚牢门屏巩固规形体制迥异昔时询诸守院人稔知陈君廷瑜勤劳董修从事十三年不厌不倦方得遹观厥成余闻而心慕之不揣鄙词歌以为赠",
    "authorName": "曾浚成",
    "authorId": "adcfe4dbc45b383cd1457b72d1457b72",
    "dynasty": "清",
    "content": [
      "三教回环气运开，文坛佛座接仙台。",
      "凭依在德昭灵感，蕴藉为功达化裁。",
      "慧眼时观龙轴降，灵符画引鹤书来。",
      "百年故址今殊昔，董倡奇勋实伟哉。"
    ]
  },
  {
    "id": "adcfe4dbc45b383ced77366022de8004",
    "title": "准提寺创建已百馀载供奉准提佛母并诸神佛为比丘尼住持焉后尼死失及星散阒其无人香火萧条只存前后二殿虽有北畔店屋作本寺香资然亦典质人家矣而寺宇坍塌炉冷烟消偶至其地令人生寥落之感嘉庆十三年1808增生陈廷瑜等倡议重兴次年即捐资赎回北畔店屋修葺前后两傍寺宇暨所倒坏店屋斋舍香火始复迨二十二年1817再小葺户牖瓦甍佛座神居颇称安稳二十五年1820复捐资重修各殿堂妆塑佛像修置神龛补造器物又复灿然可观焉呜呼寺观盛衰关乎气运惟赖善信君子敦行不怠维持调护以兴衰而振废自兹以往将见香烟䅖灯彩辉煌较前尤盛焉因作诗以",
    "authorName": "曾浚成",
    "authorId": "adcfe4dbc45b383cd1457b72d1457b72",
    "dynasty": "清",
    "content": [
      "一片真诚卫佛门，几番首倡葺只园。",
      "浮屠七级思功德，自觉芳名万古存。"
    ]
  },
  {
    "id": "adcfe4dbc45c13fd297ec1e122e3c5f4",
    "title": "得彭宫保书见示六旬有作赋呈",
    "authorName": "方宗诚",
    "authorId": "adcfe4dbc45c13fdf5c3dd752d1b2a5f",
    "dynasty": "清",
    "content": [
      "衡岳高巍峨，气象千年新。",
      "蜿蟺而磅礴，郁极斯降神。",
      "贤豪不世出，天命康时屯。",
      "翊赞中兴业，度越甫与申。",
      "忆昔文皇初，治极乱萌䟴。",
      "中原咸震慑，束手嗟朝绅。",
      "南山豹隐雾，洞庭龙潜鳞。",
      "忠义倏奋发，伊吕起渭莘。",
      "脱却方山冠，改服振振袀。",
      "纵横江海上，飞驶万千䑳。",
      "救民殷拯溺，逐贼如驱磷。",
      "刚大塞天地，奇气一朝伸。",
      "荩劳十六载，日月净无尘。",
      "尘净谢时去，浩浩心如奫。",
      "当其济物时，高情故绝人。",
      "万钟禄不受，在官类隐沦。",
      "先忧忘后乐，仲淹犹非伦。",
      "东山欣再起，位列要路津。",
      "辞荣受艰钜，义进利则逡。",
      "长江万里险，终岁勤周巡。",
      "思枯夜不寐，虑远眉常颦。",
      "人谓已治安，忧患独切身。",
      "竹柏耐冬寒，桂老性愈辛。",
      "贱子侍公久，见灼知尤真。",
      "疾恶如秋肃，嗜善温若春。",
      "世皆颂公义，而未悉公仁。",
      "与公十年别，迹疏情胥亲。",
      "爱我忘分位，书来何频频。",
      "贻我以诗句，语语肝膈陈。",
      "盛德若无有，休休一个臣。",
      "我愧非令器，苦窳空陶甄。",
      "谬膺贤相举，无术隆斯民。",
      "何当罢官去，随公山水濒。",
      "名篇歌反复，腹中如车轮。"
    ]
  },
  {
    "id": "adcfe4dbc47018756b5ef5cce11859bc",
    "title": "宿圣感寺",
    "authorName": "吕耀曾",
    "authorId": "adcfe4dbc4701875e6384711955a1584",
    "dynasty": "清",
    "content": [
      "太行蜿蜒千余里，重气磅礴钟林泉。",
      "京城之西尤佳绝，万里绵互环幽燕。",
      "我闻圣感名已久，欲一登临愁攀缘。",
      "重阳雨霁后三日，桑干水浅流溅溅。",
      "公余策蹇访般若，鼓舞直上如登天。",
      "松风谡谡时入耳，红树青岑相新鲜。",
      "石径法海培塿小，西望惟见山联翩。",
      "上方更忻逢惠远，谈禅坐久望言诠。",
      "知我性喜弄文墨，开箧示我诗千篇。",
      "方袍有人善知识，二十八纪从兹传。",
      "散步西轩窥深雪，水涌乃在山之巅。",
      "烹茶细品味甘冽，习习风生超云烟。",
      "东上平台临皓魄，山高星动冰轮圆。",
      "元规去此几千里，寒气侵人身欲仙。",
      "下宿方丈闻钟磬，梦魂仿佛逢偓佺。"
    ]
  },
  {
    "id": "adcfe4dbc47b5776acea2f77c6ae55da",
    "title": "述山居杂事",
    "authorName": "曾廷枚",
    "authorId": "adcfe4dbc47b5776ab2b41c6faacbcd5",
    "dynasty": "清",
    "content": [
      "僻处本非癖，吾庐傍钓矶。",
      "鸟随落叶下，人带夕阳归。",
      "楝树花将发，麻江水亦肥。",
      "老农来过从，携酒款柴扉。"
    ]
  },
  {
    "id": "adcfe4dbc47b5776acea2f77e149dd43",
    "title": "述山居杂事",
    "authorName": "曾廷枚",
    "authorId": "adcfe4dbc47b5776ab2b41c6faacbcd5",
    "dynasty": "清",
    "content": [
      "离索亦云久，山居乃尔幽。",
      "疏钟出古寺，淡月上层楼。",
      "松响晴疑雨，峰高夏似秋。",
      "眼前多韵事，茅舍且淹留。"
    ]
  },
  {
    "id": "adcfe4dbc47b577601da4f460a4a323e",
    "title": "度牛轭岭",
    "authorName": "曾廷枚",
    "authorId": "adcfe4dbc47b5776ab2b41c6faacbcd5",
    "dynasty": "清",
    "content": [
      "笋舆过浮梁，步上牛轭岭。",
      "壁立缘线升，有足不敢逞。",
      "猿挂凭藤萝，蜗旋疑陷阱。",
      "磴危身欲堕，径仄路弗整。",
      "回顾势更难，趾压后来顶。",
      "半途无退悔，逾崖气悉屏。",
      "峰尖得招提，山僧进以茗。",
      "藉此稍憩息，龂腭蔽光景。",
      "蜿蜒作数曲，五丁擘奇境。",
      "行行复下山，赴壑蛇犹猛。",
      "小人蹈险巇，君子习安静。",
      "永怀垂堂言，一诗聊自警。"
    ]
  },
  {
    "id": "adcfe4dbc47c3ef36341ab89b9892bdc",
    "title": "远游曲",
    "authorName": "张贞",
    "authorId": "adcfe4dbc47c3ef3d1457b72d1457b72",
    "dynasty": "清",
    "content": [
      "远游那可了，坐惜红颜老。",
      "花开隔岸林，目断江南草。"
    ]
  },
  {
    "id": "adcfe4dbc47d8fe451cab23ff0c865d0",
    "title": "刺促行",
    "authorName": "丁谦",
    "authorId": "adcfe4dbc47d8fe4d1457b72d1457b72",
    "dynasty": "清",
    "content": [
      "刺促复刺促，人生百年鸟过目。前有一樽酒，后有一丛菊，把菊饮酒安事役，役迷阳生途行且伤足。",
      "山多虎豹水多蝮，时时飞而食人肉。请看东门悲牵犬，何如生来抱黄犊。"
    ]
  },
  {
    "id": "adcfe4dbc47d8fe4e40ccfcf4b8c15b2",
    "title": "题夏闰枝青镫有味图",
    "authorName": "丁谦",
    "authorId": "adcfe4dbc47d8fe4d1457b72d1457b72",
    "dynasty": "清",
    "content": [
      "至文肇六籍，洙泗执枢纽。鲁论四教垂，文实居其首。",
      "天地虽广大，万物虽繁茂，厥理靡不包，一一资析剖。",
      "譬如城门轨，万马此辐辏。自遭秦坑焚，汉兴葺残漏。",
      "讹谬日渐增，糠秕遂杂糅。厥后流益分，笙簧百家奏。",
      "经史子集区，金石梨枣寿。儒者生近今，简册如山阜。",
      "区区两目力，讵易遍寻究。又况是非间，错互眩妍丑。",
      "出主或入奴，输攻而墨守。谁能折其中，轇轕辨纷纠。",
      "夙昔有志斯，披诵就窗牖。荧然夜一檠，不觉柄移斗。",
      "所嗟识趣卑，衣食复奔走。所学无一成，蹉跎竟谁咎。",
      "闰兄劝学人，翩翩绍华胄。研摩日不遑，未恃得天厚。",
      "我时共折证，悬河资辨口。醰然心得言，岂屑拾牙后。",
      "示我青镫图，小册恰藏袖。开帙肖清神，夜景亦深秀。",
      "梧桐三两株，竦立秋光候。萧萧竹几丛，掩映茅亭右。",
      "斗室煜孤镫，书外百无有。恍闻金石声，琅琅激林薮。",
      "我时将南旋，惜别同心友。敬当临歧言，得勿附琼玖。",
      "相期各努力，业成致不朽。此味殊酸咸，知音果谁某。",
      "还拟问铜芽，历历心领否。"
    ]
  },
  {
    "id": "adcfe4dbc47d8fe46fd2c8f575fdfdf7",
    "title": "幽居",
    "authorName": "丁谦",
    "authorId": "adcfe4dbc47d8fe4d1457b72d1457b72",
    "dynasty": "清",
    "content": [
      "幽居忽不乐，远游南山岑。",
      "山光迎暮霭，归鸟皆投林。",
      "簌簌涧上松，风过闻远音。",
      "泠泠涧中水，浣我尘世襟。",
      "山鹤有闲意，山鹿多野心。",
      "旷然一相对，机械何从侵。",
      "静境触斯悟，幽念息逾深。",
      "安知太古上，非复如当今。",
      "请从彭泽公，一抚无弦琴。"
    ]
  },
  {
    "id": "adcfe4dbc47d8fe46fd2c8f5cdd3096a",
    "title": "幽居",
    "authorName": "丁谦",
    "authorId": "adcfe4dbc47d8fe4d1457b72d1457b72",
    "dynasty": "清",
    "content": [
      "种竹得幽趣，种兰有幽芬。",
      "孤怀澹相寄，非期世所闻。",
      "东邻有隐士，洒然离俗氛。",
      "朝夕过我游，结契连风云。",
      "赠君流黄机，报我蜀锦纹。",
      "锦纹织奇字，密意通殷勤。",
      "殷勤那敢负，誓绝莸与薰。",
      "春花与春草，向荣各欣欣。",
      "相期共樽酒，薄醉眼斜曛。"
    ]
  },
  {
    "id": "adcfe4dbc4833585039612f008c26ca2",
    "title": "赠陈握卿甲子1804年董修台湾县学文庙",
    "authorName": "林琼",
    "authorId": "adcfe4dbc4833585d1457b72d1457b72",
    "dynasty": "清",
    "content": [
      "丹楹刻桷渐消磨，振起规模壮若何。",
      "俎豆千秋森肃穆，宫墙万仞蔚嵯峨。",
      "前徽渺渺遥相继，盛典煌煌肯放过。",
      "奎阁聿新文庙焕，瀛壖善举独君多。"
    ]
  },
  {
    "id": "adcfe4dbc4880dfc0d48a72ffb0d4bb5",
    "title": "商丘道中",
    "authorName": "刘元镐",
    "authorId": "adcfe4dbc4880dfcd1457b72d1457b72",
    "dynasty": "清",
    "content": [
      "行藏真造次，南北道空长。",
      "万里今歧路，千家古战场。",
      "青磷照落日，白骨伴垂杨。",
      "残角孤城外，乡心正渺茫。"
    ]
  },
  {
    "id": "adcfe4dbc4880dfc72def8794d14f9a6",
    "title": "南关山行",
    "authorName": "刘元镐",
    "authorId": "adcfe4dbc4880dfcd1457b72d1457b72",
    "dynasty": "清",
    "content": [
      "九折宁为险，驱车万叠深。",
      "虎泉抛石眼，鸟路入云心。",
      "日冷林长夕，风骄壑易阴。",
      "商山名利道，奔掷到如今。"
    ]
  },
  {
    "id": "adcfe4dbc4c4cddcbb3515270788a1fe",
    "title": "记得",
    "authorName": "方婉仪",
    "authorId": "adcfe4dbc4c4cddc270edd698c01a759",
    "dynasty": "清",
    "content": [
      "记得当时拢髻年，春宵坐月百花前。",
      "谢家小妹王家姊，手弄窥窗白玉钱。"
    ]
  },
  {
    "id": "adcfe4dbc4c4cddc44e3071092ec104b",
    "title": "题马守贞双钩兰花卷",
    "authorName": "方婉仪",
    "authorId": "adcfe4dbc4c4cddc270edd698c01a759",
    "dynasty": "清",
    "content": [
      "楚畹幽兰冠众芳，双钩画法异寻常。",
      "国香流落空留赏，太息金陵马四娘。"
    ]
  },
  {
    "id": "adcfe4dbc4c4cddcc77d21125f59b4cd",
    "title": "期诸娣姒茶话",
    "authorName": "方婉仪",
    "authorId": "adcfe4dbc4c4cddc270edd698c01a759",
    "dynasty": "清",
    "content": [
      "旧家门巷草新生，岁岁春风不世情。",
      "已办月团三百片，好为同听煮茶声。"
    ]
  },
  {
    "id": "adcfe4dbc4c4cddccb32e327cab5022c",
    "title": "次韵题明妃图",
    "authorName": "方婉仪",
    "authorId": "adcfe4dbc4c4cddc270edd698c01a759",
    "dynasty": "清",
    "content": [
      "冢畔青青草色稠，芳名史册著千秋。",
      "画师若把黄金嘱，老守长门到白头。"
    ]
  },
  {
    "id": "adcfe4dbc4c4cddcb1c9c8ebe9537715",
    "title": "生日偶吟",
    "authorName": "方婉仪",
    "authorId": "adcfe4dbc4c4cddc270edd698c01a759",
    "dynasty": "清",
    "content": [
      "平簟疏帘小阁晴，朝来池畔最关情。",
      "清清不染淤泥水，我与荷花同日生。"
    ]
  },
  {
    "id": "adcfe4dbc4c4cddcb1c9c8eb3e661c69",
    "title": "生日偶吟",
    "authorName": "方婉仪",
    "authorId": "adcfe4dbc4c4cddc270edd698c01a759",
    "dynasty": "清",
    "content": [
      "梅摹魏国夫人画，字仿杨家妹子书。",
      "一盏真茶消永昼，玉浆犀液较何如。"
    ]
  },
  {
    "id": "adcfe4dbc4d27d55202fc596e8824e05",
    "title": "八达岭",
    "authorName": "奉宽",
    "authorId": "adcfe4dbc4d27d55d1457b72d1457b72",
    "dynasty": "清",
    "content": [
      "突兀一峰起，迢迢向半空。",
      "岭头挥落日，关外度春风。",
      "石路回环步，溪流宛转通。",
      "行人视杨柳，羌笛暮烟中。"
    ]
  },
  {
    "id": "adcfe4dbc4d27d55672a6bfe3be7ed9f",
    "title": "游兴",
    "authorName": "奉宽",
    "authorId": "adcfe4dbc4d27d55d1457b72d1457b72",
    "dynasty": "清",
    "content": [
      "长日谁堪寂闭门，青郊蹑屐几朝昏。",
      "桃花杨柳湾湾路，细雨微风处处村。",
      "客肆逢春耽酒馔，田家过社足鸡豚。",
      "漫游到处多行迹，芳草无端记履痕。"
    ]
  },
  {
    "id": "adcfe4dbc4dbbea1e969803ae632712d",
    "title": "喜陈文恭公元孙哲臣以解元掇会状因寄",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "矫矫文恭五叶孙，南交科第驾中原。",
      "三头掌故今双绝，千佛名经古几尊。",
      "独秀高擎天极柱，一枝青出桂林村。",
      "相期位业齐王宋，培远诒谋属相门。"
    ]
  },
  {
    "id": "adcfe4dbc4dbbea1e969803aec989fe5",
    "title": "喜陈文恭公元孙哲臣以解元掇会状因寄",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "胪宣大宋已更名，世美家声叶凤鸣。",
      "刚道珠岩浮柱合，又传石刻满城惊。",
      "七千里外荒真破，三百年前谶早成。",
      "圣代得人方共庆，肯教温饱负平生。"
    ]
  },
  {
    "id": "adcfe4dbc4dbbea131285a22db5eadbf",
    "title": "春日同人过壶山看桃花即逾七星山背出补陀岩至栖霞寺小集",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "年年踏遍壶山路，远近桃花几万重。",
      "花好不知人面改，山青长似佛头浓。",
      "草痕匝野铺芳荐，莺语多情引瘦筇。",
      "地下酒人吾所与，只须烂醉付千钟。"
    ]
  },
  {
    "id": "adcfe4dbc4dbbea17a07698256789e20",
    "title": "江夜怀陶丈季寿",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "沧洲岁将尽，久与亲爱别。",
      "晚霞帆际沈，晨鸥棹边发。",
      "劳人耽旷放，物外意多说。",
      "返景明寒漪，尘容写清绝。",
      "掩篷悄独吟，窗影动江月。",
      "冷气逼襟袖，耿耿抱冰雪。",
      "因念庵中人，端居警徂节。"
    ]
  },
  {
    "id": "adcfe4dbc4dbbea1605e3332b6bda7fb",
    "title": "酬翁覃溪先生见赠会稽内史银印歌",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "永兴书传右军法，碑楷无过孔庙堂。",
      "西安城武重勒石，善本旧推荣蔡张。",
      "吾斋墨缘幸萃合，敢例三箧收遗亡。",
      "先生长歌昔题记，为我载赓银印章。",
      "谢表兼摹群玉刻，篆书八字衔具详。",
      "黄银印出晋内史，三百年后传有唐。",
      "官以人重印千古，那数会稽骠骑王。",
      "玉麟牢锁有谁见，异代出作虞书祥。",
      "琼文照耀石墨字，光怪所聚神鬼藏。",
      "当时奇秘忍轻与，山阴遗韵东观扬。",
      "银青光禄添故事，宝带不换梁公房。",
      "乃知精灵契翰墨，鹤口铜砚殊轻偿。",
      "惜哉金石就沦绝，后人数典徒煌煌。",
      "我今前后三旧拓，并此临卷珍琳琅。",
      "何殊永兴书石罢，永和文物归佩攘。",
      "牙签犀轴锦装褫，要附至宝缄青箱。",
      "虞戈夜烛牛斗气，苏斋妙迹争腾芒。",
      "陶镕顽钝受心印，庶免算子诃香光。"
    ]
  },
  {
    "id": "adcfe4dbc4dbbea1d7770598a7eb2e42",
    "title": "雨后壶山看桃花已过半矣",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "尘中那有插脚处，闭门听雨春将暮。",
      "今朝好鸟唤新晴，携酒寻花过江去。",
      "人为花忙花待人，咫尺不隔仙壶路。",
      "繁英纵减饶妩媚，灼灼余霞纷绮布。",
      "蝶阑莺咽客始来，风软云轻天若护。",
      "我今闲放无町畦，万事抛除付芒屦。"
    ]
  },
  {
    "id": "adcfe4dbc4dbbea1bf52269fd0f41757",
    "title": "重阳前一日朱楚亭龙山书屋看桂同邓湘皋孝廉作",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "数椽僻近栖霞寺，绕屋长松间丛佳。",
      "旧家乔木存百年，儒素清芬传累世。",
      "居贫芋栗尚能办，每为看花供客醉。",
      "过桥数武香已闻，入门但见翻青翠。",
      "含丹吐白殊蕴藉，不比春娇争献媚。",
      "幽贞合伴月娥独，仙隐如偕商皓四。",
      "地偏十扫俗喧嚣，人冷都饶秋气味。",
      "渴呼茶茗倩儿童，醉倚芙蓉当姬侍。",
      "花开酒好忆前年，雨散烟消余几辈。",
      "攀援容我手斧持，封殖怜君角弓废。",
      "商飙飒飒吹短鬓，日夕婆娑影相对。",
      "当时玉貌是婵娟，此日霜华剩憔悴。",
      "天上高寒归不归，山中偃蹇岁复岁。",
      "浮名唾手时易去，清景留人兴堪继。",
      "不须重九问明朝，眼底龙山即高会。"
    ]
  },
  {
    "id": "adcfe4dbc4dbbea1776dba2be23d81f4",
    "title": "庚辰秋杪同邓湘皋孙冶山家弟小松步出城北至虞山小憩南薰亭",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "惊飙不暂息，惨澹昏复昼。",
      "默坐兀若痴，出门逐朋旧。",
      "循城绕而北，迤逦穿岩窦。",
      "洲渚远苍苍，烟树疏帆逗。",
      "黄叶蔽村坞，境转愈深秀。",
      "灵宫闭寂寥，皇潭咽寒溜。",
      "披榛往迹湮，登眺倚层构。",
      "沈抱郁未舒，远愁动奔凑。",
      "薰弦閟余响，玉立万峰瘦。",
      "杳杳苍梧云，不见重华狩。"
    ]
  },
  {
    "id": "adcfe4dbc4dbbea11f267e998c9e6530",
    "title": "屏风山寻范石湖所题空明洞壶天观慨然有作",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "隔江敞云屏，近有沧湾绕。",
      "壶中别天地，日月自昏晓。",
      "邃宇谢棼楣，乔基拥城堡。",
      "我从七星外，笑指天囷小。",
      "深入三昧门，闯出大罗表。",
      "下界烟蒙蒙，始学鸾骖矫。",
      "蛮荒囿耳目，谁复恣幽讨。",
      "坐令糖霜户，据此冰霞岛。",
      "煨尘黕四壁，拿龙失麟爪。",
      "岂惟玷贞白，文字荡如扫。",
      "大雅今寂寥，长怀石湖老。"
    ]
  },
  {
    "id": "adcfe4dbc4dbbea1e1a1eca3ee347838",
    "title": "与诸子游隐山六洞",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "瑶篸攒列外，一丘如敦覆。外貌不炫奇，百怪在其腹。",
      "佳游挈几辈，微雨涤时燠。闲随西郊云，并入丹霞谷。",
      "阴森日色敛，古像{纟元}肃。先生矫犹龙，厥德贵潜伏。",
      "岂爱此山名，遂驻东来躅。石琴閟余响，玉子冷残局。",
      "水流花自开，飞出白蝙蝠。年来慕仙隐，弥复恋幽筑。",
      "我祖葺亭宇，童时游钓熟。题诗遍苍崖，而此遗不录。",
      "山灵得毋笑，厌鸡爱野鹜。溪月自古今，吾宗句可续。"
    ]
  },
  {
    "id": "adcfe4dbc4dbbea1a004fc60cdf0fdbe",
    "title": "汉淳于长夏承碑",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "华中甫斋真赏著，夏承娄寿道生赋。",
      "娄碑不见夏碑存，谨庭秘笈来吴门。",
      "东京隶法评奇古，咄咄殊难一二数。",
      "数行论赞丰与杨，阙三十字翁书补。",
      "堂堂笔阵推中郎，此语传之秋涧王。",
      "建宁刻先石经石，体沿篆籀垂楷则。",
      "阴阳辟阖星云攒，如戟森竖如弧弯。",
      "神奸慌惚窥夏鼎，威仪肃穆参汉官。",
      "惜哉未校义门本，得自丹阳少剥损。",
      "广平赝迹人间多，宝者不独徐芳远。",
      "华山拓见今阮公，酸枣苏斋摹亦工。",
      "芒角体势参假借，书丰作丰从同同。",
      "华家雕落谨庭死，千七百年留一纸。",
      "芝英见瑞岂偶然，过眼云烟良足纪。"
    ]
  },
  {
    "id": "adcfe4dbc4dbbea125ea842b2c31a9da",
    "title": "隋丁道护书启法寺碑",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "隋书罕署名，道护碑传二。",
      "开皇仁寿年，兴国启法寺。",
      "后来信居上，书老笔亦恣。",
      "六一得其精，胡乃杨本嗜。",
      "一夔殊已足，观乐他且置。",
      "骨体肖龙藏，倍溢妍华致。",
      "化度虽后尘，右方阐缄秘。",
      "悦生堂不录，销夏篇不记。",
      "两家印篆留，近入义门笥。",
      "气压集古千，源导贞观四。",
      "其文颂金像，颇说佛灵异。",
      "我闻菩提法，妙具千手臂。",
      "法法皆圆通，始了第一义。",
      "丁真合同参，谁问楞伽字。"
    ]
  },
  {
    "id": "adcfe4dbc4dbbea1d4ff477fd3cdfd53",
    "title": "唐虞世南书夫子庙堂碑",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "黄银印赐著作郎，世间石墨珍璆琅。",
      "画腹艺精从道悟，如神笔妙知器藏。",
      "文辞书翰皆可喜，一时毡拓来四方。",
      "周额削后石刓缺，越千余年浸散亡。",
      "旧本并希城武陕，原刻漫溯贞观唐。",
      "山谷昔赏荣咨道，月峰曾录韩存良。",
      "我生已晚去古远，南辕北辙徒伥伥。",
      "何期神物有呵护，康里元册留唐装。",
      "唐初同文变六代，东观帖出无道场。",
      "郎官石记谁遽拟，九成化度差颉颃。",
      "巍然太华秀真骨，后来宛列儿孙行。",
      "全碑仅阙四之一，补以摹刻中令王。",
      "圆机残字人争购，此拓岂止千金偿。",
      "乍惊秀郎过智永，匪特峭劲如欧阳。",
      "鲁器不欹见中正，隋珠在握含光芒。",
      "层台缓步行人选，雍容合傍夫子墙。",
      "金声玉振跻大雅，龙蹲凤跱开文祥。",
      "若准孔门用诗例，譬曹入室刘升堂。",
      "昭人颖达具虞法，下侪潘陆坐庑廊。",
      "当时五绝褒秘监，献规一体观文皇。",
      "右军腕助天戈舞，北堂文播儒风扬。",
      "俗学但以书貌取，毋乃优孟之冠裳。",
      "天吴紫凤久颠倒，而况错杂淆玄黄。",
      "覃溪老人霜鹘眼，赏论不数云门张。",
      "考证诸家负真鉴，何王徐辈所未详。",
      "问字日就草元阁，百花放艳虹腾光。",
      "子山箧邀文靖赏，虞家笔让来儿扬。",
      "匹夫怀宝不知戒，敢诩家学私青箱。",
      "拟谋镌字光宅手，重排曲阜阶楹旁。",
      "斯文废坠傥竟举，几研小胥犹可当。"
    ]
  },
  {
    "id": "adcfe4dbc4dbbea16ce60f2b2c19d5cc",
    "title": "唐魏栖梧书文荡律师碑",
    "authorName": "李宗瀚",
    "authorId": "adcfe4dbc4dbbea17eb7eabbe0ab531e",
    "dynasty": "清",
    "content": [
      "买褚得薛前闻曾，我今所得添嘲呼。文荡师碑录明诚，魏栖梧乃褚名更。",
      "婵娟来迟罗绮胜，是耶非耶宛平生。冯公击赏逾兰亭，有若似圣子夏盲。",
      "翁王后先详证明，洗出真面庐山青。河南遗法二薛承，薛稷亦是魏家甥。",
      "当时薛魏世并称，北海仙手太湖精。开元之间继有声，栖梧合系宰相徵。",
      "不见姓字唐表登，石趺久化夏后城。仅传此纸仍难凭，古来几辈书入能。",
      "一艺并悭身后名，消磨岁月三折肱。捧心丧志予其惩。"
    ]
  },
  {
    "id": "adcfe4dbc4e5733995bb4089e71415c4",
    "title": "秋夜宿八峰山房",
    "authorName": "大灯",
    "authorId": "adcfe4dbc4e57339d1457b72d1457b72",
    "dynasty": "清",
    "content": [
      "黄花篱下乱蛩鸣，古寺秋高岭月明。",
      "夜半石床清睡去，不知枕上落泉声。"
    ]
  },
  {
    "id": "adcfe4dbc4e67f2384998f368f23f86f",
    "title": "湘江晓发",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "轧轧鸣柔橹，行行感暮秋。",
      "晓鸡催短梦，残月在孤舟。",
      "炎岳云中出，碧湖天外流。",
      "一声南去雁，惆怅故园愁。"
    ]
  },
  {
    "id": "adcfe4dbc4e67f23b6ec2322e05fee9b",
    "title": "夜雨",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "凉风吹落叶，秋气正萧森。",
      "一夜孤篷雨，怀人湘水深。",
      "遥天征雁断，野寺晓钟沈。",
      "料得重云外，苍苍入桂林。"
    ]
  },
  {
    "id": "adcfe4dbc4e67f23bb1293d794eae4ed",
    "title": "早发襄阳",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "云树渺无际，江流日夜长。",
      "猿声初到枕，客梦未离乡。",
      "古戍吹残角，孤城接大荒。",
      "鹿门何处是，回首但茫茫。"
    ]
  },
  {
    "id": "adcfe4dbc4e67f234513f02f269a7b2f",
    "title": "夏夜池上纳凉",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "披襟坐池上，日夕澹忘归。",
      "明月忽在水，荷香生我衣。",
      "夜凉群动息，风定远钟微。",
      "因念尘中客，翛然似此稀。"
    ]
  },
  {
    "id": "adcfe4dbc4e67f23ff0d09abeda1097b",
    "title": "南楼",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "南楼雨初歇，风溜响潺潺。",
      "一水到门静，两山终日闲。",
      "云连村树暝，鸟带夕阳还。",
      "顿觉烦襟涤，萧然濠濮间。"
    ]
  },
  {
    "id": "adcfe4dbc4e67f23bb2b84c686145e85",
    "title": "晓行",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "鸡鸣呼仆起，征铎驿门前。",
      "宿露方沾草，数星犹在天。",
      "渐分山下路，时听寺旁泉。",
      "却羡经过处，村村掩户眠。"
    ]
  },
  {
    "id": "adcfe4dbc4e67f23e15cb17f1a05cf25",
    "title": "过吴木虚寓斋",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "怜君栖息处，地僻少人寻。",
      "野水带茅屋，远风生竹林。",
      "鸟声临涧响，花气隔帘深。",
      "好是关情甚，无时却废吟。"
    ]
  },
  {
    "id": "adcfe4dbc4e67f23f2822933ae4753e9",
    "title": "白龙洞",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "白龙已飞去，千载洞长阴。",
      "题壁人何在，岩花开至今。",
      "我来访前迹，只觉气萧森。",
      "泉响不知处，泠泠清到心。"
    ]
  },
  {
    "id": "adcfe4dbc4e67f239ac59a6baed48f63",
    "title": "榕树楼晚眺",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "高阁登临快晚晴，好风吹送葛衣轻。",
      "云中古寺疏钟动，树里斜阳远岫明。",
      "被岸软沙眠乳犊，蘸波垂柳啭流莺。",
      "归途缓踏溪桥月，何处渔舟短笛横。"
    ]
  },
  {
    "id": "adcfe4dbc4e67f231b12700ddf9f4bac",
    "title": "送人还乡",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "送客归南浦，关山满别愁。",
      "愁心似春水，处处逐君舟。"
    ]
  },
  {
    "id": "adcfe4dbc4e67f2355f5358784d9b4c0",
    "title": "雪霁登楼",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "兹晨雪初霁，虚室有余闲。",
      "登楼一以眺，万象皆澄鲜。",
      "白日照荒野，豁然开远山。",
      "历历辨林麓，稍稍鸣幽泉。",
      "斟酌情弥殷，俯仰神屡迁。",
      "惊风自北来，孤鸟没寒烟。",
      "归云将暝色，消散惟空天。",
      "长歌伫明月，人境两萧然。"
    ]
  },
  {
    "id": "adcfe4dbc4e67f236899a831e9f2ca9f",
    "title": "同子乔栖霞寺待月作",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "钟鱼寂无响，凉秋在高树。",
      "蒙蒙烟未收，稍稍月初吐。",
      "林峦互明晦，阶除已流素。",
      "既惬平生欢，复兹清景遇。",
      "幽赏殊未已，芒履沾微露。",
      "谁为后来者，还当识此趣。"
    ]
  },
  {
    "id": "adcfe4dbc4e67f23401d4943109cb3a4",
    "title": "玩珠洞燕集送别子乔之镇安",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "下瞰无底潭，上压千寻壁。",
      "石柱忽倒垂，一洞破青碧。",
      "山空人语响，径古苔痕积。",
      "既瞻米老像，还求范公迹。",
      "旷怀耿至今，风流缅似昔。",
      "浊醪共斟酌，杂坐云根石。",
      "回瞻隔浦帆，隐隐没沙碛。",
      "水风时吹衣，斜阳澹将夕。",
      "偶涉已浩浩，欲去仍恻恻。",
      "良会不可常，况值远行客。"
    ]
  },
  {
    "id": "adcfe4dbc4e67f239eff03aa3cd54c8c",
    "title": "游铁佛寺华景洞",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "雨霁山色佳，延眺孤兴发。",
      "招提倚云根，境寂悟禅悦。",
      "不逢岩居僧，惟见铁铸佛。",
      "空翠扑衣衿，灵异秘石窟。",
      "乳窦极深黝，仄径盘曲折。",
      "苔滑不留趾，蹙蹜屡防蹶。",
      "一线漏天光，峭壁忽中裂。",
      "竦身出峰脊，下视何斗绝。",
      "恍疑魂梦醒，顿觉心目豁。",
      "摩挲苍石棱，中有唐宋碣。",
      "曾经几劫火，古字半磨灭。",
      "暝色苍然来，去鸟望中没。",
      "伫立更夷犹，长歌怀往哲。"
    ]
  },
  {
    "id": "adcfe4dbc4e67f2394acade0285de667",
    "title": "季寿无咎复园连日游桂林诸胜复园作图季寿无咎各系以诗装成卷轴示余为作是诗",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "老眼揩摩眩青碧，湿翠浮岚生几席。",
      "闭门却扫已逾旬，忽对此图神奕奕。",
      "诸君夙有烟霞癖，策杖欲穷猿鸟迹。",
      "蹑云穿洞不知险，岭外奇峰恣探历。",
      "归来逸兴犹遄飞，千岩万壑填胸臆。",
      "槎牙奇诡郁不得，吐得云烟挂斋壁。",
      "我今读画兼读诗，疑有山灵暗中觌。",
      "卧游便可学宗生，不须更着谢公屐。"
    ]
  },
  {
    "id": "adcfe4dbc4e67f2345c7fe756aab36e2",
    "title": "重游叠彩山风洞坐秀野亭眺望",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "好山如好友，怅焉风雨隔。",
      "朝来喜新晴，还复理轻策。",
      "苍翠森到眼，一笑获良觌。",
      "攀萝蹑危磴，扪壁搜古迹。",
      "有洞忽中穿，巨灵何代擘。",
      "凛然毛发竦，天风吹不息。",
      "虚亭纳万象，旷览浩无极。",
      "日堕林莽间，村墟明历历。",
      "闲云已归岫，倦鸟亦敛翼。",
      "延伫未能去，孤吟坐成夕。"
    ]
  },
  {
    "id": "adcfe4dbc4e67f238b3eb7876e2eb448",
    "title": "月夜池上",
    "authorName": "李秉礼",
    "authorId": "adcfe4dbc4e67f23d1457b72d1457b72",
    "dynasty": "清",
    "content": [
      "商飙入梧桐，凉月侵虚幌。",
      "西斋掩书坐，落叶时一响。",
      "揽衣出前楹，信步成独往。",
      "圆水涵空净，孤烟逗丛莽。",
      "梵钟何处来，悠然淡尘想。"
    ]
  },
  {
    "id": "adcfe4dbc4e9587d2806d8065a90071c",
    "title": "题与儿山水",
    "authorName": "曹岱",
    "authorId": "adcfe4dbc4e9587dd1457b72d1457b72",
    "dynasty": "清",
    "content": [
      "一叶前溪泛，空朦烟雨洲。",
      "山横残照落，水挟断云流。",
      "自得消遥趣，安知今古愁。",
      "酒帘丛树里，回棹上江楼。"
    ]
  },
  {
    "id": "adcfe4dbc4ec281908563f07c671b06c",
    "title": "闲遣",
    "authorName": "朱寯瀛",
    "authorId": "adcfe4dbc4ec2819d1457b72d1457b72",
    "dynasty": "清",
    "content": [
      "葹菉丛中自葆真，懒从詹尹问前因。",
      "老将及耄宁争智，生本多忧任贺贫。",
      "耻效纵横欺世辈，甘为勤苦授经人。",
      "握兰总受皇天眷，肯道儒冠误此身。"
    ]
  },
  {
    "id": "adcfe4dbc4ec281908563f0707788038",
    "title": "闲遣",
    "authorName": "朱寯瀛",
    "authorId": "adcfe4dbc4ec2819d1457b72d1457b72",
    "dynasty": "清",
    "content": [
      "劫灰几度阅人寰，尚恋觚棱住此间。",
      "养少青田怜鹤瘦，封辞碧海乐鸥闲。",
      "尽堪比拟聱牙叟，无复逍遥供奉班。",
      "太息时流厌常道，竞随徐市访仙山。"
    ]
  },
  {
    "id": "adcfe4dbc4ec28199f3c551cc35c575e",
    "title": "广王维西施咏",
    "authorName": "朱寯瀛",
    "authorId": "adcfe4dbc4ec2819d1457b72d1457b72",
    "dynasty": "清",
    "content": [
      "多少蛾眉去，吴宫颦未伸。",
      "不知尝胆辈，可念捧心人。"
    ]
  },
  {
    "id": "adcfe4dbc4ec28195421a538ba49c105",
    "title": "与客论诗示二绝句",
    "authorName": "朱寯瀛",
    "authorId": "adcfe4dbc4ec2819d1457b72d1457b72",
    "dynasty": "清",
    "content": [
      "洲翻鹦鹉竞奇新，闲咏于今亦少真。",
      "纵使雄才推一世，不关情性岂诗人。"
    ]
  },
  {
    "id": "adcfe4dbc4ec28195421a53831daaca3",
    "title": "与客论诗示二绝句",
    "authorName": "朱寯瀛",
    "authorId": "adcfe4dbc4ec2819d1457b72d1457b72",
    "dynasty": "清",
    "content": [
      "偶随人境写悲愉，时代迁流体格殊。",
      "我有真情浩如海，沧桑万变不能枯。"
    ]
  },
  {
    "id": "adcfe4dbc4ec2819f56b4a4e000eeed5",
    "title": "答李莼客农部见怀",
    "authorName": "朱寯瀛",
    "authorId": "adcfe4dbc4ec2819d1457b72d1457b72",
    "dynasty": "清",
    "content": [
      "一篇劳赠我，疏磊见襟期。醉与白云契，吟惟芳草知。",
      "世事慨如许，古人交似谁。鉴湖朱处士，深荷李孳颀诗。"
    ]
  },
  {
    "id": "adcfe4dbc4ec2819e5ca737d01dfc9f7",
    "title": "王子献同年权河南府篆未接任旋省卒于差次距余来汴不数月也客偶谈及怆怀旧好辄成长句",
    "authorName": "朱寯瀛",
    "authorId": "adcfe4dbc4ec2819d1457b72d1457b72",
    "dynasty": "清",
    "content": [
      "玉堂美人来大梁，翠蕴下阐蓬壶香。",
      "风雅粉泽似前代，再睹睢涣呈文章。",
      "内史长才迥清异，卧阁犹堪理群治。",
      "朱轮紫马何纷纭，坐使鸾皇不一试。",
      "多情好古两相怜，竹里筒贻过百笺。",
      "只今伊水仍东注，子晋吹笙何处边。",
      "金薤琳琅称世宝，镜湖待访丛残稿。",
      "我来梁苑亦枝官，为怆君游乞归早。",
      "墨如果蜕君其仙，歌期君闻情浩浩。"
    ]
  },
  {
    "id": "adcfe4dbc4f67e4f35a994922322b689",
    "title": "园居",
    "authorName": "王遵训",
    "authorId": "adcfe4dbc4f67e4f5c50b4df7c4ede33",
    "dynasty": "清",
    "content": [
      "为客一何久，归来草树荒。",
      "诛茅开小径，刈棘补颓墙。",
      "几袅炉烟细，园饶井臼凉。",
      "却怜十载事，强半滞他方。"
    ]
  },
  {
    "id": "adcfe4dbc4f67e4f35a994922ab63660",
    "title": "园居",
    "authorName": "王遵训",
    "authorId": "adcfe4dbc4f67e4f5c50b4df7c4ede33",
    "dynasty": "清",
    "content": [
      "林壑饶幽胜，扶筇意自舒。",
      "湖云乘晓霁，山树入秋疏。",
      "鸟立沙边艇，人归柳下庐。",
      "但斟桑落酒，何处问樵渔。"
    ]
  },
  {
    "id": "adcfe4dbc503cc9e10738f839585a911",
    "title": "感事",
    "authorName": "魏舒",
    "authorId": "adcfe4dbc503cc9ed1457b72d1457b72",
    "dynasty": "清",
    "content": [
      "乍解军持别梵王，临歧心事祇凄凉。",
      "冠巾重上先人冢，衣钵分传弟子行。",
      "旧刹风幡留半偈，寒镫夜雨梦连床。",
      "从今更作青莲喻，虽在淤泥亦自香。"
    ]
  },
  {
    "id": "adcfe4dbc503cc9e10738f83934cbbd8",
    "title": "感事",
    "authorName": "魏舒",
    "authorId": "adcfe4dbc503cc9ed1457b72d1457b72",
    "dynasty": "清",
    "content": [
      "沙门高士两难争，太息千秋论未平。",
      "妙总恰为文字累，寂音偏受党人名。",
      "酒醒旅馆离初地，吟绕空床杂梵声。",
      "我是懒残方堕此，十年宰相识平生。"
    ]
  },
  {
    "id": "adcfe4dbc516fbed0ac34c5756745f33",
    "title": "古剑",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "百战雄心在，千秋宝气扬。",
      "风霜凝惨色，神鬼泣寒芒。",
      "电掣青锋冷，虹横碧落长。",
      "良才未沦没，光彩识干将。"
    ]
  },
  {
    "id": "adcfe4dbc516fbed764fb453d993f7ba",
    "title": "夜梦还家",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "梦里关山近，休歌《行路难》。",
      "五更频涉远，千里独冲寒。",
      "绕膝仍相聚，牵衣不尽欢。",
      "钟声忽惊断，欹枕泪阑干。"
    ]
  },
  {
    "id": "adcfe4dbc516fbedef7cadd76c38dd20",
    "title": "婉紃妹将有山右之行作此赠之",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "绝壁几千尺，名山忆太行。",
      "嗟予当远道，赖汝慰高堂。",
      "那更重分手，相看欲断肠。",
      "谁怜双鬓影，一半点秋霜。"
    ]
  },
  {
    "id": "adcfe4dbc516fbed7d010acdebf86f2a",
    "title": "自馆陶入都舟行杂咏",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "薄暮消残暑，扁舟路渐赊。",
      "河声催落日，野色点明霞。",
      "岸曲林容黯，风回楫影斜。",
      "沈忧销未得，凭眺独咨嗟。"
    ]
  },
  {
    "id": "adcfe4dbc516fbed7d010acd29501cc3",
    "title": "自馆陶入都舟行杂咏",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "一片长河水，苍茫接远天。",
      "我来经几度，系缆绿杨边。",
      "野鸟烟中没，孤帆树杪悬。",
      "星光杂渔火，迢递满前川。"
    ]
  },
  {
    "id": "adcfe4dbc516fbed7d010acd782720fa",
    "title": "自馆陶入都舟行杂咏",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "客行时已久，离思入斜曛。",
      "木落乌啼树，风高雁入云。",
      "人家依岸仄，鸡犬隔篱闻。",
      "指点西山近，浮峦净翠雯。"
    ]
  },
  {
    "id": "adcfe4dbc516fbed0bac343f9d2fe608",
    "title": "留别弟妹",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "聚首既云乐，每忧分手时。",
      "分手忽在即，离思何可支。",
      "堂上白发亲，容颜日以衰。",
      "大人虽强饭，辛苦独自持。",
      "慈母况抱病，常藉药饵资。",
      "荏苒卅八年，骨肉长相随。",
      "一旦欲暌隔，恋恋不忍辞。",
      "视彼投林鸟，回翔绕故枝。",
      "嗟余独远行，何日重牵衣。",
      "举头见明月，哑哑慈乌啼。",
      "溪流为呜咽，花影亦离披。",
      "弟妹设酒筵，殷勤劝一卮。",
      "举盏属弟妹，挥泪重致词。",
      "游子日以远，亲心日以悲。",
      "承欢慎朝夕，步履谨持维。",
      "亲身日以康，子心日以夷。",
      "千里虽去远，魂梦常相依。",
      "丁宁再三属，不必问归期。",
      "努力事高堂，慎莫说相思。"
    ]
  },
  {
    "id": "adcfe4dbc516fbed72e138d791e7ffed",
    "title": "偶成",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "堕溷飘茵遇各殊，难凭巧拙判荣枯。可怜绝艳天孙锦，尽作障泥不作襦。",
      "倾城何必尽名姝，月范花模总过谀。此意深知惟宋玉，《高唐》赋后赋《登徒》。"
    ]
  },
  {
    "id": "adcfe4dbc516fbedb6bf8e40734d638c",
    "title": "寄若绮妹即寿四十初度兼示婉紃妹仲远弟",
    "authorName": "张䌌英",
    "authorId": "adcfe4dbc516fbedd1457b72d1457b72",
    "dynasty": "清",
    "content": [
      "吾家弱妹已四十，怪底吾衰鬓萧瑟。半生旧事付云烟，岁月骎骎去何急。",
      "忆昔垂髫侍亲侧，四女娟娟最珍惜。名花入槛尽骈枝，娇鸟能言皆比翼。",
      "我年十四好读书，一编相与时咿唔。读书常苦识字少，索解不得心烦纡。",
      "是时家贫乏衣食，穷巷萧条鲜行迹。严君挟策事壮游，慈母持门瘁心力。",
      "午炊晓汲未觉劳，得暇便欲拈柔毫。就中三妹最精锐，昼日苦短常终宵。",
      "我长频年苦多病，经月连旬废妆镜。书卷纵横列枕衾，病里耽吟觉心净。",
      "妹年最稚性尤敏，漱玉含珠出灵性。五龄解辩《黄花》诗，十岁能工《海棠咏》。",
      "深闺窈窕春日长，软尘不到瑶琴旁。诗怀杳杳入霄汉，幽梦瑟瑟飞潇湘。",
      "身世浑忘溷尘俗，罗绮何荣脂粉辱。班、宋长怀绝代才，施、嫱空陋千秋目。",
      "转眼倥偬人事劳，告归最苦鸟辞巢。六年秦馆犹联袂，一去燕台慨系匏。",
      "哀乐中年苦相逼，雁断乌啼剧凄恻。恶劫偏多儿女魔，终天莫报劬劳德。",
      "虞渊堕日不可探，我处塞北君江南。消沈心志各已久，我困米盐君井臼。",
      "郎署委蛇守一官，故乡迢递无千亩。牵萝补屋愿已迟，羡尔偕隐犹联枝。",
      "清贫绝称孟光志，比屋好咏灵均辞。矫矫谭公振时器，骨性清醇似吾弟。",
      "身外升沉未足论，尘中契合嗟何易。即今燕婉和且平，参昴肃肃瑶光明。",
      "佳儿娇女各争秀，相对便足怡吾情。人生行乐苦不足，况乃襟期厌庸福。",
      "得失寻常付一人，荣华变幻纷千族。兰陵三月东风香，樱笋味美琼筵张。",
      "弟归千里姊同舍，长歌短倡倾壶觞。我望江乡欲飞至，梦里云山寄遐思。",
      "万绪俄生九折肠，卅年最忆童时事。愿祝西池锡大年，相将订我玉台编。",
      "汉家十志长生箓，刘氏全书不老丹。太息吾衰事难竟，简策丛残多未定。",
      "考俗思陈列国风，无邪欲正中闺行。阃内非凭文字传，少时艰苦亦堪怜。",
      "百龄扰扰终何补，一世悠悠未足信。我倡新诗为子寿，夙志应须早成就。",
      "他日编书集一门，白头重与绳衍谬。"
    ]
  },
  {
    "id": "adcfe4dbc5285bc56e6313209aafbb7c",
    "title": "客中书怀",
    "authorName": "刘兆彭",
    "authorId": "adcfe4dbc5285bc5d1457b72d1457b72",
    "dynasty": "清",
    "content": [
      "客子畏逢秋，萧条动远愁。",
      "生涯余短褐，心事老孤舟。",
      "对镜羞窥鬓，临风怯倚楼。",
      "无人共歌哭，肠断此淹留。"
    ]
  },
  {
    "id": "adcfe4dbc52cad35ee1b1010f9085972",
    "title": "别江右",
    "authorName": "王新命",
    "authorId": "adcfe4dbc52cad35d1457b72d1457b72",
    "dynasty": "清",
    "content": [
      "昔来南浦日，此地只孤城。",
      "黾勉行吾拙，艰难任世情。",
      "有心筹国用，无力赡民生。",
      "赢得清风去，飘然两袖轻。"
    ]
  },
  {
    "id": "adcfe4dbc52cad35ee1b1010926088b4",
    "title": "别江右",
    "authorName": "王新命",
    "authorId": "adcfe4dbc52cad35d1457b72d1457b72",
    "dynasty": "清",
    "content": [
      "才见烽烟靖，灾荒又叠闻。",
      "按图稽户口，旷野少耕耘。",
      "下诏怜余子，蠲租出圣君。",
      "不才惭贾傅，宵旦独殷勤。"
    ]
  },
  {
    "id": "adcfe4dbc52cad35ee1b101037c49464",
    "title": "别江右",
    "authorName": "王新命",
    "authorId": "adcfe4dbc52cad35d1457b72d1457b72",
    "dynasty": "清",
    "content": [
      "已知民力竭，仰屋强持筹。",
      "到处分铜虎，谁能运木牛。",
      "檄书频夜至，飞挽几时休。",
      "幸荷皇天佑，无贻覆餗忧。"
    ]
  },
  {
    "id": "adcfe4dbc534708548e43d7e78b3fbda",
    "title": "将赴春闱道上口占",
    "authorName": "施仁思",
    "authorId": "adcfe4dbc5347085d7fd118eaf3303f8",
    "dynasty": "清",
    "content": [
      "平堤芳草逐轻鞍，作客休歌行路难。",
      "宿雨困人迟逆旅，好风吹我上长安。",
      "山容黯淡含朝霭，天气阴晴带晓寒。",
      "竹里人家云里树，一齐都入望中看。"
    ]
  },
  {
    "id": "adcfe4dbc5347085e669dceac86584f5",
    "title": "有赠",
    "authorName": "施仁思",
    "authorId": "adcfe4dbc5347085d7fd118eaf3303f8",
    "dynasty": "清",
    "content": [
      "妾身心事未分明，一曲笙声送远行。",
      "大海瀛环三万里，神京路纪八千程。",
      "珍藏玄露成丹液，伫待春风报姓名。",
      "玉种蓝田君记取，裴郎端不负云英。"
    ]
  },
  {
    "id": "adcfe4dbc536881da5566125656196d6",
    "title": "恭题常理斋老伯殉节诗",
    "authorName": "查枢",
    "authorId": "adcfe4dbc536881dd1457b72d1457b72",
    "dynasty": "清",
    "content": [
      "昔余弱冠钦忠义，髫龄侧听从军事。癸巳之年夏六月，金酋蠢动犹堪记。",
      "我祖松茂老观察，出入绝徼无顾忌。是时死事廿六人，常君贞烈鲜私伪。",
      "将军误入云漫漫，儒臣谁敢趋而避。运筹帏幄已竭劳，疆场恸洒英雄泪。",
      "阴崖错落恶流横，千峰万叠失晴翠。蛮烟瘴雨闭空蒙，巢穴隐隐疑深邃。",
      "矢岂不可穿，急则莫为备。谋岂无所施，勇若失其智。",
      "一时猖獗起西陲，百夫恍若逢魑魅。纷纷小丑乘间来，顷刻难与诸戎掎。",
      "卓哉常君气节豪，挺身骂贼遂其志。迄今魂依冰窟中，肝胆尤胜清白吏。",
      "浣花溪畔慰忠祠，四时享祀罕与比。幽冥应叨工部诗，吟声多寓褒嘉字。",
      "近闻庙宇依北郭，芳址睽隔草堂寺。更与丞相作比邻，柏森森处招以类。",
      "少城遥接长白山，秀杰疑为常公积。窀穸重荷圣恩覃，华表咸著旌善意。",
      "诵公之诗佩公行，读公之传思公治。甘棠遗爱永且长，慷慨捐躯良足志。",
      "可知从政贵读书，处危轻于居安易。千秋竹帛钟铭光，此身弗共草莽弃。"
    ]
  },
  {
    "id": "adcfe4dbc5456f234ccae3eddfa01732",
    "title": "游西山",
    "authorName": "富明安",
    "authorId": "adcfe4dbc5456f23d1457b72d1457b72",
    "dynasty": "清",
    "content": [
      "倦游余兴在，归路踏残阳。",
      "花发青林外，人行绿水傍。",
      "落霞城堞隐，芳草马蹄香。",
      "即景须行乐，何妨作酒狂。"
    ]
  },
  {
    "id": "adcfe4dbc54c620213b409cbac02bb07",
    "title": "舟中赠杨见山",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "停船看明月，夜永一镫虚。",
      "独往青山后，论心白首初。",
      "浣衣今一笑，食肉尔何如。",
      "后约应期我，秋风江上书。"
    ]
  },
  {
    "id": "adcfe4dbc54c62023955bb3c8b1b0881",
    "title": "寄陈曼寿",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "短榻移镫客梦疑，萧萧残竹月明时。",
      "未愁僻地锄茅始，颇悔携樽就鞠迟。",
      "人外孤鸿无静境，酒边双燕有春痴。",
      "近来只合关门住，卧诵江湖听雨诗。"
    ]
  },
  {
    "id": "adcfe4dbc54c6202d121d7f9fd642bca",
    "title": "都门客思",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "浩想烟波采白蘋，开帘静对月如银。",
      "模糊云树三千里，抖擞衣裳十丈尘。",
      "处世正非贫可了，还家只盼梦能真。",
      "曹司事简朋俦隔，自起烹茶析涧薪。"
    ]
  },
  {
    "id": "adcfe4dbc54c620236767fa43bef07dc",
    "title": "答潘麟生",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "阑风苦雨积莓苔，兼喜湖山绿酒杯。",
      "握手花丛人渐老，论心水会我重来。",
      "频年离绪桓三弄，遍地征尘杜《八哀》。",
      "短后儖儳落ヰ马，公言龛乱正须材。"
    ]
  },
  {
    "id": "adcfe4dbc54c62021f7076232edde647",
    "title": "吴园",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "拙政山𣘻怨老梅，百年池榭几遗栽。",
      "碧桃临水才三足，犹背东风滴泪开。"
    ]
  },
  {
    "id": "adcfe4dbc54c62026ab21f9723fa1bec",
    "title": "岁晚述怀",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "吾无应物材，涉世诚大难。",
      "静默欲养心，触事多忧患。",
      "读书不致用，焉贵抱丛残。",
      "愧此编氓徒，力食供晨餐。",
      "贫贱未为辱，亲密未知欢。",
      "芬馨湘南草，讵若庭户兰。",
      "俯思励至行，束带怜朝寒。"
    ]
  },
  {
    "id": "adcfe4dbc54c620240ec9f35cc9c5bba",
    "title": "二月三日放舟至木渎宿石心村居越日登灵岩山远眺循麓过披云庵看梅冒雨而归纪游",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "薄雾恋山坳，日在征鸟背。",
      "出门一舸浮，峭碧点波碎。",
      "横空见塔尖，如佛影孤髻。",
      "逾近烟水阔，舍舟见古寺。",
      "我友汪居士，避俗隐兹地。",
      "布被可留客，门巷不嫌隘。",
      "桧雨烧团茶，饫口园官菜。",
      "卧听万壑风，足洗胸中秽。"
    ]
  },
  {
    "id": "adcfe4dbc54c620240ec9f35445364d3",
    "title": "二月三日放舟至木渎宿石心村居越日登灵岩山远眺循麓过披云庵看梅冒雨而归纪游",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "微露濡行人，揽衣起破晓。",
      "一步一看山，翳丛惊宿鸟。",
      "风廊出溟渤，钟声散迟早。",
      "松树千百盘，近觉青可拗。",
      "思夷勇孤往，步险怯始造。",
      "不知路所极，云起手能到。",
      "数数到阶级，落叶琴台扫。",
      "无与苎萝人，洞门閟春草。"
    ]
  },
  {
    "id": "adcfe4dbc54c620240ec9f352cba3282",
    "title": "二月三日放舟至木渎宿石心村居越日登灵岩山远眺循麓过披云庵看梅冒雨而归纪游",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "上山复下山，僧庐三里余。",
      "无数梅花林，照水争清疏。",
      "禅宗息文字，掩关终岁居。",
      "自惟种植缘，长笑溺与沮。",
      "结趺坐苔石，啄木下自如。",
      "众香了无际，安用悲莱芜。",
      "亚枝落横玉，还读怯卢书。",
      "一瓯绿雪汤，自易情怀孤。"
    ]
  },
  {
    "id": "adcfe4dbc54c62024aedc9b4584a7c17",
    "title": "夜坐荷芳书院",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "秋声不在山，月色融于水。",
      "菊畦两三丛，烂漫炫金紫。",
      "净乡广作缘，池隙扶六枳。",
      "霜重警林乌，波寒定潭鲤。",
      "岂惟荇藻流，镫影一船舣。",
      "旧游吴越交，十载五湖涘。",
      "清景对灵抱，良宵数有几。"
    ]
  },
  {
    "id": "adcfe4dbc54c62021a112e66811b71d0",
    "title": "观姚少师录童中州后和陶诗书后",
    "authorName": "刘履芬",
    "authorId": "adcfe4dbc54c6202d1457b72d1457b72",
    "dynasty": "清",
    "content": [
      "道衍未入燕，能诗乃名诗。偶写友朋作，命意殊冲夷。",
      "中州旧相识，寄远界乌丝。一卷《后和陶》，书以徇心知。",
      "繇靖不再睹，自洗软媚姿。足知才力强，所施无弗宜。",
      "和尚故不错，责之何苛为。吁嗟太孙帝，柔弱祚渐衰。",
      "文皇一振厉，遂廓二百基。此见和尚功，长育亦不赀。",
      "世俗恢奇策，传闻多可嗤。要之游佛门，固是英雄师。",
      "往昔见摹本，手迹今兹披。他年请刊石，用补集所遗。"
    ]
  },
  {
    "id": "adcfe4dbc5604881252ebcdb43c7f5e3",
    "title": "晚过水心岩",
    "authorName": "田均豫",
    "authorId": "adcfe4dbc5604881d1457b72d1457b72",
    "dynasty": "清",
    "content": [
      "远水浴残日，延缘信碧浔。",
      "风萤飞不定，江鸟起还沈。",
      "古洞穿岩腹，危峰堕水心。",
      "仙源闻此近，好入白云深。"
    ]
  },
  {
    "id": "adcfe4dbc56048811c1cf0a0cdf8e804",
    "title": "次盘塘松云山",
    "authorName": "田均豫",
    "authorId": "adcfe4dbc5604881d1457b72d1457b72",
    "dynasty": "清",
    "content": [
      "巷盘之字出，桥倚蚁封斜。",
      "松翠晴为雨，枫丹昼有霞。",
      "苔延缘鹿迹，犬吠想人家。",
      "只少名泉汲，无因一试茶。"
    ]
  },
  {
    "id": "adcfe4dbc56048813813081b1fd88e39",
    "title": "雨中迟人不至",
    "authorName": "田均豫",
    "authorId": "adcfe4dbc5604881d1457b72d1457b72",
    "dynasty": "清",
    "content": [
      "春雨止还落，故人迟未来。",
      "可怜花落尽，不共一尊开。"
    ]
  },
  {
    "id": "adcfe4dbc5744a2206712fda0dad31f2",
    "title": "夏晓",
    "authorName": "郑镜蓉",
    "authorId": "adcfe4dbc5744a22d1457b72d1457b72",
    "dynasty": "清",
    "content": [
      "绿树环庭外，荷含晨露深。",
      "轩窗不受暑，水竹自成阴。",
      "隙月窥残梦，疏星动晓禽。",
      "碧幮风远送，凉气逼衣衾。"
    ]
  },
  {
    "id": "adcfe4dbc5744a2262dd7692bcbf156e",
    "title": "新秋",
    "authorName": "郑镜蓉",
    "authorId": "adcfe4dbc5744a22d1457b72d1457b72",
    "dynasty": "清",
    "content": [
      "凄凄砌里有虫吟，漏尽声声韵转沈。",
      "人入梦时初过雁，月当圆处正闻砧。",
      "风微菡萏浮平沼，雨霁梧桐落远林。",
      "此夜幽闺偏耿耿，悲秋为感楚骚心。"
    ]
  },
  {
    "id": "adcfe4dbc5744a222b278f5e2daac71d",
    "title": "秋雨用苏岐亭韵",
    "authorName": "郑镜蓉",
    "authorId": "adcfe4dbc5744a22d1457b72d1457b72",
    "dynasty": "清",
    "content": [
      "更漏响沈沈，铜壶滴金汁。",
      "遣兴与裁诗，含毫纸欲湿。",
      "似云石燕飞，哀祈幸一得。",
      "潭底起乖龙，如奉律令急。",
      "蛙鼓亦齐鸣，唼喋乱鹅鸭。",
      "阵阵势倾盆，缕缕烟垂幕。",
      "离披蜀葵黄，狼藉鸡冠赤。",
      "净洗六街尘，水碧复沙白。",
      "茅屋顿凉生，微香吹衣帻。",
      "一雨一犁金，贫民免啜泣。",
      "从此庆丰年，禾黍盈无缺。",
      "原野景色新，能遣悲秋客。",
      "且暂解焦劳，小榻呼觞集。"
    ]
  },
  {
    "id": "adcfe4dbc5744a224c5c7de67d9ec1bc",
    "title": "夏日钞书小窗如炙念家严远出捕蝗率彼旷野炎蒸百倍因用家严送有邻弟返里原韵示诸妹",
    "authorName": "郑镜蓉",
    "authorId": "adcfe4dbc5744a22d1457b72d1457b72",
    "dynasty": "清",
    "content": [
      "烦暑正流金，长日当季夏。姊妹小窗闲，时作喃喃语。",
      "双丸去如梭，倏过端阳假。楸枰已懒弹，对食却杯斝。",
      "石鼎响如潮，茶烟看绕舍。榴火复薇花，景物递相迓。",
      "蛙鼓不停声，令人几惊咤。白汗如雨挥，黄沙将人射。",
      "虽罢火伞张，那得清凉夜。太守同民忧，讵有案牍暇。",
      "昔岁厄阳侯，泛滥吁可怕。今幸茁其苗，转眼纳禾稼。",
      "胡天不悔祸，鸠鹄未蒙赦。虫豸迭为灾，扑面火云下。",
      "大地真如炉，短后衣难卸。返署未浃旬，又促星言驾。",
      "虽灭旋复兴，吴越若争霸。宦海嗟茫茫，何时守桑柘。",
      "尔辈尚童心，嬉笑还怒骂。我心耿耿然，好怀那得借。",
      "因思官阁清，松萝高插架。更有《秋水篇》，千载人脍炙。",
      "早晚凉信来，烦忧暂可谢。能息数朝间，好把归鞍跨。",
      "蛩声荒砌吟，萤光腐草化。扫地更焚香，襟期古人亚。",
      "此事难预期，欲言先呕哑。八闸未云遥，远隔如浐灞。",
      "虫口有馀粮，谚语堪慰藉。薪米庆丰年，无忧珠桂价。"
    ]
  },
  {
    "id": "adcfe4dbc5871498076a97c3bee61cfc",
    "title": "初春睡起得句",
    "authorName": "曹炜南",
    "authorId": "adcfe4dbc5871498d1457b72d1457b72",
    "dynasty": "清",
    "content": [
      "日到蓬门睡起迟，偶然得句便成诗。",
      "客来欲问春深浅，试看梅开第几枝。"
    ]
  },
  {
    "id": "adcfe4dbc592885ac7f9b77fb2370d09",
    "title": "悼鹦鹉",
    "authorName": "周星薇",
    "authorId": "adcfe4dbc592885ad1457b72d1457b72",
    "dynasty": "清",
    "content": [
      "羽毛才就惨青霜，敲断银环恨渺茫。",
      "连日诵经知有意，昨宵说梦已非祥。",
      "绿衣原拟藏金屋，丹诏何年下玉皇。",
      "应伴飞琼充鸟使，彩云深处任回翔。"
    ]
  },
  {
    "id": "adcfe4dbc5a6577b146de32eb378b175",
    "title": "夜雨有怀",
    "authorName": "王道直",
    "authorId": "adcfe4dbc5a6577bd1457b72d1457b72",
    "dynasty": "清",
    "content": [
      "冷风吹幕影，碎雨响蕉声。",
      "伏枕才成寐，犹来梦里惊。"
    ]
  },
  {
    "id": "adcfe4dbc5b1f465eea9e0d6ea268105",
    "title": "夕阳",
    "authorName": "沈景脩",
    "authorId": "adcfe4dbc5b1f465d1457b72d1457b72",
    "dynasty": "清",
    "content": [
      "山色涂金返照微，泥人凝望是斜晖。",
      "桑榆尚有余光恋，风雨能全晚景稀。",
      "白板半欹渔网挂，青帘齐卷酒船归。",
      "痴心欲乞羲和手，系住阳乌不使飞。"
    ]
  },
  {
    "id": "adcfe4dbc5b1f4655d47eb3d67762975",
    "title": "出钱唐门寻旧日酒楼蔓草荒烟绝无人迹怆然有感",
    "authorName": "沈景脩",
    "authorId": "adcfe4dbc5b1f465d1457b72d1457b72",
    "dynasty": "清",
    "content": [
      "新愁白发三千丈，旧梦黄垆二十年。",
      "今日凄凉重过此，湖云如絮柳如烟。"
    ]
  },
  {
    "id": "adcfe4dbc5b1f465631d844385f2aead",
    "title": "雨中过七里泷",
    "authorName": "沈景脩",
    "authorId": "adcfe4dbc5b1f465d1457b72d1457b72",
    "dynasty": "清",
    "content": [
      "苍崖云卧碧漪寒，千古江山托钓竿。",
      "十里画眉声寂寂，一帆春雨过严滩。"
    ]
  },
  {
    "id": "adcfe4dbc5b32fa1bc80d18d48ac5041",
    "title": "金陵怀古",
    "authorName": "漆璘",
    "authorId": "adcfe4dbc5b32fa1d1457b72d1457b72",
    "dynasty": "清",
    "content": [
      "江水滔滔去不归，后庭花谢美人非。",
      "多情只有台城柳，犹自东风作絮飞。"
    ]
  },
  {
    "id": "adcfe4dbc5b32fa1a6dabb8dc3dd6085",
    "title": "漱玉园雨中杂咏",
    "authorName": "漆璘",
    "authorId": "adcfe4dbc5b32fa1d1457b72d1457b72",
    "dynasty": "清",
    "content": [
      "蒙蒙夕照养愁天，古鼎焚香静抚弦。",
      "欲绘春光图一幅，桃花宜雨柳宜烟。"
    ]
  },
  {
    "id": "adcfe4dbc5bc1e57f440b50de6648dc1",
    "title": "晓登钟吾绝顶",
    "authorName": "陆自逸",
    "authorId": "adcfe4dbc5bc1e57d1457b72d1457b72",
    "dynasty": "清",
    "content": [
      "石径扪萝葛，来登千仞巅。",
      "钟声催海日，帆影破湖烟。",
      "远岫云端列，残星树杪悬。",
      "长歌归院客，鸡犬下方传。"
    ]
  },
  {
    "id": "adcfe4dbc5bc1e570b211f5ff4e34ed0",
    "title": "苍坞晚眺",
    "authorName": "陆自逸",
    "authorId": "adcfe4dbc5bc1e57d1457b72d1457b72",
    "dynasty": "清",
    "content": [
      "古藤垂峭壁，坐久烟岚滴。",
      "野寺隔林钟，夕阳牛背笛。"
    ]
  },
  {
    "id": "adcfe4dbc5be7b8ed823bf6f77ecaabe",
    "title": "画菊",
    "authorName": "谢琯樵",
    "authorId": "adcfe4dbc5be7b8e09b15d48d072677d",
    "dynasty": "清",
    "content": [
      "半生落拓寄人篱，剩得秋心只自知。",
      "莫笑管城花事淡，笔头还有傲霜枝。"
    ]
  },
  {
    "id": "adcfe4dbc5d169d9b460989a277f1884",
    "title": "送禾原之上海",
    "authorName": "水野大路",
    "authorId": "adcfe4dbc5d169d9d1457b72d1457b72",
    "dynasty": "清",
    "content": [
      "春风吹鬓影，草绿送君归。",
      "短笛一声远，轻帆千里飞。",
      "棋前防落子，酒后任忘机。",
      "船到申江日，言寻白版扉。"
    ]
  },
  {
    "id": "adcfe4dbc5d8617cf96994d8c6e09725",
    "title": "秋夜怀梅谷客越",
    "authorName": "彭玉嵌",
    "authorId": "adcfe4dbc5d8617cd1457b72d1457b72",
    "dynasty": "清",
    "content": [
      "真向山阴道上游，曰归何日咏刀头。",
      "吴歌听彻烟江月，楚簟凉生水阁秋。",
      "嵊县东回难著屐，剡溪南下不通舟。",
      "尺书未寄寒衣薄，莫眺天边风露楼。"
    ]
  },
  {
    "id": "adcfe4dbc5d8617c29e2ebee36a55e37",
    "title": "春夜琴兴",
    "authorName": "彭玉嵌",
    "authorId": "adcfe4dbc5d8617cd1457b72d1457b72",
    "dynasty": "清",
    "content": [
      "杜鹃声里一镫昏，感旧思乡不可论。",
      "独取焦桐横膝上，夜寒弹月下花村。"
    ]
  },
  {
    "id": "adcfe4dbc5d8617c4583b7f147145701",
    "title": "杪春",
    "authorName": "彭玉嵌",
    "authorId": "adcfe4dbc5d8617cd1457b72d1457b72",
    "dynasty": "清",
    "content": [
      "又是新篁解箨时，东风二十四番吹。",
      "碧纱窗展看春雨，剩有残花一两枝。"
    ]
  },
  {
    "id": "adcfe4dbc5d8617ccde4a667021ed5dd",
    "title": "虹屏夜临欧书镫烬落成烧痕以诗志之",
    "authorName": "彭玉嵌",
    "authorId": "adcfe4dbc5d8617cd1457b72d1457b72",
    "dynasty": "清",
    "content": [
      "秋风瑟瑟夜悠悠，翠袖天寒尚写欧。",
      "忽听莺声呼可惜，镫花小烬落银钩。"
    ]
  },
  {
    "id": "adcfe4dbc5d8617c0bd808cb5207ac68",
    "title": "和虹屏秋感绝句",
    "authorName": "彭玉嵌",
    "authorId": "adcfe4dbc5d8617cd1457b72d1457b72",
    "dynasty": "清",
    "content": [
      "秋气无端入骨苏，清愁自省亦模糊。",
      "丹青只有骚人手，画出伤心一片图。"
    ]
  },
  {
    "id": "adcfe4dbc5e56f9bf6ce4c95935fc3d7",
    "title": "庆飨老典",
    "authorName": "柯在庚",
    "authorId": "adcfe4dbc5e56f9bd1457b72d1457b72",
    "dynasty": "清",
    "content": [
      "皇恩浩荡遍东瀛，耄耋特邀庆典荣。",
      "玉斝筵开仁寿宇，霓裳曲奏朔南城。",
      "商周以下无斯盛，欧美之间孰与京。",
      "帝德虽隆该宪惠，闾阎从此颂升平。"
    ]
  },
  {
    "id": "adcfe4dbc5ea1b56a6e072b566d7310f",
    "title": "述怀",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "同侪俱不贱，株守独如何。",
      "夜月闻鸡舞，秋风拔剑歌。",
      "才原怜我拙，事已让人多。",
      "惭愧王章妇，相依十载过。"
    ]
  },
  {
    "id": "adcfe4dbc5ea1b5623d835d881b18627",
    "title": "过友人村居",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "故人久不见，相访过前村。",
      "流水溪边路，藏云树下门。",
      "桑麻新雨润，鸡黍古风存。",
      "拟卜诛茅地，从君共避喧。"
    ]
  },
  {
    "id": "adcfe4dbc5ea1b563f1a10e198883579",
    "title": "寄怀汉三三兄",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "大被三年隔，长征万里赊。",
      "葡萄愁处酒，芍药别时花。",
      "上国遥云树，高城急鼓笳。",
      "阿兄休内顾，好继李轻车。"
    ]
  },
  {
    "id": "adcfe4dbc5ea1b560561f2fcde672166",
    "title": "岁暮感怀",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "天意寒将雪，争林雀乱啼。",
      "孤怀伤岁暮，小立倚楼西。",
      "竹叶违良友，梅花忆故妻。",
      "所思都不见，愁与冻云齐。"
    ]
  },
  {
    "id": "adcfe4dbc5ea1b5644d19e06cebb6a8e",
    "title": "西山道上",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "载得诗囊与酒筹，为乘高兴一探秋。",
      "苇残断岸寒惊雁，禾熟荒田晓放牛。",
      "野菊黄铺桥畔路，山枫红抱寺边楼。",
      "龙潭旧是登临处，不负西风续胜游。"
    ]
  },
  {
    "id": "adcfe4dbc5ea1b560b474fa9a4ace27a",
    "title": "城西行",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "朝出城西门，暮返城西路。",
      "风送路旁尘，春老门前树。",
      "行客日纷纷，来往无间步。",
      "何如抱瓮人，安居守寒素。"
    ]
  },
  {
    "id": "adcfe4dbc5ea1b565825d2dc6a089171",
    "title": "摇动石",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "蚍蜉思撼树，螳螂奋当辙。",
      "物情固不量，物理亦难决。",
      "峨峨古田盘，怪石森罗列。",
      "小者状磊然，大者势巉绝。",
      "中峙苍玉根，攫空岚翠裂。",
      "鬼凿旁无痕，神工下有禊。",
      "纵使力拔山，一手谁能抉。",
      "我来试抚摇，动荡乃不辍。",
      "未著祖龙鞭，似听生公说。",
      "对之耸奇观，令人欲挢舌。",
      "幻象费揣摩，灵踪觑亲切。",
      "返步下山椒，夕阳半明灭。"
    ]
  },
  {
    "id": "adcfe4dbc5ea1b56ef1370153f5c1179",
    "title": "有女",
    "authorName": "萨哈岱",
    "authorId": "adcfe4dbc5ea1b56d1457b72d1457b72",
    "dynasty": "清",
    "content": [
      "东邻有女似花枝，十五盈盈学画眉。一朝嫁作贵人妇，未许寻常侧目窥。",
      "西家女比花枝好，二十无媒成潦倒。时时对镜起长叹，只恐朱颜容易老。",
      "吁嗟乎！春发桃枝秋桂枝，迟早由来各有时。"
    ]
  },
  {
    "id": "adcfe4dbc5ed758bf51f82c9aa44f9e9",
    "title": "由岳麓寺下山返舟作",
    "authorName": "陈廷庆",
    "authorId": "adcfe4dbc5ed758b231141b3f542eae1",
    "dynasty": "清",
    "content": [
      "湘滨来五度，才得一登临。",
      "片片江帆影，重重岳树阴。",
      "碑赊三日读，僧向六朝寻。",
      "欲续传镫事，斜阳下碧岑。"
    ]
  },
  {
    "id": "adcfe4dbc5ed758be913a5e443673c58",
    "title": "青石梁道中",
    "authorName": "陈廷庆",
    "authorId": "adcfe4dbc5ed758b231141b3f542eae1",
    "dynasty": "清",
    "content": [
      "两崖青石引青莎，一径松杉罥薜萝。",
      "立马爱当奇石秀，下山犹见夕阳多。",
      "愿同孺子尘缨浊，可有高人薖轴歌。",
      "岚翠泉声行不断，道傍时欲坐盘陀。"
    ]
  },
  {
    "id": "adcfe4dbc5ee6417f25da89bb8f3c245",
    "title": "和李海初殿撰田家小饮韵",
    "authorName": "赵继馨",
    "authorId": "adcfe4dbc5ee6417d1457b72d1457b72",
    "dynasty": "清",
    "content": [
      "曲曲池连屋，中藏太古民。",
      "尘原无处著，俗是本来淳。",
      "秋色无今古，深情孰主宾。",
      "家贫具樽酒，还胜旧醅醇。"
    ]
  },
  {
    "id": "adcfe4dbc5ee6417f25da89b9f81ca2c",
    "title": "和李海初殿撰田家小饮韵",
    "authorName": "赵继馨",
    "authorId": "adcfe4dbc5ee6417d1457b72d1457b72",
    "dynasty": "清",
    "content": [
      "卅年为一世，人往水流西。",
      "旧是登临地，新添菜麦畦。",
      "老翁闲倚杖，往事说无稽。",
      "何限存亡感，沧桑事不齐。"
    ]
  },
  {
    "id": "adcfe4dbc5f42e7d6726be6369415d91",
    "title": "寒夜独酌",
    "authorName": "张学鸿",
    "authorId": "adcfe4dbc5f42e7dd1457b72d1457b72",
    "dynasty": "清",
    "content": [
      "高垣传漏迥，斜月度窗隅。",
      "无客酒难醉，有书镫不孤。",
      "苦吟间短枕，深坐托薰炉。",
      "万籁收寒夜，衔杯且自娱。"
    ]
  },
  {
    "id": "adcfe4dbc5f42e7dc0a23fe5c07eca44",
    "title": "舟中望甓社湖",
    "authorName": "张学鸿",
    "authorId": "adcfe4dbc5f42e7dd1457b72d1457b72",
    "dynasty": "清",
    "content": [
      "清淮顷刻入邗沟，风便归舟顺水流。",
      "城郭万家烟树里，一天春色过扬州。"
    ]
  },
  {
    "id": "adcfe4dbc5fea05efbf894920ca84f68",
    "title": "过宁靖王故宫",
    "authorName": "杨宗城",
    "authorId": "adcfe4dbc5fea05ed1457b72d1457b72",
    "dynasty": "清",
    "content": [
      "浮云仰视亦须臾，长啸从容合院徂。",
      "臣节不磨天地老，世风虽远纪纲扶。",
      "西山叩马两高士，东海悬梁一丈夫。",
      "自是求仁无怨悔，奚烦遗叟重嗟吁。"
    ]
  },
  {
    "id": "adcfe4dbc611c1fd8eb4b2e52c996c64",
    "title": "春尽舟中",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "春好何当去，江流底事忙。",
      "莺花非少日，云水正他乡。",
      "宦拙归无计，途长息未遑。",
      "忘机羡鸥鸟，沙上立苍茫。"
    ]
  },
  {
    "id": "adcfe4dbc611c1fd7c854f27e28f1ab7",
    "title": "薛又洲携杖山行图",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "黄海安期宅，青山太白祠。",
      "何如九龙坞，小酌二泉池。",
      "涧畔多瑶草，松根足伏芝。",
      "无因小儿女，却负向平期。"
    ]
  },
  {
    "id": "adcfe4dbc611c1fd6ecd1e8ed6014a77",
    "title": "端午偕补金小岩半樗山子光云守之观竞渡遂至海幢寺还过洋商肆楼登海珠寺炮台",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "且泛蒲觞莫放空，莲青藕白荔支红。",
      "星星蜃气兼朝雨，猎猎樯旗飐海风。",
      "苍兕练多金鼓习，岛夷驯久岁时同。",
      "云溪绿柳应无恙，何日听歌画舫中。"
    ]
  },
  {
    "id": "adcfe4dbc611c1fd6ecd1e8e548ad59b",
    "title": "端午偕补金小岩半樗山子光云守之观竞渡遂至海幢寺还过洋商肆楼登海珠寺炮台",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "浩荡珠江碧水湾，接连花地启禅关。",
      "一条果市人阗咽，百尺经楼佛空间。",
      "白足有贤思入社，青畦无数当看山。",
      "壁间小记题吾友，可惜斯游未及攀。"
    ]
  },
  {
    "id": "adcfe4dbc611c1fd6ecd1e8efb189cad",
    "title": "端午偕补金小岩半樗山子光云守之观竞渡遂至海幢寺还过洋商肆楼登海珠寺炮台",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "列炮周垣控扼存，香台今傍将台尊。",
      "护持狮象珠常定，帖息鲸鲵浪不喷。",
      "拓纛双桓遥隐树，收帆千舶正当门。",
      "风涛咫尺连南澳，著论何人继应元。"
    ]
  },
  {
    "id": "adcfe4dbc611c1fd662a50b0df2e9d4c",
    "title": "虞山道中所见",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "支筇出郭望西东，一路人家翠霭中。",
      "容我结趺松屋绿，倩人啜茗竹炉红。",
      "花畦比户编篱隔，涧脉分流凿沼通。",
      "却向密林深箐衣，万千红紫斗春风。"
    ]
  },
  {
    "id": "adcfe4dbc611c1fd617984c437ddc0df",
    "title": "补瓮图",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "田功未收酒无粕，老瓮多时掷篱脚。",
      "场登新秫黄鸡肥，收拾将来贮桑落。"
    ]
  },
  {
    "id": "adcfe4dbc611c1fd760db987b33ba442",
    "title": "宋谢叠山先生遗琴武林吴氏得之绘图传示为之作歌",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "东山桐，西山梓。上枝蟠青云，下枝拂流水。雷轰雹击野火烧，裂骨穿肤半生死。",
      "谁从大壑阴，采制为鸣琴。孤丝寡珥縆断脊，中有清霜烈日之明心。",
      "天荒地老陵谷变，此骨不与金石同销沈。可怜文信国，闻道遗琴欲沦没。",
      "亦有汪水云，当时挥手凌青雯。如何尚有一片干净土，埋此三尺四寸枯桐根。",
      "粗具腭与龈，安辨蛇蚹纹。漆文土花所不蚀，叠山两字分明存。",
      "先生身似摩霄鹄，燕市从容一瓯粥。掀髯抵几已无成，茶坂麻衣空恸哭。",
      "当其横膝时，含情再三弹。初为《梁父吟》，后作《齐女叹》。",
      "世无钟期莫为赏，海天何处寻成连。先生此时与谁语，琴兮琴兮吾与汝。",
      "先生可逝琴不亡，十三之徽一一吐焰直与箕尾争光芒。",
      "此琴非桐亦非梓，铭非铭兮字非字。黏著苌弘血一腔，意亿劫灰飞不起。",
      "吴氏为此图，望古意有余。我思此琴不可见，展图忽忽生嗟吁。",
      "谁招朱鸟挥残泪，敲碎西台竹如意。"
    ]
  },
  {
    "id": "adcfe4dbc611c1fdd076475c0d652f12",
    "title": "邓完白登岱图",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "日观峰颠置完白，人奇境奇两难得。",
      "画之又得罗两峰，叱石驱云致不同。",
      "斯游奚止四十年，我今展图犹眼前。",
      "先生精彩固不敝，奋袂盱衡见其概。",
      "今我老惫复坎坷，行吟一室茧缚窝。",
      "夜来有梦尚磈磊，倚杖黄山看云海。",
      "呜呼完翁那可再，泰山鬼卒今安在？",
      "独立远想成苍茫，情恻语悄何能长。",
      "会当寻君还大荒，收揽魂魄从云将。"
    ]
  },
  {
    "id": "adcfe4dbc611c1fdc53de013fba8555e",
    "title": "丁丑年住怀远真儒书院构如是住成赋此记之",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "我字莪耳山边宅，迤逦平原带阡陌。",
      "清池周匝玉一环，绿筱葱茏竿数百。",
      "锄田灌圃有余暇，插柳栽花遂成癖。",
      "可笑无端插腰板，十年宦海心虩虩。",
      "迩时且喜解天韬，无那余辛尚如螫。",
      "三径归来幸未荒，数月淹留翻似客。",
      "苦为猪肝寻故人，竟忝皋比据讲席。",
      "倦来隐几听咿唔，兴到论文逞胸膈。",
      "院邻官廨错市廛，廊庑周围宽且硕。",
      "所居山县不见山，窥牖兀然惟四壁。",
      "一一棂扉向东启，早眠坐受朝阳炙。",
      "绕屋循墙出其后，草石纵横地颇隙。",
      "几树安榴撑路断，一勺坳堂秽流积。",
      "两峰参差露眉宇，向我不语情脉脉。",
      "眼前有景人莫知，大美弃置天所惜。",
      "浚池种树先安排，披草拓基细规画。",
      "连廊作栋架两楹，楹深二寻广十尺。",
      "两面安窗状如榭，编竹为椽苇为笮。",
      "涂塈装治阅几旬，匠沸工腾累昕夕。",
      "一朝屋就急倚槛，惬意真如旧逋获。",
      "双鬟窈窕来迎侍，俯媚清涟共鲜碧。",
      "贴贴新荷镜子圆，垂垂短柳腰肢窄。",
      "隔院分来嘉树阴，赌棋赢得奇僵石。",
      "亟移棐几安笔砚，自拂尘床理书籍。",
      "友生问字载酒来，旧侣间招试茶格。",
      "相视翻然成一笑，先生无乃为形役。",
      "容身而游亦已矣，居必求安圣斯斥。",
      "人说此庐旧姓杨，无凿先生夙词伯。",
      "亭颜片月楼会景，一时结构人啧啧。",
      "败址颓垣了无处，数十年来事如弈。",
      "况是栖栖一寓公，底事黄金虚牝掷。",
      "人生分定良由天，各养其养适其适。",
      "由来林壑性所耽，易性违情祇成厄。",
      "但有即时一杯酒，遑问平生几两屐。",
      "后来者谁吾不知，大块茫茫几今昔。",
      "夜来频觉乡梦轻，晓起仍愁诗债迫。",
      "山光旦暮看不定，多少浮云变苍白。"
    ]
  },
  {
    "id": "adcfe4dbc611c1fda3bf1de8d8bb476b",
    "title": "德明府以题孙虔礼书景福殿赋真迹诗见示次原韵",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "艺极犹悬权，识贸或斡鼎。",
      "要能天际翔，庶不鼠穴骋。",
      "章章篆之出，阡陌破丘井。",
      "崔张趋简易，有苦竿取景。",
      "当涂典午间，绵密转清迥。",
      "右军守恬畅，如水以淡永。",
      "大令剧飞腾，翼翼贺项领。",
      "双源遂分导，百旐揭一隼。",
      "文皇负真气，纵送剂宽紧。",
      "兀奡屏风书，想见龙德静。",
      "咄哉挺虔礼，骖騑一何猛。",
      "书谱入大王，区埒辨町町。",
      "瘤堕却针脑，蚤正必视绠。",
      "兹赋追阿敬，推陈更标颖。",
      "一扫旭兼素，重睹芝与靖。",
      "离垢参书禅，妙香可默省。",
      "镌之璆琳珍，长使奎壁耿。",
      "苟非洞见垣，所恐砾糅矿。",
      "肘腕论回旋，走也谢不敏。",
      "愿焉矢盍各，率尔子毋哂。"
    ]
  },
  {
    "id": "adcfe4dbc611c1fd33ce712c64ca6844",
    "title": "书见素居壁",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "夙龄忝文学，图史颇贯弗。",
      "因缘平仲知，遂辱扬雄荐。",
      "仇书入虎观，作赋奏金殿。",
      "一朝拜恩命，绾绶出山县。",
      "童律幸可通，磔狱苦非练。",
      "聱聱听搒捶，屑屑领簿案。",
      "徒隶陪侍从，侏獶侧欢宴。",
      "腰低骨已折，口恧心屡战。",
      "尘颜怯持镜，自揣久淄变。",
      "经营数间屋，聊用置几砚。",
      "破书百余卷，中有古英彦。",
      "相从理素业，冀见本来面。",
      "怀居谅为愧，成性习其便。",
      "土思日悄悄，寓也何所恋。"
    ]
  },
  {
    "id": "adcfe4dbc611c1fd33ce712c6ebc9379",
    "title": "书见素居壁",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "疏窗敞南北，偃息静以邃。",
      "南荣足淹曝，北壁有余地。",
      "凿池但随坳，为山即覆篑。",
      "高树有远容，丈石出奇致。",
      "耸耸竹与柏，左右拥双翠。",
      "室中复何有，空洞类我意。",
      "斫椽粗棱棱，粉壁光致致。",
      "木无髹漆观，墙无绨锦被。",
      "既乏珠玉玩，亦鲜彤镂器。",
      "用朴保真率，寡欲息人事。",
      "兹区实雕瘵，鱼甑时告匮。",
      "疲民固不敢，伤财况为累。",
      "美室孟献尤，葺墙叔孙志。",
      "夫子善苟完，斯亦素吾位。"
    ]
  },
  {
    "id": "adcfe4dbc611c1fd33ce712cef0b5a26",
    "title": "书见素居壁",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "兹邦滨大淮，风气蠢以劲。",
      "居恒肆攻剽，稍急辄星迸。",
      "行坐挟刀剑，忘躯徇忿竞。",
      "黠者持短长，狺吠思梗令。",
      "书策既稠浊，徒史得放横。",
      "为政济猛宽，计惟张弦更。",
      "韩子亦有言，厥道在素正。",
      "斋居励冰渊，虩虩守畏敬。",
      "开门固其根，内省期不病。",
      "孰谓莫予觏，岂弟神所听。",
      "以此盟尔室，显显慎嘉命。"
    ]
  },
  {
    "id": "adcfe4dbc611c1fdf66e9c46311345ad",
    "title": "自题捧盈图",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "劳劳牵世鞿，惘惘任年矢。",
      "逝者夫如何，嗒焉信所止。",
      "补牢计恐迟，鞭后乃其理。",
      "知疲及昏卧，得醒向晨起。",
      "兴至思或抽，小极急自弭。",
      "展书销光阴，但取浅且旨。",
      "既无甚解求，亦不竭目视。",
      "量腹之容受，日可一合米。",
      "抚肌恨如腊，得酒暂自喜。",
      "撑拳学五禽，负剑弄稚子。",
      "有杖不肯扶，跬步跛而履。",
      "颏下看似雪，龈上都无齿。",
      "精气潜耗尽，神爽诡支抵。",
      "梁丽剧刓朽，此舍安可恃。",
      "一旦厉风来，摧之适然耳。",
      "此幸惟有心，能成即不毁。",
      "百里半九十，前途日以迩。",
      "羸老尚存全，造物不负尔。",
      "所得固已盈，捧持岂敢弛。",
      "常思善厥终，罔令爽其始。",
      "素居过以丛，良友隔千里。",
      "愿言各努力，同岑互为砥。"
    ]
  },
  {
    "id": "adcfe4dbc611c1fd012219ffe21a4171",
    "title": "罗饭牛募驴图",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "得马塞翁顾亡兔，饭牛居士今募驴。",
      "蹇驴区区几许直，一瓢乃用千夫舆。",
      "前邪后许十数辈，数钱量米争纷拿。",
      "大仙老驴真可笑，一毛不拔旁揶揄。",
      "我呼红线剪囊纸，倒骑跛足云中趋。",
      "销除博士卖驴券，回作渊明乞食图。"
    ]
  },
  {
    "id": "adcfe4dbc611c1fde387232571deda5c",
    "title": "偶作",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "神者生于无，以气相撑支。",
      "当其互回薄，至声发空虚。",
      "风出土囊口，披林入嵚𡼭。",
      "喁于递响答，高下相参差。",
      "悠然自鸣戛，亦复不自知。",
      "委已适所值，无为问妍媸。",
      "绘响效厥情，因神而存之。",
      "断竹均以窍，斫木縆以丝。",
      "长短刻分杪，清浊研渑淄。",
      "揉弄日渐熟，造作日益滋。",
      "情性有远近，僧爱随纷歧。",
      "借气喉吭间，寻声神已非。",
      "筝琵杂前陈，自谓古所无。",
      "岂知爰居鸟，颇乏钟鼓思。",
      "壶公一瓠中，日月与世殊。",
      "时时出游戏，每令见者嗤。"
    ]
  },
  {
    "id": "adcfe4dbc611c1fdc075feaa7e287f45",
    "title": "家心陔疲于津梁国",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "天涯渺难即，吾意其蹉跎。",
      "江上无芙蓉，搴裳意云何。",
      "吾子好筋骨，卅载历坎坷。",
      "陆岂无虎狼，水岂无蛟鼍。",
      "行行为谁驱，万里俯仰过。",
      "讵云恃忠信，遂可轻风波。",
      "放杖得小休，隐然契天和。",
      "托宿在何许，前途尚陂陀。",
      "造物劳以生，未死敢有他。",
      "息阴谅非远，逝者亦已多。",
      "仰视沧浪天，效彼劳者歌。",
      "努力为我起，斯路幸不讹。",
      "甘爱田父笑，毋为仆夫呵。",
      "请借双行縢，以为安乐窝。"
    ]
  },
  {
    "id": "adcfe4dbc611c1fda43dea426017ad29",
    "title": "梅关",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "戢山争凑，盘盘路几回。百寻双堑立，一罅五丁开。",
      "树拔鲸牙出，人争蚁孔来。路旁余断碣，夫暇剔莓苔。"
    ]
  },
  {
    "id": "adcfe4dbc611c1fdf8a723ef60a3c29a",
    "title": "端午偕补金小岩半樗山子光云守之观竞渡遂至海幢寺还过洋商肆楼登海珠寺炮台其三",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "别开邸第馆诸夷，一十三家各斗靡。",
      "窗槛玲珑巢翡翠，轩屏眩转吠琉璃。",
      "铺排景物观殊壮，变易华风事岂宜。",
      "好语吾民守耕凿，只今圣主贱珍奇。"
    ]
  },
  {
    "id": "adcfe4dbc611c1fddb6df648c1a0ab6a",
    "title": "夏循陔广文玻璃泉洗砚图",
    "authorName": "李兆洛",
    "authorId": "adcfe4dbc611c1fd7eb7eabbe8dfff46",
    "dynasty": "清",
    "content": [
      "足此一勺水，聊疗季女饥。",
      "怀中紫玉段，持照青玻璃。",
      "仰瞰积铁壁，俯荫离披枝。",
      "勿放墨龙出，惊起巫支祈。"
    ]
  },
  {
    "id": "adcfe4dbc629e4c3ae663ee457fc2e5f",
    "title": "溪声",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "流水桃花岸，传来怆客情。",
      "潺湲喧夜月，续断杂秋声。",
      "响应村砧急，凉生寝簟清。",
      "年光摧欲尽，未敢耳频倾。"
    ]
  },
  {
    "id": "adcfe4dbc629e4c31632f66e2bcc631c",
    "title": "关子岭温泉",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "胜地遨游乐，浑忘蹑屐危。",
      "秋添千树色，黛抹万山姿。",
      "水白温如沸，泉灵味亦滋。",
      "神怡心旷处，疗疾免求医。"
    ]
  },
  {
    "id": "adcfe4dbc629e4c3ce800d26a32448e7",
    "title": "寿南强社弟五十",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "禊事重修聚画堂，介眉春酒合称觞。",
      "任教沧海桑田变，自有延年益寿方。",
      "阅世艰难馀血泪，伤时讽咏入诗囊。",
      "家风我亦同梅鹤，敢献冈陵颂一章。"
    ]
  },
  {
    "id": "adcfe4dbc629e4c3806f9546620f8ee0",
    "title": "寿太岳社弟五十",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "青灯况味旧生涯，坐拥皋比岁月赊。",
      "古帖书临僧智永，绛帷徒授女侯芭。",
      "玉台久已传新咏，乔木真堪羡故家。",
      "恬澹人宜臻上寿，逍遥深喜悟南华。"
    ]
  },
  {
    "id": "adcfe4dbc629e4c384312d415fe28f19",
    "title": "送醉红生游大陆即次原韵",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "风雅骚坛互唱酬，飘然载笔赋鹏游。",
      "五湖帆影回征棹，万里波光接素秋。",
      "书剑一囊怀壮志，平安两字慰离愁。",
      "中原胜迹今犹昔，鸿雪知应到处留。"
    ]
  },
  {
    "id": "adcfe4dbc629e4c3266970ab04f06343",
    "title": "栎社同人以银瓶赠呈鹤亭社长并媵以诗",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "文物衣冠异昔时，忍将吾道任陵夷。",
      "中流击楫心犹壮，大雅扶轮力不疲。",
      "曾记当年同采藻，宁知今日独登陴。",
      "骚坛牛耳操持久，合赠银瓶祝介眉。"
    ]
  },
  {
    "id": "adcfe4dbc629e4c3f82462e4876bb388",
    "title": "汉光武",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "火德中兴汉祚隆，江山依旧昔时同。",
      "布衣昆季推通轶，鱼水君臣起邓冯。",
      "训政早知图郅治，论功又见罢兵戎。",
      "洛阳此日千官拥，堪继西京乃祖风。"
    ]
  },
  {
    "id": "adcfe4dbc629e4c3cdc693fde6140b54",
    "title": "题分类台湾诗醇",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "珠遗沧海赖君收，荟萃菁华遍五州。",
      "汐社风骚联一气，斐亭韵事继千秋。",
      "焦桐定有知音赏，韫玉终当待价售。",
      "编纂尽成新卷帙，琳琅满纸豁吟眸。"
    ]
  },
  {
    "id": "adcfe4dbc629e4c33eeec5d1e4090293",
    "title": "题谢颂臣先生科山生圹",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "青山如仰釜，形胜本来真。",
      "大地钟灵秀，遗留待达人。"
    ]
  },
  {
    "id": "adcfe4dbc629e4c39c1b74ea9cc8eadf",
    "title": "饥鹰",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "飞扬万里脱笼樊，韝上生涯不耐烦。",
      "却笑雄心如饿虎，忍将同类肆鲸吞。"
    ]
  },
  {
    "id": "adcfe4dbc629e4c30c6c27ee5dfb5cff",
    "title": "毛遂脱颖",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "因人成事究何惭，志士安能把口缄。",
      "忽露词锋宁碌碌，一朝囊脱独超凡。"
    ]
  },
  {
    "id": "adcfe4dbc629e4c3aee9e2117ed06f2c",
    "title": "杜鹃花",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "春风二月正芳菲，蜀魄名花世所稀。",
      "红蕊染成真血泪，枝头似唤不如归。"
    ]
  },
  {
    "id": "adcfe4dbc629e4c36cf47665ce15a787",
    "title": "华盛顿",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "手斫樱桃气已遒，共和独创十三州。",
      "古今王霸知多少，革命推君第一流。"
    ]
  },
  {
    "id": "adcfe4dbc629e4c3846a61d6c598f968",
    "title": "双燕",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "东楼巢覆向西楼，掠水含泥并出头。",
      "稍喜天低风雨里，雕梁栖稳有同俦。"
    ]
  },
  {
    "id": "adcfe4dbc629e4c3d0a0c6c55901ee92",
    "title": "古砚",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "罗列文房岁几更，磨穿差足慰平生。",
      "铜台瓦与端溪石，助我多年事笔耕。"
    ]
  },
  {
    "id": "adcfe4dbc629e4c3dd23e11732e2cca5",
    "title": "田横",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "自立存齐志亦豪，奈因天命戢弓刀。",
      "临终不屈称孤愿，留得头颅见汉高。"
    ]
  },
  {
    "id": "adcfe4dbc629e4c367597aef1af6552f",
    "title": "春菊",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "本是经霜劫后身，秋容零落老风尘。",
      "自怜傲骨成奇癖，也被东皇雨露仁。"
    ]
  },
  {
    "id": "adcfe4dbc629e4c3c922c3728fb6c24a",
    "title": "先伯父兆美公百廿年阴庆",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "屈指生辰百廿年，几经沧海变桑田。",
      "而今重见莱衣舞，恍似儿时绕膝前。"
    ]
  },
  {
    "id": "adcfe4dbc629e4c3bfcda9a98d66e320",
    "title": "林内别创感怀示儿曹",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "护岸堤防浊水流，四围荒野变平畴。",
      "敢夸狡兔营三窟，不惜馀年燕翼谋。"
    ]
  },
  {
    "id": "adcfe4dbc629e4c3bfcda9a9949cc656",
    "title": "林内别创感怀示儿曹",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "祖训昭昭读且耕，与人无忤世无争。",
      "平生愧乏投机策，创业还须继守成。"
    ]
  },
  {
    "id": "adcfe4dbc629e4c3b9b03bebc8d1f03f",
    "title": "古松",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "秦封忆昔少年时，阅尽沧桑总不知。",
      "重受风霜频挫折，空山犹见老虬枝。"
    ]
  },
  {
    "id": "adcfe4dbc629e4c32ba3de4cdab9833e",
    "title": "中秋赏月",
    "authorName": "林耀亭",
    "authorId": "adcfe4dbc629e4c3c164bbc911108a3d",
    "dynasty": "清",
    "content": [
      "暮云收尽净无尘，竹外蟾光分外新。",
      "千古中秋楼上月，不知老却几诗人。"
    ]
  },
  {
    "id": "adcfe4dbc631e771616945f4939ca066",
    "title": "翁大人得隙地于孤山为菊香小青两女士修墓并建兰因馆其上为夕阳花影楼楼左为绿阴西阁以祀小青右为秋芳阁以祀菊香先是为明女士杨云友修墓于智果寺因以祔祀遍徵海内题咏裒为兰因集端亦赋四律其二",
    "authorName": "汪端",
    "authorId": "adcfe4dbc631e771c8cbd669d7657583",
    "dynasty": "清",
    "content": [
      "焚馀诗草返生香，遗集真应号《断肠》。",
      "齐国淑妃原著姓，蒋家小妹是同乡。",
      "镜湖桃叶鸥盟远，画阁梅花鹤梦凉。",
      "最忆横波摹小影，眉楼一角写斜阳。"
    ]
  },
  {
    "id": "adcfe4dbc631e771616945f4f2806d44",
    "title": "翁大人得隙地于孤山为菊香小青两女士修墓并建兰因馆其上为夕阳花影楼楼左为绿阴西阁以祀小青右为秋芳阁以祀菊香先是为明女士杨云友修墓于智果寺因以祔祀遍徵海内题咏裒为兰因集端亦赋四律其二",
    "authorName": "汪端",
    "authorId": "adcfe4dbc631e771c8cbd669d7657583",
    "dynasty": "清",
    "content": [
      "又见杨娃小印红，容华才笔丽惊鸿。",
      "丛残著录留湖上，轻薄姻缘说意中。",
      "谢逸画图寒翠晚，汪伦潭水夜星空。",
      "依照智果西头路，绝胜仙霞万点枫。"
    ]
  },
  {
    "id": "adcfe4dbc631e771616945f45e438d3d",
    "title": "翁大人得隙地于孤山为菊香小青两女士修墓并建兰因馆其上为夕阳花影楼楼左为绿阴西阁以祀小青右为秋芳阁以祀菊香先是为明女士杨云友修墓于智果寺因以祔祀遍徵海内题咏裒为兰因集端亦赋四律其二",
    "authorName": "汪端",
    "authorId": "adcfe4dbc631e771c8cbd669d7657583",
    "dynasty": "清",
    "content": [
      "碧城坛坫久名家，多少蛾眉礼绛纱。",
      "仙子玉垆玉涧雪，美人湘管一枝花。",
      "隔湖香冢秋飞蝶，映水红楼晚噪鸦。",
      "更访吴宫双玉墓，牡丹厅畔竹阴斜。"
    ]
  },
  {
    "id": "adcfe4dbc631e77104dc9dfab6ec7d52",
    "title": "孙节妇诗",
    "authorName": "汪端",
    "authorId": "adcfe4dbc631e771c8cbd669d7657583",
    "dynasty": "清",
    "content": [
      "节母程，嫔于孙，阅六载，琴瑟敦。夫夭亡，妾无子，死从夫，生何恃。",
      "堕楼不死神扶持，投缳复被旁人知。舅姑来，向妇泣，两叔未娶亲发白，汝夫不幸归黄泉，汝宜代夫尽子职。",
      "舅姑言终妇泪流，妇敢先死贻亲忧。良人地下姑少待，此身暂为双亲留。",
      "下抚两叔，上持舅姑。数年月照罗帏孤，夫已墓木拱，妾亦泪眼枯。",
      "嗟哉！两叔相继殁，舅姑心摧妇泣血。所遭竟如此，天心讵可测。",
      "鬻我嫁时钗，开我镂金箱，为翁置妾延烝尝。叔生未几翁姑亡，孤嫠吊影增凄凉。",
      "族中鬼{巾惑}凭陵久，茕茕衰门妾独守。叔长娶妇妇举男，妾抱字之夫有后。",
      "画荻丸熊心力瘁，儿年十八游伴水。儿游泮水母心喜，可见舅姑夫子矣。",
      "六十八年完节身，生固非生死非死。呜呼，立孤难，死节易，婴与杵，当年事。",
      "处易不得乃处难，请看桐乡节母茹荼志，巾帼须眉固无异。"
    ]
  },
  {
    "id": "adcfe4dbc631e771d5c3ca4fda4f30d8",
    "title": "秦沟粉黛砖砚歌",
    "authorName": "汪端",
    "authorId": "adcfe4dbc631e771c8cbd669d7657583",
    "dynasty": "清",
    "content": [
      "南唐砚山不可见，人间犹剩南唐砚。香姜铜雀久销沈，幻出秦宫云一片。",
      "六国蛾眉竞晓妆，歌台舞殿起阿房。星荧明镜骊山远，涨腻凝脂渭水香。",
      "四围错落珠玑细，粉晕斑斑黛痕翠。临波想见卷衣人，玉姜艳逸文馨丽。",
      "深锁长门卅六年，鱼膏银海閟重泉。御沟空照秦时月，春水流花冷暮烟。",
      "楚人一炬悲焦土，留得残砖碧苔古。建业文房好护持，钟山小隐风流主。",
      "金镂应填绝妙词，新声曾谱恨来迟。红罗亭榭瑶光殿，知付娥皇付保仪。",
      "一行题跋忠宣笔，昆刀细划龙山雪。早春独殿赋梅花，不碍广平心似铁。",
      "何处香花识旧墩，百年流转到清门。松烟寒滴蟾蜍泪，兰篆红销晰蜥蜴魂。",
      "秦台未到吹箫处，秦山尚有宫人墓。澄心堂纸玉管毫，夜镫还写《阿房赋》。"
    ]
  },
  {
    "id": "adcfe4dbc631e771a0107e67f01ed254",
    "title": "画兰曲题梁溪女冠韵香画兰长卷",
    "authorName": "汪端",
    "authorId": "adcfe4dbc631e771c8cbd669d7657583",
    "dynasty": "清",
    "content": [
      "清梵鱼山夜月寒，松花如雨落仙坛。",
      "绮窗初试金壶墨，写罢灵飞更画兰。",
      "瑶笙吹彻羽衣凉，瑟瑟微波梦碧湘。",
      "解为幽花写秋影，玉人原是杜兰香。"
    ]
  },
  {
    "id": "adcfe4dbc631e77173aecf5f9bc2a4de",
    "title": "翁大人得隙地于孤山为菊香小青两女士修墓并建兰因馆其上为夕阳花影楼楼左为绿阴西阁以祀小青右为秋芳阁以祀菊香先是为明女士杨云友修墓于智果寺因以祔祀遍徵海内题咏裒为兰因集端亦赋四律其一",
    "authorName": "汪端",
    "authorId": "adcfe4dbc631e771c8cbd669d7657583",
    "dynasty": "清",
    "content": [
      "郑家娇婢解吟诗，和靖风流想见之。",
      "遗址误寻高菊涧，前身应是谢芳姿。",
      "踏青春访琼姬墓，飞白宵题玉女牌。",
      "更乞茂漪书一过，簪花楷法妙临池。"
    ]
  },
  {
    "id": "adcfe4dbc6361a27e3d265a1c028a43a",
    "title": "净业湖",
    "authorName": "觉罗固兴额",
    "authorId": "adcfe4dbc6361a27d1457b72d1457b72",
    "dynasty": "清",
    "content": [
      "水长疑无岸，蒲深自有风。",
      "鸳鸯间浦外，笭箵漾波中。",
      "旧识渔家子，轻舟莲港东。",
      "何时此相见，蓑笠出花丛。"
    ]
  },
  {
    "id": "adcfe4dbc64d5a093f1d49c73623c298",
    "title": "牛首次黄自先别驾壁上韵",
    "authorName": "周在建",
    "authorId": "adcfe4dbc64d5a09d1457b72d1457b72",
    "dynasty": "清",
    "content": [
      "何处登临胜，清秋天阙间。",
      "半林黄叶路，一带夕阳山。",
      "帆过江仍静，云归衲更闲。",
      "此中宜对月，梯好不须攀。"
    ]
  },
  {
    "id": "adcfe4dbc64d5a09a6f1d63de2ac4733",
    "title": "同湘灵苍略远度集饮瑶星松风阁",
    "authorName": "周在建",
    "authorId": "adcfe4dbc64d5a09d1457b72d1457b72",
    "dynasty": "清",
    "content": [
      "江远轩窗静，登楼逸兴同。",
      "高歌惊鹤梦，落日醉松风。",
      "白社人还聚，青山意不穷。",
      "笑看鸦影乱，城市晚烟笼。"
    ]
  },
  {
    "id": "adcfe4dbc66a4caa17d19b5d54537ceb",
    "title": "闻川楚捷音喜而有作",
    "authorName": "李学孝",
    "authorId": "adcfe4dbc66a4caad1457b72d1457b72",
    "dynasty": "清",
    "content": [
      "干戈几十载，烽火夹川湖。",
      "报捷初惊喜，传闻定有无。",
      "民心思井里，天意厌征诛。",
      "汗马劳诸将，还应念庙谟。"
    ]
  },
  {
    "id": "adcfe4dbc66a4caa17d19b5d4b2c9fe0",
    "title": "闻川楚捷音喜而有作",
    "authorName": "李学孝",
    "authorId": "adcfe4dbc66a4caad1457b72d1457b72",
    "dynasty": "清",
    "content": [
      "汉水奔流急，巴山夜雨寒。",
      "投戈思扼险，拔剑喜登坛。",
      "壮士论功易，饥黎转饷难。",
      "中原消息近，莫便卸征鞍。"
    ]
  },
  {
    "id": "adcfe4dbc66a4caa8093faab549bf1d8",
    "title": "采石矶夜泊",
    "authorName": "李学孝",
    "authorId": "adcfe4dbc66a4caad1457b72d1457b72",
    "dynasty": "清",
    "content": [
      "铁索沈江事不还，千年战垒掩松关。",
      "涛声呜咽建康水，岚气往来姑熟山。",
      "春草有情烟漠漠，野鸥无主意闲闲。",
      "谪仙咫尺高楼在，且可当杯碧雾间。"
    ]
  },
  {
    "id": "adcfe4dbc66a4caaab20a96dadbc2679",
    "title": "登太白楼望江",
    "authorName": "李学孝",
    "authorId": "adcfe4dbc66a4caad1457b72d1457b72",
    "dynasty": "清",
    "content": [
      "百尺矶头策杖寻，八窗空洞俯高深。",
      "苍茫秋色来天地，浩荡江流自古今。",
      "战垒荒荒烟草合，仙灵杳杳日华沈。",
      "仲宣漫发登楼慨，极目帆樯万里心。"
    ]
  },
  {
    "id": "adcfe4dbc66a4caa2220fd921655d72b",
    "title": "呈凌次仲学博",
    "authorName": "李学孝",
    "authorId": "adcfe4dbc66a4caad1457b72d1457b72",
    "dynasty": "清",
    "content": [
      "十年踪迹滞儒官，高座摊经昼掩关。",
      "陶铸典谟来腕底，驰驱名字满人间。",
      "探珠夜界金绳路，传草春归玉笋班。",
      "地近南楼聊寄傲，相看不厌敬亭山。"
    ]
  },
  {
    "id": "adcfe4dbc66a4caa2220fd9294cd52bf",
    "title": "呈凌次仲学博",
    "authorName": "李学孝",
    "authorId": "adcfe4dbc66a4caad1457b72d1457b72",
    "dynasty": "清",
    "content": [
      "清言差许故人过，落落平生柰懒何。",
      "我愧刘棻今老大，君如邹浩本嵯峨。",
      "愁来风木支离甚，病后文章感慨多。",
      "容得颓唐参末座，未妨常日过阳坡。"
    ]
  },
  {
    "id": "adcfe4dbc66a4caa36ed1fc03dd0766b",
    "title": "跋宛陵集",
    "authorName": "李学孝",
    "authorId": "adcfe4dbc66a4caad1457b72d1457b72",
    "dynasty": "清",
    "content": [
      "嗟哉陶韦久不作，大年衲被纷拿攫。但得音从肺腑流，东野穷愁复不恶。",
      "我观梅宛陵，寄兴何古泊。落墨遥遥天地间，风人情性吾其托。",
      "冰雪文章避俗携，太羹元酒供斟酌。疏星澹月江风微，癯然独立瑶台鹤。"
    ]
  },
  {
    "id": "adcfe4dbc66a970e34f48fb26fa165e2",
    "title": "题吴鸿业百蝶图",
    "authorName": "吴甫三",
    "authorId": "adcfe4dbc66a970ed1457b72d1457b72",
    "dynasty": "清",
    "content": [
      "百花香里认前身，浅绛深青最可人。",
      "寄语元婴休独擅，吾家道子惯传神。"
    ]
  },
  {
    "id": "adcfe4dbc66b11fbed4b109a6998c276",
    "title": "夜泊衢州",
    "authorName": "李蕴芳",
    "authorId": "adcfe4dbc66b11fbd1457b72d1457b72",
    "dynasty": "清",
    "content": [
      "水木肃清夜，江空人独行。",
      "渔镫穿苇乱，山月落船明。",
      "角动严城闭，滩回宿鸟鸣。",
      "秋风琴鹤里，仿佛听遗声。"
    ]
  },
  {
    "id": "adcfe4dbc66b11fb6b40fc520b5bb6f1",
    "title": "夜抵丹阳",
    "authorName": "李蕴芳",
    "authorId": "adcfe4dbc66b11fbd1457b72d1457b72",
    "dynasty": "清",
    "content": [
      "天空迟暮色，烛小掩余辉。",
      "村杵犬虚吠，野田萤乱飞。",
      "孤光生水阁，残月上江扉。",
      "犹有风潭外，渔人守钓矶。"
    ]
  },
  {
    "id": "adcfe4dbc66b11fb73893d71dd24fb1f",
    "title": "广陵寄兴",
    "authorName": "李蕴芳",
    "authorId": "adcfe4dbc66b11fbd1457b72d1457b72",
    "dynasty": "清",
    "content": [
      "画阁珠帘隐暮霞，江南江北此繁华。",
      "心伤词客《芜城赋》，坐引清光浣女纱。",
      "楼外有谁歌《水调》，人间无种补琼花。",
      "薰风烟月家家醉，啼彻官桥万树鸦。"
    ]
  },
  {
    "id": "adcfe4dbc66b11fb5c939174c8eb9e57",
    "title": "闻笛",
    "authorName": "李蕴芳",
    "authorId": "adcfe4dbc66b11fbd1457b72d1457b72",
    "dynasty": "清",
    "content": [
      "玉笥洲边月影微，清音何处破烟霏。",
      "欲摧山石疑蛟语，忽落江风见鹤飞。",
      "叶响枫林兼断续，霜明渔火乍依稀。",
      "离思此日论飘泊，辛苦南征不得归。"
    ]
  },
  {
    "id": "adcfe4dbc66b11fb328912584798f8e8",
    "title": "放漏舟滩入七里濑",
    "authorName": "李蕴芳",
    "authorId": "adcfe4dbc66b11fbd1457b72d1457b72",
    "dynasty": "清",
    "content": [
      "岩溜蓄清响，樵风振林樾。",
      "挽棹沿洄溪，冈峦瓦错硉。",
      "白石激幽濑，苍崖露峭骨。",
      "天宇回生光，日华翻勃窣。",
      "漩洑曲埼通，周鉴穷检括。",
      "硖高秋气鲜，交疏锦绮缀。",
      "蔓藻澹芳流，粼粼漱玉活。",
      "澄渊理不违，得趣兴超忽。",
      "侧闻羊裘翁，高卧掔江月。"
    ]
  },
  {
    "id": "adcfe4dbc66b11fbc9a987932122d10d",
    "title": "灵溪泛看月至广信",
    "authorName": "李蕴芳",
    "authorId": "adcfe4dbc66b11fbd1457b72d1457b72",
    "dynasty": "清",
    "content": [
      "云净天高气肃清，青枫渔火光冥冥。",
      "放舟遥傍曲溪行，万里江空孤月明。",
      "一重一掩东陵树，凄凄正对开舲处。",
      "夜深浪静声不闻，独掔瑶华吸风露。"
    ]
  },
  {
    "id": "adcfe4dbc670099242e7deb32c42991b",
    "title": "题四川崇庆牧常君殉节纪略后",
    "authorName": "凌均",
    "authorId": "adcfe4dbc6700992d1457b72d1457b72",
    "dynasty": "清",
    "content": [
      "难臣珥笔久名钦，魂散巫阳不可寻。",
      "鸢堕蛮江荒徼梦，鹤归辽海故乡心。",
      "战场终古流残泪，斋馆从今罢苦吟。",
      "此日浣花同庙食，灵旗风雨夜应深。"
    ]
  },
  {
    "id": "adcfe4dbc670099242e7deb3cedcfe38",
    "title": "题四川崇庆牧常君殉节纪略后",
    "authorName": "凌均",
    "authorId": "adcfe4dbc6700992d1457b72d1457b72",
    "dynasty": "清",
    "content": [
      "蜂聚蚁屯万马喧，阿谁裂眦在军门。",
      "鸿毛己掷孤臣命，凤诰频颁圣主恩。",
      "昔岭干戈飞碧血，浣花俎豆慰忠魂。",
      "年年巫峡行人泪，听彻啼鹃日易昏。"
    ]
  },
  {
    "id": "adcfe4dbc675fd3b21b333b116818ac0",
    "title": "禽彝铭",
    "authorName": "葛嗣溁",
    "authorId": "adcfe4dbc675fd3bd1457b72d1457b72",
    "dynasty": "清",
    "content": [
      "延陵手拓禽彝铭，古香著纸松烟青。二十三字科斗形，钱氏阮氏诠释精。",
      "粤稽周鼎东迁后，彝器铭勋历年久。释某为谋又作右，偏旁阙略通篆籀。",
      "王祭于社名曰宜，公谋诸禽司其仪。受脉交福称厥职，锡金百锾禽作彝。",
      "伊昔《春秋》严笔削，许男何不书侯爵。杞滕自贬齐晋雄，黜陟无权视强弱。",
      "古今大谊惟尊王，诸侯助祭登庙堂。《黍离》以降竞蚕食，百千祀物嗟沦亡。",
      "夔龙饕餮付残劫，毁及尊卣钟鼎䵼。此彝可宝铭可读，拓本相诒韫诸椟。",
      "墨云拥护蛟螭蟠，字字昆刀切玄玉。请编款识摹奇文，补入欧阳《吉金录》。"
    ]
  },
  {
    "id": "adcfe4dbc68c3b955fa03de5eddfc6f6",
    "title": "有感",
    "authorName": "郑挺",
    "authorId": "adcfe4dbc68c3b95d1457b72d1457b72",
    "dynasty": "清",
    "content": [
      "莫遣黑云遮白日，谁教浊水乱清泉。",
      "鼎能自爱方无价，璧有微瑕不值钱。"
    ]
  },
  {
    "id": "adcfe4dbc68c3b950e35339e8650cdf7",
    "title": "夜过钓台",
    "authorName": "郑挺",
    "authorId": "adcfe4dbc68c3b95d1457b72d1457b72",
    "dynasty": "清",
    "content": [
      "新主已忘天子贵，先生犹道布衣尊。",
      "中兴将相功成后，何不被裘共此村。"
    ]
  },
  {
    "id": "adcfe4dbc69d02d070c0c4009018ecd5",
    "title": "过戴高士南枝旧寓",
    "authorName": "王时翔",
    "authorId": "adcfe4dbc69d02d064f1f27b418ef612",
    "dynasty": "清",
    "content": [
      "短簿祠前路，遗民寄旅魂。",
      "谁怜晞发叟，未葬白云村。"
    ]
  },
  {
    "id": "adcfe4dbc69d02d01865b0f9b30167e7",
    "title": "于忠肃公墓",
    "authorName": "王时翔",
    "authorId": "adcfe4dbc69d02d064f1f27b418ef612",
    "dynasty": "清",
    "content": [
      "北狩仓皇日，孙申为郑谋。",
      "变疑鸲鹆谶，冤起鹭茑讴。",
      "社稷功千载，湖山土一抔。",
      "嗟哉徐石辈，青史只遗羞。"
    ]
  },
  {
    "id": "adcfe4dbc6a325f89dcec9f91dc5c95e",
    "title": "自石邑之蒲吾",
    "authorName": "傅燮詷",
    "authorId": "adcfe4dbc6a325f8d1457b72d1457b72",
    "dynasty": "清",
    "content": [
      "高峰四合插天齐，石邑西来路转迷。",
      "鸟道半随山曲折，人家多在涧东西。",
      "依墙种树遮茅屋，垒石为桥接断溪。",
      "幽境自能消溽暑，长吟缓步一攀跻。"
    ]
  },
  {
    "id": "adcfe4dbc6a325f88a6aafbd0a4526a5",
    "title": "山中绝句",
    "authorName": "傅燮詷",
    "authorId": "adcfe4dbc6a325f8d1457b72d1457b72",
    "dynasty": "清",
    "content": [
      "文山突兀接晴空，俯瞰群山培塿同。",
      "昨日市城西望处，此峰正是夕阳中。"
    ]
  },
  {
    "id": "adcfe4dbc6ae28015cb53ccecbe839f9",
    "title": "刘伶台",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "一片长淮水，刘伶醉酒台。",
      "帆随江树转，城压海云开。",
      "萧飒天门啸，飘零沛国才。",
      "二豪长侍侧，此意亦雄哉。"
    ]
  },
  {
    "id": "adcfe4dbc6ae28014742135fce5e0fbf",
    "title": "巢陵城",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "孝武河西渡，移民事可徵。",
      "云沙埋魏郡，风雨暗巢陵。",
      "汨没空三版，漂摇减百层。",
      "犹闻原野外，春荐几沾膺。"
    ]
  },
  {
    "id": "adcfe4dbc6ae2801a200facc8c2c0eef",
    "title": "立秋前一日齐河晓发",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "海右经过地，河干夙昔游。",
      "晨光催月坠，暝色带星流。",
      "车马烦犹数，关山老自愁。",
      "客心如落叶，明日又经秋。"
    ]
  },
  {
    "id": "adcfe4dbc6ae2801d9b10049710a5906",
    "title": "题光岳楼",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "缥缈层楼拂太清，上窥天宇下神京。",
      "横分闲气三千客，回落晴光七十城。",
      "日荡沧溟遥见影，云连清济去无声。",
      "金泥玉检何年禅，为告中原久治平。"
    ]
  },
  {
    "id": "adcfe4dbc6ae28012fa157ff84e962b4",
    "title": "西洋狮子歌",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "九重天子垂衣裳，异物远致由遐荒。自昔康熙几戊午，狻猊入贡来西洋。",
      "大句胪唱千官入，两阶干羽如山立。舞蹈争看回鹘装，梯航倏至波斯客。",
      "崔巍铁柱双铜环，玉除丹陛蹲狮蛮。猛气潜消殿庭内，甝声犹撼云霄间。",
      "据地回身时一吼，白象摧藏老熊走。俄惊瓦震昆阳城，复睹风驰土囊口。",
      "锯牙钩爪见分明，曾向乌丸识旧名。小苑银墙高置砦，上林金锁怒攀楹。",
      "从来此物称难得，万里追风犹咫尺。条支海上夜观兵，榆叶关头晓驰驿。",
      "重译朝时不计程，月支使者忆随行。盛来巨槛千人护，携出雕笼百兽惊。",
      "皇仁不绝殊方畜，莫遣山林更驰逐。玉辇时从虎圈游，庖人日给官厨肉。",
      "羽猎长杨事有无，从禽往往鲜欢娱。谠言早已旌家令，廷论何曾重啬夫。",
      "圣明留意安区夏，奇祥异瑞升闻寡。绝域宁须献白狼，新声无复歌天马。",
      "鼓罢《南薰》雅乐成，遥瞻《率舞》在虞廷。重瞳御世康民物，一奏《箫韶》咏太平。"
    ]
  },
  {
    "id": "adcfe4dbc6ae2801fda5e0dff4a72147",
    "title": "洗象行",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "宣武门边尘十丈，御河六月观洗象。",
      "长槐高柳碧森森，駊騀如山屹相向。",
      "传闻贡自西南夷，横纹皴扫苍藓皮。",
      "庞躯巨颡秀眉目，银钩才出收疮痍。",
      "一入天门守环卫，三品官阶护军贵。",
      "刍秣长支月俸钱，驰驱每就公朝位。",
      "先朝遗制开象坊，豹房虎圈纷周防。",
      "天生神物独驯谨，南薰伏日游沧浪。",
      "涴涴金沟水涓洁，灌木阴中少炎热。",
      "跋足堪惊鸥鹭群，投身已荡鼋鼍窟。",
      "俯仰看成岛屿浮，沿回漫数潭渊阔。",
      "千寻碧嶂闻奔雷，万里高空溅晴雪。",
      "须臾不动浮中央，河干漠漠生微凉。",
      "极浦冥蒙过疏雨，层城一面当斜阳。",
      "紫髯奚奴挟双帚，祓濯频加不离手。",
      "回澜一洗尘垢清，复向波中自群友。",
      "吾闻香象曾渡河，旃檀林下时婆娑。",
      "六牙齐现宝华坠，诸天缨络金盘陀。",
      "壮观千人眼中见，一幅澄光净文练。",
      "象教休驮竺国经，军声久息昆阳战。",
      "日色山龙映衮衣，香烟翟羽交宫扇。",
      "赤罽珠鞍按队过，他时对立含元殿。",
      "从来驯象致昆明，滇地铙吹扶南城。",
      "圣朝不贵殊方物，洱海秋风笑独行。"
    ]
  },
  {
    "id": "adcfe4dbc6ae2801410fdf6eed6a1350",
    "title": "包山歌",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "山中有人别东越，千丈悬愁绿玉发。朝披笠泽云，夜卧松陵月。",
      "吴江净如匹练明，一片桃花卷春雪。飘飖白鹤氅，独立包山阳。",
      "具区三万六千顷，微风不动青茫茫。缥缈峰头日初出，洞庭金光穿石室。",
      "楼台照耀烟霏开，玉字金书总相失。微闻山隐居，窃往探灵墟。",
      "天地大文实磊砢，非时持此将焉如。西施蛾眉难效颦，年年歌舞吴宫春。",
      "鸱夷一舸载之去，五湖烟波愁杀人。"
    ]
  },
  {
    "id": "adcfe4dbc6ae2801d9b81359cb91b2da",
    "title": "青琳堂歌赠韩无我",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "君不见周人掘鼠强称璞，郑贾来观本非玉。又不见宋人得石梧台巅，囊中什袭凡几年。",
      "世间真伪宁有定，一经好事供流传。韩侯堂中有尺璧，太古精英绿沈色。",
      "瑚琏比贵玉比贞，除是青琳总非匹。主人抱璧居此堂，文窗曲槛分周行。",
      "坐揽图书挹清润，行看琴筑含辉光。堂中宾客俱回首，异事经时在人口。",
      "自来贻赠重英瑶，长遣诗篇赋琼玖。闻道今皇御极年，欲穷山海蹑风烟。",
      "试探河源遣都实，莫辞博望封张骞。汉代通侯有遗裔，凿空远作乘槎使。",
      "织女黄姑定有无，蒟酱邛枝竞罗致。昆仑山头石气青，海波如乳翻春星。",
      "层城十二此间是，雕镌白玉成山屏。屏风嵯峨高十丈，琪花瑶草纷相向。",
      "蹑足犹临霄汉旁，置身已在风云上。俯视朝阳半岭余，金轮迸跃行空虚。",
      "目迷五色灿沙砾，紫球金薤红砗磲。瑶光一颗偶然坠，化作琼瑶落尘内。",
      "雅青水碧相荡摩，百尺琅玕误椎碎。一时拾掇悬马头，王母珍惜仙娥愁。",
      "阆风奇宝难久閟，遥随使节来中州。镇日摩挲看不足，远胜流黄并结绿。",
      "自探灵境到瑶池，不枉名山号群玉。韩侯爱宝兼好奇，致斋三日方携归。",
      "国工袖手不敢凿，一朝径释旁人疑。登堂作记叙畴昔，持示名流诩难得。",
      "入席衣沾积翠寒，卷帘帽点空青湿。宾朋满座酒满樽，绿萝丹荔环重门。",
      "春山婉娈出几案，晴螺拂遍无纤痕。意气何妨共终古，肯使琳琅杂珷玞。",
      "拟求仙术种蓝田，忆得灵根植元玄。吾闻往昔明盛时，白环远致流沙西。",
      "遐方异物时入贡，或翻玉册函龙泥。圭璋特达期有用，岂合随人资玩弄。",
      "抵鹊方同一叶轻，藉茅顿较千金重。韩侯妙鉴称入神，他年识者能传真。",
      "好将赵氏连城价，问取荆山泣玉人。"
    ]
  },
  {
    "id": "adcfe4dbc6ae280184c71be056c5b130",
    "title": "故明宫人杨氏度曲歌",
    "authorName": "宋祖昱",
    "authorId": "adcfe4dbc6ae2801d1457b72d1457b72",
    "dynasty": "清",
    "content": [
      "大明湖水年年绿，旁有佳人在空谷。沦落泥涂五十年，白发犹歌太平曲。",
      "当时少小住山东，为选娥眉入后宫。初见黄门频指鹿，俄看朱邸倏飞龙。",
      "真人御极安区夏，金瓯端拱无纤罅。复旦赓来拜手余，《南薰》鼓就垂裳暇。",
      "宴坐朝元一事无，偶当承值奉欢娱。流传乐府翻《河满》，检点新声逐《念奴》。",
      "玉熙宫里曾开宴，咬春燕九从游遍。郢雪流风拂彩衣，梁尘映烛飘纨扇。",
      "曲好频移绣柱筝，歌成屡赐黄金钏。也识朝廷久晏安，偕赏风光共流转。",
      "忽报潢池起弄兵，西来豺虎正纵横。那期大内弹琴罢，博得中原战鼓惊。",
      "从此宸衷惨不乐，遏绝声音止弦索。过锦工师出教坊，投壶玉女闲官阁。",
      "凤纸停呼菊部头，龙楼辍奏梨园乐。《水调》余音渐失亡，《霓裳》散序多零落。",
      "今春憔悴复明春，扫殿焚香作散人。长睹君王忧赤子，谁令宫阙乱黄巾。",
      "煤山夜半何仓卒，海棠落尽风萧瑟。阿监同时捧寿宫，千官不见朝温室。",
      "无数红妆殉御沟，正拟相随复相失。太液沧波鹄下来，上阳花片莺衔出。",
      "黄紽潜易内家妆，张掖门开急走藏。抛掷绮罗逃劫掠，迁延道路转寻常。",
      "径别燕京适齐鲁，漂泊仍归故乡土。织布沤麻结比邻，采薪汲水支门户。",
      "叠在衣箱不计年，深宫剩得当时谱。点拍依微宇画讹，宫商约略歌声苦。",
      "错将天上紫云回，翻作人间《绿幺序》。不惜尊前发曼声，一曲将终泪如雨。",
      "往昔繁华等逝川，尚余选侍在民间。三朝彤史谁能纪，一代红颜绝可怜。",
      "老妇今年总迟暮，短艳长趋回非故。耳目神明久未衰，伶伦节奏迟偏误。",
      "属和难教楚客闻，寻声漫遣周郎顾。夜雨凋残玉树花，浮云隔断苍梧路。",
      "冬青枝上杜鹃啼，送堕胭脂不知数。我听清歌倍惨伤，白头宫女话兴亡。",
      "天荒地老无穷恨，莫唱开元旧乐章。"
    ]
  },
  {
    "id": "adcfe4dbc6ba76231af0c543af3bd181",
    "title": "瓜洲",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "落日瓜洲泊，春风贴水平。",
      "片帆扬子渡，疏雨润州城。",
      "客路莺花晚，渔村竹树清。",
      "大观楼好在，遥对大江明。"
    ]
  },
  {
    "id": "adcfe4dbc6ba76233cf9c7f7fc13d8a7",
    "title": "秦淮",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "一道秦淮水，长桥觅旧踪。",
      "无边衰柳院，不尽夕阳钟。",
      "人去三秋夜，客逢十月冬。",
      "空闻船上笛，欲访竟何从。"
    ]
  },
  {
    "id": "adcfe4dbc6ba762370d807ce73b4ee78",
    "title": "十六日",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "去岁皇华驿，板舆将母归。",
      "五更村市月，一饭故山薇。",
      "信寄江梅报，身随海燕飞。",
      "又当箫鼓夜，千里望庭闱。"
    ]
  },
  {
    "id": "adcfe4dbc6ba7623cebd823f52aa7de7",
    "title": "甲子除夕江北书怀",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "七载蜀江客，匆匆岁又残。",
      "东风吹鬓老，短烛照杯寒。",
      "文字招尤易，生涯听命难。",
      "稻粱嗟计拙，枉累使君肝。"
    ]
  },
  {
    "id": "adcfe4dbc6ba762303e96a67d0383d9a",
    "title": "果山",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "绿阴深锁梵王宫，清磬一声天地空。",
      "落叶漫山行不得，始知秋在乱山中。"
    ]
  },
  {
    "id": "adcfe4dbc6ba762323a71eacd07a056d",
    "title": "惠山用东坡和王武陵窦群朱宿三诗韵",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "维楫无锡城，弥望烟云苍。",
      "遥指惠山界，郁郁复堂堂。",
      "故人具樽酒，扁舟如凫翔。",
      "芰荷浮秋色，帆樯逗山光。",
      "渐出蒹葭外，霏微闻妙香。",
      "夙昔林泉兴，到此不能忘。"
    ]
  },
  {
    "id": "adcfe4dbc6ba762323a71eacd5c429cc",
    "title": "惠山用东坡和王武陵窦群朱宿三诗韵",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "言入惠山寺，不见寺中人。",
      "石径松鳞古，玉甃泉流新。",
      "清瘦森毛骨，水石相磨磷。",
      "酌彼一泓乳，涤我万斛尘。",
      "散步得胜概，意气凌高旻。",
      "澹然忘身世，邈与泰初邻。"
    ]
  },
  {
    "id": "adcfe4dbc6ba762323a71eac383cd30a",
    "title": "惠山用东坡和王武陵窦群朱宿三诗韵",
    "authorName": "刘藻",
    "authorId": "adcfe4dbc6ba762315231a7c96a93ba8",
    "dynasty": "清",
    "content": [
      "扪萝陟东堂，空庭布修樾。",
      "山外午炊熟，岩际钟声绝。",
      "飒然风雨来，云水互明灭。",
      "那能信宿留，夜煮寒泉月。",
      "为叹岁月促，逝者如弩发。",
      "谁是漱流人，一访烟霞辙。"
    ]
  },
  {
    "id": "adcfe4dbc6c26041d72557e2b54dbe97",
    "title": "潮",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "天地无颜色，涛声上古台。",
      "秋风江水阔，落日暮潮来。",
      "缥缈鱼龙气，艰难舟楫才。",
      "十年沧海思，何处问蓬莱。"
    ]
  },
  {
    "id": "adcfe4dbc6c26041637b236528ea5fb8",
    "title": "答内阁侍读叶名澧",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "二《南》王化始，江汉有风诗。",
      "皎皎长安月，泠泠寡女丝。",
      "古人思见我，大雅得同时。",
      "燕草逢摇落，牢愁醉莫辞。"
    ]
  },
  {
    "id": "adcfe4dbc6c26041cc68563a7b1728f7",
    "title": "挽叶润臣观察",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "闽海归来日，当君辍瑟辰。",
      "平生重知己，当世失斯人。",
      "楚雁来何暮，燕云闇不春。",
      "金徽留古调，弦绝自伤神。"
    ]
  },
  {
    "id": "adcfe4dbc6c26041c2ad46f4fcf3fa68",
    "title": "湛侯至自黔遂有晋游",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "梦阻高张路，俄惊客在门。",
      "间关辞黑水，垒块借青尊。",
      "自尔怜同调，终焉念旧恩。",
      "已违池上酌，相送又江䑳。"
    ]
  },
  {
    "id": "adcfe4dbc6c260418aa6723ff4cc7b94",
    "title": "符雪樵先生挽诗",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "满径蓬蒿泪雨殷，故人忍再叩松关。",
      "流传文字真知少，阅历甘辛死日闲。",
      "浩浩惊风吹积水，萧萧群木下空山。",
      "如何千里江乡路，只见翩翻白旐还。"
    ]
  },
  {
    "id": "adcfe4dbc6c26041334facb584c354e6",
    "title": "金山",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "笳鼓声销战气收，金山无恙出中流。",
      "江光自上南朝寺，春色遥连北固楼。",
      "飞鸟回翔来去客，浮云变灭古今愁。",
      "旧人不识岩前路，载酒聊从步屟游。"
    ]
  },
  {
    "id": "adcfe4dbc6c260415ef001e178c64186",
    "title": "得陶子珍湖南书",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "楚天迢递此征鸿，沅澧微波语乍通。",
      "郢客有歌皆白雪，使车何地不春风。",
      "徘徊芳树人千里，夙昔缁尘酒一中。",
      "落日浮云看不见，高山流水几时同。"
    ]
  },
  {
    "id": "adcfe4dbc6c26041ed756687f4e380d0",
    "title": "孝肃祠堂",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "祠门云气接华光，待雨先秋试早凉。",
      "水鸟飞来蒲苇碧，青山影里芰荷香。",
      "好从尊酒频中圣，见说清时有谏章。",
      "芳草远寻歌楚怨，人间何地不三湘。"
    ]
  },
  {
    "id": "adcfe4dbc6c26041808f08869aa242ac",
    "title": "述旧叙怀送陈云钦北游五十韵",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "草色王孙路，柳条天下春。",
      "鸿宾高念侣，鹰絷曲随人。",
      "问俗衣冠拙，杜门谈笑真。",
      "相驱饥有力，靡骋乱无因。",
      "伐鼓中原贼，炊珠吾土贫。",
      "稻粱啼寡妇，烽燧亘征尘。",
      "月旦评黄宪，沧洲挈惠询。",
      "断金数轻薄，抱玉与沈沦。",
      "海出珊瑚气，霜知栝柏乡。",
      "素交原有属，别恨为重陈。",
      "忆昔书堂聚，逢君早岁亲。",
      "盟心俱落落，逐队各振振。",
      "文史三冬益，恩情千载新。",
      "音余山水意，迹自駏蛩伦。",
      "风日开轩好，家庭置酒频。",
      "莱衣朝烂缦，缟带坐逡巡。",
      "榴叶青于染，荆华艳似紃。",
      "铜镮留紫燕，碧井狎文鳞。",
      "物态婵娟足，交期脱略信。",
      "嫌都忘弟妹，欢不间宵晨。",
      "世事翻云雨，浮生感溷茵。",
      "药笼遗小草，车毂是劳薪。",
      "绝塞飞狐险，高台骏马珍。",
      "关河惨幽蓟，战伐阅燕秦。",
      "白日辞乡树，黄流暗去津。",
      "江南载书剑，天北指星辰。",
      "恻恻倚闾望，飘飘去国身。",
      "之官依夏馥，惊座到陈遵。",
      "浩荡游无色，萧条笔尚神。",
      "故人多落魄，远道独含辛。",
      "作客山陬晚，违时跬步迍。",
      "田问叹鸿鹄，地上走骐驎。",
      "谋食惩书卷，登场易笑颦。",
      "儿曹且纨绮，昼气亦金银。",
      "乡县浮云隔，荒斋暝雾屯。",
      "壁昏蜗寄窄，檠浅鼠窥嗔。",
      "归梦迷难觉，离居意未申。",
      "出门春黯澹，伏枕母颦呻。",
      "深涧松根郁，孤芳兰佩纫。",
      "洪炉金莫跃，洴澼手还龟。",
      "羁旅空骧首，天涯送去䑳。",
      "江云飞缥缈，岳树望嶙峋。",
      "壮志看青镜，君行近紫宸。",
      "圣贤闻赠处，韦布待经纶。"
    ]
  },
  {
    "id": "adcfe4dbc6c26041b63c6d42aed27768",
    "title": "同王以湘沧浪亭怀古",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "游丝罥花天阴阴，隔花啼鸟青林深。",
      "古人不见古亭圮，惟闻流水如鸣琴。",
      "清流不洗世人耳，满城弦管多繁音。",
      "昼漏迟迟歌未歇，豪竹哀丝为谁发。",
      "此时蔓草遍池台，当日金钱买风月。",
      "胜地由来有盛衰，何况人生易华发。",
      "天涯吊古复伤离，人物风流各有时。",
      "云树江南留不得，争知来者复为谁。"
    ]
  },
  {
    "id": "adcfe4dbc6c26041e284c5684f82c45c",
    "title": "建宁试院送杨晋熙广文丈归杭州",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "北来云气纷如墨，一春灵雨春无色。",
      "雷殷空山草木仆，饥禽塌翅危巢侧。",
      "殊方客子悲余春，消息乡闾不忍闻。",
      "昆冈玉石有余望，握手相看各苦辛。",
      "贼去仓黄问家室，千里归人气萧瑟。",
      "我有高堂胡不归，口不能言但凄怵。",
      "中流失船冯一壶，赤手救火空奋呼。",
      "书生乃尔等木石，艰危到此还歭䠧。",
      "先生意气吾乡里，同客天涯异行止。",
      "风鸣万竹仙霞关，晴见双台富春水。",
      "营门笳鼓任喧阗，补被孤征路如砥。",
      "再拜乞君谂吾母，未暇闺房念妻子。",
      "去作人间丁令威，人民城郭是耶非。",
      "魂梦相随度岭去，杜宇声中泪满衣。"
    ]
  },
  {
    "id": "adcfe4dbc6c2604132287eab2fe8581e",
    "title": "哭吴子珍",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "人生山海别，日夕念所亲。",
      "君子忽沦亡，然疑已悲辛。",
      "既信祗野哭，逆旅岂寝门。",
      "寒雨鲜春气，黯黯太空云。",
      "高堂多白发，寡妇犹青春。",
      "稚子未毁齿，无术赎君身。",
      "长安有何恋，闻见皆伤神。",
      "忧来多狎游，醉饱铄精魂。",
      "我今结习尽，牙琴不复陈。",
      "著书真旒赘，子毋惜遗文。"
    ]
  },
  {
    "id": "adcfe4dbc6c2604132287eab41bd529a",
    "title": "哭吴子珍",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "我昔长安归，秋风吊袁生。",
      "袁吴为中表，各负侠少名。",
      "我谓子记室，亦呼袁骑兵。",
      "袁死子已孤，子死我益惊。",
      "生死凡夫中，苍苍有权衡。",
      "但惜二十年，苦为名教争。",
      "推移我岭外，肝腑摧已平。",
      "军中周伯子，勿乃犹硁硁。"
    ]
  },
  {
    "id": "adcfe4dbc6c2604132287eabf4b1bfd8",
    "title": "哭吴子珍",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "故乡忽残毁，群盗横戈矛。",
      "刀光满城市，火云复浮浮。",
      "两家老弱在，仓卒将谁投。",
      "子家我在远，我家子已休。",
      "结客虽云多，缓急孰与谋。",
      "重足待消息，奔命还吾州。",
      "羡子入下泉，亡知当亡忧。",
      "不能为国殇，七尺真悠悠。"
    ]
  },
  {
    "id": "adcfe4dbc6c26041ada012a0d5447806",
    "title": "吼山同陶方琦子珍",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "夫容倒垂作奇石，春流日漱灵根白。",
      "下削云肤几千尺，东宕鸟啼西宕闻。",
      "云窗雾阁参差分，美人离立锦绣裙。",
      "振衣直出烟萝上，翳竹盘松各殊状。",
      "万壑千岩郁相向，蜡屐颇愧阮步兵。",
      "安得秋携双玉笙，云石峰头吹月明。",
      "千秋高举寻遐契，流水浮云看世事。",
      "樵风可乘休入市，廿年心力未著书。",
      "名山笑我当何如，白头与子来结庐。"
    ]
  },
  {
    "id": "adcfe4dbc6c26041376e0aea056453dc",
    "title": "飞霞阁吊戴子高",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "阁外山如屏，伴君四三年。",
      "我行蹑秋草，到君旧榻前。",
      "须眉不可见，云物故㛹娟。",
      "正坐读书误，事事无世缘。",
      "西风满阑槛，何能不凄然。",
      "零落平生契，言语徒自贤。",
      "唐生古死友，遗书为君传。",
      "出门淮水西，雪涕亦潺潺。",
      "安得蒋山石，奇骨与同坚。"
    ]
  },
  {
    "id": "adcfe4dbc6c26041fe7055953aa1580b",
    "title": "义士行书张炳元传后",
    "authorName": "谭廷献",
    "authorId": "adcfe4dbc6c26041d1457b72d1457b72",
    "dynasty": "清",
    "content": [
      "班超布衣一诸生，奇功三十六人成。",
      "奇功绝域尚可立，胡乃义士歼名城。",
      "谁与男子张应庚，宛转虎口蓐棘荆。",
      "翻城反正再三试，云作死气鼓死声。",
      "气经百折不少挫，事败狂寇魂犹惊。",
      "是时大帅亦雄杰，艰难百战扬麾旌。",
      "一念持重事机失，坐甲遂老十万兵。",
      "西风秦淮草不青，汉月犹照将军营。",
      "卅年高歌洗兵马，来吊国殇胸不平。",
      "伊子悲歌向燕市，田生握手浊酒倾。",
      "奇闻涕泪述同志，烈士骨相终徇名。",
      "辱哉降官亦男子，朽骨遗臭迷纵横。",
      "至今王夜蒋山上，义士精气为列星。"
    ]
  },
  {
    "id": "adcfe4dbc6cdfe62996b1e77e9c7dc7c",
    "title": "狎鸥图",
    "authorName": "曹鉴乾",
    "authorId": "adcfe4dbc6cdfe62d1457b72d1457b72",
    "dynasty": "清",
    "content": [
      "清吟潇洒狎沙鸥，回首蓬莱是旧游。",
      "恐著羊裘劳物色，草衣云卧罢垂钩。"
    ]
  },
  {
    "id": "adcfe4dbc6cf91eb966cba53dbd19137",
    "title": "镫下书怀",
    "authorName": "戴硕",
    "authorId": "adcfe4dbc6cf91ebd1457b72d1457b72",
    "dynasty": "清",
    "content": [
      "照影一镫红，高吟四壁空。",
      "风清寒雨后，虫响树声中。",
      "得病诗应懒，牵怀酒亦慵。",
      "悬知孤枕上，梦绕白云峰。"
    ]
  },
  {
    "id": "adcfe4dbc6d00bee9d30f84c08bc331b",
    "title": "行野",
    "authorName": "邱志广",
    "authorId": "adcfe4dbc6d00beed1457b72d1457b72",
    "dynasty": "清",
    "content": [
      "率尔携筇去，无端遍野行。",
      "晚虫喧叶急，远树入云轻。",
      "日与寒花淡，风从衰草生。",
      "年年容色改，延眺暮秋晴。"
    ]
  },
  {
    "id": "adcfe4dbc6d00bee5ab97d7e2a5f11b6",
    "title": "少年游",
    "authorName": "邱志广",
    "authorId": "adcfe4dbc6d00beed1457b72d1457b72",
    "dynasty": "清",
    "content": [
      "轻风薰细草，寒夜暮春时。",
      "玉勒紫骝马，罗衣白面儿。",
      "骄行杨柳陌，喜折杏花枝。",
      "归向青楼饮，阑珊斗柄移。"
    ]
  }
]