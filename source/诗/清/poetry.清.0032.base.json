[
  {
    "id": "adcfe4db8ff72cd9fc8e6194c3b6436e",
    "title": "庚午春日天门城边看灌麦",
    "authorName": "施山",
    "authorId": "adcfe4db8ff72cd9d1457b72d1457b72",
    "dynasty": "清",
    "content": [
      "嶓冢东流日变迁，淤湖春麦绿成田。",
      "渐繁生齿兵戈后，试数儿童陇亩前。",
      "西顾犹愁回纥马，南漕久废运河船。",
      "谈何容易匡时略，搔首斜阳古郭边。"
    ]
  },
  {
    "id": "adcfe4db8ff72cd9f7b21040f66a41c3",
    "title": "咸丰三年冬贷粟钱江农人张国震馈钱以济是日暴风不止先王母倚闾忧甚距今十九岁矣感怀成诗",
    "authorName": "施山",
    "authorId": "adcfe4db8ff72cd9d1457b72d1457b72",
    "dynasty": "清",
    "content": [
      "百历冰霜年少日，一钱生死感人恩。",
      "饥寒岁暮亲垂老，风浪江干日已昏。",
      "祷佛炉烟归未绝，极天坟树远无痕。",
      "天涯又怆清明近，麦饭何时拜墓门。"
    ]
  },
  {
    "id": "adcfe4db8ff72cd9dd4082e997e2f2fb",
    "title": "蒲圻城头晚眺有怀仲丹都中",
    "authorName": "施山",
    "authorId": "adcfe4db8ff72cd9d1457b72d1457b72",
    "dynasty": "清",
    "content": [
      "山山黄叶兼红叶，松竹萧森掩映之。",
      "云里谯楼双塔迥，鸟边暮雨片帆迟。",
      "风光绝妙秋深后，客思苍然独立时。",
      "忽见洞庭霜橘至，故人京国最相思。"
    ]
  },
  {
    "id": "adcfe4db8ff72cd978b1af23974b52b6",
    "title": "闻客话滇南",
    "authorName": "施山",
    "authorId": "adcfe4db8ff72cd9d1457b72d1457b72",
    "dynasty": "清",
    "content": [
      "槟榔花发碧鸡山，昔有藩王镇百蛮。",
      "歌舞销沈宫殿废，乱云犹拥七星关。"
    ]
  },
  {
    "id": "adcfe4db8ff72cd9e32e5316bc37129b",
    "title": "偶樵寄示旧作藤鼓行三章歌以和之",
    "authorName": "施山",
    "authorId": "adcfe4db8ff72cd9d1457b72d1457b72",
    "dynasty": "清",
    "content": [
      "苍梧羊石端州门，以藤为鼓吾所闻。",
      "君于三鼓曾见一，作诗气压千人军。",
      "明臣灭贼根株绝，更挽妖藤宝刀𢧵。",
      "团团冒以黄牛皮，罚令司更赎前孽。",
      "二百年来乱夷狄，腾腾击鼓鼓欲裂。",
      "大臣鞶带曾三锡，辱国丧师不可说。",
      "坐令米贼轻国宪，南纪滔滔日流血。",
      "即今鼙鼓中原息，西北萑苻未诛灭。",
      "安得拔钉褫牛皮，老藤十丈复联结。",
      "皇灵感物变顽性，飞渡黔山斩萌蘖。",
      "归来作颂镌其功，藤皮坚滑刀如风。",
      "岐阳之石蛮溪铜，以比尔鼓将毋同。",
      "云台马武山林雄，中兴汉代声隆隆。",
      "谁知顺逆妖祥异，湖海犹忧伏莽戎。"
    ]
  },
  {
    "id": "adcfe4db8ff72cd913aa6ea9d89dc217",
    "title": "题赵州王节妇画水",
    "authorName": "施山",
    "authorId": "adcfe4db8ff72cd9d1457b72d1457b72",
    "dynasty": "清",
    "content": [
      "赵州古寺嫠王氏，画壁流观吴道子。精魂白日游九泉，倒卷黄河入腕底。",
      "波澜于古真莫二，毫端潋滟涵元气。晴昼如闻风雨鸣，空堂疑有鱼龙至。",
      "鳞鳞闪动不敢扪。安得巨掌擘海门。飒然冥顼忽飞入，炎官赤帝皆惊奔。",
      "或愁异日冬寒恶，地冻天冰受椎凿。嶙峋纯是血点凝，百劫千灾岂销铄。",
      "高风萧萧环翠阁，海客南归袖云壑。秋成不劳忧旱乾，万棱农田绕山郭。",
      "田间寡妇拾穗同，怜渠耕石恒年丰。犹传黄鹄孤飞日，恶浪惊涛泪眼中。"
    ]
  },
  {
    "id": "adcfe4db900651e26f12a7e51a88ddf3",
    "title": "夏日过灵隐寺",
    "authorName": "俞卿",
    "authorId": "adcfe4db900651e2d1457b72d1457b72",
    "dynasty": "清",
    "content": [
      "寺古连山静，林深贮月凉。",
      "泠泉涵太液，飞石缀洪荒。",
      "鸟语菩提树，云盘众妙香。",
      "灵修无障碍，胜地自羲皇。"
    ]
  },
  {
    "id": "adcfe4db9011b98f5f2a3818f70a1cc3",
    "title": "山居",
    "authorName": "大成",
    "authorId": "adcfe4db9011b98fd1457b72d1457b72",
    "dynasty": "清",
    "content": [
      "一株两株老松青，松下结个小茅亭。",
      "三日五日来一次，肩荷楖栗手持经。",
      "读经读到山月出，听松听罢天落星。",
      "适然抛卷松间卧，梦与松根乞茯苓。"
    ]
  },
  {
    "id": "adcfe4db90211b89e0106df17ceb17be",
    "title": "澎湖三十六岛歌",
    "authorName": "范学洙",
    "authorId": "adcfe4db90211b89d1457b72d1457b72",
    "dynasty": "清",
    "content": [
      "巨浸汪洋闽徼东，五灵无外幅𢄙通。",
      "置郡台湾声教讫，峰峦北拱水朝宗。",
      "台湾水道千馀里，澎湖岛屿峙其中。",
      "岛屿潆洄三十六，其间强半人居丛。",
      "宅中而广者大山，纵横三十馀里间。",
      "其东一屿形如鼎，名曰香炉不可攀。",
      "西遍雁净山对峙，向无居人水潺潺。",
      "沙墩之屿亦西列，上皆飞沙形颇圜。",
      "北则奎璧势峥嵘，下多龟鼊山以名。",
      "山外之屿曰锭钩，鸡肾员背鸟屿横。",
      "或因其壮及所产，厥名一定遂莫更。",
      "更有白沙屿在傍，沙白漫漫石硁硁。",
      "屈爪吉贝居极北，罗列拥抱若长城。",
      "数屿大山北门钥，舟泊大山从此行。",
      "越而极西有目屿，远望浑似人眼形。",
      "目屿之东号铁砧，上有大石势坦平。",
      "错出其旁曰土地，中一神像石琢成。",
      "金山蜿蜒磅礡间，其色赤黄若金呈。",
      "空壳之屿联其左，物产中空因著称。",
      "正西澳有西屿头，西屿之西丁字门。",
      "横于西屿如丁字，巨浪排空势若翻。",
      "转北名为镇海屿，胜国屯兵作外藩。",
      "东为大仓一旷土，中无人家有平原。",
      "山虽旋绕直培嵝，总逊西屿之耸轩。",
      "中为内外二堑地，往来舟舣若云屯。",
      "西屿头为四角屿，其势方正如列垣。",
      "屿形各异名不一，又有鸡笼与托盘。",
      "进此则为虎井屿，望之应作伏虎观。",
      "南乃花草屿相连，屿生花草始名焉。",
      "大猫小猫屿相近，间多怪石恍猫镌。",
      "南屿原有鲛人住，后以风涛居始迁。",
      "南屿之北称头巾，其西八罩名最传。",
      "周环仅匝三馀里，乃左乃右皆人烟。",
      "衡宇稠密居相错，雅有书声晓夜喧。",
      "于今英俊多游泮，澎岛人文莫之先。",
      "八罩对峙为将军，屿以庙名不记年。",
      "南屿东西有二屿，东平西平衣带联。",
      "二屿下流号钟仔，上窄下宽似钟悬。",
      "由此而东西吉屿，一东一西望渺然。",
      "两吉渡台指南车，舍此难从别径穿。",
      "并此名为三十六，天堑之险难言诠。",
      "当年伪郑曾踞险，我军云集足投鞭。",
      "一战海氛风扫尽，鲸穴鲛窟涤腥膻。",
      "今日山青水绿外，处处商泊与渔船。",
      "古云恃德不恃险，谩言隔涉此地偏。",
      "帝德覃敷梯航迩，长歌聊当舆图编。"
    ]
  },
  {
    "id": "adcfe4db902ee7b28bbbd5f926017b5f",
    "title": "乙卯岁暮遣兴",
    "authorName": "潘安礼",
    "authorId": "adcfe4db902ee7b2d1457b72d1457b72",
    "dynasty": "清",
    "content": [
      "偻指为郎近十年，当关纸尾浩如烟。",
      "流光青镜惊霜鬓，素业缁尘委石田。",
      "只合巢书消二六，敢夸奏牍满三千。",
      "山公题目增颜甲，策钝新添《劝学篇》。"
    ]
  },
  {
    "id": "adcfe4db9030e8a44a43103fe990af27",
    "title": "角花笺歌",
    "authorName": "丁立诚",
    "authorId": "adcfe4db9030e8a4d1457b72d1457b72",
    "dynasty": "清",
    "content": [
      "金花半角玉版方，曾沐纯庙题奎章。浙江疆臣拜手献，楮先生侍南书房。",
      "是时遭际重台阁，徵士联吟尽鸿博。吾杭杭厉本乡亲，如凤之翎麟之角。",
      "百四十年时不同，流落燕台花市中。世情莫叹薄如此，幸有同声片楮通。",
      "我昔相遇琉璃厂，短幅长笺两心赏。携归同社赠新诗，首唱铁花老词长。",
      "先生先世尤可详，晋有蚕茧唐硬黄。百金不许市一纸，江南供奉澄心堂。",
      "碧云春树好颜色，红染桃花艳芳泽。终古家声重洛阳，白州刺史高华职。",
      "有明繁盛宣德年，远族更有侧理笺。二林家宝不敢秘，亦拜天家赐锦鲜，先生之风无瑕净，老去红颜花掩映。",
      "愿花常好楮国春，我尚依依桑梓敬。清平四海万千秋，来助人修五凤楼。",
      "新翻花样马一角，快写吉语羊千头。"
    ]
  },
  {
    "id": "adcfe4db9030e8a4d879e12b501a3c69",
    "title": "孙仁甫丈炳奎出观先世所藏温公澄泥砚李延平有题名南宋为魏鹤山得见真西山跋明有文衡山观款",
    "authorName": "丁立诚",
    "authorId": "adcfe4db9030e8a4d1457b72d1457b72",
    "dynasty": "清",
    "content": [
      "南唐澄泥第一品，北宋党碑第一人。匪砚之重，世自不敢轻。",
      "况其温温玉质，娟娟出水莲丰神。砚之方正见公德，砚之圭角表公节。",
      "公兮砚兮皆可述，独乐园中说《周易》。墨花濡染传家集，凤咮龙尾伯仲间。",
      "只许桥亭谢升堂，玉带文入室。前有观者李延平，后有观者文徵明，其中更有西山鹤山来同盟。",
      "八百载后归之乐安孙，可与宋雕《资治通鉴》称为两足尊。"
    ]
  },
  {
    "id": "adcfe4db9030e8a4fc92f179732dff40",
    "title": "元妙观石画拓本",
    "authorName": "丁立诚",
    "authorId": "adcfe4db9030e8a4d1457b72d1457b72",
    "dynasty": "清",
    "content": [
      "墨云四壁石画张，玉丫叉展东书堂。",
      "坐论文物六朝古，晋太元迄隋开皇。",
      "是时苻坚败淝水，安石赌墅殊清狂。",
      "林邑范佛贡方物，金盘戴首珠腾光。",
      "长星一杯劝汝酒，昌明谶符晋不纲。",
      "虫沙猿鹤化异类，绕树乌鹊悲流亡。",
      "杨花落尽李花放，东海鲤鱼云中翔。",
      "凭阑默坐者谁子，知音或为万宝常。",
      "以古为鉴痛争战，刻石垂戒昭文章。",
      "昔我征车济宁驻，石室画像搜武梁。",
      "郭巨朱鲔墓题夥，黾池李颂夸祯祥。",
      "何若射阳谒尼圣，问礼雁贽周道旁。",
      "金石图史左右列，襄阳一舸游金阊。",
      "金阊玄妙古道观，为五都市百戏场。",
      "毡椎响拓蝉翼薄，琼玖珍贶投钱郎。",
      "廉石郁林访学舍，剑池虎阜摹山冈。",
      "纵有题字岁月近，媚俗书画开文唐。"
    ]
  },
  {
    "id": "adcfe4db903c69b027bb1a60aa0de61a",
    "title": "寄陆石斋先生",
    "authorName": "术翼宗",
    "authorId": "adcfe4db903c69b0d1457b72d1457b72",
    "dynasty": "清",
    "content": [
      "南望江云暮，名泉何处流。",
      "吴城泰伯树，楚雨晋陵秋。",
      "老去留沧海，归来逐白鸥。",
      "太湖如可泛，谁共木兰舟。"
    ]
  },
  {
    "id": "adcfe4db903c69b0d8a5c1bbe86f0fdf",
    "title": "暮春",
    "authorName": "术翼宗",
    "authorId": "adcfe4db903c69b0d1457b72d1457b72",
    "dynasty": "清",
    "content": [
      "一声啼鸟夕阳斜，寂寂空亭数落花。",
      "春不恋人将欲去，小楼疏雨在天涯。"
    ]
  },
  {
    "id": "adcfe4db9048d91a7d8981bda51e9b21",
    "title": "明湖泛舟",
    "authorName": "德保",
    "authorId": "adcfe4db9048d91ad1457b72ecd62de2",
    "dynasty": "清",
    "content": [
      "湖影茫茫漾晚秋，烟波无际碧云流。",
      "帆从水面亭边落，人在天心镜里游。",
      "千里襟怀谁共远，满城风景此全收。",
      "官闲更有登山约，遥指峰岚最上头。"
    ]
  },
  {
    "id": "adcfe4db9048d91a5b73ab565057f17e",
    "title": "春归",
    "authorName": "德保",
    "authorId": "adcfe4db9048d91ad1457b72ecd62de2",
    "dynasty": "清",
    "content": [
      "百计留春春亦归，东君欲别更依依。",
      "空庭夜雨醒残梦，芳草天涯怨落晖。",
      "绕树乍听莺百啭，衔泥惊见燕双飞。",
      "欲寻红紫无踪迹，花点池塘絮点衣。"
    ]
  },
  {
    "id": "adcfe4db9048d91a9206fb4eab08a02c",
    "title": "净荷楼雨后即事用谢宣城郡内高斋闲坐答吕法曹韵",
    "authorName": "德保",
    "authorId": "adcfe4db9048d91ad1457b72ecd62de2",
    "dynasty": "清",
    "content": [
      "高楼何迢迢，雨霁云霭深。新霞媚层岚，宿烟敛乔林。",
      "四野静无喧，有客方孤吟。何以说幽独，试奏朱弦琴，邈然寄遥想，古人为知心。",
      "荷气散华沼，竹风扬清音。目送群鸟远，夕阳淡遥岑。"
    ]
  },
  {
    "id": "adcfe4db9048d91aa6fc786189bc5dc8",
    "title": "和白乐天浩歌行",
    "authorName": "德保",
    "authorId": "adcfe4db9048d91ad1457b72ecd62de2",
    "dynasty": "清",
    "content": [
      "双丸旋转无时毕，三万六千空计日。步踏陈迹如磨牛，弹指流年行望七。",
      "人生谁能满百年。怀忧千载真徒然。回思少壮驹过隙，可怜照镜非朱颜。",
      "尘踪已逝皆成故，往事茫茫不知处。举头一笑清风生，天外浮云任来去。",
      "君不见，狂澜滚滚逐爱河，几人名利没颓波。不如有酒且成醉，康庄坦步无嵯峨。",
      "净扫烦愁乐其乐，兴来聊复发长歌。亭畔喜看芳草绿，窗前爱赏春阴多。",
      "乐天长句真成达，来者谓我将如何。"
    ]
  },
  {
    "id": "adcfe4db9048d91a3f09ba1fc1d7d35d",
    "title": "宿盘山史各庄挂月山房忆近亭亡弟",
    "authorName": "德保",
    "authorId": "adcfe4db9048d91ad1457b72ecd62de2",
    "dynasty": "清",
    "content": [
      "吾弟方垂髫，昂藏负神力。",
      "挽弓常挽强，十五选善射。",
      "箭作饿鸱鸣，横空落健翮。",
      "对扑熊馆前，决胜标英特。",
      "出为营阃官，挺拔声赫赫。",
      "巨鼎累千钧，手扛气无苶。",
      "骈头千万人，聚观惊齰舌。",
      "至今江淮间，轶事尚传说。",
      "急流思退勇，愿作烟霞客。",
      "一朝解组归，盘谷筑幽宅。",
      "经营结数椽，茅屋依卷石。",
      "地势敞高轩，畦径天然辟。",
      "桃李杂松杉，一一皆手植。",
      "泉石惬心期，城市少足迹。",
      "高蹈不可攀，怀念徒充积。",
      "偶闻抱微疴，欲访苦无隙。",
      "惊传凶问来，伤心泪沾臆。",
      "因知造化心，清福最所啬。",
      "今我来山庄，人琴何所适。",
      "封尘有书策，挂壁留剑戟。",
      "诸子已林立，头角喜岐嶷。",
      "坟冢近舍旁，浮土尚新色。",
      "酹酒泪自倾，悲痛情无极。",
      "嗟予与近亭，连理枝同脉。",
      "孰知壮者亡，衰颓尚供职。",
      "寿夭理则那，问天天默默。"
    ]
  },
  {
    "id": "adcfe4db9055d914219eebaaef02a8e7",
    "title": "仲夏子长招集西山绿树下，流连永日，各赋长句",
    "authorName": "陆瑞徵",
    "authorId": "adcfe4db9055d914d1457b72d1457b72",
    "dynasty": "清",
    "content": [
      "雨过未骄宣子日，春归还剩舞雩风。",
      "心轻富贵游方外，死趁升平羡冢中。",
      "但拟闲身侪鹿豕，莫将饶舌辨鱼龙。",
      "染裾山翠真堪揽，世事于今问牧童。"
    ]
  },
  {
    "id": "adcfe4db905f0ab2ed629484c62e4b31",
    "title": "西竺庵春夜同任远白孝廉",
    "authorName": "蔡聘珍",
    "authorId": "adcfe4db905f0ab2d1457b72d1457b72",
    "dynasty": "清",
    "content": [
      "心事伤春暮，乡愁拥絮眠。",
      "月明千里梦，梵唱五更天。",
      "脱剑酬知己，拈花误少年。",
      "明朝当别去，检点酒家钱。"
    ]
  },
  {
    "id": "adcfe4db9064026bef8e13c07dd2be04",
    "title": "宿驿南",
    "authorName": "盛乐",
    "authorId": "adcfe4db9064026bd1457b72d1457b72",
    "dynasty": "清",
    "content": [
      "停骖问古驿，山色入樵歌。",
      "惟有客愁远，不堪秋雁过。",
      "天低云气老，野阔北风多。",
      "此去柴桑近，东篱今若何。"
    ]
  },
  {
    "id": "adcfe4db9064026bb5aa94678969716c",
    "title": "上韩侯钧台以诗投淮水吊之",
    "authorName": "盛乐",
    "authorId": "adcfe4db9064026bd1457b72d1457b72",
    "dynasty": "清",
    "content": [
      "平台风散晚烟痕，往事悲凉落日昏。",
      "意气已随飞鸟尽，功名但有钓鱼存。",
      "汉家草草夷人族，淮水沄沄荡古魂。",
      "浪迹若非逢漂母，今来何处吊王孙。"
    ]
  },
  {
    "id": "adcfe4db9071033ed43038e3ce800251",
    "title": "忆山居",
    "authorName": "傅宏烈",
    "authorId": "adcfe4db9071033ed1457b72d1457b72",
    "dynasty": "清",
    "content": [
      "当年松菊径，怅怅问何之。",
      "既觉山为远，方知我在兹。",
      "岚收孤影秀，雨歇半峰奇。",
      "便作怒然赏，临风每系思。"
    ]
  },
  {
    "id": "adcfe4db9071033ea0c812be2805536f",
    "title": "清远峡",
    "authorName": "傅宏烈",
    "authorId": "adcfe4db9071033ed1457b72d1457b72",
    "dynasty": "清",
    "content": [
      "暝投云际宿，疑作水中仙。",
      "群壑去无路，断涯窥有天。",
      "清猿啸峤月，白鸟宿江烟。",
      "往问前山寺，飞来有几年。"
    ]
  },
  {
    "id": "adcfe4db9071033eb3af3e43d1bf2766",
    "title": "绝命词",
    "authorName": "傅宏烈",
    "authorId": "adcfe4db9071033ed1457b72d1457b72",
    "dynasty": "清",
    "content": [
      "自分一死无余策，身为厉鬼诛群贼。",
      "绝食依然浩气存，鼎镬刀锯求不得。",
      "天不假我以速终，天心人意莫可测。",
      "吁嗟徂矣命之衰，惴惴生平无薄德。"
    ]
  },
  {
    "id": "adcfe4db908d6239c929455c67d509de",
    "title": "舟行书怀",
    "authorName": "朱壬林",
    "authorId": "adcfe4db908d6239f63f65b5537de305",
    "dynasty": "清",
    "content": [
      "乡近翻愁远，张帆向夕征。",
      "荒汀孤雁下，独树乱鸦争。",
      "见月渺离思，翻书多古情。",
      "寸心将母切，何计慰归耕。"
    ]
  },
  {
    "id": "adcfe4db908d623931e3e7cfcdd38d04",
    "title": "文德关",
    "authorName": "朱壬林",
    "authorId": "adcfe4db908d6239f63f65b5537de305",
    "dynasty": "清",
    "content": [
      "昨行焦溪山，险窄怀不畅。",
      "今朝境一变，山山插天壮。",
      "曲栈纷钩连，危梯绝依傍。",
      "前行奋先登，后者从下望。",
      "意谓攀跻难，瞥已层霄上。",
      "人马一发悬，此景极飘扬。",
      "雄关踞崖巅，屹立森相向。",
      "罗甸此咽喉，黔滇亦屏障。",
      "天门闶阆开，云光镇摩荡。",
      "会当蹑飞仙，振衣发高唱。"
    ]
  },
  {
    "id": "adcfe4db908d6239dc38fa5c6f0eb3d4",
    "title": "中宿峡",
    "authorName": "朱壬林",
    "authorId": "adcfe4db908d6239f63f65b5537de305",
    "dynasty": "清",
    "content": [
      "帝子昔采竹，远游兹栖遁。",
      "芙蓉对面青，白云飞不尽。",
      "乔松经千霜，蟠株覆层巘。",
      "猿磴风中开，鹤巢烟际隐。",
      "琤瑽一斛珠，天半泻虚牝。",
      "迅波走不停，混涵接海唇。",
      "到此始一束，造化巧枢楗。",
      "山空樵响答，日落橹声紧。",
      "望望飞来寺，晻霭松门晚。"
    ]
  },
  {
    "id": "adcfe4db908fa750d8a5c1bb410f1d07",
    "title": "暮春",
    "authorName": "龙氏",
    "authorId": "adcfe4db908fa750d1457b72d1457b72",
    "dynasty": "清",
    "content": [
      "却凭何物饯春归，泪洒风前送夕晖。",
      "莺舌唤将芳草暮，蜂须撩引落花飞。",
      "池塘梦浅随风绕，庭院愁加带雨霏。",
      "已觉困人肠欲断，不堪还封柳依依。"
    ]
  },
  {
    "id": "adcfe4db9099d8261bd34f2ff472d41b",
    "title": "雨中感怀",
    "authorName": "林兴泗",
    "authorId": "adcfe4db9099d826d1457b72d1457b72",
    "dynasty": "清",
    "content": [
      "怪底泉声不断流，衙斋六月冷如秋。",
      "凄风几阵树脱叶，老雨连朝人白头。",
      "云覆短檐成久宿，海眠红日欲长留。",
      "虚堂独坐浑无赖，身世真同一泛舟。"
    ]
  },
  {
    "id": "adcfe4db9099d8261bd34f2ff8bbbb92",
    "title": "雨中感怀",
    "authorName": "林兴泗",
    "authorId": "adcfe4db9099d826d1457b72d1457b72",
    "dynasty": "清",
    "content": [
      "才看倒峡又倾盆，两地关心错昼昏。",
      "济北惊传千里赤，海南厌见野云屯。",
      "十家九室蛙生灶，八口三餐草掘根。",
      "惭愧公私无一补，昂藏七尺负乾坤。"
    ]
  },
  {
    "id": "adcfe4db9099d8261bd34f2facaca6d4",
    "title": "雨中感怀",
    "authorName": "林兴泗",
    "authorId": "adcfe4db9099d826d1457b72d1457b72",
    "dynasty": "清",
    "content": [
      "潮声聒耳雨声催，几日垂头兴尽灰。",
      "红白好花开易落，文章老友去还来。",
      "书缘窗暗生离我，酒为愁多怕举杯。",
      "坐卧不能频徙倚，补天谁是女娲材。"
    ]
  },
  {
    "id": "adcfe4db9099d8261bd34f2fcaaba393",
    "title": "雨中感怀",
    "authorName": "林兴泗",
    "authorId": "adcfe4db9099d826d1457b72d1457b72",
    "dynasty": "清",
    "content": [
      "伤禾坏舍事堪危，云尚重重雨尚垂。",
      "人意皇皇今若此，天心漠漠欲何为。",
      "涛倾万丈蛟龙吼，树湿千枝鸟雀悲。",
      "四载穷荒看不惯，直教抱病下书帷。"
    ]
  },
  {
    "id": "adcfe4db909ef33f10738f836eeef738",
    "title": "感事",
    "authorName": "许銮",
    "authorId": "adcfe4db909ef33fd1457b72d1457b72",
    "dynasty": "清",
    "content": [
      "闽峤烽烟半海涯，奇谋何日出褒斜。",
      "王师未渡滹沱水，壮士空椎博浪沙。",
      "金革创兴船介甲，火毬飞到炮生花。",
      "艰难大局恶乎定，天意终归混一家。"
    ]
  },
  {
    "id": "adcfe4db909ef33fd5db9ebdf0d807fd",
    "title": "基隆山",
    "authorName": "许銮",
    "authorId": "adcfe4db909ef33fd1457b72d1457b72",
    "dynasty": "清",
    "content": [
      "基隆煤产异，矿比金银铜。",
      "利在趋若骛，物盛招兵戎。",
      "沿海易窥伺，不与四塞同。",
      "铁轮浪驰白，火齐炮飞红。",
      "魑魅并罔两，驱率如罴熊。",
      "守将奋武卫，半日阻相攻。",
      "海虏势既张，守御力亦穷。",
      "雷声走列缺，烟焰弥苍穹。",
      "束胸既告败，长鬣遂为功。",
      "猱猿集其上，貔豹穴其中。",
      "我军顾相失，一旅不能通。",
      "盗粮赍寇仇，军用彼遂充。",
      "掘取尽地力，椎凿施鬼工。",
      "杞人抱深恨，浩气嘘长虹。",
      "平生经国志，耿耿存孤忠。",
      "湖港连巨舰，厓岛挽强弓。",
      "携来龙骧军，一为定长风。"
    ]
  },
  {
    "id": "adcfe4db909ef33f3e2f6b737f415746",
    "title": "战台北",
    "authorName": "许銮",
    "authorId": "adcfe4db909ef33fd1457b72d1457b72",
    "dynasty": "清",
    "content": [
      "天惨惨兮日无色，云黯黯兮阵头黑。",
      "狂飙起兮扬沙尘，猛士酣兮战台北。",
      "将军本是汉公侯，十万貔貅曾杀贼。",
      "调戈指顾清中原，铁骑纵横安反侧。",
      "优游湖上历春秋，长此骑驴不可得。",
      "帝命宠赉师武臣，衔锡中台昭楷则。",
      "手持使节□台疆，万里星槎来顷刻。",
      "甲车屡变用火攻，烟焰飞腾天四塞。",
      "三军坚定无敢动，虏酋闻之气结轖。",
      "四奇四正古所传，变化因人本难测。",
      "用兵夺人在先声，守则能固战则克。",
      "搴旗我骑未飞红，望气虏军知已墨。",
      "海上孤岛久无援，危局能持诚杰特。",
      "懋功懋赏典宜隆，节钺遥颁新诏□。",
      "长鲸间阻未谢恩，锁钥能牢勤汝职。",
      "疲兵再战一当千，决命争首知竭力。",
      "鲲身大小浅可深，罗淡萦纡曲难直。",
      "波涛汹涌势如山，逆轮驰驶不敢逼。",
      "昼夜严防军未休，更有孙膑相辅翼。",
      "班超投笔且封侯，何况老成身报国。"
    ]
  },
  {
    "id": "adcfe4db90a817de207a24460906d4c2",
    "title": "过襄城石首山",
    "authorName": "佟凤彩",
    "authorId": "adcfe4db90a817ded1457b7208e6bea8",
    "dynasty": "清",
    "content": [
      "汝水驱车马，扬鞭指翠屏。",
      "泉声冲石落，鹤唳隔烟听。",
      "远树连云淡，微风拂草青。",
      "轩辕曾问道，留咏寄山灵。"
    ]
  },
  {
    "id": "adcfe4db90a817def1b31232a277e648",
    "title": "天门山",
    "authorName": "佟凤彩",
    "authorId": "adcfe4db90a817ded1457b7208e6bea8",
    "dynasty": "清",
    "content": [
      "百战生还解佩刀，扁舟东去走江皋。",
      "鬼神护此千秋石，阊阖开当万里涛。",
      "白日行空天马过，黑风吹浪海鱼高。",
      "扪萝直到云烟里，惆怅山灵笑二毛。"
    ]
  },
  {
    "id": "adcfe4db90a817deb7f16294bfe72d8b",
    "title": "晚登保安城西望小顶山",
    "authorName": "佟凤彩",
    "authorId": "adcfe4db90a817ded1457b7208e6bea8",
    "dynasty": "清",
    "content": [
      "碧嶂青青翠色横，夕阳直射古荒城。",
      "乱峰烟锁层层秀，瀑水晴悬的的明。",
      "鸟弄余辉缘树语，樵迷幽径带云行。",
      "停骖西望饶佳致，远隔关山忆帝京。"
    ]
  },
  {
    "id": "adcfe4db90aa7ad877548b4f512ae0aa",
    "title": "赠别管重光",
    "authorName": "马国翰",
    "authorId": "adcfe4db90aa7ad859e0b265a3545bd7",
    "dynasty": "清",
    "content": [
      "夏侯经法许遥攀，家学渊源续韫山。",
      "文有里层深酝酿，理无直致妙回环。",
      "钦君友谊忘年日，益我师资函丈间。",
      "一曲骊歌从此别，好凭远梦达燕关。"
    ]
  },
  {
    "id": "adcfe4db90aa7ad8656a3cc98b2bdc6b",
    "title": "驴驹嘴谣",
    "authorName": "马国翰",
    "authorId": "adcfe4db90aa7ad859e0b265a3545bd7",
    "dynasty": "清",
    "content": [
      "二月晴雪杨花飞，岩野青青春草肥。有物茁芽出土浅，奋张齿吻含生机。",
      "我闻庐山有九锡，三军陆迈纪宏绩。宫亭几日化鹃魂，散作灵荄长幂。",
      "高音远畅忆前因，助我朝餐匕箸新。书生惯嚼菜根味，不学商山采芝人。"
    ]
  },
  {
    "id": "adcfe4db90abf90b224e150f33425ade",
    "title": "渡鲁明江",
    "authorName": "邱象随",
    "authorId": "adcfe4db90abf90bd1457b72d1457b72",
    "dynasty": "清",
    "content": [
      "混混无崖岸，中流别鲁明。",
      "萧条人不见，澎湃水空萦。",
      "自适当年意，谁期后世名。",
      "翻怜陵谷事，呜咽听江声。"
    ]
  },
  {
    "id": "adcfe4db90abf90b88a0c296a74c8ba7",
    "title": "过武胜关",
    "authorName": "邱象随",
    "authorId": "adcfe4db90abf90bd1457b72d1457b72",
    "dynasty": "清",
    "content": [
      "驱马雄关上，中原独俯临。",
      "灵山龙窟远，淮水朗陵深。",
      "一道开南北，千寻峙古今。",
      "从来形胜地，空复系人心。"
    ]
  },
  {
    "id": "adcfe4db90abf90b8cad235f1e0d9af7",
    "title": "荥泽渡河",
    "authorName": "邱象随",
    "authorId": "adcfe4db90abf90bd1457b72d1457b72",
    "dynasty": "清",
    "content": [
      "驿路伤新鬼，心惊古战场。",
      "争名连广武，分地限荥阳。",
      "落照林烟白，吹沙野渡黄。",
      "可怜天上水，空为客苍茫。"
    ]
  },
  {
    "id": "adcfe4db90abf90b234759565c167ecf",
    "title": "金华道中",
    "authorName": "邱象随",
    "authorId": "adcfe4db90abf90bd1457b72d1457b72",
    "dynasty": "清",
    "content": [
      "一径烟云鸟道还，高盘如黛越中山。",
      "不知过尽山多少，犹在啼猿万木间。"
    ]
  },
  {
    "id": "adcfe4db90b0f167b0cb05d8eba8ac2d",
    "title": "阙里随祖母程太公夫人恭迎宫辇",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "《箫韶》风暖净尘沙，缥缈炉烟吐绛霞。",
      "凤辇曾停携半袖，玉音重问赐名花。",
      "千章宝炬春光晓，十里旌旗泗水斜。",
      "何幸随亲同被泽，皇恩优待圣人家。"
    ]
  },
  {
    "id": "adcfe4db90b0f16763b4ebcdd196919a",
    "title": "忆外书寄滇南",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "拟入京华共旧林，不期滇海久分襟。",
      "锦囊但觉新诗少，白发还愁旧病深。",
      "万里江湖难放棹，一楼风雨独停琴。",
      "致君珍重无多语，惟把丹心答帝心。"
    ]
  },
  {
    "id": "adcfe4db90b0f167d3db149973a2b363",
    "title": "题石室藏书图",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "敬题藏书图，盥手展卷轴。",
      "开图心更伤，先姑倚书屋。",
      "端严坐幽居，风景满清目。",
      "诗书藏石室，庭前荫桐竹。",
      "夫子尚幼年，侍亲捧书读。",
      "我舅因远游，慈训严且肃。",
      "夫子本好学，显亲与宗族。",
      "哀哉孝思纯，每忆慈亲哭。",
      "命吾当勤俭，往迹说心曲。",
      "诗书亲口传，典衣买薪粟。",
      "常自忆昔时，抱恨意未足。",
      "我闻惟泪下，哽咽对清烛。",
      "未得侍慈颜，百身何所赎。",
      "衔哀拜遗容，濡毫更奠祝。"
    ]
  },
  {
    "id": "adcfe4db90b0f1672fc7c2450cca08a0",
    "title": "题养蚕图",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "静思吴越中，民妇实可怜。",
      "每到春夏交，育吞胜力田。",
      "采桑不辞劳，陌上破晓天。",
      "江北蚕独少，求茧尚艰难。",
      "我取越蚕子，育之楼榭间。",
      "北郊多柔桑，买此不费钱。",
      "越中旧仆妇，养蚕已多年。",
      "率彼怀其种，如蚁生蠉蠉。",
      "每日亲视之，桑叶何攒攒。",
      "将成色明洁，分箔上簇山。",
      "如雨食叶声，三起还三眠。",
      "吐丝皆成缕，作茧皆成圆。",
      "缫丝可为帛，剥茧可为绵。",
      "我思淮南人，耕稼业已专。",
      "何不教村妇，采桑满陌阡。",
      "民风既可厚，民力亦少宽。",
      "为语儿女辈，物力当知艰。",
      "几树桑青青，千个茧团团。",
      "贫女一月工，织成绮与纨。",
      "绮纨在尔身，忍令污且穿。",
      "所以莱公妾，讽谏咏诗篇。"
    ]
  },
  {
    "id": "adcfe4db90b0f167ae241d7894437fe2",
    "title": "冬日雷塘墓庐有感",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "十载归陈留，每每思故园。",
      "未识我姑面，含悲惟自吞。",
      "常见吾夫子，逢节慕亲恩。",
      "伤心不敢语，幸有椿堂存。",
      "视媳如弱女，义训谆谆言。",
      "凡为妇道者，德谦礼义纯。",
      "优然而待下，仆婢亦和温。",
      "克勤亦克俭，所闻敢不尊。",
      "谁料今夏时，变幻更莫论。",
      "山颓天忽倾，伤心复断魂。",
      "耿耿肺腑碎，泪痕变血痕。",
      "几度悲往事，无语望黄昏。",
      "衰草被长阡，松柏围古墩。",
      "罪重复何说，哀哀守墓门。"
    ]
  },
  {
    "id": "adcfe4db90b0f167b38715e205076d6a",
    "title": "借居冶山弟公邸补种花树偶成",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "虚庭自幽敞，依依百笏宽。",
      "我家汤沐宅，借居聊盘桓。",
      "堂前有古槐，绿阴影团圞。",
      "我亦爱花木，橐驼种此间。",
      "新槐出檐际，垂柳拂栏杆。",
      "紫藤杂丁香，还倚竹数竿。",
      "海棠最嫣姹，桃李何攒攒。",
      "虽未成老圃，因之忆杏坛。",
      "春深雨渐多，日日对花看。",
      "待得三五载，群卉皆可观。",
      "出游已十载，复来住长安。",
      "开轩惟把卷，恬然心共闲。"
    ]
  },
  {
    "id": "adcfe4db90b0f1674ad526a0269ee68d",
    "title": "广东节署新建学海堂",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "主人羊城节钺久，案牍终朝不释手。",
      "馀暇偶登越秀峰，择得一峰辟数亩。",
      "略加修筑有堂台，海阔天空眼乍开。",
      "夏木千章梅百树，登临遥望兴悠哉。",
      "紫澜翠岛摇清目，雨过风生凉满竹。",
      "四面窗纱日影微，云树相连满天绿。",
      "非为闲游设此堂，为传学业课文章。",
      "从今佳士多新作，万卷收来翰墨香。",
      "主人素爱研经史，欲美民风莫如此。",
      "更助香膏催读书，岭南他日留遗址。",
      "吾家尼山虽最高，无此海天好山水。"
    ]
  },
  {
    "id": "adcfe4db90b0f167beac05bacaf5123b",
    "title": "汉金釭歌",
    "authorName": "孔璐华",
    "authorId": "adcfe4db90b0f167d1457b72d1457b72",
    "dynasty": "清",
    "content": [
      "一锊金釭忆汉年，汉宫遗制至今传。赵家姊妹来何处，燕燕飞来绝可怜。",
      "双双燕入昭阳殿，班姬辞辇甘秋扇。黄金作屋贮温柔，《西京杂记》分明见。",
      "专宠承恩望久长，玉阶铜沓斗新妆。碧栊朱户参差起，歌舞声中夜未央。",
      "此釭嵌璧锁深阁，象床熊席明珠蛤。白璧蓝田似列钱，釭中翠羽涂金合。",
      "汉宫劫后久成灰，春风惟有野棠开。美人黄土归何处，此时犹见燕飞来。",
      "当年威斗尽颠倒，鼎在陶陵亦难保。千年未损古金纹，农夫犹得耕芳草。",
      "可怜涎涎啄王孙，釭上泥巢旧有痕。一镮人手寒金重，不打仓琅古木门。"
    ]
  },
  {
    "id": "adcfe4db90bca7894aca9263b9974396",
    "title": "挽翁同和",
    "authorName": "汪鸣銮",
    "authorId": "adcfe4db90bca789728f206c77369e37",
    "dynasty": "清",
    "content": [
      "黄扉归去白云身，翰墨流传自有神。",
      "千秋是非君莫问，即论八法亦传人。"
    ]
  },
  {
    "id": "adcfe4db90bf4c9b210a1da66a6bd10a",
    "title": "过滹沱河访严明府不遇",
    "authorName": "彭湘怀",
    "authorId": "adcfe4db90bf4c9bd1457b72d1457b72",
    "dynasty": "清",
    "content": [
      "咫尺滹沱岸，挥鞭逐晚风。",
      "严城秋色里，匹马水声中。",
      "远道惭崔玮，高名羡左雄。",
      "廿年买丝愿，惆怅夕阳红。"
    ]
  },
  {
    "id": "adcfe4db90bf4c9b2bd2fa2e26bc6b05",
    "title": "辊庄先生见过感赋",
    "authorName": "彭湘怀",
    "authorId": "adcfe4db90bf4c9bd1457b72d1457b72",
    "dynasty": "清",
    "content": [
      "听到琵琶声便吞，十年牢落那堪论。",
      "龙门无处寻玄礼，马厩还来问孝孙。",
      "日望长安春树远，兰搴芳渚暮云昏。",
      "先生睡足余何往，只合相从共酒尊。"
    ]
  },
  {
    "id": "adcfe4db90c2cd897713e2b940459212",
    "title": "过雁门",
    "authorName": "刘锡",
    "authorId": "adcfe4db90c2cd89d1457b72d1457b72",
    "dynasty": "清",
    "content": [
      "扰攘风尘客，摇鞭过汉关。",
      "白沙春水渡，红树夕阳山。",
      "途短轻装减，天长羸马间。",
      "孤村烟几缕，遥杂暮云间。"
    ]
  },
  {
    "id": "adcfe4db90c5e4a1aedb755e3359f740",
    "title": "玉芝宫对雪呈诸同官学士",
    "authorName": "刘正宗",
    "authorId": "adcfe4db90c5e4a1d1457b72d1457b72",
    "dynasty": "清",
    "content": [
      "苍茫雪色澹遥空，隐几长吟兴未穷。",
      "别殿不闻来翠辇，六花犹自舞东风。",
      "依依苑柳添丝软，寂寂炉灰近酒红。",
      "珥笔几人歌瑞霭，调高属和愧衰翁。"
    ]
  },
  {
    "id": "adcfe4db90c5e4a15938c4d8e69f53d0",
    "title": "初度日客过",
    "authorName": "刘正宗",
    "authorId": "adcfe4db90c5e4a1d1457b72d1457b72",
    "dynasty": "清",
    "content": [
      "长安逐队又三年，此日秋光亦可怜。",
      "诗酒有情禁白发，风尘无恙剩青毡。",
      "浮云过眼千峰矗，良夜当杯片月悬。",
      "莫道乡心惊旅梦，兴衰曾见海为田。"
    ]
  },
  {
    "id": "adcfe4db90c5e4a1ef16bbe6c27897cf",
    "title": "在昔",
    "authorName": "刘正宗",
    "authorId": "adcfe4db90c5e4a1d1457b72d1457b72",
    "dynasty": "清",
    "content": [
      "在昔登舟日，鬓发如黑丝。",
      "解缆西塘侧，繁霜入镜垂。",
      "岂其苦奔波，有怀空自知。",
      "川谷远无梁，虎豹踞路歧。",
      "惊魂怵难定，梦里返江涯。",
      "心折饱忧畏，骇浪复无时。",
      "回首顿三秋，电光阅弈棋。",
      "朝来驱羸马，春风面上吹。",
      "履穿厌冰雪，又看芳树枝。",
      "宁不思远道，远道力已疲。",
      "既老休徵逐，往事安可追。",
      "晓日鸣乳鸠，燕语影差池。",
      "大化本无停，物理遂所私。",
      "古有赤松游，高踪慕茹芝。"
    ]
  },
  {
    "id": "adcfe4db90c5e4a12d63221c4232eeba",
    "title": "济上行",
    "authorName": "刘正宗",
    "authorId": "adcfe4db90c5e4a1d1457b72d1457b72",
    "dynasty": "清",
    "content": [
      "百鸟皆有巢，群动各有匹。艰虞生不辰，满目一凄恻。",
      "有客济上来，为我述荡析。势累鬻道旁，云是捷功得。",
      "初但贵红颜，后乃空原隰。红颜供余欢，老稚获赎直。",
      "百年生聚地，千里弥荆棘。朝廷望拊循，吁嗟谁失职。",
      "同是血气伦，不许恋蓬筚。苌楚古有谣，相对付啾唧。",
      "非无东陵资，安堵正深壁。每读《舂陵行》，泪落沾胸臆。",
      "眼前旌旗红，又向春明出。所愿念疮痍，无使生相失。"
    ]
  },
  {
    "id": "adcfe4db90c5e4a130c927691e8d8c83",
    "title": "和天宁寺浮图歌",
    "authorName": "刘正宗",
    "authorId": "adcfe4db90c5e4a1d1457b72d1457b72",
    "dynasty": "清",
    "content": [
      "高标突兀撑霄碧，西俯昆仑东碣石。",
      "电光过眼阅大千，咫尺换尽长安陌。",
      "无风铃铎乍传声，半夜萧萧龙象行。",
      "盘空孤鹤栖复惊，下瞰蚁垤日纵横。",
      "寺中老僧去还来，佛灯寂寂照青苔。"
    ]
  },
  {
    "id": "adcfe4db90c5e4a144ee84f51feb8e0f",
    "title": "老妇行",
    "authorName": "刘正宗",
    "authorId": "adcfe4db90c5e4a1d1457b72d1457b72",
    "dynasty": "清",
    "content": [
      "东家老妇垂白发，樵爨无力余病骨。岂复有意斗蛾眉，坐守深闺费岁月。",
      "却忆当年初嫁时，含羞对镜理胭脂。但愿同心不重色，肯学桃李信风吹。",
      "宁知此意竟难明，时移岁换天无情。翠翘珠襦尽零落，闺中甘逐众人行。",
      "自解悲欢随所遇，红颜自古草头露。只今幸无入宫妒，裙布钗荆亦已足。",
      "愿将锦瑟与瑶琴，一时并写《白头吟》。寂寂空房恐虚度，敢道人新不如故。"
    ]
  },
  {
    "id": "adcfe4db90c5e4a102c7c5f22f57bfda",
    "title": "对镜叹",
    "authorName": "刘正宗",
    "authorId": "adcfe4db90c5e4a1d1457b72d1457b72",
    "dynasty": "清",
    "content": [
      "少年对镜颜色好，衰年对镜颜色老。镜里容光能几时，回头绿鬓成枯槁。",
      "开匣莫拂镜上尘，镜明空见白头早。亦知白头不可黑，有时白头不可得。",
      "窗前槿花换朝荣，日暮临风已无色。寄语少年速为欢，他日欢场徒恻恻。",
      "百金刀环明月辉，千金骏马黄金勒。章台杨柳饶春风，醉来光动玉台侧。",
      "不见老翁空叹息。"
    ]
  },
  {
    "id": "adcfe4db90d2fc5a5e3bc56702e52b8d",
    "title": "村庄漫兴",
    "authorName": "黄廷璧",
    "authorId": "adcfe4db90d2fc5ad1457b72d1457b72",
    "dynasty": "清",
    "content": [
      "平原四望正离迷，几座人家刺竹西。",
      "鸡犬有情皆入画，阴晴无景不成题。",
      "横塘水满云千亩，翠陌春深雨一犁。",
      "自愧车尘多仆仆，轻风难蹑武陵溪。"
    ]
  },
  {
    "id": "adcfe4db90dbab6442e7deb3d277ec7e",
    "title": "题四川崇庆牧常君殉节纪略后",
    "authorName": "赵正源",
    "authorId": "adcfe4db90dbab64d1457b72d1457b72",
    "dynasty": "清",
    "content": [
      "檄从上将赴南征，一夕降蛮乍变盟。",
      "给饷功多留幕府，护粮力尽痛行营。",
      "横刀直有常山烈，蹈刃甘同左毂鸣。",
      "事起须臾方寸定，不虚平日喜谈兵。"
    ]
  },
  {
    "id": "adcfe4db90e0a24ef006c5d037b2d473",
    "title": "失卫",
    "authorName": "岳映斗",
    "authorId": "adcfe4db90e0a24ed1457b72d1457b72",
    "dynasty": "清",
    "content": [
      "忆昔经离乱，以之寄死生。",
      "星飞汾水绝，电逸太行平。",
      "委曲逢人意，艰辛只自明。",
      "一朝青枥下，风雪怅无情。"
    ]
  },
  {
    "id": "adcfe4db90e0a24e051e3a3c30bc5101",
    "title": "抑搔",
    "authorName": "岳映斗",
    "authorId": "adcfe4db90e0a24ed1457b72d1457b72",
    "dynasty": "清",
    "content": [
      "玉绳宵且尽，昆岫月将韬。",
      "古木红云曙，新滩碧浪高。",
      "下除寻拄杖，穿径棘围祹。",
      "暂取鸡翁意，聊宽此抑搔。"
    ]
  },
  {
    "id": "adcfe4db90e0a24e7aad77e7802d6c88",
    "title": "十亩",
    "authorName": "岳映斗",
    "authorId": "adcfe4db90e0a24ed1457b72d1457b72",
    "dynasty": "清",
    "content": [
      "闲闲十亩桔槔颠，火映荒篱倦鸟还。",
      "畦碧偶惊秋水至，人稀疑数晓星悬。",
      "颠狂骨性由来有，放浪乾坤此地偏。",
      "咫尺玉泉登顿少，镜中烟雨海天连。"
    ]
  },
  {
    "id": "adcfe4db90e1c8c5fe75e6bac364904f",
    "title": "杨震",
    "authorName": "谢启昆",
    "authorId": "adcfe4db90e1c8c570ece1e1dc40b712",
    "dynasty": "清",
    "content": [
      "巾箱饲雀玉环贻，夫子关西誉望驰。",
      "白璧青蝇宁有玷，黄金黑夜岂无知。",
      "三鳣讲席生前兆，一鸟关亭死后悲。",
      "太尉传家清德在，侍中强项有孙枝。"
    ]
  },
  {
    "id": "adcfe4db90e1c8c5282aa4c611a3e47e",
    "title": "文帝",
    "authorName": "谢启昆",
    "authorId": "adcfe4db90e1c8c570ece1e1dc40b712",
    "dynasty": "清",
    "content": [
      "风流人物数元嘉，文史纵横自一家。",
      "白面书生谈北伐，黑衣宰相坐南衙。",
      "长城万里歌声惨，合殿深宵烛影斜。",
      "俭约犹存永初意，乌篷未胜葛镫华。"
    ]
  },
  {
    "id": "adcfe4db90ee2a1efdc9f86aff94774d",
    "title": "依韵答仝青崖",
    "authorName": "袁养",
    "authorId": "adcfe4db90ee2a1ed1457b72d1457b72",
    "dynasty": "清",
    "content": [
      "麟阁谁将姓字标，驱驰髀骨已全销。",
      "谈禅说剑足今古，浊酒清歌伴寂寥。",
      "非为仙缘寻玉杵，偶逢国士解金貂。",
      "流莺不放春归去，犹逐薰风啼画桥。"
    ]
  },
  {
    "id": "adcfe4db90ee2a1e948945bb2c242dba",
    "title": "刘文水建牙粤东赋此寄怀",
    "authorName": "袁养",
    "authorId": "adcfe4db90ee2a1ed1457b72d1457b72",
    "dynasty": "清",
    "content": [
      "黄河此日见澄清，不负当年独请缨。",
      "虎豹一囊资大略，东南半壁倚长城。",
      "无缘莲幕亲弓剑，深感鱼书念友生。",
      "伫看边防驰露布，将军海外斩妖鲸。"
    ]
  },
  {
    "id": "adcfe4db90f1b8433626ce0e34f87d71",
    "title": "漫兴",
    "authorName": "王焘",
    "authorId": "adcfe4db90f1b843d1457b727e230522",
    "dynasty": "清",
    "content": [
      "四壁萧条寄一身，旧交谁念马卿贫。",
      "梦随月转难禁晓，愁共花生不称春。",
      "莫怪世情轻陋巷，细看天意用诗人。",
      "请君休忆繁华事，金谷于今几点尘。"
    ]
  },
  {
    "id": "adcfe4db90f475ad446ac4eae13cff15",
    "title": "清流关",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "势压磨盘雄，天河俯瞰中。",
      "涧风秋咽角，岭月晓悬弓。",
      "虚堠人烟合，危桥驿骑通。",
      "香泉储万斛，欲问醉乡翁。"
    ]
  },
  {
    "id": "adcfe4db90f475ad2df510cfbc39284e",
    "title": "登黄鹤楼",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "大江东去向黄州，黄鹤仙人此旧游。",
      "风色晓严犹禁渡，日华秋静独登楼。",
      "桃花祠外盈盈水，芳草洲前点点鸥。",
      "红树青山无限况，且揩醉眼破间愁。"
    ]
  },
  {
    "id": "adcfe4db90f475ada69781d3c9d3421d",
    "title": "百花洲",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "百花湖半百花明，花气冥冥湖气清。",
      "湖雨湖烟春涨漫，花开花落碧山横。",
      "蛛丝罥槛缠绵结，虹影回波曲折生。",
      "岁岁旧游攀折地，晓风杨柳最牵情。"
    ]
  },
  {
    "id": "adcfe4db90f475ad85d1ae6732402db5",
    "title": "舟泊樟树镇",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "赣波浩荡注洪州，战迹荒凉古树秋。",
      "岭月带星沈戌堠，峡云飞雨入渔舟。",
      "市声乍散人烟外，镫影遥明野渡头。",
      "闻说鱼龙今退避，江乡禾稻可全收。"
    ]
  },
  {
    "id": "adcfe4db90f475adc92cec17162a34f5",
    "title": "喜郭羽可至京",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "太息风尘老郭隗，夕阳瘦马又燕台。",
      "诗声疑挟黄河至，画意添将红药开。",
      "四海交游几兄弟，千秋事业一云雷。",
      "天心莽莽终难问，赖尔雄谭佐酒杯。"
    ]
  },
  {
    "id": "adcfe4db90f475adb59cd63f1c3af099",
    "title": "癸巳中秋次韵答陈润珊并示江南留京诸子",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "唳鹤一声来远皋，羁人争不梦魂劳。",
      "已怜束缚非吾志，安得驰驱更尔曹。",
      "帝女河桥终寂寞，嫦娥月殿自清高。",
      "却愁天末浮云蔽，冷雨催成点客袍。"
    ]
  },
  {
    "id": "adcfe4db90f475adb59cd63fe7a4d7ca",
    "title": "癸巳中秋次韵答陈润珊并示江南留京诸子",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "江南几辈昔知名，未必文章愧长卿。",
      "客去萧然琼岛梦，水流凄绝玉河声。",
      "匣中古剑疑龙化，衣上浮尘逐马生。",
      "颇似晨星三五点，因依北斗不胜情。"
    ]
  },
  {
    "id": "adcfe4db90f475adb59cd63ffd4de691",
    "title": "癸巳中秋次韵答陈润珊并示江南留京诸子",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "太行秋色来天外，长啸江亭一倚栏。",
      "咫尺尚难招好友，逍遥何处揖仙官。",
      "挥戈漫见阳乌返，挟瑟空怜夜月弹。",
      "廪粟虚糜竟何似，瓣香惭愧爇诗坛。"
    ]
  },
  {
    "id": "adcfe4db90f475adb59cd63f7fa30375",
    "title": "癸巳中秋次韵答陈润珊并示江南留京诸子",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "要从出处见真吾，澄澈冰心贮玉壶。",
      "朋友多情谁管鲍，师生无负即欧苏。",
      "观书镫下眼如月，待尔花时酒满觚。",
      "莫叹儒冠误秋鬓，他年勉力共鹏图。"
    ]
  },
  {
    "id": "adcfe4db90f475adcef7889661036256",
    "title": "二月二十六日招叶筠潭前辈郭羽可艾至堂蒋子潇张亨甫朱晓山小集江亭",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "孤亭遥对翠微弯，向夕风狂坐掩关。",
      "冀北才多天下骏，江南春在梦中山。",
      "杏花浅白人初醉，柳叶深青燕未还。",
      "何处飞云齐引领，甘霖三日洗尘寰。"
    ]
  },
  {
    "id": "adcfe4db90f475adab8c4d57e43dbe51",
    "title": "长夏无事偶检十余年来师友翰墨得十卷装池之因成七律一首",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "如将海岳贮胸间，永昼披寻得静间。",
      "琴绝有时悲逝水，花开频想折春山。",
      "萧条风雨成离合，浩荡乾坤寄往还。",
      "最是关怀勤策我，不堪揽镜发将斑。"
    ]
  },
  {
    "id": "adcfe4db90f475ad76a5140c7e6c011e",
    "title": "不见",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "不见乡园又十年，白云红树意茫然。",
      "南华峰外斜阳路，谁看黄牛抱犊眠。"
    ]
  },
  {
    "id": "adcfe4db90f475ad85927ae7aec2d5d4",
    "title": "赵北口",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "十二桥头落月斜，老渔炊火傍芦花。",
      "鸬鹚瞥向波心起，衔得红鳞上钓槎。"
    ]
  },
  {
    "id": "adcfe4db90f475adca498bb2a6260239",
    "title": "晚登来鹤亭同郭韵堂",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "泸阳三百家，揽之不盈掌。",
      "炊烟眼前生，须臾变苍莽。",
      "危亭此登陟，高下一俯仰。",
      "不觉城市喧，但闻溪碓响。",
      "斜阳下山尽，明月向空上。",
      "牵裾不忍归，惆怅东君往。"
    ]
  },
  {
    "id": "adcfe4db90f475ada6109307cc2e8a70",
    "title": "观音岩",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "船溯浈阳之上游，峰奇石诡堆舵楼。",
      "观音潭水不可测，窟宅隐隐横蛟虬。",
      "嵯峨青壁一千丈，嵌空石腹深且幽。",
      "然犀径入百怪避，䆗窱直欲穷冥搜。",
      "仰攀阑槛俯蹑磴，有似枯木缘猕猴。",
      "徘徊暗室乍若暝，豁然天地来双眸。",
      "向者经过曾不识，到此顽石争点头。",
      "铁瓮回穿户眼突，钟乳倒挂檐角钩。",
      "莲花石上老佛笑，摩荡元气为我舟。",
      "群山拱向俨合什，香烟一气凌女牛。",
      "胸中丘壑不葪𧀱，吁嗟籍药知吾不。"
    ]
  },
  {
    "id": "adcfe4db90f475ad0ec4fa9a4d721a92",
    "title": "赠别余芝衫",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "秋风起庭树，凉蝉声愈繁。",
      "游子命车驾，催促返故山。",
      "故山何所事，莳尔三年兰。",
      "幽芳媚空谷，可佩亦可餐。",
      "持赠素心友，宝贵何可言。",
      "浮云我与尔，离合无定端。",
      "此别见何日，常恐雕朱颜。",
      "碧筒傥可掇，勿废盈觞欢。"
    ]
  },
  {
    "id": "adcfe4db90f475ad40b4c063956894dc",
    "title": "送张亨甫之鄚州",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "去夏君出都，往视阿兄疾。",
      "送君西门外，马鸣酸不辍。",
      "北来已西风，南归又白雪。",
      "寒乌恋慈母，桓山翼已折。",
      "嗟君遇未通，出处无定辙。",
      "奔驰二万里，乃若旋一室。",
      "神物已暗惊，人言岂足恤。",
      "天公信厚君，迫使鍊诗骨。",
      "岂慕货殖贤，幸乞扁鹊术。",
      "惜无白发兄，为君作生日。"
    ]
  },
  {
    "id": "adcfe4db90f475ad25c4ea17777d442f",
    "title": "至德州怀徐东松暨卢魏二生",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "泸溪有二生，知我徐夫子。",
      "饥寒不暇顾，苦欲学诗史。",
      "夫子寄我书，八月章江涘。",
      "答君何迟迟，月冷鱼山水。",
      "文章出有神，光怪岂不伟。",
      "孰云草莽间，终老岩穴士。",
      "河流尚未冰，思君对鲜鲤。",
      "吾徒孰升沉，消息无寸纸。"
    ]
  },
  {
    "id": "adcfe4db90f475ad3778bdae5417a050",
    "title": "神木歌",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "东府城空王气摧，万岁山前宫殿开。大木参天工失裁，无用为用神驱来。",
      "置之东门象出震，观者峨峨诧山峻。雷轰电裂百怪避，卧理坤维作雄镇。",
      "中空外廓如枯槎，剥落藓石嵌风沙。白昼茫茫苍海立，老龙睒矐灵蛟拿。",
      "君不见有明中叶貂珰煽，西山土木诛锄遍。又不见潢池兵燹肆毒痡，蜀山碧血明社墟。",
      "沧桑阅尽惟神木，回首苍凉泣马湖。"
    ]
  },
  {
    "id": "adcfe4db90f475ad4a0de1efb2a9ab59",
    "title": "抚州行寄太守郭松崖前辈",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "羊城山宛宛，半插高空半。平远羊城水汤汤，其源清激流汪洋。",
      "墨龙池上龙飞翔，星辰照耀垂文昌。名贤典则首陆晏，名宦风流首谢王。",
      "石入晴雨天无定，金窟银峰地宝罄。水溯巴湘估客穷，山梯闽粤征夫病。",
      "黄山之山高高可种竹，黄水之水深深宜禾畴。乃有不耕之夫原上游，盗笋不足还盗牛。",
      "我生之初风尚古，岁时伏腊罗尊俎。昔日崇墉足谷家，今时飘泊无聊侣。",
      "临川之南龙骨渡，乃是逋逃渊薮处。为狐为鼠遑恤他，为虎为狼当奈何。",
      "父兄教不先，子弟率不谨，不见阿芙蓉，家家鬼结磷。",
      "士贫孰义学，民贫孰义仓，贫人挑盐富人食，官吏捉盐盐被攘。",
      "安得反浇俗，尽为农桑民。安得挽薄习，尽为弦诵人。",
      "我闻颜真卿，治陂灌田民利均。又闻秦起宗，俭约安静民化淳。",
      "公其迈古昔，与民为更新。爱民之吏公其举，贼民之吏公其甄。",
      "玉田氤氲灵谷芬，侧身南望歌神君。"
    ]
  },
  {
    "id": "adcfe4db90f475adc6349f645709a7f0",
    "title": "秋雨叹寄海秋亨甫",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "秋雨飒沓凄五更，孤镫无焰树有声。百年之忧一息集，虚室疑有鬼神入。",
      "文章郁郁感我肠，世事冥冥幻转睫。四海知君意气大，汤生兀兀张生挫。",
      "非愚自笑北宫穷，有怀欲救翳桑饿。我有破屋如卢仝，秋深四壁愁雨风。",
      "杜陵怊怅万间厦，此愿恐付虚无中。汤生家澬阳，澬阳之水横披猖。",
      "张生来燕市，燕市米价亦腾起。无田可耕禄可养，白云高高怅南望。",
      "君乎与我同寂寥，黑头那得取卿相。西望翠微山，山中泉石何萧间。",
      "我有夙约竟孤负，终夜漫漫坐愁叹。张生三日游未回，汤生咫尺亦不来。",
      "眼中之人生我哀，昨者珠玉今黄埃。吁嗟万事乃如此，日月迁流枉悲唏。",
      "明朝秋霁堪登高，安得痛饱中山醪。"
    ]
  },
  {
    "id": "adcfe4db90f475ad6c0137d0e42eb9ee",
    "title": "山西行送陈润珊并寄李榆村刺史",
    "authorName": "黄爵滋",
    "authorId": "adcfe4db90f475adc8cbd6697503cfac",
    "dynasty": "清",
    "content": [
      "山右古陶唐之遗，我歌唐风郁以思。近者乃有伏牛之里舞羊涧，若燎旋扑嗟既靡。",
      "千载李韩不可作，幵州万族将谁托，赖尔循良荀与郭。",
      "方今中外久一家，雁门日落无风沙。但使粟城谷山不告竭，何用秦壁赵垒相矜夸。",
      "陈生四载燕市客，论文与我共朝夕，秋风送尔春寒色。",
      "寒亦不足畏，热亦不足欣。此意孰相识，今有忻州李使君。",
      "若过尹铎祠前路，还讯薛云谷里春。"
    ]
  },
  {
    "id": "adcfe4db9109eebcf4f1f092e084cda4",
    "title": "登城楼远眺",
    "authorName": "土居香国",
    "authorId": "adcfe4db9109eebcd1457b72d1457b72",
    "dynasty": "清",
    "content": [
      "苔壁篆瘦虫啾啾，有约不来吟独愁。",
      "纤云无痕碧落净，冰轮照出良中秋。",
      "排户褰裳蹈我影，满街光景自异境。",
      "家家祭坛供豚醪，爆竹声迸纸灰冷。",
      "城楼高攀承恩门，女墙凹凸连郊原。",
      "离离万瓦露凝白，清笳一声风旆翻。",
      "南望台南云漠漠，彼胡为者恣威虐。",
      "雷霆精锐自天降，游魂不日就擒缚。",
      "东望瀛州波漫漫，吟社群隽登楼观。",
      "观月万里思我不，醉拥诗城应罄欢。",
      "俱我在者只明月，清光依依照须发。",
      "欲语羁怀默不应，云梯百尺玉蟾窟。",
      "此时不醉恨何如，急叩门西尘里居。",
      "友终不来夜已半，绍兴醇酒澹水鱼。",
      "举杯邀月月更白，拔剑砍空空愈碧。",
      "草贼出没羽檄频，电飞羽驰台北驿。"
    ]
  },
  {
    "id": "adcfe4db910bb34b7b1548c860d09dd1",
    "title": "自荆诣襄途次杂咏",
    "authorName": "高其位",
    "authorId": "adcfe4db910bb34b8d420fa3515ab26c",
    "dynasty": "清",
    "content": [
      "霜林遥望灿瑶华，红树依稀景倍加。",
      "双竹肩人添逸兴，淡烟疏雨付诗家。"
    ]
  },
  {
    "id": "adcfe4db910bb34b7b1548c87a8378c4",
    "title": "自荆诣襄途次杂咏",
    "authorName": "高其位",
    "authorId": "adcfe4db910bb34b8d420fa3515ab26c",
    "dynasty": "清",
    "content": [
      "村舍随缘十日留，翛闲端不羡封侯。",
      "雪泥鸿爪天涯路，几许闲情伴白鸥。"
    ]
  },
  {
    "id": "adcfe4db910cfc7ee4a7ebdd7323a5ac",
    "title": "丙寅元日",
    "authorName": "李沂",
    "authorId": "adcfe4db910cfc7ed1457b72d1457b72",
    "dynasty": "清",
    "content": [
      "老屋河干渐不支，年来河伯故相欺。",
      "颓檐缺壁还风雪，浊酒辛盘自岁时。",
      "浪把一生供敝帚，独留双眼看残棋。",
      "阳回少慰幽人意，检点梅花放几枝。"
    ]
  },
  {
    "id": "adcfe4db910cfc7e41e2205f62b969cf",
    "title": "重过金陵",
    "authorName": "李沂",
    "authorId": "adcfe4db910cfc7ed1457b72d1457b72",
    "dynasty": "清",
    "content": [
      "秋风又到秣陵关，独客穷途尚未还。",
      "武定桥头明月上，朦胧遥望紫金山。"
    ]
  },
  {
    "id": "adcfe4db910cfc7e76857627ce60a7ab",
    "title": "野望",
    "authorName": "李沂",
    "authorId": "adcfe4db910cfc7ed1457b72d1457b72",
    "dynasty": "清",
    "content": [
      "风卷蓬根野日昏，含凄倚杖望孤村。",
      "村中昨夜逃亡尽，还有催租吏打门。"
    ]
  },
  {
    "id": "adcfe4db910d4cd96db63d1b9aad5526",
    "title": "曹仁宪谨荣寿",
    "authorName": "张日新",
    "authorId": "adcfe4db910d4cd9d1457b72d1457b72",
    "dynasty": "清",
    "content": [
      "河南洛邑是名乡，间气收钟出庙廊。",
      "养正考亭蒙训阐，移风宣圣孝经扬。",
      "年几六帙乾行健，祝愿三多福泽长。",
      "最喜生辰重九后，黄花早灿介眉觞。"
    ]
  },
  {
    "id": "adcfe4db910d4cd96db63d1be04e5af8",
    "title": "曹仁宪谨荣寿",
    "authorName": "张日新",
    "authorId": "adcfe4db910d4cd9d1457b72d1457b72",
    "dynasty": "清",
    "content": [
      "南极星明映素丝，跻堂称兕仰丰仪。",
      "青山不老千年鹤，绿水长生万岁龟。",
      "四皓高踪曾欲羡，一州重任竟难辞。",
      "讴歌尽庆华封祝，那止吾侪乐奏词。"
    ]
  },
  {
    "id": "adcfe4db911684630496bfe9da527c09",
    "title": "孟夏关中咏",
    "authorName": "行刚",
    "authorId": "adcfe4db91168463d1457b72d1457b72",
    "dynasty": "清",
    "content": [
      "百结鹑衣倒挂肩，饥来吃饭倦时眠。",
      "蒲团稳坐浑忘世，一任尘中岁月迁。"
    ]
  },
  {
    "id": "adcfe4db9127e08c5fe8037ee341515f",
    "title": "宿富庄驿",
    "authorName": "曹允源",
    "authorId": "adcfe4db9127e08cd1457b72d1457b72",
    "dynasty": "清",
    "content": [
      "树里村墟火几星，炊烟漠漠起岩扃。",
      "暮程车马催人歇，贫女琵琶絮客听。",
      "墙外漏敲孤月落，灯边梦绕万山青。",
      "早眠为怕宵征苦，袱被蒙头唤不醒。"
    ]
  },
  {
    "id": "adcfe4db9127e08c1b0a9a8c610b1276",
    "title": "秋夜有怀徐侣樵上舍",
    "authorName": "曹允源",
    "authorId": "adcfe4db9127e08cd1457b72d1457b72",
    "dynasty": "清",
    "content": [
      "寓言十九演蒙庄，键户紬书鬓未苍。",
      "汀雁声寒沈远角，莎蛩语涩咽新霜。",
      "荣枯世事云千叠，缭乱秋怀叶半床。",
      "何日隆中起高卧，手提长剑扫天狼。"
    ]
  },
  {
    "id": "adcfe4db9127e08c13787768c5dbcd6a",
    "title": "舟发滁州",
    "authorName": "曹允源",
    "authorId": "adcfe4db9127e08cd1457b72d1457b72",
    "dynasty": "清",
    "content": [
      "青山如黛水如油，三日阴霾一日收。",
      "风色满林摇客思，万蝉声里过扁舟。"
    ]
  },
  {
    "id": "adcfe4db91305cafabc2ae45b642cd21",
    "title": "寒夜曲",
    "authorName": "许孟昭",
    "authorId": "adcfe4db91305cafd1457b72d1457b72",
    "dynasty": "清",
    "content": [
      "金剪生寒夜漏长，玉人纤手懒缝裳。",
      "素娥偏耐秋光冷，来照鸳鸯瓦上霜。"
    ]
  },
  {
    "id": "adcfe4db91305cafc0491ed1b76c149f",
    "title": "越女词",
    "authorName": "许孟昭",
    "authorId": "adcfe4db91305cafd1457b72d1457b72",
    "dynasty": "清",
    "content": [
      "一曲菱歌韵碧澜，耶溪归棹日将残。",
      "情多自易含惆怅，不为秋深玉露寒。"
    ]
  },
  {
    "id": "adcfe4db9132b4d9583394ec9ca639ce",
    "title": "赏溪秋望",
    "authorName": "李蟠枢",
    "authorId": "adcfe4db9132b4d9d1457b72d1457b72",
    "dynasty": "清",
    "content": [
      "水落滩逾险，秋风动远思。",
      "青山千里梦，红叶一林诗。",
      "刹古穿云没，帆轻出谷迟。",
      "赏溪归路迥，何以慰心期。"
    ]
  },
  {
    "id": "adcfe4db913488356f96f7117ea90efb",
    "title": "书怀柬西耘",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "休将人力骋舟车，大海从来泄尾闾。",
      "猛兽出林思服不，妖蟆蚀月感詹诸。",
      "天山几见三传箭，北阙谁能十上书。",
      "但遣钓鳌有龙伯，何愁碧澥掣鲸鱼。"
    ]
  },
  {
    "id": "adcfe4db913488356f96f7115bd9479c",
    "title": "书怀柬西耘",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "衣裳会后说兵车，府海官山到女闾。",
      "自古羞称谁解此，何人善割尚藏诸。",
      "澄清空抱忧时策，平准谁传计利书。",
      "开市开边徒扰攘，师中最忌漏多鱼。"
    ]
  },
  {
    "id": "adcfe4db913488356f96f711d32158b3",
    "title": "书怀柬西耘",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "谁知载鬼竟盈车，名剑何从请辟闾。",
      "会遣遐荒通博望，相传穷岛产夫诸。",
      "见闻已辟方言馆，盟誓常凭约法书。",
      "好凿昆明勤习武，衔珠或有报恩鱼。"
    ]
  },
  {
    "id": "adcfe4db913488356f96f711c1a48d1b",
    "title": "书怀柬西耘",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "闻说奇肱善制车，火轮巨舰锐飞闾。",
      "岛人琛贝偏时至，楚贡苞茅孰问诸。",
      "空忆武侯擒获计，微闻文帝报佗书。",
      "汉家制度依然在，龙变原难服白鱼。"
    ]
  },
  {
    "id": "adcfe4db913488358955dedeb99e4961",
    "title": "挽高碧湄同年",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "金石图书轶等伦，如何宦海去翻身。",
      "千将补履锋先折，荆棘钩衣气不伸。",
      "绝代才华惊逝水，一生门户悔依人。",
      "年来我已甘龙尾，海外犹疑信未真。"
    ]
  },
  {
    "id": "adcfe4db91348835c4291e7e6331e40b",
    "title": "东道",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "扰扰营营又一回，折冲海上备尊罍。",
      "已闻魏绛和戎乐，谁是张骞出使才。",
      "博陆负扆当日事，单于款塞有时来。",
      "之罘东道供行李，临事从容亦自咍。"
    ]
  },
  {
    "id": "adcfe4db91348835c4291e7e1950daed",
    "title": "东道",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "欲向扶桑早持弓，滔滔海水日仍东。",
      "每登广武怜余子，莫遣高阳溷乃公。",
      "大海岂容隤蚁穴，荒天真见凿鸿蒙。",
      "局中惨淡经营日，不信旁观有异同。"
    ]
  },
  {
    "id": "adcfe4db9134883587a37201ba484c94",
    "title": "游天宁寺集塔射山房",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "十三塔级最初乘，老去风怀试一凭。",
      "百万虫沙销浩劫，九天鸾鹤拥高层。",
      "蓬莱东海思员峤，松柏西山感孝陵。",
      "可有高岑诗句在，逢场作剧我犹能。"
    ]
  },
  {
    "id": "adcfe4db9134883587a3720138646ad1",
    "title": "游天宁寺集塔射山房",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "宣南朋旧近相闻，祇剩荷华尚识君。",
      "诗里麒麟原有阁，台中麋鹿久为群。",
      "禅心坐到茶烟直，花气浓于艾纳薰。",
      "举扇不知尘集此，西山拄笏便论文。"
    ]
  },
  {
    "id": "adcfe4db913488354c4f8f1a74c24ed6",
    "title": "看之罘山云",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "东风海上来，吹作三日雨。",
      "之罘起微云，蜿蜒拖一缕。",
      "茫茫海气生，与之互吞吐。",
      "阖辟变阴阳，弥漫连四宇。",
      "老龙蛰深渊，出与冯夷舞。",
      "我欲狎天吴，赤手施网罟。",
      "波涛轻性命，与汝快一睹。",
      "皎皎晓日开，云归龙亦俯。",
      "凌波立飞仙，绰约挥白羽。",
      "群灵驱匝沓，制伏不在武。",
      "海天湛青蓝，容光相媚妩。",
      "欲竟从之游，忝作之罘主。"
    ]
  },
  {
    "id": "adcfe4db91348835075d41108680daf8",
    "title": "祈昆嵛山得雨樵野廉访以诗见赠步韵和之",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "仙书不识王次仲，石室曾见蔡少霞。",
      "羁身尘网苦束缚，何从袖里藏青蛇。",
      "麻姑遗蜕独缥缈，沧桑那复看扬沙。",
      "尘氛蕴隆日色恶，尺霖艰涩停龙车。",
      "登山有祷宵气静，但闻百鸟喧春哗。",
      "仙人咫尺若可见，尘凡间隔空咨嗟。",
      "龙池澒洞深不测，神泉倏忽腾山涯。",
      "雷驰电掣三日雨，相期千里生禾麻。",
      "使君投诗独诏我，缤纷秀语疑餐花。",
      "天公仁爱到草木，贪功何敢萌心芽。",
      "仙山忽远不许住，无缘投劾依龙华。"
    ]
  },
  {
    "id": "adcfe4db91348835986d7ac09dda3b60",
    "title": "登姑余山游烟霞洞",
    "authorName": "龚易图",
    "authorId": "adcfe4db91348835069654d52d1b2a5f",
    "dynasty": "清",
    "content": [
      "若有人兮山之巅，餐风饵露凌云烟。肌肤冰雪双眉妍，手弄白日旋青天。",
      "七真历历列我前，叩之不语惟笑嫣。罡风吹堕我自怜，前身曾识鸟爪仙。",
      "石间螺蚌嵌珠璇，沧海几度为桑田。愚顽须警蔡经鞭，欲归不忍留无缘。",
      "道人肃客须鬓鬈，七十八岁腰脚便。得无不死修真诠，两端空竭称难宣。",
      "嗟余生世四十年，心为形役神非全。黄金虚牝空弃捐，欲求鱼兔忘蹄筌。",
      "每游仙境思自悛，岂惟山水共流连。仙乎仙乎不可以言传，逆视而笑知其然。",
      "松风谡谡我欲眠，弈棋无局琴无弦。灌丛曲折鸣飞泉，月静山空闻杜鹃，云鬟婀娜峰连娟，冈陀回复犹蜿蜒。",
      "乞龙喷雨为洗湔，归家静读《黄庭》篇。"
    ]
  },
  {
    "id": "adcfe4db91380113548d57c1fcbc74a6",
    "title": "杜工部",
    "authorName": "黄绍统",
    "authorId": "adcfe4db91380113d1457b72d1457b72",
    "dynasty": "清",
    "content": [
      "才士畴能与节俱，拾遗忠谅古今无。",
      "宁甘忧愤名诗史，不愿疏狂学酒徒。",
      "天子蒙尘灵武困，小臣避地草堂孤。",
      "最怜蜀道崎岖日，吟尽穷愁有鹧鸪。"
    ]
  },
  {
    "id": "adcfe4db914564273fbe0eb6a54d3272",
    "title": "再饮泉遇雨",
    "authorName": "胡学汪",
    "authorId": "adcfe4db91456427d1457b72d1457b72",
    "dynasty": "清",
    "content": [
      "却暑遂忘倦，浩然临水湄。",
      "花香添旧路，微雨濯新诗。",
      "云至既如晤，我来宁有期。",
      "间人向余笑，两度饮寒漪。"
    ]
  },
  {
    "id": "adcfe4db91456427dc317d7f800ea7fb",
    "title": "避暑小饮怡园",
    "authorName": "胡学汪",
    "authorId": "adcfe4db91456427d1457b72d1457b72",
    "dynasty": "清",
    "content": [
      "强酒都缘好钓诗，怡园分韵晚凉时。",
      "傍林幽鸟如知倦，藉草鸣蛙拟为私。",
      "未约云来池半亩，不因风动竹千枝。",
      "翠微平远无忙步，明月多情最践期。"
    ]
  },
  {
    "id": "adcfe4db91456427935f25ceb813df23",
    "title": "重过平越高真观",
    "authorName": "胡学汪",
    "authorId": "adcfe4db91456427d1457b72d1457b72",
    "dynasty": "清",
    "content": [
      "溪流常自绕荒陴，灌木危楼是昔时。",
      "为客不堪仙事警，此身难向劫前知。",
      "苔封碣石先朝色，风递泉香出世姿。",
      "要得弥明同煮鼎，苍蝇声里漫敲诗。"
    ]
  },
  {
    "id": "adcfe4db91456427fe77dd2054a2dac1",
    "title": "贵筑旅春即事",
    "authorName": "胡学汪",
    "authorId": "adcfe4db91456427d1457b72d1457b72",
    "dynasty": "清",
    "content": [
      "年年寒食叠征衫，短发违心颇耐芟。",
      "枕上乡思碎鸣柝，梦中归路越巉岩。",
      "敝裘笑我酬疏酒，粗粝旁人劝老馋。",
      "欲达平安未成句，破窗风雨护镫函。"
    ]
  },
  {
    "id": "adcfe4db9145642703ab9dc4a213c025",
    "title": "思州行为镇远袁功懋赋",
    "authorName": "胡学汪",
    "authorId": "adcfe4db91456427d1457b72d1457b72",
    "dynasty": "清",
    "content": [
      "寒山翼径来，环径绕清泚。",
      "越冈若异态，共是此溪水。",
      "野桃缭乱开，翠筱密于芑。",
      "苔锢荒碑断，芦封古桥圮。",
      "垝垣三四见，萧萧一城峙。",
      "两水合汀际，孤舟向沙舣。",
      "度津入古垣，曲巷仅容履。",
      "喧寂虽各殊，台笠尽入市。",
      "纵怀乞米书，施之得糠秕。",
      "坡公煮肉法，于此无可使。",
      "烦襟郁愁滋，恍然望溪水。",
      "明月牛渚情，适有袁夫子。"
    ]
  },
  {
    "id": "adcfe4db914abefcb5998e5d2ee9dcaf",
    "title": "壬辰1832仲春随徐幼眉年丈渡澎查赈当道诸公迭有唱和勉成七言排律一首为蒋怿庵年丈志别",
    "authorName": "蔡徵蕙",
    "authorId": "adcfe4db914abefcd1457b72d1457b72",
    "dynasty": "清",
    "content": [
      "少雨多风别有天，人稠地瘠海为田。",
      "浮松沙碛无禾稼，零落根株是爨烟。",
      "土产固难资罄室，石尤况复阻商船。",
      "空中讶撒盐如絮，岛畔浑忘钓有筌。",
      "转徙伤心增困蹙，生涯偻指半颠连。",
      "非关珠桂居奇积，却有蘼芜献早鲜。",
      "无米作炊夸巧妇，如伤在念使君贤。",
      "救荒有道筹三便，利济为怀计万全。",
      "手示谆谆通贷急，羽书亟亟告灾偏。",
      "指囷公自输兵谷，集腋人皆解俸钱。",
      "审户首严贫极次，赒饥躬必善周旋。",
      "穷檐已惬更生愿，黉序咸欣得路先。",
      "桃李满门培旧种，輶轩散帙订新编。",
      "福星处处瞻依切，生佛家家顶礼虔。",
      "骥足匪遥趋魏阙，鸿勋不泯树瀛堧。",
      "竹林我亦依棠荫，巴里音偕茇舍传。"
    ]
  },
  {
    "id": "adcfe4db914b4c404122e1b7d70ce82f",
    "title": "千秋峡坐风怀白香夫子",
    "authorName": "龚鉽",
    "authorId": "adcfe4db914b4c40d1457b72d1457b72",
    "dynasty": "清",
    "content": [
      "潭空雨过默龙声，泉漱虹飞石磴明。",
      "涧水曲缘村外落，炊烟低傍树中生。",
      "重来拨草寻诗径，不坐逢人问峡名。",
      "记得千秋题句在，峰岩同忆桂林城。"
    ]
  },
  {
    "id": "adcfe4db914b4c4031272eb42e1fa158",
    "title": "晓行即事",
    "authorName": "龚鉽",
    "authorId": "adcfe4db914b4c40d1457b72d1457b72",
    "dynasty": "清",
    "content": [
      "晓起船行杳霭间，蒙蒙几处橹声还。",
      "离家未惯多乡梦，对我有情惟好山。",
      "帆外园林随岸转，水边鸥鸟学人闲。",
      "蓬窗在在清吟足，乌榜红舷又一湾。"
    ]
  },
  {
    "id": "adcfe4db914b4c40309e4576b0bc0e26",
    "title": "清江怀松甫先生",
    "authorName": "龚鉽",
    "authorId": "adcfe4db914b4c40d1457b72d1457b72",
    "dynasty": "清",
    "content": [
      "春风满路送归艭，十里黄云夹小窗。",
      "记得韦郎佳句好，菜花香里过清江。"
    ]
  },
  {
    "id": "adcfe4db914b4c401a4033b8f03faf1d",
    "title": "记爨使君碑十二韵",
    "authorName": "龚鉽",
    "authorId": "adcfe4db914b4c40d1457b72d1457b72",
    "dynasty": "清",
    "content": [
      "第一滇南石，无双庆道碑。",
      "建宁传胄远，庸蜀定迁迟。",
      "四姓崇乡望，千柯振本支。",
      "绍班爰采尔，氏爨实因之。",
      "世擅龙骧号，身丁狼暴滋。",
      "南中仗磐石，天邑仰风仪。",
      "纯懿清明扇，英雄高略姿。",
      "昼游曾衣锦，寝疾遽骑箕。",
      "铭既空千古，珉应重一时。",
      "文章真汉晋，字体亦繇芝。",
      "我幸临模在，仍当奕祀垂。",
      "阮公犹保护，书派此宗师。"
    ]
  },
  {
    "id": "adcfe4db915b2c6b6db63d1b70519d2b",
    "title": "曹仁宪谨荣寿",
    "authorName": "李春澄",
    "authorId": "adcfe4db915b2c6bd1457b72d1457b72",
    "dynasty": "清",
    "content": [
      "风流蕴藉有谁过，数载岩疆费抚摩。",
      "化比寇恂河内瘠，诗如元结道州多。",
      "中牟物望称三异，南国羔裘爱五紽。",
      "我亦伴他骑竹队，跻堂来唱裤襦歌。"
    ]
  },
  {
    "id": "adcfe4db915b2c6b6db63d1bbe775323",
    "title": "曹仁宪谨荣寿",
    "authorName": "李春澄",
    "authorId": "adcfe4db915b2c6bd1457b72d1457b72",
    "dynasty": "清",
    "content": [
      "琴鸣堂上玉鸣珂，案牍何曾废啸歌。",
      "风雅共知吾辈少，贤劳偏较友邦多。",
      "先敦孝友非沽誉，但豁胸襟即饮和。",
      "杯酒跻堂称介福，颂声摇曳比卷阿。"
    ]
  },
  {
    "id": "adcfe4db915b2c6b6db63d1b58a8cc60",
    "title": "曹仁宪谨荣寿",
    "authorName": "李春澄",
    "authorId": "adcfe4db915b2c6bd1457b72d1457b72",
    "dynasty": "清",
    "content": [
      "治行争推第一流，东瀛南北借宣猷。",
      "人如生佛万家祝，座有清风满室浮。",
      "为凛官方高节著，欲舒民困苦心求。",
      "称觞齐庆华对祝，拟拜并州郭细侯。"
    ]
  },
  {
    "id": "adcfe4db915b2c6b6db63d1b01512146",
    "title": "曹仁宪谨荣寿",
    "authorName": "李春澄",
    "authorId": "adcfe4db915b2c6bd1457b72d1457b72",
    "dynasty": "清",
    "content": [
      "嵩岳何时诞甫申，三秋爽气转洪钧。",
      "丁年已折高枝桂，甲子初周不老身。",
      "洛水人文夸领袖，瀛东子弟受陶甄。",
      "惟公张弛无声色，一个休休社稷臣。"
    ]
  },
  {
    "id": "adcfe4db91634443bdf434d9e420cb98",
    "title": "夜静",
    "authorName": "何延庆",
    "authorId": "adcfe4db91634443d1457b72d1457b72",
    "dynasty": "清",
    "content": [
      "夜静疏星落，山深冷雨悬。",
      "浮云如客倦，寒月逼人眠。",
      "性命怜知己，功名负少年。",
      "那堪成老大，终岁警烽烟。"
    ]
  },
  {
    "id": "adcfe4db91634443e9f2a856c4fb29bd",
    "title": "松江老兵行",
    "authorName": "何延庆",
    "authorId": "adcfe4db91634443d1457b72d1457b72",
    "dynasty": "清",
    "content": [
      "松江老兵八十四，为我追述纯皇事。纯皇当日真圣神，十全武功古无二。",
      "是时老兵年二十，军中转战称无敌。功成不居归江南，马槊由来推第一。",
      "归来自幸身犹在，同我太平六十载。已见年来武备荒，难将曩日雄心改。",
      "一朝妖焰扰云间，老兵谈笑麾金鞭。如此逆贼真鼠辈，誓与此贼不共天。",
      "百战不输一战负，老兵向前众兵后。末路英雄不自由，无端罚作城门守。",
      "上海城门当冲要，微秩居然尚游徼。执梃门前大声呼，是何意态亦可笑。",
      "自怜少小本豪英，老去凄凉百感生。畴昔弯弧夸伟略，今来击柝博微名。",
      "老兵言罢吞声泣，予亦停车为悒悒。老兵老兵尔勿悲，我有一言君听之。",
      "君不见战国侯嬴能酬知，晚监夷门人所思。又不见西汉梅福辞北阙，为吴门卒犹尽职。",
      "古来贤豪不得志，往往萧条屈下位。君生不作李西平，犹幸身作灞桥尉。",
      "峨峨城门冠盖多，贾胡碧眼无讥呵。穷途有客归不得，盱衡厉色君则那。",
      "归鸦点点斜阳暮，老兵无语入城去。秋色萧疏古道寒，一鞭直指松江路。"
    ]
  },
  {
    "id": "adcfe4db91634443dc29f6e9961ac3d6",
    "title": "舟行偶成",
    "authorName": "何延庆",
    "authorId": "adcfe4db91634443d1457b72d1457b72",
    "dynasty": "清",
    "content": [
      "古人入邻疆，其识在觇国。",
      "新墙卑故墙，谓其民力竭。",
      "我昨至芜湖，高楼半天矗。",
      "市廛何繁富，所陈皆异物。",
      "转舟至宁太，曲折凡三日。",
      "瓦屋无一椽，鹑衣多百结。",
      "嗟我耕作俦，略似沟中瘠。",
      "升平三十年，无旱乾水溢。",
      "元气应早苏，民穷胡此极。",
      "此故人知之，未语先叹息。",
      "土货百不行，利尽他人得。",
      "鸦片遍闾阎，其害为尤剧。",
      "万方胥一概，偏隅更何说。",
      "其荣在毛发，其瘁在筋骨。",
      "即有仓扁来，望之神先夺。",
      "借问医国手，何以挽斯劫。",
      "作歌谂有位，采风慎勿辍。"
    ]
  },
  {
    "id": "adcfe4db91675fbe40430f8afc2338ee",
    "title": "望西山",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "太行千里脉，叠嶂拥关门。",
      "一雁分秋色，双雕落晓痕。",
      "回峰沈日影，飞瀑洗云根。",
      "望望空归去，幽奇好细论。"
    ]
  },
  {
    "id": "adcfe4db91675fbefa4cbc74a32861bb",
    "title": "当湖道中",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "夕眺高楼上，林晖竟日清。",
      "独山秋戍冷，三泖暮潮生。",
      "渔火中流见，鸥波永夜明。",
      "兰桡须小住，烟月正多情。"
    ]
  },
  {
    "id": "adcfe4db91675fbe53243b25e930f8fa",
    "title": "秋日登滕王阁",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "客路逢秋思易伤，江天烟景正苍凉。",
      "依然极浦生秋水，终古寒潮送夕阳。",
      "高士几回亭草绿，梅仙一去岭云黄。",
      "临风不见南来雁，书札何由达豫章。"
    ]
  },
  {
    "id": "adcfe4db91675fbee132d93987fe9d07",
    "title": "白沟渡",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "渡头沙草白离离，过客停骖日暮时。",
      "古戍烟荒吹野火，寒鸦风急战枯枝。",
      "河流远合滹沱水，驿路中分督亢陂。",
      "欲问霸图销歇尽，朔云千里不胜悲。"
    ]
  },
  {
    "id": "adcfe4db91675fbe280e62d62058f09c",
    "title": "望岱",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "玉简金泥隐秘文，至今佳气积氤氲。",
      "中天盘礴崇朝雨，千里轮囷大泽云。",
      "欲叩山灵探汉策，遥披香雾礼元君。",
      "时清会有云亭典，封禅遗编若个闻。"
    ]
  },
  {
    "id": "adcfe4db91675fbefe5d77cfc363f239",
    "title": "景州",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "城上风高白飐沙，行人徙倚听悲笳。",
      "北连紫塞三千里，南接青齐十万家。",
      "暝色一行迷去骑，寒天数点没残鸦。",
      "年来随计燕山道，几度经过感岁华。"
    ]
  },
  {
    "id": "adcfe4db91675fbe6751688a94a171b9",
    "title": "春暮游虞山",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "春山百叠倚晴空，应接峰峦路不穷。",
      "僧舍半开红雨外，女墙长在翠微中。",
      "全吴地尽云依水，平楚天低草飐风。",
      "暂得登临当暇日，胜游知复几时同？"
    ]
  },
  {
    "id": "adcfe4db91675fbe067b9b4681b5b470",
    "title": "题顾眉生画兰册",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "无复当年弄墨辰，断纨影里认前尘。",
      "青溪画阁秋如水，写出芳兰竟体人。"
    ]
  },
  {
    "id": "adcfe4db91675fbe6b599e816ff0a504",
    "title": "松下遣怀",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "秋意日寥廓，瞑色散微雨。",
      "高风天外来，吹我孤松树。",
      "翻然落空翠，澹与云阴互。",
      "查冥寒涛生，微闻滴香露。",
      "幽人岩石间，抱此物外慕。",
      "庶几岁寒心，聊以保迟暮。"
    ]
  },
  {
    "id": "adcfe4db91675fbe860b5241bb994414",
    "title": "雨中过白芒村寄高山人俨",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "春阴生骤寒，溪上无人迹。",
      "石笋清相罗，翠烟纷可摘。",
      "欲持三尺绢，写此春山碧。",
      "却忆山中人，远在龙池宅。",
      "惆怅不同游，白芒风雨夕。"
    ]
  },
  {
    "id": "adcfe4db91675fbe76d106e0d0afbe69",
    "title": "野田行",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "荒城日落生愁雾，白骨青磷乱无数。",
      "山河兴废多战场，宿草凄凉泣狐兔。",
      "悲风瑟瑟起白杨，牛羊成群上古墓。",
      "人生谅无百岁寿，焉知生乐与死苦。",
      "朱门华屋未解忧，请君试出野田路。"
    ]
  },
  {
    "id": "adcfe4db91675fbe96c31e956417e4f9",
    "title": "越溪行",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "越来溪，公莫渡。行人隔水呼唤频，舟子掉头不肯顾。",
      "波平如掌帆不前，碧湖澄静生寒烟。县官封船供应急，经今一月还复然。",
      "公家用物有定数，民间那得知其故。日日官船进女城，依然船数不加盈。",
      "昨闻大师至，已泊南濠隈。太守亲自出，平明骑马来。",
      "官来犹自可，兵来烈如火。弓刀装小舠，人马乘大舸。",
      "越来溪，公莫渡。捉船未已还捉人，劝君漫出城西路。"
    ]
  },
  {
    "id": "adcfe4db91675fbe19ae8cde5abcbc8d",
    "title": "陈白沙草书歌",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "白沙先生名早闻，手掷青山归白云。",
      "陈情上拟李令伯，讲书欲方吴聘君。",
      "晚年信手作大字，落笔纵横有奇致。",
      "何必规规王右军，淋漓时复成高寄。",
      "世人好古如好龙，可怜识见多雷同。",
      "岂知草圣固余技，相赏不在翰墨中。"
    ]
  },
  {
    "id": "adcfe4db91675fbebbbde1ba535d86f1",
    "title": "西洋琥珀酒船歌",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "海外良工擅奇思，酒船制作穷珍异。",
      "滑稽足傲鸱夷形，淋漓可使淳于醉。",
      "宛转玲珑二尺长，镂金错采巧莫当。",
      "文珠作窗玳瑁屋，白银为篷珊瑚樯。",
      "酌酒五升帆半起，峡船始发春江里。",
      "引壶注满饱欲张，蓬蓬已可行千里。",
      "长年三老毛发动，须眉飒飒笑相视。",
      "绮疏启处中有人，皎若芙蓉照秋水。",
      "须臾酒竭帆亦收，回看堂上惟虚舟。",
      "机缄动止那可测，见者疑同神鬼游。",
      "此器徒闻出西域，估客新从舶中得。",
      "由来奇巧汩人心，不胫还能走中国。",
      "对之三叹谢贾胡，匏尊一酌足自娱。",
      "居奇漫直十家产，适用岂若千金壶。",
      "投珠抵璧当代事，雕锼无益何为乎。"
    ]
  },
  {
    "id": "adcfe4db91675fbe06c1c7c531ab7607",
    "title": "张都尉画马歌",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "汗血不出世，但闻西极来。披图忽见渥洼产，𥬞云逐电相萦回。",
      "立者骧首欲一鸣，障泥未解犹徘徊。走者势如风雨至，驰骤百里无纤埃。",
      "其余数匹饮或龁，一一神骏非凡材。问谁擅此化工技，逸足天闲妙无比。",
      "只今都尉最得名，不让当年韩与李。都尉生平本将家，前朝曾领上轻车。",
      "身亲百战竟何益，白头归种东陵瓜。早岁壮怀时吐露，伏枥雄心见豪素。",
      "平沙漠漠落日黄，马首犹然蓄余怒。呜呼黄金之台高突兀，冀北之良恣超忽。",
      "龙媒当世岂合无，昭王已往九方没。惟看阪上服盐车，谁向图中求骏骨。"
    ]
  },
  {
    "id": "adcfe4db91675fbee988bd9bcab8dcf4",
    "title": "维扬客舍送云客兄北上予时亦有南越之行",
    "authorName": "彭孙遹",
    "authorId": "adcfe4db91675fbe6ba3af5d01e00f2f",
    "dynasty": "清",
    "content": [
      "湖水平堤炎雨歇，风吹杨柳棹歌发。居人情重远相送，君向长安我游越。",
      "鼓枻中流自此行，方舟并渡江浪平。驿镫夜泊云阳郭，戍火朝明铁瓮城。",
      "广陵到日停舟处，南北迢遥各异路。代马还嘶塞北烟，越禽自托天南树。",
      "只今已见鲸鲵戮，薄海销兵佩黄犊。时清岂合乐丘园，亲老还须营斗禄。",
      "日下翱翔多故人，纷纷先据要路津。致身迟速各有会，莫以外吏伤沈沦。",
      "酌君卮酒君努力，前路悠悠漫成忆。庚胜山头少应飞，燕昭台上空秋色。",
      "《骊驹》催发不可留，后会须经春复秋。兄弟相思五千里，江湖此去一孤舟。"
    ]
  },
  {
    "id": "adcfe4db9168a678b8def7f464ced863",
    "title": "寄怀彦清中州时将有金陵之役",
    "authorName": "陶方琦",
    "authorId": "adcfe4db9168a67859bcda7cf0fcf351",
    "dynasty": "清",
    "content": [
      "莫谓天涯远，而令问讯疏。",
      "易成三载别，难得一行书。",
      "爱我容兄事，论文感索居。",
      "暮云千里合，雕眼倦应舒。"
    ]
  },
  {
    "id": "adcfe4db9168a678b8def7f4eb800fbb",
    "title": "寄怀彦清中州时将有金陵之役",
    "authorName": "陶方琦",
    "authorId": "adcfe4db9168a67859bcda7cf0fcf351",
    "dynasty": "清",
    "content": [
      "嵩少名山胜，君今杖策游。",
      "纪程诗卷富，题字古崖秋。",
      "风月梁园美，关河越客愁。",
      "垂虹秋色好，我亦旅人俦。"
    ]
  },
  {
    "id": "adcfe4db9168a67803cef4e87b3532c5",
    "title": "云门自夷陵以诗相讯依韵答之",
    "authorName": "陶方琦",
    "authorId": "adcfe4db9168a67859bcda7cf0fcf351",
    "dynasty": "清",
    "content": [
      "迩来风致日萧疏，还忆禾城判襼初。",
      "料理吴绵秋作客，消磨官烛夜仇书。",
      "有时晒箧留花腊，何处看山假笋舆。",
      "欲拟荡云好胸次，恐余牢落总难如。"
    ]
  },
  {
    "id": "adcfe4db9168a678a5177361e74088f6",
    "title": "寄呈李越缦先生",
    "authorName": "陶方琦",
    "authorId": "adcfe4db9168a67859bcda7cf0fcf351",
    "dynasty": "清",
    "content": [
      "思随杖履集都门，花外琴书笑语温。",
      "卜宅湖塘分柘柳，采风潇水长兰荪。",
      "千秋中垒传经业，一曲震川数醉痕。",
      "见说春城桃李艳，薰风何处不开尊。"
    ]
  },
  {
    "id": "adcfe4db9168a678ab7d08985e13e665",
    "title": "春暮登快阁与姚海槎亲家茗话",
    "authorName": "陶方琦",
    "authorId": "adcfe4db9168a67859bcda7cf0fcf351",
    "dynasty": "清",
    "content": [
      "师山相狋觺，矗矗镜深沼。",
      "雨气破蘋光，玲珑走飞瀑。",
      "廊垣积春阴，邃绿互回绕。",
      "此心气澄静，聊以畅襟眺。",
      "𧡪幽觅余绮，园林窎然辟。",
      "寒风上春衣，迟花媚霁夕。",
      "南窗瞰池水，清光异金碧。",
      "旁入栖烟亭，闲云一为集。",
      "游踪喜邃密，登阁启窗阑。",
      "天光接远水，绿尽见诸山。",
      "林壑互应接，知我数往还。",
      "放翁虽千古，逸唱同追攀。"
    ]
  },
  {
    "id": "adcfe4db917520025ddcbf091cc91c17",
    "title": "梅鋗",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "清",
    "content": [
      "蠢尔龙川令，乘时窃一州。",
      "徒能欺二世，不解助诸侯。",
      "冠带迟南越，车书阻上游。",
      "将军句践裔，智勇著春秋。"
    ]
  },
  {
    "id": "adcfe4db917520023b1c957bad53a5c4",
    "title": "洪儿",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "清",
    "content": [
      "异日胜耕作，山民是小庞。",
      "练裙寒好着，花笔大须扛。",
      "天地馀南亩，羲皇在北窗。",
      "无心频命子，酌酒且鸡缸。"
    ]
  },
  {
    "id": "adcfe4db917520026fc7b9ae7b29404d",
    "title": "病起作",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "清",
    "content": [
      "愁因春色豁，病逐岁华除。",
      "岂欲长居世，惟思更著书。",
      "身惭枯木在，心恨死灰馀。",
      "那得长为蝶，翩翩向太虚。"
    ]
  },
  {
    "id": "adcfe4db917520029cb4642cc8710847",
    "title": "己巳腊月十三日家慈大人八十有六生日恭赋",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "清",
    "content": [
      "家贫谋食计元疏，日日妻孥作白鱼。",
      "养志已成高尚士，娱亲更着外家书。",
      "白头多事惟调药，青岁无才枉断裾。",
      "汉代孙嵩吾得似，康宁有母百龄馀。"
    ]
  },
  {
    "id": "adcfe4db91752002fc9d79add0320a0c",
    "title": "有鸟篇送妹",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "清",
    "content": [
      "混元生两仪，四象运璇玑。",
      "民生有俦匹，阴阳圣所师。",
      "嗟尔幽闲女，于归今及期。",
      "琴用先人桐，张以所缫丝。",
      "一弹再三鼓，凤凰鸣参差。",
      "明月喜几望，受日逾光辉。",
      "服德为黄裳，乐我惟缟衣。",
      "灵仇天所眷，敬尔百威仪。"
    ]
  },
  {
    "id": "adcfe4db91752002b46ce2e4121cd738",
    "title": "送尹生北上",
    "authorName": "屈大均",
    "authorId": "adcfe4db9175200246031b3d5cf21ce3",
    "dynasty": "清",
    "content": [
      "虎门潮长催舟发，君行万里辞扬越。",
      "尊老京华启事时，殷勤省觐当双阙。",
      "荔枝蕉子酿酥醪，霜蟹雪螺多水膏。",
      "持献堂前复鲨翅，故乡风味及同曹。",
      "莞香朝夕薰衣服，生结清甜兼水熟。",
      "知燠知寒及自公，闻诗闻礼乘休沐。",
      "春诵秋弦太学中，能将三德教童蒙。",
      "仇香定得诸儒敬，郭宪元将六艺通。",
      "少年立身须及早，出事公卿先有道。",
      "赀郎未足累相如，辞赋何如铜臭好。",
      "一尊相送郁江湄，莫向莺花惜别离。",
      "越鸟怀南无远志，蛮骢归北有雄姿。",
      "为语故人王祭酒，翰苑朱吴诸好友。",
      "高怀倘不吓鹓雏，应寄新诗来陇亩。"
    ]
  },
  {
    "id": "adcfe4db917dc2907f35123fbbc9cc31",
    "title": "登天柱峰绝顶",
    "authorName": "曾劭",
    "authorId": "adcfe4db917dc290d1457b72d1457b72",
    "dynasty": "清",
    "content": [
      "天际真人想，于今可得言。",
      "东西悬日月，吴楚画乾坤。",
      "题壁飞鳌矫，攒岩伏虎尊。",
      "划然成一笑，翠石落惊猿。"
    ]
  },
  {
    "id": "adcfe4db917dc2907f35123fb0591253",
    "title": "登天柱峰绝顶",
    "authorName": "曾劭",
    "authorId": "adcfe4db917dc290d1457b72d1457b72",
    "dynasty": "清",
    "content": [
      "振衣千仞处，徙倚得奇观。",
      "剑指浮云冷，鸦飞落照寒。",
      "附庸称小从，鼎立逼幽峦。",
      "为念韶光逝，山灵诵到难。"
    ]
  },
  {
    "id": "adcfe4db917dc2907f35123fb152c1fb",
    "title": "登天柱峰绝顶",
    "authorName": "曾劭",
    "authorId": "adcfe4db917dc290d1457b72d1457b72",
    "dynasty": "清",
    "content": [
      "俯视壑前云，松涛足下闻。",
      "游人能拔俗，到者信超群。",
      "石窦留丹灶，金庭閟赤文。",
      "茫茫天近，仙众有谁分。"
    ]
  },
  {
    "id": "adcfe4db918e569b5c67cc034280a5cf",
    "title": "过虎门",
    "authorName": "潘飞声",
    "authorId": "adcfe4db918e569bd1457b72d1457b72",
    "dynasty": "清",
    "content": [
      "挂帆狂啸渡沧溟，虎气腾腾剑底生。",
      "万里水浮天地影，一门山裂海涛声。",
      "未来风雨旌旗动，欲上鱼龙鼓角惊。",
      "扼守最难形胜险，问谁鞭石作长城？"
    ]
  },
  {
    "id": "adcfe4db91965214d442415826025612",
    "title": "忆姊",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "昨日清晨别，今宵百转思。",
      "无聊看明月，有意写新诗。",
      "帘际拈毫久，灯前听漏迟。",
      "音书虽可寄，不尽诉君知。"
    ]
  },
  {
    "id": "adcfe4db919652147c981c5f2e87e181",
    "title": "菊影",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "一庭凉月浸，花影上窗来。",
      "风动犹疑画，霜侵未尽开。",
      "对君无片语，愧我少吟才。",
      "欲折何从觅，清香隔院回。"
    ]
  },
  {
    "id": "adcfe4db9196521476c757e78927c8ab",
    "title": "寄姊",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "同眠姜被十馀年，忽隔云山路几千。",
      "昔日当窗偕赌绣，有时临案共披编。",
      "偶怜花落逢秋雨，闲数鸦飞傍晚烟。",
      "相约明春官舍里，与君重聚一堂前。"
    ]
  },
  {
    "id": "adcfe4db91965214931cec89259908f0",
    "title": "病中书怀",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "无聊终日枕频敧，强起摊书力甚疲。",
      "梦境迷离疑中酒，愁肠断续似枯棋。",
      "药方细检心常乱，绣被频添暖不知。",
      "我诵杜诗难愈疟，少陵谁道是良医。"
    ]
  },
  {
    "id": "adcfe4db91965214a565a623dedc0fd4",
    "title": "送女于归张氏",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "少小依依绕膝前，悲欢形影共相怜。",
      "蓝桥听到催妆曲，绣阁惊开话别筵。",
      "鸿案相庄成令德，雀屏暗中是良缘。",
      "而今累我思前事，想到亲恩泪似泉。"
    ]
  },
  {
    "id": "adcfe4db91965214925543299b0d5ca8",
    "title": "夏日闲居",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "临窗小榻自然凉，一枕清风觉梦长。",
      "睡起夕阳刚欲下，蒲葵扇底藕花香。"
    ]
  },
  {
    "id": "adcfe4db919652145c052ee1042e3b57",
    "title": "山阴道中舟行远眺",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "东风又见柳垂丝，倚遍篷窗夕照时。",
      "一棹轻舟烟景好，桃花红褪隔墙枝。"
    ]
  },
  {
    "id": "adcfe4db91965214ae3538ecb9e104c7",
    "title": "送春",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "暮春三月乱花飞，戏折花枝香满衣。",
      "不信东风留不住，杜鹃声里暗催归。"
    ]
  },
  {
    "id": "adcfe4db9196521439aea07f805ce1d2",
    "title": "武林舟中送姊于归话别二首",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "联袂成行未忍离，临歧只是问归期。",
      "天涯遽作分飞雁，故嘱兰桡解缆迟。"
    ]
  },
  {
    "id": "adcfe4db9196521439aea07feac0c386",
    "title": "武林舟中送姊于归话别二首",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "行装打叠两旬忙，判袂舟中别绪长。",
      "偏是今宵天气好，片帆风顺送归航。"
    ]
  },
  {
    "id": "adcfe4db919652145029c34277158f43",
    "title": "除夕展先大人遗像",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "静听沉沉玉漏传，遗容相对暗凄然。",
      "伤心恐惹慈亲泪，强作欢颜绕膝前。"
    ]
  },
  {
    "id": "adcfe4db919652143efd6b11ee1835f8",
    "title": "残花",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "残花片片逐风飞，午梦初回懒换衣。",
      "欲认前番春色好，谁知红瘦绿阴肥。"
    ]
  },
  {
    "id": "adcfe4db919652148d5fc3eef0ec0002",
    "title": "感怀寄姊",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "连宵风雨暗窗纱，万缕忧思乱似麻。",
      "黄叶满庭无婢扫，兰闺客到学烹茶。"
    ]
  },
  {
    "id": "adcfe4db91965214b5f4f05ae3b2fa2f",
    "title": "春日偶成",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "桃花似锦色嫣然，燕语呢喃搅午眠。",
      "醒后不知天已暮，一帘花影月初弦。"
    ]
  },
  {
    "id": "adcfe4db919652145550e50680bfcd84",
    "title": "感怀",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "为贫处处强低头，渐觉眉稍欲上愁。",
      "转眼韶华浑似梦，一春无绪懒登楼。"
    ]
  },
  {
    "id": "adcfe4db9196521429cd0ce6284e2c67",
    "title": "先夫子湘辞世三载感而有作",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "忆别三年泪满襟，音容缥缈梦难寻。",
      "痴情欲化随君去，恐负遗言一片心。"
    ]
  },
  {
    "id": "adcfe4db91965214333fbb7be3b6314c",
    "title": "柴门",
    "authorName": "陆懿和",
    "authorId": "adcfe4db91965214d1457b72d1457b72",
    "dynasty": "清",
    "content": [
      "柴门尽被白云遮，绿水溪边听暮鸦。",
      "邻媪偶来茶当酒，且谈诗句且锄花。"
    ]
  },
  {
    "id": "adcfe4db91a087d1e967678e80532b01",
    "title": "君臣冢",
    "authorName": "韩钦",
    "authorId": "adcfe4db91a087d1d1457b72d1457b72",
    "dynasty": "清",
    "content": [
      "荒朝遗迹剩残茔，片土垒然未许耕。",
      "死后孤魂臣恋主，生前大号弟承兄。",
      "兴亡转眼成优戏，逆顺平心听史评。",
      "一例宗盟余块肉，厓山犹咽怒涛声。"
    ]
  },
  {
    "id": "adcfe4db91c8a67c8d05510c3511953a",
    "title": "金陵杂感",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "往事分明记蒋州，江山如画赋重游。",
      "坐来士女青绫障，换到仙人紫绮裘。",
      "春雨阑珊频对酒，夕阳凝望一登楼。",
      "间情消尽归心动，不赋惊鸿赋野鸥。"
    ]
  },
  {
    "id": "adcfe4db91c8a67c8d05510c47533c19",
    "title": "金陵杂感",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "过眼风花春梦婆，此情何止感东坡。",
      "残山剩水吟难了，乳燕雏莺嫁已多。",
      "有客骖鸾间著录，几家行马鸟鸣珂。",
      "只应贳醉长干里，东下江流送逝波。"
    ]
  },
  {
    "id": "adcfe4db91c8a67cb54abb35e4339996",
    "title": "半野堂",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "尚书遗事久沧桑，此地犹传旧草堂。",
      "暮雨楼台春寂寂，月明烟树夜苍苍。",
      "绛云人去琴河浅，红豆花疏镜槛凉。",
      "笑我经旬闭门坐，更无游女踏斜阳。"
    ]
  },
  {
    "id": "adcfe4db91c8a67c6a20e5f44ae568bb",
    "title": "秋夜",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "梧桐叶底见银河，露气当窗冷碧罗。",
      "四壁虫声两行雁，不知何处得秋多。"
    ]
  },
  {
    "id": "adcfe4db91c8a67cd87d05fc1da43ccc",
    "title": "夏日杂诗",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "水窗低傍画栏开，枕簟萧疏玉漏催。",
      "一夜雨声凉到梦，万荷叶上送秋来。"
    ]
  },
  {
    "id": "adcfe4db91c8a67cab63c88405138f38",
    "title": "题河东君月堤烟柳画卷",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "春泥何处葬朝云？",
      "香冢蘼芜吊夕曛。",
      "画里分明林壑在，碧桃花下酹孤坟。"
    ]
  },
  {
    "id": "adcfe4db91c8a67c53e0897abf5066d4",
    "title": "南屏吊明兵部尚书张忠烈公墓同舍弟寿苏作",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "甲申以后南都亡，鲁王监国先唐王。",
      "钱沈两公已前死，孤臣独有滃洲张。",
      "公心奉鲁兼和唐，丹忱耿耿惟高皇。",
      "颁诏通使礼所有，隆准支派皆天潢。",
      "鲁王兵败入闽境，谁其主者张名振。",
      "唐王前死郑帅骄，饩馈惟修寓公敬。",
      "公心奉鲁乃和郑，海上联军军势盛。",
      "终挟郑师溯江上，一夕烽连京口镇。",
      "上游郡县纷来归，控扼江楚横旌旗。",
      "王师不来郑不走，孝陵云树生光辉。",
      "岂料师熸挂帆去，江督屯兵扼归路。",
      "孤军无继士卒散，夜走空山倦徒步。",
      "入险出险归天台，妇子感泣父老哀。",
      "桑榆末路思再奋，旧时部曲还归来。",
      "桂王立滇名更正，监国去号归同姓。",
      "郑师取台休士卒，两岛孤悬待天命。",
      "滇中既陷蛟龙升，郑帅继死鲁亦甍。",
      "从此孤臣更无望，痛哭天地悲山陵。",
      "散军归去居悬岙，海上寒潮共悲啸。",
      "昔为崖山今首阳，古今忠义同凭吊。",
      "夜深故校潜缚公，从容就义全孤忠。",
      "门生参军及舟子，感君忠义皆相从。",
      "遗诗自爱青山色，思葬于坟岳坟侧。",
      "可怜遭际视两公，凭藉无资心更恻。",
      "沈公完节金陵城，归骨无地悲同盟。",
      "钱公有墓在黄蘖，三忠海上垂其名。",
      "我寻公墓南屏下，朱鸟招魂泪盈把。",
      "长松风卷怒涛来，仿佛云旗与风马。"
    ]
  },
  {
    "id": "adcfe4db91c8a67cbf2a05f61966a73e",
    "title": "阿𧞔曲和赵璞函娵隅集中作",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "东寺花幢梵声起，马蹄逸矣平章死。",
      "千秋遗恨泣韶颜，一片清泠桥下水。",
      "段家九叶擅雄才，亲为梁王百战来。",
      "已见红军归蜀道，俄闻玉女降秦台。",
      "秦台明月夜当午，烛暗双花闻笑语。",
      "苍山岚暖郁朝云，洱海波春蒸暮雨。",
      "雨云暮暮复朝朝，翠被浓香梦不消。",
      "甲帐健儿横铁笛，丁帘侍女按璚箫。",
      "甲帐丁帘行乐地，鱼腹有人传锦字。",
      "鸳鸯独宿亦无憀，屏帷春雨悲捐弃。",
      "七星关外认归程，旧侣难忘故剑情。",
      "孤坐肉屏听铁立，果然小别抵三生。",
      "碧鸡金马无传箭，重来只为新婚恋。",
      "方幸蛾眉百岁齐，谁知雀胆中宵变。",
      "愿共双飞返故林，夜深苦口说丁宁。",
      "可怜儿女更番动，争奈英雄不肯听。",
      "来朝闻变惊魂碎，黄泉虽誓身难代。",
      "佛塔烟中哭鬼雄，蟂矶心事真无奈。",
      "云片波潾吊影孤，雁门梦断泣呜呜。",
      "从臣更惜杨渊海，灵草难寻押不芦。",
      "西师重袭仍难制，呼救空劳走书币。",
      "虎子难堪此日言，狙公应悔当年计。",
      "已卜天心眷建康，眼看走死笑梁王。",
      "菜坪华岫知何处，春草残墓吊夕阳。",
      "玉案山平险难控，花暗银棱亦如梦。",
      "南征望重颍川侯，不容故事依唐宋。",
      "只有僧奴志不移，复仇心事托题诗。",
      "至今金齿江山外，尚有乌蛮说绣旗。"
    ]
  },
  {
    "id": "adcfe4db91c8a67ccc8f20ccf801458d",
    "title": "雨夜题彭甘亭周忠武公墓纪事诗后",
    "authorName": "陈文述",
    "authorId": "adcfe4db91c8a67c21be9a4b48882413",
    "dynasty": "清",
    "content": [
      "城头声缓紞紞鼓，楼头响急潺湲雨。秋镫照影读《离骚》，异闻如见周忠武。",
      "忠武当年备虎贲，郧襄扼险守荆门。同时功并曹文诏，列镇名齐孙应元。",
      "尚书师溃全秦变，青犊西来夜传前。孝宽坚守玉壁城，临淮屡搏中潬战。",
      "初陷忻州继代州，一关宁武据山头。烽烟远震阳方口，炮火频燔镇朔楼。",
      "筒袖兜鍪集飞矢，关门百战将军死。一有妇女尽英雄，赤熛怒郁屯云紫。",
      "张许余威势莫当，贼锋也觉挫踉跄，重兵尚有三重险，诸将宁无半段枪。",
      "但使凭城肯持久，都城定为勤王守。三关破竹九门关，可怜绎络降书走。",
      "万岁山前野火焚，十三陵树黯秋云。几时石椁滕婴墓，留得青山卞壶坟。",
      "百年宰木都成拱，遗民争说将军冢。故垒荒凉箭镞埋，荒祠惨澹弓刀动。",
      "墓前环水接灰河，积雨奔腾卷白波。渐见谯山倾石碣，几同滦水啮前和。",
      "中夜一峰移突兀，山灵解护将军骨。冠军冢本象祁连，仆射山还摹突厥。",
      "始知天意惜忠臣，始识风雷别有神。重勒穹碑蟠赑屃，更开隧道立麒麟。",
      "墓门有客曾亲见，传芭再拜牲醪荐。大笔能传河岳心，高文合补英雄传。",
      "重读谟觞第二碑，阴风吹雨满灵旗。千秋石马桃花色，锦伞夫人别有祠。"
    ]
  },
  {
    "id": "adcfe4db91d5054a8a629a61b5e0c041",
    "title": "初夏偕玉映妹游山",
    "authorName": "王静淑",
    "authorId": "adcfe4db91d5054ad1457b72d1457b72",
    "dynasty": "清",
    "content": [
      "欲觅清幽处，山高恐不深。",
      "闲云飞别岫，野鸟定花阴。",
      "笋嫩留饥采，茶香待渴吟。",
      "深闺无限意，触景破愁心。"
    ]
  },
  {
    "id": "adcfe4db91d5054a6b846aca54b09375",
    "title": "秋日庵居",
    "authorName": "王静淑",
    "authorId": "adcfe4db91d5054ad1457b72d1457b72",
    "dynasty": "清",
    "content": [
      "空斋渡深夜，高卧一床秋。",
      "苔老浑无色，溪清浅欲流。",
      "尘随红叶扫，心付懒云收。",
      "萧瑟闻征雁，空归万籁休。"
    ]
  },
  {
    "id": "adcfe4db91d5054abccb12fae56ae4e7",
    "title": "赠邻姬",
    "authorName": "王静淑",
    "authorId": "adcfe4db91d5054ad1457b72d1457b72",
    "dynasty": "清",
    "content": [
      "梅影疏窗瘦，衾裯薄又寒。",
      "侍儿不解意，指月上阑干。"
    ]
  },
  {
    "id": "adcfe4db91d5054a5ecbb8a8b95be719",
    "title": "九日迟玉映妹不至",
    "authorName": "王静淑",
    "authorId": "adcfe4db91d5054ad1457b72d1457b72",
    "dynasty": "清",
    "content": [
      "细雨凄风阻雁行，竹篱茅舍薄罗裳。",
      "登楼懒看黄花瘦，山老林红一夜霜。"
    ]
  },
  {
    "id": "adcfe4db91d5054a224a09b88dc1038f",
    "title": "柳",
    "authorName": "王静淑",
    "authorId": "adcfe4db91d5054ad1457b72d1457b72",
    "dynasty": "清",
    "content": [
      "乳燕黄莺三月时，春风拂地柳垂垂。",
      "长条不系行人住，犹向江南送别离。"
    ]
  },
  {
    "id": "adcfe4db91dbf05934d508acd41a5d36",
    "title": "采花蜂",
    "authorName": "叶宝林",
    "authorId": "adcfe4db91dbf059d1457b72d1457b72",
    "dynasty": "清",
    "content": [
      "遍采名园万树芳，春风鼓铸满篝粮。",
      "徒劳巧酝三冬计，讵料难留百叠房。",
      "甘苦不须重借问，难辛回忆倍堪伤。",
      "若还解得为谁语，随分安身是道场。"
    ]
  },
  {
    "id": "adcfe4db91e44ba0d54f00b890cc180c",
    "title": "登汤山晚眺",
    "authorName": "孙瀜",
    "authorId": "adcfe4db91e44ba0d1457b72d1457b72",
    "dynasty": "清",
    "content": [
      "茫茫百感此胸中，极目天涯劫烧空。",
      "危堞远迷春树碧，夕阳乱逐晚潮红。",
      "江山凛冽余兵气，壁垒荒残吊鬼雄。",
      "万户疮痍犹未复，时和扇暖藉春风。"
    ]
  },
  {
    "id": "adcfe4db91e9f1ba8332b773d20f9f28",
    "title": "鸡场别石昆圃",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "迟暮鸡为别，相看更一卮。",
      "他乡芳草路，瘴雨落花时。",
      "楚国军书满，昆明羽檄驰。",
      "可怜分手处，边月照罗施。"
    ]
  },
  {
    "id": "adcfe4db91e9f1ba10319e3e0b48968d",
    "title": "资孔驿",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "到此黔中尽，山巅两树存。",
      "香粳丛废寺，茅屋出孤村。",
      "人语华番杂，虫声远近喧。",
      "如何马太史，犹未识昆仑。"
    ]
  },
  {
    "id": "adcfe4db91e9f1ba351735a57951c567",
    "title": "永宁州",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "才过鸡公背，还从象鼻行。",
      "云根一寺出，石髓乱溪鸣。",
      "岁月金钱费，关河铁马情。",
      "似闻南诏使，庙算欲休兵。"
    ]
  },
  {
    "id": "adcfe4db91e9f1ba3316ba6aeb42bb5c",
    "title": "衡藩旧邸宴南将军",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "又是悲秋日，初筵动旅情。",
      "若能为楚舞，何处得秦声。",
      "翠羽当轩媚，红妆耀日明。",
      "兴亡成底事，洒泪忽沾缨。"
    ]
  },
  {
    "id": "adcfe4db91e9f1ba55bbe562a7b1694b",
    "title": "靖州别高将军",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "琥珀红灯醉眼明，两年把臂靖州城。",
      "天涯尊酒留书剑，海内烽尘老弟兄。",
      "万里旌旄犹在望，五溪风雨倍含情。",
      "东西咫尺苍梧水，握手还期在此行。"
    ]
  },
  {
    "id": "adcfe4db91e9f1baa9ddbd8c03af63a2",
    "title": "靖江废邸同诸君秋集",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "无情最是此中山，阅尽王孙只等闲。",
      "尚有高台堪命酒，兼逢胜侣一开颜。",
      "石鲸薜荔秋虫出，玉甃梧桐野鸟还。",
      "莫向西风增感慨，汉家楼阁暮云间。"
    ]
  },
  {
    "id": "adcfe4db91e9f1ba48182c0a1a82fdc3",
    "title": "王似鹤按察之中州",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "弓鸣落日帝城边，节镇旌旗出使年。",
      "雪苑寒云梁殿阙，朱仙父老宋山川。",
      "十年水旱褰帷里，八郡疮痍画戟前。",
      "闻说宣房烦璧马，好从河伯问桑田。"
    ]
  },
  {
    "id": "adcfe4db91e9f1ba47bb3d63f6ead065",
    "title": "筇竹寺",
    "authorName": "彭而述",
    "authorId": "adcfe4db91e9f1bad1457b72d1457b72",
    "dynasty": "清",
    "content": [
      "六诏雕残旧战场，青山无恙一松长。",
      "王孙老去荒祠在，颇耐兴亡是夕阳。"
    ]
  },
  {
    "id": "adcfe4db91ecee7ddb0ed6b3bea0172d",
    "title": "花林驿",
    "authorName": "钟骏声",
    "authorId": "adcfe4db91ecee7dd1457b72d1457b72",
    "dynasty": "清",
    "content": [
      "古驿无人出，空江拨棹行。",
      "崖喷双瀑健，云放一峰晴。",
      "秋思真如水，邮签不计程。",
      "问谁于此住，羡尔乐躬耕。"
    ]
  },
  {
    "id": "adcfe4db91ecee7d733ef17a550d0a21",
    "title": "北河",
    "authorName": "钟骏声",
    "authorId": "adcfe4db91ecee7dd1457b72d1457b72",
    "dynasty": "清",
    "content": [
      "好风如缕月如圭，破晓乘轺西复西。",
      "野涨忽迷三里渡，村讴犹唱六郎堤。",
      "一鞭古驿寻沙远，几树垂杨映水低。",
      "稍喜红曦犹未透，趁凉且自过前溪。"
    ]
  },
  {
    "id": "adcfe4db91ecee7d5d06340765b6a266",
    "title": "广武驿",
    "authorName": "钟骏声",
    "authorId": "adcfe4db91ecee7dd1457b72d1457b72",
    "dynasty": "清",
    "content": [
      "断镞埋枪何处寻，我来广武一沉吟。",
      "英雄竖子皆尘土，落日长河自古今。",
      "且喜清时无列燧，欲消溽暑指疏林。",
      "匆匆驱马荒原下，那有闲情叹不禁。"
    ]
  },
  {
    "id": "adcfe4db91ecee7d2673b8a7c76edc9a",
    "title": "谒胡文忠祠",
    "authorName": "钟骏声",
    "authorId": "adcfe4db91ecee7dd1457b72d1457b72",
    "dynasty": "清",
    "content": [
      "粤水惊波接石头，狼烽四逼楚乌愁。",
      "心忧天下筹全局，力挽狂澜扼上游。",
      "壮志早从黔守立，奇勋先向皖江收。",
      "馨香食报公何忝，独恨身歼不少留。"
    ]
  },
  {
    "id": "adcfe4db91ecee7dd898038d03068df3",
    "title": "正月十六日发阆州出郭门有作",
    "authorName": "钟骏声",
    "authorId": "adcfe4db91ecee7dd1457b72d1457b72",
    "dynasty": "清",
    "content": [
      "一出郊原便有情，春风如客喜相迎。",
      "好山示我荆关画，流水清于鼓吹声。",
      "豆麦盈坡新雨足，松杉交翠古香生。",
      "篮舆镇日无些事，聊且支颐看晚晴。"
    ]
  },
  {
    "id": "adcfe4db91ecee7dbe36e41b50e7bb3a",
    "title": "渡涪江",
    "authorName": "钟骏声",
    "authorId": "adcfe4db91ecee7dd1457b72d1457b72",
    "dynasty": "清",
    "content": [
      "盈盈带水绕溪塍，两岸峰峦叠几层。",
      "一幅丹青摹道子，涪陵何必逊嘉陵。"
    ]
  },
  {
    "id": "adcfe4db91f0a0a992e1056fb7dd994c",
    "title": "十一月二十日出京晚宿窦店",
    "authorName": "徐用仪",
    "authorId": "adcfe4db91f0a0a9f442d33f9fdb62f9",
    "dynasty": "清",
    "content": [
      "西出郊原又一年，年年风景总依然。",
      "峰回路转如屏列，野旷天低似笠圆。",
      "白发渐添难却病，青镫相伴且题笺。",
      "消寒不厌村醪薄，一醉瞢腾便是仙。"
    ]
  },
  {
    "id": "adcfe4db91f0a0a9605333512f5f140a",
    "title": "涞水道中",
    "authorName": "徐用仪",
    "authorId": "adcfe4db91f0a0a9f442d33f9fdb62f9",
    "dynasty": "清",
    "content": [
      "晓色微茫渡水滨，湿云乍敛静无尘。",
      "平畴雨足秋风爽，荞麦花开白似银。"
    ]
  },
  {
    "id": "adcfe4db91f40af090f1867d80c3c456",
    "title": "秋草",
    "authorName": "啸溪",
    "authorId": "adcfe4db91f40af0d1457b72d1457b72",
    "dynasty": "清",
    "content": [
      "王孙归后客心惊，牧马长嘶望去程。",
      "丘陇泪枯朋友恨，池塘梦老弟兄情。",
      "荒烟冷露痕犹在，野店斜阳路已平。",
      "剩有堤边衰柳在，暮蝉相对乱蛩鸣。"
    ]
  },
  {
    "id": "adcfe4db91f40af0a78543c03c7955e7",
    "title": "芳草词",
    "authorName": "啸溪",
    "authorId": "adcfe4db91f40af0d1457b72d1457b72",
    "dynasty": "清",
    "content": [
      "漠漠平芜一望齐，画楼东去粉墙西。",
      "落红三月飞如雨，软衬香尘送马蹄。"
    ]
  },
  {
    "id": "adcfe4db91f4efcd541bbb3e2da0ac4a",
    "title": "题曾宾谷农部西溪渔隐图",
    "authorName": "冯培",
    "authorId": "adcfe4db91f4efcdd1457b72d1457b72",
    "dynasty": "清",
    "content": [
      "胜境西泠外，蒹葭深复深。",
      "叩舷堕山翠，七十二峰阴。",
      "未乞樵风便，能谐渔父心。",
      "盱江江上客，翻入城人吟。"
    ]
  },
  {
    "id": "adcfe4db91f4efcd541bbb3e99f35c5e",
    "title": "题曾宾谷农部西溪渔隐图",
    "authorName": "冯培",
    "authorId": "adcfe4db91f4efcdd1457b72d1457b72",
    "dynasty": "清",
    "content": [
      "红叶在秋袂，白鸥知水扉。",
      "以君写招隐，令我梦思归。",
      "泛宅惟茶具，持竿有钓矶。",
      "香溪结庐好，同此揖清晖。"
    ]
  },
  {
    "id": "adcfe4db91f4efcdf412d682e0342be0",
    "title": "晚次天津",
    "authorName": "冯培",
    "authorId": "adcfe4db91f4efcdd1457b72d1457b72",
    "dynasty": "清",
    "content": [
      "霜清沙岸晚烟屯，析木津边气吐吞。",
      "星斗夜高天北户，蛟鼍秋压海东门。",
      "地通贡赋帆樯集，家擅鱼盐井灶喧。",
      "七十二沽称沃衍，由来左辅壮畿藩。"
    ]
  },
  {
    "id": "adcfe4db91f936ccd605022267701444",
    "title": "赠侯彦窒",
    "authorName": "任源祥",
    "authorId": "adcfe4db91f936ccd1457b72d1457b72",
    "dynasty": "清",
    "content": [
      "遂尔持鸡絮，仍然得凤毛。",
      "多闻光世及，如见𢠢吾曹。",
      "问字篝镫苦，传经阀阅高。",
      "梁园千载事，今又属枚皋。"
    ]
  },
  {
    "id": "adcfe4db91f936cc7a9cebf106dc97b0",
    "title": "陈其年游姑苏岁暮却寄",
    "authorName": "任源祥",
    "authorId": "adcfe4db91f936ccd1457b72d1457b72",
    "dynasty": "清",
    "content": [
      "吴王宫外踏歌行，紫玉坟边腊鼓声。",
      "岁暮乘舟湖海客，绨裘春草不胜情。"
    ]
  },
  {
    "id": "adcfe4db91f936ccfd13d846d890c69f",
    "title": "哭陈定生",
    "authorName": "任源祥",
    "authorId": "adcfe4db91f936ccd1457b72d1457b72",
    "dynasty": "清",
    "content": [
      "天道一何远，夺吾陈仲弓。",
      "典型忽已替，志义更谁同。",
      "忆昔文章盛，相资气谊隆。",
      "先民推李郭，后进说褒融。",
      "清议排群小，危言仗数公。",
      "司徒神采毅，上舍羽毛丰。",
      "厨顾名流辈，龙鸾国士风。",
      "节由贞母峻，德自隐君崇。",
      "疾恶元成性，防微实有功。",
      "祸机乘间发，世变涉途穷。",
      "消长波涛里，存亡险阻中。",
      "冯生如束湿，吾党尽飞蓬。",
      "硕果人还在，灵光数未终。",
      "铜官秋色静，阳羡晓云空。",
      "默坐书千卷，论诗酒百筒。",
      "忘年为倡和，推分略愚侗。",
      "得句成欣赏，翻经赖折衷。",
      "狂夫惭阮籍，老友识王戎。",
      "庭训高宗匠，家声擅国工。",
      "只今瞻仰失，歌阕涕沾胸。"
    ]
  },
  {
    "id": "adcfe4db91f936cc3c156018b67d82c2",
    "title": "赠史遵之",
    "authorName": "任源祥",
    "authorId": "adcfe4db91f936ccd1457b72d1457b72",
    "dynasty": "清",
    "content": [
      "涉江采芙蓉，日暮不盈掬。",
      "念子好芳草，栖迟水中宿。",
      "中有双鸳鸯，羽毛纷沃若。",
      "知君无嫌猜，相随傍君屋。"
    ]
  },
  {
    "id": "adcfe4db91f936cc1af9d81756ecf51e",
    "title": "赠侯方域",
    "authorName": "任源祥",
    "authorId": "adcfe4db91f936ccd1457b72d1457b72",
    "dynasty": "清",
    "content": [
      "有客自梁园，薄游千里来。举手揖故人，下马拂远埃。",
      "同调诚匪易，相逢述中怀。我友并宴集，良夜相追陪。",
      "开筵飞羽觞，璀璨列九徽。诸伶按节歌，丝竹清且悲。",
      "参横斗复转，霜露涂阶墀。君有慷慨情，今昔多所哀。",
      "黄鹄绝四海，羽翮何差池。咏彼《西园》诗，心焉难奋飞。"
    ]
  },
  {
    "id": "adcfe4db91f936cc5f3d02cb131e73e3",
    "title": "赠陈维嵩",
    "authorName": "任源祥",
    "authorId": "adcfe4db91f936ccd1457b72d1457b72",
    "dynasty": "清",
    "content": [
      "灼灼幽兰花，馨香不自持。",
      "昂昂千里驹，终当任驱驰。",
      "寒暑相代谢，岁用各有时。",
      "譬彼齐纨扇，当春复光辉。",
      "华堂列高烛，清夜相追陪。",
      "鸡鸣驾言别，俯仰各赋诗。",
      "江汉东南流，浮云西北飞。",
      "愿君崇令名，千载以为期。"
    ]
  },
  {
    "id": "adcfe4db920a85bbb78cdeb1c65c8a91",
    "title": "扁舟",
    "authorName": "冯晟",
    "authorId": "adcfe4db920a85bbd1457b72d1457b72",
    "dynasty": "清",
    "content": [
      "扁舟泊深渚，暝色动微茫。",
      "一水荡孤月，乱山迎夕阳。",
      "江空见飞鸟，人静觉花香。",
      "何处棹歌发，荻芦秋已苍。"
    ]
  },
  {
    "id": "adcfe4db920a85bb14fb878e84ff9efa",
    "title": "平定州",
    "authorName": "冯晟",
    "authorId": "adcfe4db920a85bbd1457b72d1457b72",
    "dynasty": "清",
    "content": [
      "终古雄图剩劫灰，晋阳锁钥耸崔嵬。",
      "五更鼓角横秋色，四塞河山属霸才。",
      "路险直随奔马下，城高都傍乱峰开。",
      "从今袖有风云气，曾到天门顶上来。"
    ]
  },
  {
    "id": "adcfe4db920a85bb14fb878e50797201",
    "title": "平定州",
    "authorName": "冯晟",
    "authorId": "adcfe4db920a85bbd1457b72d1457b72",
    "dynasty": "清",
    "content": [
      "长途回首望春明，班马萧萧第几程。",
      "山雨忽来微作冷，涧花争放不知名。",
      "镫昏月黑人谈虎，酒醉诗狂客掣鲸。",
      "尽日奇峰看不足，恍疑身在岭南行。"
    ]
  },
  {
    "id": "adcfe4db920f10219238e2bc18a0681c",
    "title": "病起柬井桐汪大姊",
    "authorName": "杨淑贞",
    "authorId": "adcfe4db920f1021d1457b72d1457b72",
    "dynasty": "清",
    "content": [
      "翠冷黄添逐病容，修眉怯扫黛螺封。",
      "簟痕轻拭流波腻，幔影闲垂曲槛重。",
      "五夜烧镫挑豆蔻，三秋览镜减芙蓉。",
      "披衣小展裁桐叶，撩乱吟情四壁蛩。"
    ]
  },
  {
    "id": "adcfe4db920f10216a20e5f4296df97d",
    "title": "秋夜",
    "authorName": "杨淑贞",
    "authorId": "adcfe4db920f1021d1457b72d1457b72",
    "dynasty": "清",
    "content": [
      "纱窗月透影朦胧，丹桂香飘曲院风。",
      "满耳蛩声秋唧唧，玉阶寒露冷梧桐。"
    ]
  },
  {
    "id": "adcfe4db920f10219b1634ad2a1806d4",
    "title": "春日",
    "authorName": "杨淑贞",
    "authorId": "adcfe4db920f1021d1457b72d1457b72",
    "dynasty": "清",
    "content": [
      "轻寒款款逼窗纱，日影穿帘燕子斜。",
      "底事小园春未减，一枝晴放碧桃花。"
    ]
  },
  {
    "id": "adcfe4db920f10216741fad13825bbd6",
    "title": "闻鸦喧忆亲述怀",
    "authorName": "杨淑贞",
    "authorId": "adcfe4db920f1021d1457b72d1457b72",
    "dynasty": "清",
    "content": [
      "一乌树头集，群乌共喧呼。老者似爱怜，雏者如持扶。",
      "老雏同依依，孝哉至性俱。物情尚如此，嗟我何其殊。",
      "忆我将字日，亲悲泪欲枯。一旦远分离，千里阻程途。",
      "荒城鱼雁杳，生我却如无。恨我不为男，背亲来事姑。",
      "十五年瞬耳，亲容今何如。亲容日益衰，亲年日加诸。",
      "亲容与亲年，追思忽嗟吁。感此物争鸣，诚哉不如乌。",
      "三复《蓼莪》诗，叹息欲废书。"
    ]
  },
  {
    "id": "adcfe4db92198943a9adb49a6d9e6896",
    "title": "题榕庵",
    "authorName": "陈迁鹤",
    "authorId": "adcfe4db921989433c1e4bd6798ed7d4",
    "dynasty": "清",
    "content": [
      "高人素有山水癖，抱树作堂依先构。",
      "柯皮垂髯比龙虬，参天黛色射星宿。",
      "南望平畴绿野开，炯炯芊芊水满隈。",
      "大江绕郭四十里，人烟北辏越王台。",
      "四时佳景一盼收，最喜春和及清秋。",
      "明蟾曳练碧如画，东风吹拂翠光浮。",
      "有时烟雨淡天半，流云飞喷入高楼。",
      "亭宇玲珑分四面，气候温凉随节变。",
      "恋巢好鸟不归山，名花别种丽葱茜。",
      "过客闻知园林好，停车每爱踏芳草。",
      "主人肴酒相为将，题咏缤纷粲霞藻。",
      "顾谓善手写辋川，一幅嘉陵海内传。",
      "携此东西复南北，方壶随侍左右侧。",
      "名园未识景何如，请君披卷看翰墨。"
    ]
  },
  {
    "id": "adcfe4db921a04a92fe3db281ce5dab4",
    "title": "秋夜不寐偶忆故山风物率尔成篇",
    "authorName": "王尊美",
    "authorId": "adcfe4db921a04a9d1457b72d1457b72",
    "dynasty": "清",
    "content": [
      "簇簇茅茨负夕阳，疏疏杨柳带方塘。",
      "烟浮邻舍炊菰米，霜近山园坼栗房。",
      "鸡栅牛栏新位置，村醪野蔌小排当。",
      "田家事业知何有，尽在《豳风七月》章。"
    ]
  },
  {
    "id": "adcfe4db921a04a92fe3db28629e7f0e",
    "title": "秋夜不寐偶忆故山风物率尔成篇",
    "authorName": "王尊美",
    "authorId": "adcfe4db921a04a9d1457b72d1457b72",
    "dynasty": "清",
    "content": [
      "小圃疏篱整复斜，一筇随处是生涯。",
      "游丝无赖时萦客，秋草多情尚着花。",
      "日暖僧房间问偈，月明林屋自煎茶。",
      "犹嫌姓字多叨窃，号作青山处士家。"
    ]
  },
  {
    "id": "adcfe4db921a04a9cdabfe1e09ca528e",
    "title": "书卢沟店壁",
    "authorName": "王尊美",
    "authorId": "adcfe4db921a04a9d1457b72d1457b72",
    "dynasty": "清",
    "content": [
      "虫声切切报新秋，月落镫昏四壁愁。",
      "残梦未成催上马，一天凉雨过卢沟。"
    ]
  },
  {
    "id": "adcfe4db923a4a0c269226ee503c2355",
    "title": "舟抵淡水，台湾总督联合官绅到车站欢迎，谨赋一律志谢",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "十年三度访瀛洲，破浪乘风纪壮游。",
      "难得衣冠观上国，敢将砥柱负中流。",
      "桑麻况味惊更改，桃李交情感唱酬。",
      "自是群公推挽重，舟车名刺不胜收。"
    ]
  },
  {
    "id": "adcfe4db923a4a0c3571e68f3eacaed4",
    "title": "赠民政长官高田元治郎",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "扶桑东去水淙淙，风度端凝忆曲江。",
      "五日岂存京兆想，十年定见健儿降。",
      "酒龙诗虎罗官廨，玉敦珠盘笃友邦。",
      "故国改弦吾辈责，尊前热血已盈腔。"
    ]
  },
  {
    "id": "adcfe4db923a4a0c0fdc68da5cc00141",
    "title": "台北厅长井村大吉招饮龟山第二发电所公廨，即席奉赠",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "相逢海外尽奇才，我亦何曾壮志灰。",
      "流水声中刚驻策，桃花香里又衔杯。",
      "吟风自笑诗如草，题石还愁字易苔。",
      "多感因缘联翰墨，群仙抗手上蓬莱。"
    ]
  },
  {
    "id": "adcfe4db923a4a0ce82ac9a94f123fd8",
    "title": "赠林叔臧京卿",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "椒糈登筵岁又新，朝衣恍惚认京尘。",
      "东西莫说吴和越，朝暮谁分楚与秦。",
      "万事都成黄雀后，两家难共绿杨春。",
      "七鲲风月同杯酒，热闹场中冷落人。"
    ]
  },
  {
    "id": "adcfe4db923a4a0cec315328e6a9dca6",
    "title": "赠李景韩参事",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "羽扇纶巾望若仙，未容身世学寒蝉。",
      "多君情谊非关酒，如我功名不值钱。",
      "四座看花饶眼福，十年骑鹤博腰缠。",
      "故家今日萧条甚，愿与牵萝托仔肩。"
    ]
  },
  {
    "id": "adcfe4db923a4a0c57009f150ebd1b7f",
    "title": "赠辜君显荣",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "中年豪气未消除，博得奇勋愿不虚。",
      "苏武寄书犹有雁，冯驩弹铗岂无鱼。",
      "齐盐北海恒通市，汉扇南阳自结庐。",
      "尊酒论交裙屐盛，管弦声里月明初。"
    ]
  },
  {
    "id": "adcfe4db923a4a0c6593c86eb43063c3",
    "title": "赠林君薇阁",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "东风一曲倚檀槽，杜牧风流亦足豪。",
      "得友且拚元亮酒，愤时况读屈原骚。",
      "懒云身世嗟吾倦，馋水功名羡汝高。",
      "知否三山弦诵夕，莘莘学子故人袍。"
    ]
  },
  {
    "id": "adcfe4db923a4a0caa1c1bb323599acc",
    "title": "赠魏君润庵",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "笔削春秋一席分，词锋曾扫万人军。",
      "旗亭送别歌三叠，舞榭催归酒半醺。",
      "弹指年华成逝水，酸心门巷易斜曛。",
      "放翁团扇家家画，声价如侬值几文？"
    ]
  },
  {
    "id": "adcfe4db923a4a0c9264599f3c991b1e",
    "title": "游瑞芳金山",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "群山万壑似荆门，瓦屋鱼鳞别有村。",
      "欧冶大开天地铸，邓钱终荷帝王恩。",
      "草人事业殊罗掘，瓯脱精华转保存。",
      "衮衮忧贫成底事，神州龙马待开源。"
    ]
  },
  {
    "id": "adcfe4db923a4a0cf9005a91824cbf41",
    "title": "工商会长木下新三郎开催园游会，口占奉赠",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "此生何福入仙乡，玉盏琼浆取次尝。",
      "杨柳楼台春未老，枇杷门巷日方长。",
      "谢君棋局丁丁响，荀令衣痕叠叠香。",
      "十里东风花事好，且从潘岳问河阳。"
    ]
  },
  {
    "id": "adcfe4db923a4a0cd00afbd0779ebbff",
    "title": "蔡君法平两宴北投松涛园留题一律",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "岚翠无端落酒杯，隔帘人影费疑猜。",
      "骊歌宛转行将别，蝶梦依稀唤欲回。",
      "竹院似逢僧共话，蓬门半为我频开。",
      "桃花莫怨东风老，前度刘郎感又来。"
    ]
  },
  {
    "id": "adcfe4db923a4a0cca77f594d118a92b",
    "title": "赠林君季商",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "醉眼愁看姊妹花，后庭犹自唱天涯。",
      "倦游竟下陈蕃榻，病渴新尝陆羽茶。",
      "都尉风流年尚少，周郎月旦愿非奢。",
      "此间虽乐应思蜀，记否长安帝子家？"
    ]
  },
  {
    "id": "adcfe4db923a4a0c4e6862a400f93503",
    "title": "赠嘉义厅长津田毅一",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "宋嫂鱼羹压卓炉，居然有鸟唤提壶。",
      "万花帘慎开宫锦，五马门庭拜郡符。",
      "迟我贾生犹太息，壮君宗泽共三呼。",
      "玉颜若问春消息，胜得珠江蛋妇无。"
    ]
  },
  {
    "id": "adcfe4db923a4a0cd3e135e758810359",
    "title": "台南馆开催茶话会即席赠台南、嘉义、阿堠三厅长",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "一帆直送马当风，高阁滕王酒正中。",
      "患难余生惊独客，遭逢盛会拜群公。",
      "山山水水身殊倦，燕燕莺莺语未通。",
      "憔悴形容新耳目，此行岂许作痴聋。"
    ]
  },
  {
    "id": "adcfe4db923a4a0c7bd4cc49d9d79e08",
    "title": "赠赵君云石",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "海外论诗浪得名，英雄儿女罄平生。",
      "伤心故国家何在，横涕新亭岁几更。",
      "笑我才华成画饼，叹君骨肉等分羹。",
      "中原今日还多事，鹤唳风声处处惊。"
    ]
  },
  {
    "id": "adcfe4db923a4a0c5dd4271fd6ebf293",
    "title": "全台绅商公燕台南馆，即席奉赠",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "落拓青衫泪欲盈，琵琶呜咽不成声。",
      "汉家伏腊今犹在，晋代衣冠近未更。",
      "燕雀处堂知自警，驽骀伏枥感哀鸣。",
      "尊前无限伤心事，抛却天涯旧弟兄。"
    ]
  },
  {
    "id": "adcfe4db923a4a0c310129f2624641cb",
    "title": "赠连君雅堂",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "十年阔别久无书，时局艰难况起居。",
      "热泪不知何处洒，愁眉能得几回舒。",
      "唐宫忍见衔花鹿，汉室宁忘得水鱼。",
      "差幸武灵犹变法，吾生百愿傥非虚。"
    ]
  },
  {
    "id": "adcfe4db923a4a0c880342347473fbcd",
    "title": "赠台湾日日新闻社、台湾新闻社、台南新闻社记者及南社、栎社、瀛社诸词宗",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "肠断桄榔黯黯天，弃民身世有谁怜？",
      "东山丝竹中年感，北海琴樽异地缘。",
      "田岛英风怀五百，孔门遗教仗三千。",
      "诗人寄托原余事，此去休忘祖逖鞭。"
    ]
  },
  {
    "id": "adcfe4db923a4a0cd2faa215c9beb28c",
    "title": "赠台湾总督府属池浦和三郎、台南厅属牧野斌、盐务专卖所支配人钜鹿赫太郎",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "相逢海外若平生，谁主谁宾谢送迎。",
      "千里不胜轮铁倦，同文多感译鞮清。",
      "晓风残月余诗梦，豪竹哀丝带酒醒。",
      "东亚且联唇齿谊，两家门户各支撑。"
    ]
  },
  {
    "id": "adcfe4db923a4a0c83806989514a883b",
    "title": "林君薇阁饯别一力酒馆，感赋一律",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "抛砖引玉上吟台，争奈离筵酒又催。",
      "易水有歌终怛恻，扬州无梦枉疑猜。",
      "前头鹦鹉浑难诉，满地梨花亦可哀。",
      "恼煞薛涛笺骤贵，裙钗也解索诗来。"
    ]
  },
  {
    "id": "adcfe4db923a4a0c4b6d8210ac87df42",
    "title": "题洪君逸雅兰石图",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "无限骚情笔一枝，替花愁雨不胜悲。",
      "披图自叹身如蕙，幽谷宁忘托足时。"
    ]
  },
  {
    "id": "adcfe4db923a4a0c4748bd8fcc49a30e",
    "title": "鹿耳门怀古",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "回首东隅叹已迟，奔潮澎湃亦云疲。",
      "延平地下应遗恨，锦绣河山付与谁。"
    ]
  },
  {
    "id": "adcfe4db923a4a0c4748bd8ffb61cdba",
    "title": "鹿耳门怀古",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "七鲲一舸下迟迟，东望颓垣力已疲。",
      "牵犬终羞过上蔡，河山今日属伊谁！"
    ]
  },
  {
    "id": "adcfe4db923a4a0c458606c46b55f2b9",
    "title": "春夜会赤崁城",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "万家灯火六街尘，漉酒何妨脱角巾。",
      "绝似芳园桃李宴，鹿门春色十分匀。"
    ]
  },
  {
    "id": "adcfe4db923a4a0c458606c422065cb6",
    "title": "春夜会赤崁城",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "偶携铁砚走风尘，萍水相逢尽角巾。",
      "南月惊乌歌舞夕，红潮渐上颊边匀。"
    ]
  },
  {
    "id": "adcfe4db923a4a0c8f11462b433827f0",
    "title": "呈沄舫宗年伯",
    "authorName": "施景琛",
    "authorId": "adcfe4db923a4a0cd1457b72d1457b72",
    "dynasty": "清",
    "content": [
      "不才小阮久怀惭，贫富奚论北与南。",
      "汉室昔年惊党锢，晋廷今日尚清淡。",
      "故家燕子凄凉在，客岁梅花子细探。",
      "国事伤心知莫补，妇人醇酒学曹参。"
    ]
  },
  {
    "id": "adcfe4db9257e9be09f84bd1e8a400d4",
    "title": "庚戌仲春因公乘传道出巴陵暮登岳阳楼感赋",
    "authorName": "汪为霖",
    "authorId": "adcfe4db9257e9bed1457b72d1457b72",
    "dynasty": "清",
    "content": [
      "日落巴陵道，登楼意浩然。",
      "神仙不可见，遗迹至今传。",
      "暮景来苍莽，年华感逝川。",
      "凭栏一杯酒，余醉枕湖眠。"
    ]
  },
  {
    "id": "adcfe4db9257e9bec4399c3eec1abcf5",
    "title": "雨中抵京口",
    "authorName": "汪为霖",
    "authorId": "adcfe4db9257e9bed1457b72d1457b72",
    "dynasty": "清",
    "content": [
      "天际帆樯万马来，岷江东下妙高台。",
      "海门蜃气争潮立，瓜步钟声挟雨回。",
      "四面烟云双醉眼，千秋坛坫几诗才。",
      "今朝为访南山寺，欲倩名花顷刻开。"
    ]
  },
  {
    "id": "adcfe4db9257e9beb5c577a18394ba7c",
    "title": "寒夜舟中寄稚存",
    "authorName": "汪为霖",
    "authorId": "adcfe4db9257e9bed1457b72d1457b72",
    "dynasty": "清",
    "content": [
      "才见君行我又行，帆随寒月落芜城。",
      "人间出处真难料，别后蟾蜍已一更。",
      "险韵深杯犹昨日，大名巨手定生平。",
      "不知裙屐清欢夜，忆否桃花送客情。"
    ]
  },
  {
    "id": "adcfe4db9257e9beb5c577a1aef752d0",
    "title": "寒夜舟中寄稚存",
    "authorName": "汪为霖",
    "authorId": "adcfe4db9257e9bed1457b72d1457b72",
    "dynasty": "清",
    "content": [
      "著述归来又等身，蓬瀛沙碛等前尘。",
      "常将治乱悲千古，不负科名有几人。",
      "放眼看山诗是债，经年作客酒为邻。",
      "遥思此际焦公洞，搜剔遗碑岸角巾。"
    ]
  },
  {
    "id": "adcfe4db9257e9befcf718c96171d396",
    "title": "千佛岭同竹公卓公两和尚看月",
    "authorName": "汪为霖",
    "authorId": "adcfe4db9257e9bed1457b72d1457b72",
    "dynasty": "清",
    "content": [
      "昨宵风雨投灵谷，万斛松涛一镫宿。",
      "骑驴侵晓到栖霞，竹光染得秋衫绿。",
      "赞公与我同乡亲，邀留饱啖斋厨莼。",
      "湿云扫尽山骨出，高座同参清净因。",
      "移时隔崦钟始发，仰视晴空挂明月。",
      "寻幽更上翠微巅，晓色斋心清到骨。",
      "二十年来路万千，担簦戴笠笑徒然。",
      "不如黑漆蒲团坐，收拾名山到眼前。"
    ]
  },
  {
    "id": "adcfe4db9257e9be914a588992310b9a",
    "title": "舟中晓起偶成",
    "authorName": "汪为霖",
    "authorId": "adcfe4db9257e9bed1457b72d1457b72",
    "dynasty": "清",
    "content": [
      "世界同泡沤，本诸释氏说。",
      "人生泛虚舟，老庄旨颇彻。",
      "眼前即是道，底用譬空设。",
      "昨夜卧舟中，酣梦无殊别。",
      "梦中行百里，那识路拗折。",
      "蘧然觉推枕，便是小生灭。",
      "昨从何处来，境界已悬绝。",
      "风水不暂停，帆影去如瞥。"
    ]
  },
  {
    "id": "adcfe4db925d2b2733a99f893628e607",
    "title": "山村即景",
    "authorName": "乔守敬",
    "authorId": "adcfe4db925d2b27d1457b72d1457b72",
    "dynasty": "清",
    "content": [
      "晚村一带槿篱斜，绕岸木棉黄作花。",
      "今夕欲投何处宿，夕阳红树有归鸦。"
    ]
  },
  {
    "id": "adcfe4db925d2b2757accef445969d3f",
    "title": "送金小岱归临安",
    "authorName": "乔守敬",
    "authorId": "adcfe4db925d2b27d1457b72d1457b72",
    "dynasty": "清",
    "content": [
      "西风堕征雁，千里催归人。",
      "归心不可羁，况有堂上亲。",
      "亲衰病且笃，望远尤含辛。",
      "纵抱四方志，畴能间天伦。",
      "莫理宛溪棹，朝指姑溪滨。",
      "白日黯秋景，黄海虚前尘。",
      "胜游岂不乐，聚散非无因。",
      "不见张季鹰，尚忆鲈与莼。"
    ]
  },
  {
    "id": "adcfe4db925d2b2757accef41fe1afb2",
    "title": "送金小岱归临安",
    "authorName": "乔守敬",
    "authorId": "adcfe4db925d2b27d1457b72d1457b72",
    "dynasty": "清",
    "content": [
      "去年客乌江，识君届秋闰。今年送君归，霜华逼冬信。",
      "形骸相与忘，投赠两不吝。朅来历江湖，千里穷一瞬。",
      "君作兖山游，我止白田岸。登临预秋约，山川资壮观。",
      "《骊驹》一以歌，萍梗忽中断。后会知何时，归途期百顺。",
      "行行各勉旃，莫负青丝鬓。"
    ]
  },
  {
    "id": "adcfe4db92601dc3436f18d8e894a7bc",
    "title": "观退朝诸公",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "垂杨覆御河，辇路绿生波。",
      "行马鸣金勒，林鸦散玉珂。",
      "天垂三殿迥，人下五云多。",
      "共有苍生虑，吁谟定若何。"
    ]
  },
  {
    "id": "adcfe4db92601dc3aebe5deee076fef4",
    "title": "本深闱试甫出即欲南归诗以送行",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "相送巴陵客，金门昨上书。",
      "残春临驿路，归思逐江鱼。",
      "乡国干戈后，文章涕泪余。",
      "只应松菊在，犹足老樵渔。"
    ]
  },
  {
    "id": "adcfe4db92601dc3db2e29369d828249",
    "title": "十六日盱眙度山趋河上桥",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "昨朝湖外望，远黛一眉弯。",
      "今日山边度，重冈百折间。",
      "修篁纷碧绿，浅水细回环。",
      "处处门前犊，为农羡汝间。"
    ]
  },
  {
    "id": "adcfe4db92601dc362d3121c852eda66",
    "title": "扬州",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "二月烟花奈客行，小红桥外雨初晴。",
      "最怜明远伤时后，犹有隋家水调声。",
      "六代山河残雪尽，早春城郭绿杨生。",
      "千秋呜咽邗沟水，入世樊川别有情。"
    ]
  },
  {
    "id": "adcfe4db92601dc3d11bcfd8e4814979",
    "title": "何子贞前辈见访予适未下直却柬",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "锦里先生来呼门，痴儿走避仆僮喧。",
      "能随鸥鹭寻花竹，苦忆嘲诙接笑言。",
      "万里诗篇携蜀栈，几人鸾凤共清尊。",
      "鸡栖骑马归偏晚，独对荷盘数雨痕。"
    ]
  },
  {
    "id": "adcfe4db92601dc39d3ff53c044992b4",
    "title": "舟至邵伯镇",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "浩浩长流日夜东，秋风落照倚孤篷。",
      "豺狼市上余兵在，虾菜街前百室空。",
      "几辈长官雄剑佩，连村子弟自刀弓。",
      "湖西白浪天无际，还有青山待醉翁。"
    ]
  },
  {
    "id": "adcfe4db92601dc3e77aa070ff7160e5",
    "title": "辛未五月之朔张孝达太史潘伯寅侍郎集诸名士于龙树院为蒹葭簃雅集图人各有诗南海桂皓庭儿子皆与焉皓庭来金陵索为诗",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "高槐深柳蔼风烟，胜事城南思渺然。",
      "帝里春光犹杜曲，秦淮明月自尊前。",
      "每怀丹禁多华发，又看青云接妙年。",
      "四海晁张同辈少，诗成吟与小斜川。"
    ]
  },
  {
    "id": "adcfe4db92601dc3616addf42a44df98",
    "title": "无锡泊舟望慧山",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "山色依篷窗，落帆对修岭。",
      "蜿蜒九龙山，岚霏卧幽静。",
      "楼观栖远椒，松竹掩人境。",
      "石路林间暝，霞姿天外永。",
      "缚屐勇难贾，登高迹谁省。",
      "清泉初出山，雪瓯堪瀹茗。",
      "坐久夜波生，疏钟白云冷。"
    ]
  },
  {
    "id": "adcfe4db92601dc3366adcf7ffda83b5",
    "title": "晚由月湖出大江顺风抵瓜州宿",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "枯芦鸣萧萧，布帆使其半。",
      "腾波渺长空，激箭失近岸。",
      "焦山金碧城，回首犹照烂。",
      "云表妙高台，楼观屹霄汉。",
      "南徐树若浮，北固青欲断。",
      "恋奇目无留，回睇神屡眩。",
      "渺焉千里轻，安得凌汗漫。",
      "落帆向渡头，镫火瓜洲宴。"
    ]
  },
  {
    "id": "adcfe4db92601dc312418d6f302ae573",
    "title": "雨后",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "微雨窗外过，庭柯出新沐。",
      "槛户依春风，疏帘纳余绿。",
      "气候乘滋长，生机日葱蔟。",
      "玩时适旷衷，感物触遥目。",
      "我有涧中芦，南薰已芳馥。",
      "白云不出山，依依在曾麓。"
    ]
  },
  {
    "id": "adcfe4db92601dc3262145aecb82069b",
    "title": "短歌赠汪孟慈员外",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "藏书十万卷，不能疗朝饥。仕宦二十年，妻孥犹餔糜。",
      "日种梅花夜读史，世间贤者宁有此。汪侯汪侯勿复愁，荦华富贵东流水。"
    ]
  },
  {
    "id": "adcfe4db92601dc3b84f3eafbbbb41b1",
    "title": "江上草堂歌",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "我家江上旧草堂，七月八月莼菜香。",
      "秋江老翁烧楚竹，生致团脐黄抱壳。",
      "朅来长安饱黄尘，门外白鸥笑杀人。",
      "有田有田龙山麓，春收大麦夏收菽。",
      "苍头酿酒真珠红，长腰晚炊白胜玉。",
      "负锄释手还承欢，金圭无分老亦足。",
      "窗前老梅腹如槎，年年盛放霜中花。",
      "花开扑地啄红玉，小禽踏枝一身绿。",
      "长安秃柳黄垂丝，江上青山风雨时。"
    ]
  },
  {
    "id": "adcfe4db92601dc37aab8a8d7247ca9a",
    "title": "艾至堂北度雁门图",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "雁飞不度橐驼愁，青山千仞截马头。",
      "儒衣七尺北风疾，白日欲落关山秋。",
      "单于台高陵白楼，长城故鬼鸣啾啾。",
      "阴山小儿汗血马，关弓欲射南幽州。",
      "武灵结怨几千载，边头战血腥髑髅。",
      "圣人飞龙起东极，手挽扶桑拓西北。",
      "阴方侍子知诗书，燕支妇女好颜色。",
      "齐纨鲁缟推小车，客行饮酒餐羊酥。",
      "出门万里不持刃，三关比户悲危途。",
      "仲宣从军自愁思，班超投笔徒区区。",
      "书生来游壮士卧，题诗石壁蛟龙纡。"
    ]
  },
  {
    "id": "adcfe4db92601dc310d304ed4d7106f5",
    "title": "漓江行送苏虚谷同年还桂林兼怀龚茂田",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "君不见漓江江水零陵来，虞山鸣玉千潆洄。桂岭青青接绣岭，水光倒射马王台。",
      "人家都在碧峰下，万松不动鸣如雷。君家此中结茅屋，青山四时落酒杯。",
      "饮酒但醉不愿醒，漓江江水新泼醅。何为舍此不为乐，短衣匹马随尘埃。",
      "尘埃自古长安市，五侯第宅连云起。知君腹中经世书，少年自欲干天子。",
      "如何不见曲阳侯，咫尺仍落铜龙楼。驽骀嘶风饱食粟，骅骝日暮饥垂头。",
      "幽州十月初见雪，城南草尽北风烈。沙头送客双玉瓶，骊驹蹴冰四蹄热。",
      "漓江江水眼中好，但恐照人颜色老。扁舟一去真浩然。",
      "瘦马三年欲自怜。我家浙东更千里，梦魂夜逐栝溪水。",
      "今君归随秋雁飞，到家已及春风始。春风春水生菰蒲，漓江江水如五湖。",
      "玻璃汩㶁三百顷，为君一洗尘衣裾。碧桃作花柳绵白，飘然又醉山中庐。",
      "尔时不觉开口笑，世间万事徒区区。灵川老龚好诗句，别来一载今何如。",
      "诸君自尽故乡业，未知亦思故人无。漓江江水双鲤鱼，几时寄我空中书。"
    ]
  },
  {
    "id": "adcfe4db92601dc3c6819db431673aab",
    "title": "华山云送袁翼臣归华阴",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "君卧华山云，我饮瓯江春。千山万山不相见，一朝握手长安尘。",
      "长安尘土牛马走，落落相看意殊否。君言昔居华山巅，自扫落花住五年。",
      "明星玉女井，手搴十丈莲。黄河一线云间来，走入怀抱如空烟。",
      "松花酿酒酌十斗，醉呼李白看青天。丹砂不就不足惜，奈何堕作马上客。",
      "客居蓬蒿青没门，可怜但遭俗眼白。我亦误落尘埃间，夜梦往往居青山。",
      "金齑玉脍不知爱，只有白鸥怜人顽。燕山六月火云厚，芦沟桥边万行柳。",
      "下马折柳枝，上马看君走。柳枝婀娜风吹衣，千山万山独回首。",
      "今君仍卧华山云，华山云亦长随君。三花玉树行可食，群仙笙管空中闻。",
      "却看明月云台上，记得相思有故人。"
    ]
  },
  {
    "id": "adcfe4db92601dc381c51f71cf8acb67",
    "title": "夜中过召伯湖",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "暝色亘苍烟，鸣榔去未已。",
      "逝鸟没无踪，前途尚几里。",
      "四顾但溟蒙，那复辨洲沚。",
      "却望三星垂，惨淡白在水。",
      "客行涉江湖，性命委舟子。",
      "夜深鼋鼍宫，岂无波浪起。",
      "篷背闻高歌，和者在柁尾。",
      "危肠聊暂宽，中宵屡忧喜。"
    ]
  },
  {
    "id": "adcfe4db92601dc31f105debe73161f4",
    "title": "渡江",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "高帆挟风色，我行凌长江。",
      "金焦碧相映，北固遥苍苍。",
      "蛟龙跋怒浪，燕雀去未央。",
      "中流快雄览，客怀慨以慷。",
      "大江限南北，终古阳侯狂。",
      "英雄昔割据，恃此为保疆。",
      "本朝驭炎极，亲军留劲良。",
      "承平二百载，万里澄扶桑。",
      "岛夷昔逆命，长风驱危墙。",
      "机船突淞口，炮火惊维扬。",
      "当关万貔虎，昔壮今何恇。",
      "将军苦逃死，敛兵撄城隍。",
      "遂令藩卫撤，开门纳豺狼。",
      "何来万鬼雄，啸笑钟山阳。",
      "悬军入死地，兵法非所详。",
      "安得习流士，据险扼其吭。",
      "奈何事机误，重使毒焰张。",
      "来时望即走，去乃饱自扬。",
      "岂必天险异，或非人谋臧。",
      "至今兵死血，浊浪犹玄黄。",
      "哀歌投江水，风悲波浪浪。"
    ]
  },
  {
    "id": "adcfe4db92601dc37d8f36d88fe5f383",
    "title": "今昔行赠徐惇士同年",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "忆昔与君初相见，谢公亭上花如霰。永嘉三月春满城，鸣鸠乳燕皆新声。",
      "我来看花日百匝，回鞭走马如流星。东山下瞰一千尺，直上绝顶吹玉笙。",
      "鹭鸾惊起隔江浦，片片飞落梨花轻。挂帆遂向钱塘去，日日南风共征路。",
      "夜深看月严陵滩，走上钓台更百盘。狂歌击石吊皋羽，江风飒飒吹我寒。",
      "十千买醉吴山顶，杭州蝼蚁聚万井。吴山山头多白去，下渡江水如鱼鳞。",
      "夜梦骑鲸掠蛟脊，双脚蹴破银涛浑。西湖六月红藕花，扁舟逐浪随倾斜。",
      "橹声轧轧入花里，绿酒色变如春霞。归来满街踏明月，更逐弦管寻吴娃。",
      "君也去作集贤客，我亦长安来射策。春明门外复相见，不惜黄金出游剧。",
      "城南花事何芬芒，牡丹芍药与海棠。杨花满地逐马尾，十日换却金缕黄。",
      "陶然亭子高出城，坐望西山生夕阳。我醉题诗在高壁，淋漓淡墨时低昂。",
      "坐使才名落燕市，亦有旁人笑我狂。是时与君日游宴，是时意气谁不羡。",
      "逡巡金马门，天子不召见。君也归耕南山田，我尚长安市上眠。",
      "我迷不识江南路，望远愁绝蓟门烟。十年游倦思乡里，扁舟依旧向沧海。",
      "谢公亭前复见君，醉我笑斫鲤鱼尾。看花犹看昔年红，相向但怜鬓毛改。",
      "乘兴招我玉虹游，平湖水绿生清秋。船船打鼓斗龙尾，红妆照水鸳鸯羞。",
      "我戏掉舟入其里，小娃三五妖回头。我笑向君复拍手，相约明朝更载酒。",
      "酒间却复愁蹉跎，十年陈迹空摩挲。当筵话旧自历历，可惜亦如东流波。",
      "流波不相待，促戚空尔为。即今握手不为乐，别离他日徒相思。",
      "况复君家山水好，千峰雁荡季云表。明妆玉女笑向人，下映空潭何窈窕。",
      "且当为君十日留，乘风东去观泷湫。洞庭鹅黄天马驹，是时与君同醉，虚空缥缈之飞楼，不知何处复有人间愁。"
    ]
  },
  {
    "id": "adcfe4db92601dc396ad2a267a9752fd",
    "title": "华秋岳画苏子瞻夜游承天寺访张怀民润臣索诗",
    "authorName": "孙衣言",
    "authorId": "adcfe4db92601dc3155fa0955fa9e41b",
    "dynasty": "清",
    "content": [
      "世间白日争红尘，那识人境有清绝。",
      "黄州秃翁物外游，令我喜对华岩笔。",
      "西掖官居蓬岛寒，门前写影万琅玕。",
      "尽日清风无客至，今宵明月与谁看。"
    ]
  },
  {
    "id": "adcfe4db926338a3d1aebfadf8fd8db5",
    "title": "和京江相国西郊偕行原韵",
    "authorName": "李光地",
    "authorId": "adcfe4db926338a381c650cafc6709bf",
    "dynasty": "清",
    "content": [
      "长信晓钟稀，白露涂寒楚。",
      "百执起居罢，归蹄乱禾黍。",
      "裴公未绿野，即辰欢啸侣。",
      "池荷明夏残，河杨结风绪。",
      "谁忝京洛行，追陪惭马吕。",
      "提拂念衾裯，倾输忘龃龉。",
      "席地醉香醪，从庖纷菜茹。",
      "亮节当朝钦，高标暇日举。",
      "芳音难属和，循诵祇含咀。"
    ]
  },
  {
    "id": "adcfe4db926338a3d8e880c942462428",
    "title": "读书有感",
    "authorName": "李光地",
    "authorId": "adcfe4db926338a381c650cafc6709bf",
    "dynasty": "清",
    "content": [
      "西土有虎贲，于越聚君子。",
      "不逾三六千，国甲岂尽此。",
      "此其腹心者，熊罴不二士。",
      "然后亿万多，无难臂指使。",
      "我论读书方，要道亦云尔。",
      "泛滥同飘风，精熟乃根底。",
      "汉人重专经，宋人务穷理。"
    ]
  },
  {
    "id": "adcfe4db926338a3d83cbb0607f7f378",
    "title": "榕村",
    "authorName": "李光地",
    "authorId": "adcfe4db926338a381c650cafc6709bf",
    "dynasty": "清",
    "content": [
      "卜筑三经前，落成三纪后。",
      "游宦如涉波，邈不知其久。",
      "榕树加远条，杂植颇阴黝。",
      "涧水无消添，稍复导源首。",
      "抗榭观遥山，辟亭通四牖。",
      "前轩及南舍，皆俯鲁侯茆。",
      "为此将藏修，不量倡士友。",
      "薄遽遂周星，行复朝北斗。",
      "匪我老未休，命有驿神守。"
    ]
  },
  {
    "id": "adcfe4db92642ff13952c78d2ad504b6",
    "title": "秋胡行",
    "authorName": "王李氏",
    "authorId": "adcfe4db92642ff1d1457b72d1457b72",
    "dynasty": "清",
    "content": [
      "灼灼闺中妇，猗猗陌上桑。采桑攀柔条，殷勤纤手将。",
      "良人久不归，忧思潜断肠。倾筐置路侧，四顾方彷徨。",
      "朅来谁氏子，展睇希容光。挥金却不顾，凛凛惊豪强。",
      "洗耳向泉水，澄神归家堂。孰意佻达子，即是轻薄郎。",
      "郎行薄如水，妾心皎如霜。五年久契阔，婉娈含春芳。",
      "窃谓托高义，白首偕我臧。如何乖中道，不念倚闾望。",
      "慷慨赴清波，决烈箴愚狂。慷慨固可嘉，决烈亦有妨。",
      "陷夫负隐慝，终身为不良。慈姑意斯时，创痛如撄芒。",
      "万一遭颠覆，岂非贻之殃。《终风》悼昏暴，先君思不忘。",
      "何不少隐忍，予以补救方。美人蹈勇士，意气何激昂。",
      "寄言闺中人，于此宜精详。"
    ]
  },
  {
    "id": "adcfe4db926a7ee0c35d7865355ff9e5",
    "title": "一如仁兄长余数岁，与余契洽。文宗理法，教恤单寒，至于晓露移花，春风啜茗，其馀事也。去岁古稀称庆，同人寿君者多寿以诗，君亦作诗自寿。谨次原韵呈政。时在戊寅菊月",
    "authorName": "祝誉彬",
    "authorId": "adcfe4db926a7ee0d1457b72d1457b72",
    "dynasty": "清",
    "content": [
      "道衍河汾满座春，陶成后学仰经神。",
      "心兵斗垒才真捷，腹稿联篇语贵新。",
      "鸠杖轻扶尊国老，皋比常拥护金身。",
      "眉齐鸿案成仙眷，亲见麻姑鸟爪伸。"
    ]
  },
  {
    "id": "adcfe4db926a7ee0c35d786508aeb2cc",
    "title": "一如仁兄长余数岁，与余契洽。文宗理法，教恤单寒，至于晓露移花，春风啜茗，其馀事也。去岁古稀称庆，同人寿君者多寿以诗，君亦作诗自寿。谨次原韵呈政。时在戊寅菊月",
    "authorName": "祝誉彬",
    "authorId": "adcfe4db926a7ee0d1457b72d1457b72",
    "dynasty": "清",
    "content": [
      "栽培花国庆长春，名胜游观别有神。",
      "笏拄吴山芒屩健，茶烹定麓石泉新。",
      "林壬锡羡朋三寿，算亥添筹字六身。",
      "会见阶前珠树秀，扶摇共盼蛰龙伸。"
    ]
  },
  {
    "id": "adcfe4db926d49bf0d71c075d34c8d28",
    "title": "郭外春游",
    "authorName": "高延第",
    "authorId": "adcfe4db926d49bfd1457b72d1457b72",
    "dynasty": "清",
    "content": [
      "清风引游骑，出没翠崖间。",
      "老树欹仍直，幽禽语自闲。",
      "寻溪初得路，停策再看山。",
      "却背斜阳去，严城欲上关。"
    ]
  },
  {
    "id": "adcfe4db926d49bfd9a501b4dd1941cc",
    "title": "住马道闻雁",
    "authorName": "高延第",
    "authorId": "adcfe4db926d49bfd1457b72d1457b72",
    "dynasty": "清",
    "content": [
      "萧条旅舍欲三更，残月初开屋角明。",
      "一夕霜砧催客梦，千山风树动秋声。",
      "飞腾宝气看长剑，枨触吟怀对短檠。",
      "关塞迢遥惊岁晚，南来群雁正纵横。"
    ]
  },
  {
    "id": "adcfe4db926d49bf8b801ad0b8ad4ac4",
    "title": "唐韦南康郡王纪功碑",
    "authorName": "高延第",
    "authorId": "adcfe4db926d49bfd1457b72d1457b72",
    "dynasty": "清",
    "content": [
      "天宝失御隳乾纲，四海摇荡无完疆。",
      "西南门户恃巴蜀，吐蕃些蛮长称强。",
      "绳桥西山几挞伐，泸戎邛笮烦边防。",
      "南康秉钺布威信，臣服南诏降西羌。",
      "官军深入维保路，婴笼执缚同驱羊。",
      "烽火衰息振雕敝，置渠修堰勤耕桑。",
      "当时功名推第一，赐以异数称勋王。",
      "至尊亲为染宸翰，纪功勒石词辉煌。",
      "此邦自昔号难治，错杂夷夏参伧荒。",
      "年来盗贼起闾里，跳刀走戟纷螟蝗。",
      "贯穿城郭谒长吏，牙纛避道人走藏。",
      "幺䯢鼠子已如此，洪流忽溃焉能当。",
      "摩挲此碑重叹息，救时之才亦难得。",
      "豺狼塞道狐夜嗥，未暇作诗歌乐职。"
    ]
  },
  {
    "id": "adcfe4db926d49bf5e6e567d2ea25209",
    "title": "观嘉陵江涨",
    "authorName": "高延第",
    "authorId": "adcfe4db926d49bfd1457b72d1457b72",
    "dynasty": "清",
    "content": [
      "幽居长闭门，苦被城郭束。",
      "朅为郊外游，聊寓川上目。",
      "时值秋水涨，势若海波蹴。",
      "混混万象涵，悠悠千古速。",
      "遥观失崖涘，俯挹荡尘俗。",
      "轻烟沙际起，归鸟时相逐。",
      "何当拿扁舟，长伴鸥鹭宿。"
    ]
  },
  {
    "id": "adcfe4db926d49bf5919cf0ec2cdf57c",
    "title": "蕲州晓起书所见",
    "authorName": "高延第",
    "authorId": "adcfe4db926d49bfd1457b72d1457b72",
    "dynasty": "清",
    "content": [
      "扁舟西来傍山宿，山云横江压船腹。晓来忽失江上山，浮空一握青孱颜。",
      "云移波动山失据，白云载山欲俱去。山云变灭岂有常，白羽片片随风扬。",
      "推篷回望忽无迹，青峰飞堕船之旁。我叹山色佳，还为山作计。",
      "峰蹲岳峙好自立，无为出云以自蔽。"
    ]
  },
  {
    "id": "adcfe4db9298a92b635652133aca7e96",
    "title": "八月十五夜",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "把酒邀明月，清光遍薜萝。",
      "芙蓉秋水寂，丛桂小山多。",
      "一雁归湘楚，繁星点绛河。",
      "虚堂弦索静，独和《越人歌》。"
    ]
  },
  {
    "id": "adcfe4db9298a92b94270d66668d73b7",
    "title": "忆莱子杂诗",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "时复寻春郭，烟光纵目宽。",
      "山姿浓大泽，潮势汨三韩。",
      "小立抛藤杖，微吟侧箨冠。",
      "一樽石冻酒，未厌海风寒。"
    ]
  },
  {
    "id": "adcfe4db9298a92be4bf32d0a908b3c6",
    "title": "禾中作",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "江城还槜李，望古一踟厨。",
      "老寺裴休宅，春沙范蠡湖。",
      "远烟明渚鸟，斜日冷樯乌。",
      "太息东流水，年年浸绿芜。"
    ]
  },
  {
    "id": "adcfe4db9298a92b2ac1f52ae7932098",
    "title": "胡明景帝陵",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "景皇决策仗于公，定变支危社稷功。",
      "南内已殊渊圣没，绝沟何意鲁昭同。",
      "玉鱼杀礼虚幽寝，苍鼠惊人窜败丛。",
      "莫向空山纷感慨，十三陵树各悲风。"
    ]
  },
  {
    "id": "adcfe4db9298a92b3ba30b3778b38067",
    "title": "上党",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "雄藩上党古今名，形胜居然未易京。",
      "南睨河山全觉下，宵看星汉只疑平。",
      "义阳千载仍祠庙，夹寨当年剧战争。",
      "足底黑云天下脊，几朝车马赤霄行。"
    ]
  },
  {
    "id": "adcfe4db9298a92b5227b338f9808648",
    "title": "赠张篑山学士",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "铜龙晓色破层阴，羡尔批鳞意独深。",
      "言听便为天下福，计违不负一生心。",
      "他时舄奕看青史，此日辉光烛翰林。",
      "我亦握兰东省客，浮沉徒愧二毛侵。"
    ]
  },
  {
    "id": "adcfe4db9298a92b8a438633494c4d2b",
    "title": "赋得丹凤城南秋夜长",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "丹凤城南秋夜长，关河寒近落微霜。",
      "那须锦字论长恨，自有清砧教断肠。",
      "破衲沙头鸿欲去，拂云堆上草初黄。",
      "伤心不及城边月，犹照卢家玳瑁梁。"
    ]
  },
  {
    "id": "adcfe4db9298a92b1470a9b0df8a09b4",
    "title": "庭梅",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "索笑怜窗晓，流光照砌春。",
      "那须江上见，宛似弄珠人。"
    ]
  },
  {
    "id": "adcfe4db9298a92be1d6be9781c9fc1a",
    "title": "石门县",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "落日石门路，语溪明夕波。",
      "女墙才几尺，一半入藤萝。"
    ]
  },
  {
    "id": "adcfe4db9298a92b1376e5868f8a61e3",
    "title": "绝句",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "记得佳辰吊汨罗，客怀长昼费销磨。",
      "朅来夕院愁如洗，为听兰娘一曲歌。"
    ]
  },
  {
    "id": "adcfe4db9298a92b577ffd0bb9716715",
    "title": "题龚半千画为周栎园侍郎",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "石门积雨黯层峦，鸦路苍苍万木攒。",
      "为忆秋风吹老屋，孤情着意写荒寒。"
    ]
  },
  {
    "id": "adcfe4db9298a92b90833df8b6989b81",
    "title": "寄季弟贻上",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "离居足忧端，忽忽苦无怿。",
      "暌违感至今，提携念在昔。",
      "执手既未卜，所愿眠食适。",
      "顷者家邮至，言汝资药石。",
      "置书坐沉吟，芒芒中怀迫。",
      "移时取竟读，书言颇详覈。",
      "比当发使时，汝体业已泽。",
      "恐为虚见慰，此意苦难逆。",
      "丛杂缄牍末，最后得手迹。",
      "把读语良符，笔势更奕奕。",
      "终古魂梦淆，连宵役精魄。",
      "翘首望南云，安得双羽翮。",
      "送我置汝傍，睹汝肥与瘠。"
    ]
  },
  {
    "id": "adcfe4db9298a92b5adf413e6e80f664",
    "title": "次贻上用坡公东府雨中别子由韵",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "白沙洲畔树，年时记别汝。",
      "岁晚江城阴，风凄如欲雨。",
      "去当南雁时，不待雁同归。",
      "离居复多难，徒尔思前期。",
      "叹息重叹息，兄弟等过客。",
      "几番约连床，欻若湘灵瑟。",
      "秋来雁又飞，题诗附尔行。",
      "晨风零雨外，脉脉十年情。"
    ]
  },
  {
    "id": "adcfe4db9298a92b4fe821c8c9e7b5a8",
    "title": "长平坑歌",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "虎狼之秦胡不仁，锐头小儿服振振。劫灰更促括也将，一战赵垒成埃尘。",
      "白骨岳积四十万，至今此地无青春。丹河水绕发鸠麓，指点当年赵兵衄。",
      "土人往往坑旁耕，拾得残戈或断镞。镞头长以寸，戈头长以尺。",
      "持将磨向丹河沙，古血犹腥土花赤。省冤谷接武安台，南来遗迹仍崔嵬。",
      "应共髑髅山下月，夜深同对鬼磷哀。"
    ]
  },
  {
    "id": "adcfe4db9298a92b3aaa9adcab86520e",
    "title": "飞龙宫行",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "临淄此地曾潜龙，倜傥颇有文皇风。夜半入宫星如雨，乾坤再辟成奇功。",
      "十有一祀帝业崇，耀武太原临河东。中经上党鸾雍雍，凝笳清跸临旧宫。",
      "眷言顾之拟沛丰，问疾赐酺欢无终。易以嘉号志所从，更闻金桥谣儿童，羊头山翠当朝宗。",
      "勒兵三十万，旌旗千里重。陈吴作绘燕公颂，潞州别驾堪豪雄。",
      "乾符坤珍一十九，并与兹邸传无穷。龙漦降庭蛇起陆，龙入蜀江作鱼服。",
      "雨黑延秋乌语哀，月明南内弦声促。阿荦凶狡阿环骄，何术豢龙同豢犊。",
      "渔阳尘压沉香栏，勿乃遥为故宫戮。噫吁嘻！飞龙宫，已寒烟，三郎魂魄何来还。"
    ]
  },
  {
    "id": "adcfe4db9298a92b99014301e19088af",
    "title": "诏罢高丽贡鹰歌",
    "authorName": "王士禄",
    "authorId": "adcfe4db9298a92bbc573864a0f3601d",
    "dynasty": "清",
    "content": [
      "真人御极临八荒，百蛮九译皆享王。西旅之獒越裳雉，贡物各各因其方。",
      "海东俊鸟好毛质，铁爪金眸猛无匹。九都作贡来天家，特受韝旋佐罘罼。",
      "晾鹰台上秋天高，刈兰驱兽行蒐苗。羽骑骖驔翠华至，星旃云罕纷周遭。",
      "蒙鹖射熊未足羡，跋犀殪兕劳遮邀。是时摘绦试一纵，万人昂首瞻青霄。",
      "飞鸟狡兔失巢窟，委身洒血填君庖。至尊往往动颜色，玉虬回辔鸣萧萧。",
      "柔远犹然勤睿旨，诏罢奇毛自今始。行苇兼存践履慈，茁葭漫赋春田美。",
      "圣神举动殊寻常，此事悠悠古谁比。君不见虬髯天子英雄人，佳鹞犹遣怀中死。"
    ]
  },
  {
    "id": "adcfe4db929f2d8e24dc15a98c36778f",
    "title": "和汪芗圃丈甲寅元日题门韵",
    "authorName": "冯宬",
    "authorId": "adcfe4db929f2d8ed1457b72d1457b72",
    "dynasty": "清",
    "content": [
      "地僻真教远市嚣，何曾爆竹听终宵。",
      "年随马齿骎骎长，事共鸿泥渐渐消。",
      "是处朝正沸车马，何人曲宴隔云霄。",
      "无端振触春明梦，如此韶光度寂寥。"
    ]
  },
  {
    "id": "adcfe4db929f2d8e351aaa4f82a6a6a4",
    "title": "秋日同金手山孙小兰游法源寺和手山韵",
    "authorName": "冯宬",
    "authorId": "adcfe4db929f2d8ed1457b72d1457b72",
    "dynasty": "清",
    "content": [
      "时烟一碧散林霏，马首西山对翠微。",
      "稍待朋曹问黄菊，莫论人海化缁衣。",
      "沧桑几劫唐余刹，身世都空汉上机。",
      "堪叹华亭老居士，僧庐息影竟忘归。"
    ]
  },
  {
    "id": "adcfe4db92acb3d9dbe599290be3b064",
    "title": "村居",
    "authorName": "朱雍模",
    "authorId": "adcfe4db92acb3d9e1696007231141b3",
    "dynasty": "清",
    "content": [
      "村绕菰田僻，门依竹埒斜。",
      "一泓沈碧树，三径上秋花。",
      "岂是高人宅，犹然野老家。",
      "年来菊篱外，亦复艺桑麻。"
    ]
  },
  {
    "id": "adcfe4db92acb3d9c580976e3711e0c2",
    "title": "不寐",
    "authorName": "朱雍模",
    "authorId": "adcfe4db92acb3d9e1696007231141b3",
    "dynasty": "清",
    "content": [
      "浦口船还系，江头雁已归。",
      "秋林欹一枕，万籁发天机。",
      "咽露沙虫苦，窥窗海月微。",
      "凉宵清不寐，无梦到柴扉。"
    ]
  },
  {
    "id": "adcfe4db92afadc0f7645add956fca0a",
    "title": "大行太皇太后挽辞",
    "authorName": "郭琇",
    "authorId": "adcfe4db92afadc07e2305220efbe980",
    "dynasty": "清",
    "content": [
      "弥留鸾驭日，遏密万方齐。",
      "地惨冰封树，天寒雪作泥。",
      "凤归缑岭北，月落蓟城西。",
      "天子居庐久，烟迷柳外堤。"
    ]
  },
  {
    "id": "adcfe4db92afadc0f7645add72e665ba",
    "title": "大行太皇太后挽辞",
    "authorName": "郭琇",
    "authorId": "adcfe4db92afadc07e2305220efbe980",
    "dynasty": "清",
    "content": [
      "枢星不复见，犹自恋慈帷。",
      "抚有河山胜，长含风木悲。",
      "璇宫香未散，珍膳视无期。",
      "依旧春光遍，青芝发九枝。"
    ]
  },
  {
    "id": "adcfe4db92c8fa04212eb1acff3433e0",
    "title": "秋思",
    "authorName": "温训",
    "authorId": "adcfe4db92c8fa04d1457b72d1457b72",
    "dynasty": "清",
    "content": [
      "流萤点点度高楼，楼上西风雁唳愁。",
      "月影荒凉孤客梦，笛声横裂四山秋。",
      "梧桐露冷萧萧落，星斗天寒作作流。",
      "关塞苍茫望不极，几人齐唱大刀头。"
    ]
  },
  {
    "id": "adcfe4db92c8fa0487f82d8293a58276",
    "title": "二月二日作",
    "authorName": "温训",
    "authorId": "adcfe4db92c8fa04d1457b72d1457b72",
    "dynasty": "清",
    "content": [
      "雨歇静群绿，微风向晚柔。",
      "野村寒瓦湿，炊烟郁不流。",
      "都养亦何事，鹤立望江头。",
      "沙平白若雪，水净碧于油。",
      "竹坞喧栖鸟，樵径见归牛。",
      "几年劳远役，及兹始息陬。",
      "素心澹无著，山斋洁以幽。",
      "拟伴荷锄老，社事宴春秋。"
    ]
  },
  {
    "id": "adcfe4db92c8fa041413f5e0156073fa",
    "title": "碧玉潭",
    "authorName": "温训",
    "authorId": "adcfe4db92c8fa04d1457b72d1457b72",
    "dynasty": "清",
    "content": [
      "古潭涵虚无，玉碧濯娟娟。",
      "洼然辟水府，疑有蛟龙蟠。",
      "苍山环其外，峭壁摩穹天。",
      "倒影下空洞，宿鸟不敢眠。",
      "黝黑湾澴底，欲没百丈弦。",
      "始信渊冥内，诸象杳无缘。",
      "画涵群峰静，夜浸星月寒。",
      "藤萝织翠缕，怪石吸惊湍。",
      "玄颜淡深碧，空际曳绿烟。",
      "造幽自太始，混沌劈其端。",
      "对此心神寂，炯然欲入禅。"
    ]
  },
  {
    "id": "adcfe4db92c8fa04f871227b41a6a715",
    "title": "远游吟",
    "authorName": "温训",
    "authorId": "adcfe4db92c8fa04d1457b72d1457b72",
    "dynasty": "清",
    "content": [
      "弱水西北流，滔滔去不息。人生莫远游，征途苍莽何终极。",
      "西莫上陇头山，陇头流水声凄寒。南莫下瞿唐峡，瞿唐峡上舟如叶。",
      "更闻邛峡坂九折，纵有骐骥行不得。雪山嵯峨高插天，行人见此凋朱颜。",
      "远游吟，苦悲心。君不见，田舍翁，守空谷，足局促。一生裹头不出门，室有儿孙仓有粟。"
    ]
  },
  {
    "id": "adcfe4db92c8fa04fec2e63f135650df",
    "title": "放歌送孙云帆归江右",
    "authorName": "温训",
    "authorId": "adcfe4db92c8fa04d1457b72d1457b72",
    "dynasty": "清",
    "content": [
      "君从西江来，曾否吸尽西江水。我居南海滨，南海珊瑚手曾采。",
      "五羊城中百尺楼，楼上有客长歌讴。昂然直入一奇士，要与此客同翱游。",
      "倾山倒海吐雄谈，谈豪不怕庸儿惭。有时酒国力争霸，齐盟狎主心非甘。",
      "忽而欲拔赤龙须，忽而欲驾奇肱车。异思幻化出天外，江东狾儿真吓余。",
      "我昔与君同上越王之高台，海天阴霾扫不开。狂歌大笑说霸王，黄屋左纛何壮哉！",
      "君乘牂牁万里涛，鼎湖星岩供调嘲。居然欲以傲狂客，心不能下思一鏖。",
      "昨日径登白云去，青天九龙挟风雨。安期招我入云中，翩翩鹤驾峰头驻。",
      "脚踏摩星岭，目极沧海波，波光万道掣金蛇。巨鳌如山，赑屃而鳌。",
      "拿我欲钓此鳌，惜无五十犗饵。徒咨嗟，归来诧君大快事。",
      "君言夜梦海神陈百戏，盍往观之遂吾志。北风一夜裂破屋，有母倚门望归速。",
      "人生行止岂自由，归去且谋升斗粟。我有宝刀三尺长，脱以赠君君束装。",
      "临行且为尽一觞，海天万里空青苍。"
    ]
  },
  {
    "id": "adcfe4db92c8fa04a610930765e4ead5",
    "title": "观音岩",
    "authorName": "温训",
    "authorId": "adcfe4db92c8fa04d1457b72d1457b72",
    "dynasty": "清",
    "content": [
      "苍崖千尺插江立，水府沈沈吹波急。",
      "太古何人刳石腹，天脐地肺相呼噏。",
      "我从峡山古寺来，探奇已觉心颜开。",
      "英州又复觏此景，坐见绝壑生风雷。",
      "山僧导我登古洞，磴道诘曲如入瓮。",
      "时当盛夏苦流汗，及到谾谾衣忽冻。",
      "青莲涌吐正中岩，大士踞之何巉巉。",
      "石乳倒垂参差出，轮囷其色皆黕黬。",
      "吁嗟岭外富灵窟，崆峒七星争突兀。",
      "不如此岩逼龙宫，清寒气已入山骨。"
    ]
  },
  {
    "id": "adcfe4db92de171846e99c1a3035569c",
    "title": "奉别丁家鸿陆羽",
    "authorName": "张在辛",
    "authorId": "adcfe4db92de1718d1457b72d1457b72",
    "dynasty": "清",
    "content": [
      "翩翩年少气如云，驰骤词坛姓字芬。",
      "自古文人皆记室，由来彩笔属参军。",
      "远方谋食长思母，作客辞家尚恋群。",
      "珍重河梁频执手，登车前路莫逡巡。"
    ]
  },
  {
    "id": "adcfe4db92de171882a5bb533296d4bf",
    "title": "寄新城王扶九",
    "authorName": "张在辛",
    "authorId": "adcfe4db92de1718d1457b72d1457b72",
    "dynasty": "清",
    "content": [
      "明湖霁色忆蒹葭，南北双桥看㟙华。",
      "正好重邀秋柳社，中原文献在君家。"
    ]
  },
  {
    "id": "adcfe4db92e4e4dad929bb214678fe06",
    "title": "蕨寄蓝玉霖",
    "authorName": "蔡世远",
    "authorId": "adcfe4db92e4e4da6a81681a4fa53be9",
    "dynasty": "清",
    "content": [
      "结宇南山下，蕨生不费钱。",
      "脆当春菜美，青入野盘鲜。",
      "小雨迟舒叶，东风欲放拳。",
      "莫云滋味薄，一熟动经年。"
    ]
  },
  {
    "id": "adcfe4db92f920549043c938629709bc",
    "title": "怀岳麓",
    "authorName": "张世浚",
    "authorId": "adcfe4db92f92054d1457b72d1457b72",
    "dynasty": "清",
    "content": [
      "忆昔携开士，闲游遍履踪。",
      "酌泉寻白鹤，咒石倚青松。",
      "远梵云中听，荒碑月下逢。",
      "北山空负却，仍是旧周颙。"
    ]
  },
  {
    "id": "adcfe4db92f9205408d8f764ef3ed70a",
    "title": "发衡山县",
    "authorName": "张世浚",
    "authorId": "adcfe4db92f92054d1457b72d1457b72",
    "dynasty": "清",
    "content": [
      "岳雨千峰暗，江天一棹开。",
      "鲤鱼风欲老，鸿雁影初回。",
      "几挟游山兴，仍虚作赋才。",
      "行踪定何日，重蹑白云隈。"
    ]
  },
  {
    "id": "adcfe4db92ffde1661c0f7ffc729a8f2",
    "title": "衡山舟中晓望",
    "authorName": "龚大万",
    "authorId": "adcfe4db92ffde16d1457b72d1457b72",
    "dynasty": "清",
    "content": [
      "长夜不成寐，船窗小月明。",
      "岸花醒酒气，人语落江声。",
      "作客经年惯，闲愁镇日生。",
      "又逢佳节近，惆怅故园情。"
    ]
  },
  {
    "id": "adcfe4db930720829b1c29c4274069af",
    "title": "山阴道上",
    "authorName": "许七云",
    "authorId": "adcfe4db93072082d1457b72d1457b72",
    "dynasty": "清",
    "content": [
      "翠亚层峦黯不分，嶙峋缺处露斜曛。",
      "石门涧道堆黄叶，萝屋花楼锁白云。",
      "人逐鸟飞经岭歇，风传樵语隔溪闻。",
      "秋衣拚湿寒山露，愁别仙源麋鹿群。"
    ]
  },
  {
    "id": "adcfe4db93072082e2f23ede38a28015",
    "title": "望夫石",
    "authorName": "许七云",
    "authorId": "adcfe4db93072082d1457b72d1457b72",
    "dynasty": "清",
    "content": [
      "山上白云影娟娟，山下水流声溅溅。",
      "有情云逐无情水，一去人间不复还。",
      "将身冻合水云汁，朝朝暮暮山头立。",
      "明月常明白日白，岭猿为尔啼于悒。"
    ]
  },
  {
    "id": "adcfe4db9311571acf76920b491d45b5",
    "title": "自大钱湖口赴吴兴",
    "authorName": "黄本骐",
    "authorId": "adcfe4db9311571ad1457b72d1457b72",
    "dynasty": "清",
    "content": [
      "晨光织渚客扬舲，睡起推篷倦眼醒。",
      "苕水半奁云外白，弁山一角雨中青。",
      "鱼吹枫叶霞明浪，人踏芦花雪满汀。",
      "七十二溇吟赏遍，菰城塔影望亭亭。"
    ]
  },
  {
    "id": "adcfe4db9311571acbfa86d490e1a374",
    "title": "雪行河北道中",
    "authorName": "黄本骐",
    "authorId": "adcfe4db9311571ad1457b72d1457b72",
    "dynasty": "清",
    "content": [
      "铜铃冻咽走征赢，九郡齐州眼底过。",
      "大雪宵飞埋白屋，层冰晓踏渡黄河。",
      "秋屯野聚饥寒少，古侠民留慷慨多。",
      "只有健儿间不得，天风凌厉射鴚鹅。"
    ]
  },
  {
    "id": "adcfe4db9311571ae4a995e27f107f84",
    "title": "秋日随兰坡先生游太虚洞",
    "authorName": "黄本骐",
    "authorId": "adcfe4db9311571ad1457b72d1457b72",
    "dynasty": "清",
    "content": [
      "兹州宅荒隅，夜郎郡拓旧。环城森峰峦，百顽罕一秀。",
      "平生丘壑癖，症结不可炙。探秋陪杖屦，徐行长者后。",
      "俯涧踏危埼，梯山仰丛岫。凌虚蹑洞天，呀然豁灵窦。",
      "失笑足音跫，譬彼幽人遘。螺悬一壳圆，蟾偃半月彀。",
      "烟藤萦垂屏，云花烂列绣。缩瑟来深窥，跌荡恣俯就。",
      "欹仄纡盘蛇，趫捷竞飞狖。践{景音}声彭觥，抠衣勇唧𠺕。",
      "𧮳閜中开张，邃若敞堂廇。无乃栖直鸾，时见扑仙鼬。",
      "辟钥游琅嬛，访砂到句漏。一呼狮吼林，四应牛鸣窌。",
      "滃岩岚气蒸，穿罅日光透。凝乳纷高低，怪石错左右。",
      "锐折笋尖枯，突磨笔颖瘦。如渴骥将奔，似燧象欲斗。",
      "壮严梵王髻，肿丑齐女瘤。卧虹忽横飞，一彴跨清溜。",
      "喷薄流琤潺，鞺鞳叶金奏。续竿深莫测，投块底谁究。",
      "怕惊蛰蛟眠，绿净未敢漱。乃知洞旷中，别有人间宙。",
      "嵌壁三残壁，飞动类篆籀。凤泊字消沈，螭拿趺皴皴。",
      "画肚昧波磔，𦧈牙脱句读。先生坐洞门，遥以手指授。",
      "刮藓命摩钞，古芬袭衫袖。曛钲挂岭低，暝练薄林凑。",
      "出洞循归涂，行行步仍留。回望郁苍苍，疏钟递灵鹫。"
    ]
  },
  {
    "id": "adcfe4db9311571af93a5b6d09467a26",
    "title": "新峰寺元钟",
    "authorName": "黄本骐",
    "authorId": "adcfe4db9311571ad1457b72d1457b72",
    "dynasty": "清",
    "content": [
      "苍云乱卷群山走，秋风声咽蒲牢吼。",
      "鞺鞳噌吰五百年，一钟野刹悬双纽。",
      "拭眼细读腰际铭，钗股缪篆半昏黝。",
      "上镌大德九年铸，五字差堪辨跟肘。",
      "我闻奇渥铁木儿，继统忽烈御九有。",
      "牛角河山风逐鹿，驹隙沧桑云幻狗。",
      "何如寸莛钟荒隅，山鬼夜拜头陀守。",
      "佛龛一镫青荧荧，欲去不去摩挲久。",
      "钟旁老衲坐微笑，云此何足夸不朽。",
      "开山旧有唐年钟，阳款阴识昧谁甘。",
      "锈深蒲鸽日留斑，声喑苍鲸秋闭口。",
      "古怀触我思茫然，寒箨萧萧下林薮。"
    ]
  },
  {
    "id": "adcfe4db9311571a54ef90732d4958c6",
    "title": "过九江望匡庐峰",
    "authorName": "黄本骐",
    "authorId": "adcfe4db9311571ad1457b72d1457b72",
    "dynasty": "清",
    "content": [
      "踉跄北归志不得，扁舟独棹过浔阳。",
      "匡君抗手远相迓，旗旄列仗排青苍。",
      "凌霄一炷炉烟直，窣地九叠云锦张。",
      "江流转转抱飞黛，窈窕影动晶奁光。",
      "喷薄有情吐奇秀，雕镵无语开混茫。",
      "谪仙永叔久不作，寂寥终古穷篇章。",
      "舟行回复绕山麓，云花帆叶随低昂。",
      "我爱看山山看我，怡然晤对神相忘。",
      "瀑帘千仞挂绝壁，耳根风籁鸣璁珩。",
      "安得一瓢日坐饮，涤荡积痞湔愁肠。",
      "前行灊霍秀遥峙，神风又借辞马当。"
    ]
  },
  {
    "id": "adcfe4db93125cc3bde64c6975fe41ee",
    "title": "观新历日",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "白头又见一年春，眯目愁看历日新。",
      "眼断辽天无过雁，心寒客籍少遗民。",
      "距程百里潮声远，寄恨千秋涕泪陈。",
      "出世固应难问世，勉修六度答君亲。"
    ]
  },
  {
    "id": "adcfe4db93125cc3d3a1db44f62d3a4b",
    "title": "移居吴中述怀",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "补写澹台墓上诗，黄花迎笑我来迟。",
      "扶衰怕履曾行迹，忏惑仍留最后痴。",
      "生处自应叹华屋，归飞犹复拣寒枝。",
      "登临换却看山服，幻尽烟云未觉奇。"
    ]
  },
  {
    "id": "adcfe4db93125cc3d3a1db44c7106a03",
    "title": "移居吴中述怀",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "结庐仍傍少城隈，七返须陀剩一来。",
      "树石无情能说法，松萝好在且衔杯。",
      "推愁远堕九州表，誓墓常衔万古哀。",
      "一卧从今凡几劫，揵椎声里鼾如雷。"
    ]
  },
  {
    "id": "adcfe4db93125cc3cdecc2954f7a40e0",
    "title": "和乙盦",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "愿海无边引领望，称情诗是大悲光。",
      "心惟一佛禅那境，书有多车惠子方。",
      "遍色空天谁乐国，送今古世只斜阳。",
      "众生计著常颠倒，才说兴亡已不亡。"
    ]
  },
  {
    "id": "adcfe4db93125cc3cdecc2957d3cd0cb",
    "title": "和乙盦",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "文字观为般若光，威音那畔秘难彰。",
      "杜鹃枝上相怜切，野鸭声中过去忙。",
      "平视风雷聊徙倚，寄生天地剧悲凉。",
      "萧萧坏劫惊砂里，时比诸天日月长。"
    ]
  },
  {
    "id": "adcfe4db93125cc3cdecc29557fcc0ef",
    "title": "和乙盦",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "奇观能生净眼花，分明定里到君家。",
      "大千一榻无离相，小别三春感物华。",
      "密印伽陀驱疠魅，高楼海日隐朝霞。",
      "希音可会稽生旨，商乱宫移一叹嗟。"
    ]
  },
  {
    "id": "adcfe4db93125cc3cdecc295c83e6ad2",
    "title": "和乙盦",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "朱户黏鸡岁事新，引年犹让古稀人。",
      "裴公座上夸年少，耆崛山中剩小身。",
      "悲喜澹忘聊适性，松风不问略相亲。",
      "六根解后仍非解，欲请如来更绾巾。"
    ]
  },
  {
    "id": "adcfe4db93125cc337b7b72a38d6b50e",
    "title": "伤乱",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "浮生未百年，遘乱何频数。",
      "我生未毁龀，戎马盈辇毂。",
      "天南远行迈，十载警猿鹤。",
      "五十始衰白，甘泉烽燧烛。",
      "六十解簪组，惨见邦国覆。",
      "出门无与语，浩歌泪盈掬。",
      "谓当忍饥寒，即此事耕凿。",
      "如何沴气缠，薪尽火犹伏。",
      "天运有循环，影响一何速。",
      "往返机上梭，得失一丘貉。",
      "独怜穷海民，举步荆棘触。",
      "念昔杜陵叟，麻鞋走南北。",
      "老病卧瀼西，犹闻两京复。",
      "渊明生不幸，甲子手亲录。",
      "归去掩荆扉，终老守松菊。",
      "晞发最激烈，醉碎石与竹。",
      "汐社联吟朋，题诗满杭睦。",
      "坐思荼蓼甘，暇想寒谷燠。",
      "九源洵通衢，漏茅亦华屋。",
      "劫风何足悲，秋阳未为酷。",
      "洗耳忧盗泉，息影愁恶木。",
      "千秋庾信哀，万古唐衢哭。"
    ]
  },
  {
    "id": "adcfe4db93125cc39d26f21082b1b6e2",
    "title": "题甘泉乡人冷斋读书图",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "二石儒林宗，高名继坡颍。",
      "家书七百通，学术商之稔。",
      "岳岳衎石翁，碑版照五岭。",
      "晚岁刊经说，传注遍收捃。",
      "参考阙其疑，雠校心惟谨。",
      "先生学尤力，万轴朱蓝靓。",
      "琳琅诸父贻，卷过南阳井。",
      "学海为上驷，文鉴亦神品。",
      "览观不自足，异籍频搜诇。",
      "经访公库本，韵求汲古影。",
      "吴郡怀杜诗，南阳忆耿秉。",
      "惟时藏书家，别下迹最近。",
      "振绮若拜经，一瓻乞通请。",
      "善本遇辄校，三史尤精审。",
      "缺漏补正义，杂揉理索隐。",
      "班有特斋藏，志取南雍本。",
      "副墨曾过录，细字目为首。",
      "嗟从雕搜兴，一书恒数锓。",
      "数曲亦已难，婪取那可尽。",
      "何况字句间，异同细已甚。",
      "半部蟫蠹馀，求之金百饼。",
      "书仓困检点，舟车艰载捆。",
      "奚如萃一编，朝夕便观省。",
      "肉弗义不遗，眉列目易醒。",
      "坐卧挟与共，得一馀可屏。",
      "先生老学官，辛苦仰寸廪。",
      "豪侈输绛云，浩翰谢千顷。",
      "徒以精力勤，敌彼金布赈。",
      "孤灯一对勘，百城俨吞并。",
      "平生苜蓿感，官斋颜以冷。",
      "犹闻念长安，千里致修脡。",
      "爰知友于笃，匪直文誉并。",
      "厚德族党钦，清芬子孙引。",
      "一帧六丁遗，宝视宗彝鼎。"
    ]
  },
  {
    "id": "adcfe4db93125cc3f6c06a1b4c511b73",
    "title": "后月蚀诗",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "我作《月蚀诗》，体效玉川子。客诵为胡卢，子言无乃俚。",
      "天空有闇虚，径直十万里。望舒经其间，如暍就阴翳。",
      "月体万里馀，妖蟆胡能噬。虾蟆既蚀月，应亦食大地。",
      "后土入蟆腹，含生将焉止。主人起谢客，大小何可泥。",
      "不闻瞿昙钵，滉漾容海水。亦有净名庐，狮座昆仑比。",
      "蚁穴擅侯王，蚊睫驰九轨。一粟容大千，大千一稊米。",
      "莫大于秋豪，天地乃至细。大块一馎饦，食者京垓秭。",
      "厥灵为裸虫，其蠢为蝼蚁。人虫又相食，巧历不可纪。",
      "胡独靳饥蟆，偶动子公指。我思虾蟆肠，清虚绝泥滓。",
      "既能吞曜灵，亦必有城市。虽无八极宽，应殊五浊世。",
      "蛣腹蟹为巢，马腹蛇作肆。螺腹素女游，鱼腹屈原喜。",
      "方当招饥蟆，厉斧凿其齿。逍遥彭亨中，绝胜掩藟梩。"
    ]
  },
  {
    "id": "adcfe4db93125cc33a912875a03c2cd3",
    "title": "乙盦以登高诗写寄又题后五言一首依韵酬答",
    "authorName": "李传元",
    "authorId": "adcfe4db93125cc3d1457b72d1457b72",
    "dynasty": "清",
    "content": [
      "朔风凄以栗，万物含春姿。",
      "冱阴一阳伏，三复朋来辞。",
      "升陵羡飞锡，秋气清不悲。",
      "一切为一刹，是说楞伽时。",
      "摇摇思过去，茫茫待来兹。",
      "介石具定性，林节无懦枝。",
      "时教泯义例，殊胜绝寻维。",
      "且复念欢会，把臂游轩羲。"
    ]
  },
  {
    "id": "adcfe4db9316c2392dd8d166ede05392",
    "title": "寒柝",
    "authorName": "苏宝书",
    "authorId": "adcfe4db9316c239d1457b72d1457b72",
    "dynasty": "清",
    "content": [
      "急柝深宵警，羁人梦欲惊。",
      "声传街十二，冷逼夜三更。",
      "入耳风初峭，关心月尚明。",
      "馀音流野外，断续和鸡鸣。"
    ]
  },
  {
    "id": "adcfe4db9316c2390b7418a3498ce0ff",
    "title": "拟谢灵运游南亭",
    "authorName": "苏宝书",
    "authorId": "adcfe4db9316c239d1457b72d1457b72",
    "dynasty": "清",
    "content": [
      "清景媚霁月，斜阳半翠微。",
      "白云叠巘崿，片片相因依。",
      "游子思故乡，千里眺郊畿。",
      "园禽知气候，池草生方菲。",
      "幸睹景物好，转觉年岁非。",
      "美人叹迟暮，伤心知者稀。",
      "安能驻华发，朱轮不西归。",
      "寄语同心客，无负此春晖。"
    ]
  },
  {
    "id": "adcfe4db9319e862e753acbd7d8a8235",
    "title": "雨窗漫兴",
    "authorName": "淳颖",
    "authorId": "adcfe4db9319e862d1457b72d1457b72",
    "dynasty": "清",
    "content": [
      "琴书堪慰客中身，山馆栖迟悟净因。",
      "间启半窗看暮雨，晚凉新绿最怡人。"
    ]
  },
  {
    "id": "adcfe4db9319e862e753acbddd64e7ed",
    "title": "雨窗漫兴",
    "authorName": "淳颖",
    "authorId": "adcfe4db9319e862d1457b72d1457b72",
    "dynasty": "清",
    "content": [
      "碧纱窗外午薰微，新绿当阶草渐肥。",
      "间曳紫蕉衫子坐，坐看蝴蝶过墙飞。"
    ]
  },
  {
    "id": "adcfe4db931f47ee2b42c0538a4ff3f9",
    "title": "冒雨邀友游竹溪",
    "authorName": "黄瑞超",
    "authorId": "adcfe4db931f47eed1457b72d1457b72",
    "dynasty": "清",
    "content": [
      "细雨廉纤步湿堤，招携胜侣入梵西。",
      "碍林碧障千竿竹，绕刹清流一曲溪。",
      "滴沥山泉珠液细，空蒙树色野云低。",
      "钟声傍晚铿馀韵，兴尽归来望转迷。"
    ]
  },
  {
    "id": "adcfe4db9339a731aa9146c39af18ec6",
    "title": "列岫亭晏坐有寄",
    "authorName": "严长明",
    "authorId": "adcfe4db9339a731b29eed44d860bd12",
    "dynasty": "清",
    "content": [
      "碌碌逢秋尽，亭林此暂过。",
      "江空闻雁少，木落见山多。",
      "忆彼元栖者，愁如远道何。",
      "绵绵思奉袂，无那洞庭波。"
    ]
  },
  {
    "id": "adcfe4db9339a73139e82dafd1d5291f",
    "title": "拜张白云先生墓",
    "authorName": "严长明",
    "authorId": "adcfe4db9339a731b29eed44d860bd12",
    "dynasty": "清",
    "content": [
      "徵士千秋有故坰，异时还宿少微星。",
      "南冠被絷怜江革，初服还家重管宁。",
      "海岛鱼龙空旧恨，墓门薇蕨至今青。",
      "士衡别有谈经愿，欲叩遗书向杳冥。"
    ]
  },
  {
    "id": "adcfe4db9339a731a6e9ba05629a0eb0",
    "title": "品外泉在方丈后汲饮成句",
    "authorName": "严长明",
    "authorId": "adcfe4db9339a731b29eed44d860bd12",
    "dynasty": "清",
    "content": [
      "幽泉如真僧，品在方以外。",
      "自惭尘中人，知津偶然逮。",
      "时方新雨余，潆洄纳诸派。",
      "亭亭莲自开，汩汩云不坏。",
      "小师习水观，汲取钓筒快。",
      "浸以连枝茶，香色正初焙。",
      "一瓯高自持，岸帻据石背。",
      "竹风凉修修，松月碧霭霭。"
    ]
  },
  {
    "id": "adcfe4db9339a731caaebf9aebb9859e",
    "title": "白云庵晓起周墀绿萼初开偶忆宋侍郎张环读书于此",
    "authorName": "严长明",
    "authorId": "adcfe4db9339a731b29eed44d860bd12",
    "dynasty": "清",
    "content": [
      "晓起先春禽，抱影坐檐际。",
      "疏钟渡寒窗，忽与暗香至。",
      "添衣下阶除，满院但空翠。",
      "娟娟色映春，的的香入袂。",
      "定屐苔痕深，目玩心与逝。",
      "缅昔张唐公，读书此高寄。",
      "平生山水怀，获兹良已慰。",
      "芳躅等飞烟，余风在条肄。",
      "修到知几生，攀花独长喟。"
    ]
  },
  {
    "id": "adcfe4db9339a731a134499afa508f7f",
    "title": "唐登封台在日观峰西薄暮投宿夜登峰顶观日出归后题诗伏虎门壁",
    "authorName": "严长明",
    "authorId": "adcfe4db9339a731b29eed44d860bd12",
    "dynasty": "清",
    "content": [
      "清晨盼天门，得上已昏黑。古殿闭虚皇，神镫黯无色。",
      "斋心丙夜目不窥，倏惊窗纸红离离。空中似闻海波溢，耳畔如有天鸡啼。",
      "瞷然走向幡竿石，东望立同椔木直。不知咸池去此路几千，但觉海水群飞入胸臆。",
      "初时色漭泱，有若新磨铜。须臾势隆起，一线缘长虹。",
      "咄哉长虹曷由起复止，南亘鱼头北鱼尾。拂天谁奋羲和鞭，敲折玻璃万条紫。",
      "散成朵朵金芙蓉，贴向沧波吹不起。少焉风动蓬山根，播荡溟渤如翻盆。",
      "就中团出火一轮，计里远以三千论。左敲南离，右𠿒北戒。",
      "大象焉藏，太空焉系。何龙烛而明，何麟斗而晦。胡弃策而莫追，胡挥戈而遽退。",
      "安能御六辨，指阳门，郅縓盖，曳绯。足踏绀鸦背，飞上榑桑颠。",
      "远引木公袂，高拍青童肩。亲从黄道诉真宰，一证古今扣盘扪籥之谰言。",
      "狂歌未了冲飙起，倏见云来若鹏徙。两翼飞遮万里光，一时贲育咸披靡。",
      "东牟道士刘孟容，自言卅载居山中。曾经五度见黾采，皆与此夕神光同。",
      "鼍矶忽报更筹浅，观壮如斯志应满。归来奋笔写龙蛇，惟见两眼金光不停闪。"
    ]
  },
  {
    "id": "adcfe4db9339a731186690fabcef46b9",
    "title": "由十八盘登青柯坪坐莲花峰阯不及登陟怅然有作",
    "authorName": "严长明",
    "authorId": "adcfe4db9339a731b29eed44d860bd12",
    "dynasty": "清",
    "content": [
      "炼石无定冶，愈变乃愈工。",
      "九峰复九折，一折殊一峰。",
      "方割紫玛瑙，圆擢青芙蓉。",
      "高低若迎送，直到方与蓬。",
      "西轩倍开豁，正在莲叶东。",
      "似将万丈华，倒插天镜中。",
      "朝光倏照耀，紫翠升长空。",
      "遥知烟彩内，定有仙灵踪。",
      "捽将芳露气，结作青瑶宫。",
      "自顾真病鹤，六翮惭氋氃。",
      "三山幸咫尺，不虑回舟风。",
      "愿乞并州刀，剪取碧色茸。",
      "裁为瑟瑟衣，仙乎竭青童。"
    ]
  },
  {
    "id": "adcfe4db9339a731a6e3b7c4d5a869e8",
    "title": "由老君犁沟径云台峰侧南逾擦耳崖至金天洞",
    "authorName": "严长明",
    "authorId": "adcfe4db9339a731b29eed44d860bd12",
    "dynasty": "清",
    "content": [
      "西峰菡萏如，到此瓣一展。",
      "乘之如步虚，上下轻且软。",
      "或云苦县翁，于此事清畎。",
      "其旁有青牛，怪事理莫遣。",
      "舍之度云台，细路绕香篆。",
      "仰视天无余，俯瞰地有限。",
      "或为怪风遏，前行后仍转。",
      "或为烂云迷，始定终乃舛。",
      "趣苦赏莫延，思艰力难勉。",
      "失喜重隒来，有洞若可款。",
      "弹指开双扉，两脚一萧散。",
      "回头盼来踪，几度幸而免。",
      "猿狖之所愁，而我独游衍。",
      "岂其异术操，所恃惟一敢。"
    ]
  },
  {
    "id": "adcfe4db9345e7c1fa13279974b4296e",
    "title": "悼龙翰臣方伯",
    "authorName": "冯志沂",
    "authorId": "adcfe4db9345e7c1d1457b72a19acd7d",
    "dynasty": "清",
    "content": [
      "昨见除书意已悲，谓君新废蓼莪诗。",
      "谁知远道怀人日，正是高堂哭子时。",
      "樽酒欢娱成昔梦，名山事业渺前期。",
      "年来亲旧凋零甚，我亦繁霜满鬓丝。"
    ]
  },
  {
    "id": "adcfe4db9345e7c1c8c561b9aa7d949a",
    "title": "悼润臣",
    "authorName": "冯志沂",
    "authorId": "adcfe4db9345e7c1d1457b72a19acd7d",
    "dynasty": "清",
    "content": [
      "南客相逢御水滨，言君消息共沾巾。",
      "家逢多难生无乐，官未真除死尚贫。",
      "欲问平安成永诀，更倾怀抱向何人。",
      "桥西文酒淋漓地，华屋山丘迹已陈。"
    ]
  },
  {
    "id": "adcfe4db9345e7c1e0a5334b152ad38e",
    "title": "别少鹤",
    "authorName": "冯志沂",
    "authorId": "adcfe4db9345e7c1d1457b72a19acd7d",
    "dynasty": "清",
    "content": [
      "近局匆匆路阻长，相看吟鬓各沧浪。",
      "一官飘泊仍军幕，八口艰难且故乡。",
      "客子欲行歌慷慨，故人临别语悲凉。",
      "可堪他日成追忆，团坐同依短烛光。"
    ]
  },
  {
    "id": "adcfe4db9345e7c1ace8d47ac3b9224d",
    "title": "登妙峰",
    "authorName": "冯志沂",
    "authorId": "adcfe4db9345e7c1d1457b72a19acd7d",
    "dynasty": "清",
    "content": [
      "长松偃蹇山厜㕒，倚空矗立如悬梯。",
      "回旋三百六十级，绝顶上与浮云齐。",
      "我来山下日卓午，林风飒飒篮舆欹。",
      "忽如舟行上急濑，长篙巨石相撑支。",
      "蜿蜒一线入空碧，后迷来径前无蹊。",
      "舆夫邪许亦良苦，据石憩暂还嗟咨。",
      "平生觌面等胡越，此际相倚同安危。",
      "敛昏阶尽得峰顶，入寺再拜潜致词。",
      "自知赋命甚穷薄，此行无恙邀神施。",
      "世途杳杳未遍历，苟免颠越无他祈。",
      "登舆却走下绝壑，微茫夜色迷东西。",
      "峰头镫火出天半，繁星掩映交参差。",
      "归途惘惘若梦寐，济胜无具良自嗤。",
      "黄尘乌帽固为苦，布袜青鞋宁独宜。",
      "此生位置任天意，倒身一卧忘饥疲。"
    ]
  },
  {
    "id": "adcfe4db9345e7c17e0ea63c729ca7f5",
    "title": "伯言先生决意南归有感赋呈",
    "authorName": "冯志沂",
    "authorId": "adcfe4db9345e7c1d1457b72a19acd7d",
    "dynasty": "清",
    "content": [
      "昔岁辛丑时初秋，朱君介我从翁游。",
      "余二三子亦同志，微言奥义穷探搜。",
      "五年颇极文字乐，志欲据此轻王侯。",
      "浮云变灭那可道，酒人一散如轻沤。",
      "朱云慨慷幸不死，王郎抑塞谁相收。",
      "江南劳客鱼赪尾，塞北逐臣乌白头。",
      "如数子者岂得已，当时颇惜余雅州。",
      "轻将麾盖易觞咏，一官万里天西陬。",
      "年来自视颇失笑，簿书堆案如山丘。",
      "得间对酒不敢醉，始知人事难自由。",
      "先生曹署甚清暇，乃亦不乐思归休。",
      "小园花木手自葺，扶疏红蓼文窗幽。",
      "前年种竹为久计，作记曾笑黄冈楼。",
      "敬亭山水自可念，胡不暂为学子留。",
      "翁言我往计已决，子方少壮宜远谋。",
      "贱子闻言窃愧汗，引镜自照白发稠。",
      "读律何关致君事，无田不退坡公羞。",
      "耦耕亦要有沮溺，政使去住无良筹。",
      "文酒流连乐已细，是不余畀余何求。",
      "他年傥访通德里，愿执吟鞭随杖鸠。"
    ]
  },
  {
    "id": "adcfe4db9345e7c144407fecebbdff2a",
    "title": "雁门童子行",
    "authorName": "冯志沂",
    "authorId": "adcfe4db9345e7c1d1457b72a19acd7d",
    "dynasty": "清",
    "content": [
      "童子十四名福基，瑶环瑜珥玉雪姿。早有才语惊父师，弱龄能解《易》与《诗》。",
      "贼窥灊霍遭劫持，身非不能走险巘。恐母不免躬尝之，日夜念母惟涕洟。",
      "豺狼安识字孝慈，闻儿夜哭为心悲。怀中短刃勤磨治，誓不与贼生同时。",
      "贼走药肆方晨炊，儿喜窃谓计可施。怀毒乘间投釜锜，贼十余辈皆横尸。",
      "伟哉童子真权奇，自仰余药甘如饴。杀贼十数贼不疑，委弃野寺不以随。",
      "荒山兵后难求医。一瞑不复瞻庭闱。军兴以来岁十稘，环寇诸公印累累。",
      "异哉童子能尔为。我欲再拜言天墀，谓天盖高蚁虱卑。",
      "题诗泪堕如绠縻，告千万世无愧词。"
    ]
  },
  {
    "id": "adcfe4db934cb0778213c0c51379f211",
    "title": "观金子春烟波画船册子偶忆吴中旧游",
    "authorName": "叶廷琯",
    "authorId": "adcfe4db934cb077bf201d54d1457b72",
    "dynasty": "清",
    "content": [
      "江南此境最销魂，旧梦摩挲尚有痕。",
      "双橹曳声回绿水，千镫浮影送黄昏。",
      "秋风蘋叶寻诗路，细雨桃花卖酒村。",
      "他日五湖容泛舸，鸱夷名姓待君论。"
    ]
  },
  {
    "id": "adcfe4db934cb0771b90399ba8a3fcd2",
    "title": "竹隐山房赠郑幼真",
    "authorName": "叶廷琯",
    "authorId": "adcfe4db934cb077bf201d54d1457b72",
    "dynasty": "清",
    "content": [
      "万竹绿无际，一峰青真情。",
      "草堂佳处构，高卧足平生。",
      "身入辋川画，人传谷口名。",
      "侯封千户富，那及隐君清。"
    ]
  },
  {
    "id": "adcfe4db934d8d8e5156a02d6b47c6f7",
    "title": "节令门·端阳",
    "authorName": "李静山",
    "authorId": "adcfe4db934d8d8ed1457b72d1457b72",
    "dynasty": "清",
    "content": [
      "樱桃桑椹与菖蒲，更买雄黄酒一壶。",
      "门外高悬黄纸帖，却疑账主怕灵符。"
    ]
  },
  {
    "id": "adcfe4db9352c37e42ef0926d3e9967e",
    "title": "辞青门学士别业卜居木场巷",
    "authorName": "冯景",
    "authorId": "adcfe4db9352c37e207f88010efbe980",
    "dynasty": "清",
    "content": [
      "郈成分宅两年留，弱丧怀居也自羞。",
      "鹏鸟暂为六月息，鹪鹩只爱一枝幽。",
      "砖墙加垩新淘井，矮屋修梯粗葺楼。",
      "从此便堪容膝老，掘金烧杵复何求。"
    ]
  },
  {
    "id": "adcfe4db9352c37e353c4d631fbef22f",
    "title": "苦雨赠方爻甫",
    "authorName": "冯景",
    "authorId": "adcfe4db9352c37e207f88010efbe980",
    "dynasty": "清",
    "content": [
      "苦雨连宵困积阴，练川高士共开襟。",
      "相携水阁间垂钓，独坐藤床静鼓琴。",
      "投剂定知医国手，谈禅全得法王心。",
      "蚕荒麦烂秧难插，何药能消四野祲。"
    ]
  },
  {
    "id": "adcfe4db9352c37e3dea55115ccd63cc",
    "title": "春日同吴中山嵩沈雷臣中震数饮赵公子间间轩时新筑成杂咏",
    "authorName": "冯景",
    "authorId": "adcfe4db9352c37e207f88010efbe980",
    "dynasty": "清",
    "content": [
      "又洒𩆌𩆷湿翠微，合樽促坐酌空帏。",
      "韭青松鸭波棱美，笋白花猪蕈耳肥。",
      "点水蜻蜓才一至，出檐蝙蝠尚孤飞。",
      "梨花寒食凄凉夜，共醉华胥未忍归。"
    ]
  },
  {
    "id": "adcfe4db9352c37ea71311d3e5c7fd56",
    "title": "入樊中登后乐山望千竿园",
    "authorName": "冯景",
    "authorId": "adcfe4db9352c37e207f88010efbe980",
    "dynasty": "清",
    "content": [
      "瓦绿鱼鳞竹屋低，虹梁高亘绝攀跻。",
      "倒垂柏叶张青盖，乱点薇花簇紫霓。",
      "仙迹当年松化石，祥徵昨夜鹿生麛。",
      "蓬壶咫尺仙凡隔，风动琅玕望欲迷。"
    ]
  },
  {
    "id": "adcfe4db9352c37e4bd1a41cfdab7684",
    "title": "简慰天涛",
    "authorName": "冯景",
    "authorId": "adcfe4db9352c37e207f88010efbe980",
    "dynasty": "清",
    "content": [
      "先生仰面叹华屋，手抱遗经常独宿。尽日集庭闻鸟呼，中宵掀窗来鹿触。",
      "我常蹋月望西园，寒星寂寞垂短垣。径约汪君信阔步，青田壶泻三昆仑。",
      "清言若遇王平子，绝倒当年定如此。稽古岂无春卿荣，随学尚有公超市。",
      "先生不乐句羞素餐，先生毋躁句且少安。昼居于内侍汤药，不然讵肯轻儒冠。",
      "病鹤支离堪对语，翩翩平原在何许。"
    ]
  },
  {
    "id": "adcfe4db935568ff4380d402525b054f",
    "title": "次夫子罢归原韵",
    "authorName": "易蘩",
    "authorId": "adcfe4db935568ffd1457b72d1457b72",
    "dynasty": "清",
    "content": [
      "大好怡情地，天然小隐居。",
      "山围陶令宅，树拥子云庐。",
      "薄醉孙扶杖，论交友寄书。",
      "归来梅鹤吏，相守复何如。"
    ]
  },
  {
    "id": "adcfe4db935568ff216cbef3c8054a84",
    "title": "山居遣兴",
    "authorName": "易蘩",
    "authorId": "adcfe4db935568ffd1457b72d1457b72",
    "dynasty": "清",
    "content": [
      "嚣境何如静境栖，长吟人坐小窗西。",
      "地偏时有闲车马，客至犹能具黍鸡。",
      "四面松疏蟾送影，半沟水浅燕衔泥。",
      "谁知领取幽居趣，合计诗坛细品题。"
    ]
  },
  {
    "id": "adcfe4db935568ff8689d98cc2c84720",
    "title": "哭二弟信臣华臣",
    "authorName": "易蘩",
    "authorId": "adcfe4db935568ffd1457b72d1457b72",
    "dynasty": "清",
    "content": [
      "吾家近事不堪闻，雁序伤心两失群。",
      "白发孤镫悲寸草，青枫落日哭双坟。",
      "萱花冷淡怜亲老，菽水艰辛赖子勤。",
      "识破彭殇同一例，拭乾泪眼看龙文。"
    ]
  },
  {
    "id": "adcfe4db935568ff835489827a8f4ba1",
    "title": "岢岚州署",
    "authorName": "易蘩",
    "authorId": "adcfe4db935568ffd1457b72d1457b72",
    "dynasty": "清",
    "content": [
      "山为屏嶂石为台，活水都从云际来。",
      "万壑松涛清夏雨，一帘岚气暗春雷。",
      "寒鸦古树围官舍，澹月中庭老鹤胎。",
      "车马不喧城郭静，天教吏降占蓬莱。"
    ]
  },
  {
    "id": "adcfe4db935568ff96ff6807ca2cf343",
    "title": "梦中得四绝句醒后祇记其一",
    "authorName": "易蘩",
    "authorId": "adcfe4db935568ffd1457b72d1457b72",
    "dynasty": "清",
    "content": [
      "庭花倚月落无声，澹澹秋云夜气清。",
      "一点诗心无管束，随风化作万松鸣。"
    ]
  },
  {
    "id": "adcfe4db9356127e63a6512e7a1e3a58",
    "title": "晚步",
    "authorName": "何焕",
    "authorId": "adcfe4db9356127ed1457b72d1457b72",
    "dynasty": "清",
    "content": [
      "秋涨云俱阔，村欹树半遮。",
      "落帆回暮雁，归犊载寒鸦。",
      "坐石樵歌近，寻僧竹径斜。",
      "行吟过小巷，澹月到山家。"
    ]
  },
  {
    "id": "adcfe4db93575b9c5c3843801b4ec1fe",
    "title": "甘凉途中杂咏",
    "authorName": "罗文俊",
    "authorId": "adcfe4db93575b9cbf201d548c3039bd",
    "dynasty": "清",
    "content": [
      "闇门列戍拥飞沙，毳幕毡裘久一家。",
      "饮马长城天似盖，乱红开遍战场花。"
    ]
  },
  {
    "id": "adcfe4db93575b9c5c384380d7cbfc9f",
    "title": "甘凉途中杂咏",
    "authorName": "罗文俊",
    "authorId": "adcfe4db93575b9cbf201d548c3039bd",
    "dynasty": "清",
    "content": [
      "榴红艾绿记江乡，客久真教岁月忘。",
      "谁信乌梢山下路，雪花如掌过端阳。"
    ]
  },
  {
    "id": "adcfe4db93575b9c5c384380d3772c98",
    "title": "甘凉途中杂咏",
    "authorName": "罗文俊",
    "authorId": "adcfe4db93575b9cbf201d548c3039bd",
    "dynasty": "清",
    "content": [
      "双旌猎猎镇飞扬，画角声声说故乡。",
      "立马平羌台上望，万株红柳倚斜阳。"
    ]
  },
  {
    "id": "adcfe4db9363355d32b13c9041770bc9",
    "title": "月夜南楼漫兴",
    "authorName": "刘梦熊",
    "authorId": "adcfe4db9363355dd1457b72d1457b72",
    "dynasty": "清",
    "content": [
      "月出江南好，山光浸碧流。",
      "平生多古意，第一在高楼。",
      "天远人何处，高怀我欲秋。",
      "不关情思迥，身世久浮鸥。"
    ]
  },
  {
    "id": "adcfe4db9363355d8eb8c6ee4c8588e3",
    "title": "哭鲍海门",
    "authorName": "刘梦熊",
    "authorId": "adcfe4db9363355dd1457b72d1457b72",
    "dynasty": "清",
    "content": [
      "组绶翻嫌近钓名，羡君绮岁句从衡。",
      "玲珑玉镂窗前色，飘渺箫传海上声。",
      "逐鹿中原轻秀水，争袍内苑藐新城。",
      "少微星陨诗篇在，万古江河对月明。"
    ]
  },
  {
    "id": "adcfe4db936672c4f93a63e2943c5379",
    "title": "思范堂落成与永郡诸君宴集周迁安学博即席赋诗依韵答之",
    "authorName": "杨翰",
    "authorId": "adcfe4db936672c4d1457b72d1457b72",
    "dynasty": "清",
    "content": [
      "对酒谈兵动四筵，解牛早已目无全。",
      "乾坤牢落悲时事，山水幽深忆昔贤。",
      "五夜风霜曾草檄，三春花月好飞笺。",
      "于今越石雄心退，鞭影甘输祖逖先。"
    ]
  },
  {
    "id": "adcfe4db936672c4e573645e53d686d1",
    "title": "画眉关",
    "authorName": "杨翰",
    "authorId": "adcfe4db936672c4d1457b72d1457b72",
    "dynasty": "清",
    "content": [
      "旧梦飘零不可思，浮萍飞絮再生期。",
      "西风万里吹游子，愁听空山叫画眉。"
    ]
  },
  {
    "id": "adcfe4db936672c4c55b7f327fda32a0",
    "title": "自题画扇",
    "authorName": "杨翰",
    "authorId": "adcfe4db936672c4d1457b72d1457b72",
    "dynasty": "清",
    "content": [
      "一椽草草结山阿，卧听飞泉洒薜萝。",
      "白石苍苔无客到，满林寒叶雨声多。"
    ]
  },
  {
    "id": "adcfe4db937b1493c7d1f59135f5dfa3",
    "title": "西平道中",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "刺促成何事，差池不可齐。",
      "功名上蔡犬，岁月汝南鸡。",
      "种种怜秋发，纷纷悯夏畦。",
      "谁欤佩霜剑，淬砺向棠溪。"
    ]
  },
  {
    "id": "adcfe4db937b1493a18096def7c0bf19",
    "title": "渐冉",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "渐冉春如许，轻寒勒不归。",
      "风随饧笛转，月傍纸鸢飞。",
      "奇石无一语，乔松今十围。",
      "九衢镫火夜，衰病梦魂非。"
    ]
  },
  {
    "id": "adcfe4db937b14938f8420bf93a44dc4",
    "title": "戊子八月十四夜偕祁春浦中允昆明湖踏月",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "秋生玉宇琼楼夜，月在长杨五柞间。",
      "黑处树阴明处水，红皆台影碧皆山。",
      "几年官酎侵铜斗，一日春雷响兽镮。",
      "似此萧间仍富艳，何劳清梦恋江关。"
    ]
  },
  {
    "id": "adcfe4db937b1493bca54d856547419b",
    "title": "沈阴",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "沈阴不散地埋忧，冷雨三旬苦未休。",
      "幸不侵陵农事晚，已难消受旅人愁。",
      "芦花湿处哀鸿泣，蕉炬炎时冻雀投。",
      "却诧北风如虎怒，尽吹清泪落南州。"
    ]
  },
  {
    "id": "adcfe4db937b149385f01dd1f7250ffd",
    "title": "沈栗仲同年宰酃县以弦歌化之邑能鼓雅琴者四十余人其治可想以诗赠之",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "一夫弦歌千室鸣，古有单父东武城。三代以还无此声，此声能使王侯贞。",
      "间暇无事修太平，化我鸱枭哺所生。云秋之水北入深，上有神父秉《周礼》。",
      "攫深醳愉万事理，偶欲登高临渌水。诸生十百希厥旨，路人咸诧问所以，指丝桐曰命之矣。",
      "茆厂夜月弹流泉，杼声书声相纠缠。稍涉北鄙便自愧，何况洙泗龂龂焉。",
      "邦君凭轩赓古篇，邦人和之如众仙。趣拜炎陵求练弦，剪其青牛剉双角。",
      "夔襄荐技斑倕镌，神农大笑投赭鞭，此调不传数千年。",
      "恨君不识袁孝尼，恨我不识元鲁山。《于蔿于》曲已遍诵，《广陵》妙散胡可悭。",
      "不成章我亦不作，但欲博我高堂欢。进观君艺何斑斓，能诗书画奕剑丸。",
      "所可测者器数间，不可测者海波澜。廿年同举今甫面，冰雪同清铁同鍊。",
      "愔愔琴德美可眷，君山岂受宣平荐。五技都穷卧花县，何当密友罗曲宴，三叠胎仙舞深院。",
      "座中那有钟子期，只有鼾齁侧冠弁。"
    ]
  },
  {
    "id": "adcfe4db937b1493aff6267aaa4a40a9",
    "title": "题郎海西画马",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "吾闻天马不受绊，谁欤操此青丝缰。拂耳顿足三万里，草头一点西风长。",
      "绝其刍豆傥能走，世岂复有豢龙手。玉镶金錽朱排沫，一战功成骨先朽。",
      "伯乐不及支公癖，放与逍遥啖春碧。汗血全乾四蹄重，不使银鞍覆虎脊。",
      "得无覂驾更啮膝，致令画者三掷笔。画者乃今曹将军，能通马语取马神。",
      "飘飘尾鬣堆若云，蓄怒未许奚官驯。猛士掣之力不均，只恐绳绝飞且奔。",
      "海西所画已难得，何况骐驎出西极。君不见骐驎出西极，又言在德不在力。"
    ]
  },
  {
    "id": "adcfe4db937b1493653fedfeb35f8f4e",
    "title": "雨盛不果游燕子矶次杨子坚韵",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "江干青枫化为霞，秋水以外皆春花。",
      "中有一矶挂林杪，道是银汉飞来槎。",
      "撑突万古碍星月，啸呼六代争龙蛇。",
      "峭壁垂云幻锦绣，丛樯似戟纷杈丫。",
      "摇摇幢风佛倚阁，渺渺芦雪鸿为家。",
      "昔游正借夏绿里，时有好鸟衔余葩。",
      "今偕诗仙蜡双屐，先唤渔父同杖拿。",
      "谁知冷雨锁荒寂，三日都打回风挝。",
      "涎涎燕尾不可见，摄山一角沈天涯。",
      "诗仙不到山不绿，得无象车不受夸。",
      "君乎琢句苔石破，我亦题竹风鸦斜。"
    ]
  },
  {
    "id": "adcfe4db937b1493527226a996965e43",
    "title": "游宝藏寺清凉厂",
    "authorName": "程恩泽",
    "authorId": "adcfe4db937b1493393c55ae85f007f8",
    "dynasty": "清",
    "content": [
      "两峰忽破处，一榭明以敞。",
      "虚无尽齐一，万绿与天荡。",
      "高楼出头角，圆水画盆盎。",
      "塔影随烟细，城齿啮云上。",
      "九重莲万井，五色日晃朗。",
      "庆霄龙虎气，人定自来往。",
      "天苑几处罗，琼树夹金榜。",
      "灵风山背至，盛夏萃森爽。",
      "雪泉与月夕，清景劳梦想。",
      "谁将千里目，舒卷一指掌。",
      "凭高岂不快，望远失之恍。",
      "见牛不见睫，离朱同象罔。",
      "三叹返幽寂，钟鱼正交响。"
    ]
  },
  {
    "id": "adcfe4db938e116a9e80cd97c43dbd24",
    "title": "壮心",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "壮心不自抑，屡向五更愁。",
      "岁暮公孙被，天寒季子裘。",
      "关山多雨雪，江海少归舟。",
      "昧爽披衣起，钟声在寺楼。"
    ]
  },
  {
    "id": "adcfe4db938e116a36d2d90a042de03d",
    "title": "白洋河旅次",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "征途频驻马，旅次复弹琴。",
      "自写相思曲，谁传一片心。",
      "洋河流不细，风雪意何深。",
      "叹息陂田鹭，天寒立短襟。"
    ]
  },
  {
    "id": "adcfe4db938e116a605319a2a353f9e4",
    "title": "寄曾用耿",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "何时清兴不君同，倏尔分飞似转蓬。",
      "北地寒深犹有菊，南天岁晚正多鸿。",
      "子归尚恋燕山月，我客长怀故里风。",
      "无限蒹葭秋水永，令人日暮望江东。"
    ]
  },
  {
    "id": "adcfe4db938e116a07a57ed00bae6d84",
    "title": "章夏途中",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "前山历尽后山来，日暮东西送雨回。",
      "列嶂重关微径出，远烟几道一村开。",
      "老僧鸣磬归香刹，翠鸟衔花过讲台。",
      "南望岱宗青欲滴，碧空云外郁崔嵬。"
    ]
  },
  {
    "id": "adcfe4db938e116afc0a6923b4515744",
    "title": "克澎湖",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "独承恩遇出征东，仰藉天威远建功。",
      "带甲横波摧窟宅，悬兵渡海列艨艟。",
      "烟消烽火千帆月，浪卷旌旗万里风。",
      "生夺湖山三十六，将军仍是旧英雄。"
    ]
  },
  {
    "id": "adcfe4db938e116a0bf7df45446365b9",
    "title": "登华严洞",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "高洞阴阴岁月迟，客来重读壁间词。",
      "山川俯仰悲今昔，桃李春风又一时。"
    ]
  },
  {
    "id": "adcfe4db938e116ac40de270f697eed0",
    "title": "将至昭阳遇雨",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "海燕集深林，春鸣泊枉沚。",
      "沙草去微茫，渚花寒不起。",
      "云际辨昭阳，含凄路未已。",
      "日夜望吴陵，江乡三百里。",
      "临风坐钓人，当雨牧樵子。",
      "一帆海上归，沾湿来如洗。",
      "岂是两忘机，各在烟水里。"
    ]
  },
  {
    "id": "adcfe4db938e116a476bfe9331ddb9b9",
    "title": "秋江夜行",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "夜色趁行舟，空江蒙薄雾。",
      "秋虫尚有声，切切随我去。",
      "感物念所思，路远知何处。",
      "寒雁起天末，关山岁将暮。",
      "霜倾楚国花，风剪淮河树。",
      "摇落遍人寰，月明如我素。"
    ]
  },
  {
    "id": "adcfe4db938e116ad7b6358c5df94572",
    "title": "烈山",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "川末见秋山，浮波一点石。",
      "独留万古青，拄破长江白。",
      "我生爱探奇，浩荡寻绝迹。",
      "采药步层阿，隋钟到仙宅。",
      "境静云鸟来，崖幽松竹积。",
      "何异蓬岛居，地隔红尘色。",
      "吾愿结吾庐，栖迟此岩壁。"
    ]
  },
  {
    "id": "adcfe4db938e116a412a909ee7ea4a16",
    "title": "溉柳",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "吾慕武昌人，官斋亦种柳。",
      "分翠来城隅，深根植堂右。",
      "欲令广垂阴，大施灌溉手。",
      "溉者日百株，悴者常八九。",
      "虽然未遇时，自卯终到酉。",
      "南山忽送云，一雨三旬久。",
      "五日尽萌芽，十日斋过肘。",
      "匝月长出檐，青青入吾牖。",
      "向敢冒天功，人力亦不苟。",
      "徒兹培护勤，荫庇万间有。"
    ]
  },
  {
    "id": "adcfe4db938e116a1e005b62b64b6aae",
    "title": "虎丘行",
    "authorName": "施世纶",
    "authorId": "adcfe4db938e116ae1696007404dcc91",
    "dynasty": "清",
    "content": [
      "日落江清放船好，苍苍树色虎丘道。江上昔是阖闾坟，今人来醉坟上草。",
      "兰桡酒舸日夜留，年年歌管无时休。风光易促人易老，昔人曾似今人游。",
      "游人来往成千载，月明惟有荒丘在。荒丘阅见几繁华，春去春来长不改。",
      "夜半吴歌入客船，客心不乐更不眠，举杯聊醉江枫天。"
    ]
  },
  {
    "id": "adcfe4db9391c3374ccae3ed8e5f6a65",
    "title": "游西山",
    "authorName": "梁儒",
    "authorId": "adcfe4db9391c337d1457b72d1457b72",
    "dynasty": "清",
    "content": [
      "磴道盘空上，禅关半夕霏。",
      "樵声散幽谷，山翠湿行衣。",
      "带露危花坠，穿林独鸟飞。",
      "逍遥尘壒外，得意便忘归。"
    ]
  },
  {
    "id": "adcfe4db9391c337377a9addc500443c",
    "title": "春初雨中独坐",
    "authorName": "梁儒",
    "authorId": "adcfe4db9391c337d1457b72d1457b72",
    "dynasty": "清",
    "content": [
      "烟雨蒙蒙隔薜萝，雨中极目试如何。",
      "好山入望青犹浅，芳草缘堤绿未多。",
      "浊酒篘来聊自适，新诗吟就独高歌。",
      "人生行乐须臾事，莫放春光取次过。"
    ]
  },
  {
    "id": "adcfe4db9394956dea9de78acf7e36f7",
    "title": "移家",
    "authorName": "郑应球",
    "authorId": "adcfe4db9394956dd1457b72d1457b72",
    "dynasty": "清",
    "content": [
      "淡泊无营意自宽，移家东郭近林峦。",
      "鸟吟白日春前树，人整青山竹外冠。",
      "张老已知成室美，渊明但取敝庐完。",
      "由来物理难齐论，聊借鹪鹩信所安。"
    ]
  },
  {
    "id": "adcfe4db9394956d503e52a56daccf20",
    "title": "和宋明府村夜原韵",
    "authorName": "郑应球",
    "authorId": "adcfe4db9394956dd1457b72d1457b72",
    "dynasty": "清",
    "content": [
      "世事浮沉付酒尊，海蟾高挂到衡门。",
      "身依竹节常分影，梦绕花须欲断魂。",
      "灯下书声乾宿蠹，耳中蛩语失悲猿。",
      "怜才独有使君在，频檄诗篇过草垣。"
    ]
  },
  {
    "id": "adcfe4db9394956de7f7cba3eca1eba3",
    "title": "节妇郑氏诗",
    "authorName": "郑应球",
    "authorId": "adcfe4db9394956dd1457b72d1457b72",
    "dynasty": "清",
    "content": [
      "杀身取义古为程，世上浮云一羽轻。",
      "松柏自能留正气，杨花终不是芳名。",
      "青丝半缕悬寒月，碧冢双封吊暮鼪。",
      "今日使君题赠尔，乌衣门巷觉峥嵘。"
    ]
  },
  {
    "id": "adcfe4db9394956d99d4c8c3c3a0a5cc",
    "title": "龟山晚眺",
    "authorName": "郑应球",
    "authorId": "adcfe4db9394956dd1457b72d1457b72",
    "dynasty": "清",
    "content": [
      "龟山日色冷长空，竹杖行吟醉晚风。",
      "诗句都从闲里得，物情好向静时穷。",
      "清潭照影澄云白，老树雕霜坠叶红。",
      "可是逢秋悲宋玉，暮蝉环噪蕊珠宫。"
    ]
  },
  {
    "id": "adcfe4db939dcb4a0531058b333f95bb",
    "title": "普安观",
    "authorName": "王致礼",
    "authorId": "adcfe4db939dcb4ad1457b72d1457b72",
    "dynasty": "清",
    "content": [
      "攀枝踏石陟层巅，斗室悠然别有天。",
      "趺坐片时心顿静，世人漫道我逃禅。"
    ]
  },
  {
    "id": "adcfe4db93a14b312e54baea5082eb1b",
    "title": "松江舟次",
    "authorName": "陈锦",
    "authorId": "adcfe4db93a14b31d1457b72d1457b72",
    "dynasty": "清",
    "content": [
      "野航镫火照人行，辗转篷窗梦不成。",
      "春水有声风信恶，夜潮无力月弦平。",
      "烟横周浦孤村晚，浪扑龙华十里晴。",
      "两岸梨花双桨雨，从新句起别离情。"
    ]
  },
  {
    "id": "adcfe4db93a14b315da916dba9eaf533",
    "title": "邗沟",
    "authorName": "陈锦",
    "authorId": "adcfe4db93a14b31d1457b72d1457b72",
    "dynasty": "清",
    "content": [
      "鸿沟千里碧潺潺，一面潢池巨浸环。",
      "河水连天何必海，沙堤如阜别无山。",
      "涨添淮雨来偏速，并作江潮去不还。",
      "薄暮西风吹更紧，浪花高泼马篷湾。"
    ]
  },
  {
    "id": "adcfe4db93a14b31c9670af55d6bc5ce",
    "title": "猛雨",
    "authorName": "陈锦",
    "authorId": "adcfe4db93a14b31d1457b72d1457b72",
    "dynasty": "清",
    "content": [
      "朦胧睡方半，猛雨扑危楼。",
      "脚底黑云立，天风吹上头。",
      "飒然窗槅间，来自南山幽。",
      "嫩雷傍地走，一阵添飕飕。",
      "绮疏净如洗，屋宇为清秋。",
      "如龙出自峡，如鹰脱于韝。",
      "文章起突兀，大气所滂流。"
    ]
  },
  {
    "id": "adcfe4db93ae87fa6f44ffd5c77b8103",
    "title": "八卦山行",
    "authorName": "王槐",
    "authorId": "adcfe4db93ae87fad1457b72d1457b72",
    "dynasty": "清",
    "content": [
      "搜罗金穴穷膏腴，挺而走险森戈殳。",
      "仓皇剿抚俱失策，逸去旁县遭焚屠。",
      "八卦山前列旗鼓，拥兵观望散部伍。",
      "断指淋漓语未终，贼众凭陵气如虎。",
      "怪云压阵乘长风，将军骈首县令同。",
      "摧枯拉朽一军覆，握拳啮齿真人雄。",
      "夫人闻变起呜咽，气激蛾眉惨无色。",
      "拚抛骨肉付波臣，忍将红粉罗锋镝。",
      "宛转池中死未能，投环先后魂冥冥。",
      "捐躯一旦灵旗动，战血千年鬼火青。",
      "天慰孤忠留一线，郎君母子重相见。",
      "痛哭还疑梦里逢，急收残骨归乡县。",
      "簪笔儒臣重策勋，鱼轩象服表贞魂。",
      "鄙夫误公失死所，精灵夜夜哭幽坟。",
      "我作公诗奋直笔，纸上飞霜耸毛骨。",
      "輶轩他日采风谣，会将公事排天阙。"
    ]
  },
  {
    "id": "adcfe4db93be842be0cc70d740976e96",
    "title": "岁暮途中即事",
    "authorName": "张天植",
    "authorId": "adcfe4db93be842bd1457b72d1457b72",
    "dynasty": "清",
    "content": [
      "有云依北近，无雁寄南还。",
      "野阔孤烟直，村虚独树闲。",
      "才名消岁月，穷达半关山。",
      "从古英雄迹，浮沉行路间。"
    ]
  },
  {
    "id": "adcfe4db93be842b112437720763aadc",
    "title": "望医无闾山",
    "authorName": "张天植",
    "authorId": "adcfe4db93be842bd1457b72d1457b72",
    "dynasty": "清",
    "content": [
      "驱马遥看古岳前，疏林黯黯下寒烟。",
      "日衔双塔倾西向，雪拥群峰拱北悬。",
      "地发玉膏开汉土，天垂赤简纪尧年。",
      "名山阅尽兴亡事，铁马金戈落照边。"
    ]
  },
  {
    "id": "adcfe4db93e9e4faa5443e0c9e526d2b",
    "title": "宿淡水草舍对竹",
    "authorName": "钱元煌",
    "authorId": "adcfe4db93e9e4fad1457b72d1457b72",
    "dynasty": "清",
    "content": [
      "草庐亦已陋，有竹便堪留。",
      "疏处可通月，寒时易感秋。",
      "烦嚣入夜静，空翠一庭流。",
      "羡尔多高致，悠然学子猷。"
    ]
  },
  {
    "id": "adcfe4db93e9e4fa526b715d86e6a086",
    "title": "登屏山遇樵者",
    "authorName": "钱元煌",
    "authorId": "adcfe4db93e9e4fad1457b72d1457b72",
    "dynasty": "清",
    "content": [
      "自有开山斧，何愁荆棘迷。",
      "烟霞挑不尽，风月手相携。",
      "看奕非逃世，行歌莫恼妻。",
      "那堪赓伐木，幽谷听莺啼。"
    ]
  },
  {
    "id": "adcfe4db93e9e4fa2c04d70fe5213019",
    "title": "过赤山寺",
    "authorName": "钱元煌",
    "authorId": "adcfe4db93e9e4fad1457b72d1457b72",
    "dynasty": "清",
    "content": [
      "何事穷山作上方，随缘挂锡即僧房。",
      "村童息虑真菩萨，野鸟忘机大法王。",
      "无数人烟通佛国，有时梵呗到农桑。",
      "试看处处天花落，散作人间稻麦香。"
    ]
  },
  {
    "id": "adcfe4db93e9e4fa73027bd4da5b7de4",
    "title": "宿阿公店",
    "authorName": "钱元煌",
    "authorId": "adcfe4db93e9e4fad1457b72d1457b72",
    "dynasty": "清",
    "content": [
      "数间茅店抱村孤，多少征尘向晚投。",
      "犬惯迎人如问信，鸡何逐客太狂呼。",
      "更阑篝火喧初寂，夜半炊烟馔又铺。",
      "物色英雄谁只眼，不如濯足且倾壶。"
    ]
  },
  {
    "id": "adcfe4db93f94f9a25eb8109ffcc0c11",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "夙驾淡溪东，遥指搭楼路。",
      "曲涧架小桥，红英冒绿树。",
      "社厝隐云林，笆篱深深护。",
      "堂中列图鼎，典则犹可数。",
      "帝德浃雕题，覆育时煦妪。",
      "番黎沾化久，爱戴深且固。",
      "童子四五人，能诵诗书句。",
      "咨询实可欣，奖劝不妨屡。",
      "众番亦欣然，笑请轩车驻。"
    ]
  },
  {
    "id": "adcfe4db93f94f9a25eb8109dae63c53",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "稻陇转平埔，驱车入武洛。",
      "旌竿绕寒云，戍楼晓明柝。",
      "土目跪前迎，庶番互联络。",
      "社丁虽稀少，勇壮俱超跃。",
      "昔在大泽机，旧址连岩崿。",
      "日与生番伍，趋走类猿玃。",
      "自从归化来，薰蒸销狞恶。",
      "移社向中田，妇子安耕穫。",
      "我来宣皇仁，毋使逢不若。",
      "山鬼应从风，祥和遍村落。"
    ]
  },
  {
    "id": "adcfe4db93f94f9a25eb8109781075af",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "山行复出山，远见溪云起。",
      "阿猴当中权，阛阓列村市。",
      "城门固鱼钥，修篁如列雉。",
      "编茅备堂奥，削土崇阶戺。",
      "天使持节来，骢马历至止。",
      "番目为我陈，此社非他比。",
      "素称物力饶，众社归经纪。",
      "年来生齿繁，不复追前趾。",
      "我为番目言，物盛难可恃。",
      "应须敦俭约，慎勿踵奢侈。"
    ]
  },
  {
    "id": "adcfe4db93f94f9a25eb81096b171d09",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "淡水向南趋，乘涨多纡折。",
      "古社依上流，番社参差列。",
      "日暮乃停骖，乍望心如结。",
      "篱缺见溪光，沙岸水方啮。",
      "谋将社寮移，众番情辞切。",
      "我与番众谋，非可一言决。",
      "相度宜周详，经费宜樽节。",
      "暂施堤防功，且待秋潦竭。",
      "秉烛坐中庭，劝谕均晓彻。",
      "老番共扶携，幼番各持挈。",
      "惇庞诚可嘉，整肃尤可悦。",
      "忧劳长善心，此理信前哲。"
    ]
  },
  {
    "id": "adcfe4db93f94f9a25eb8109ac082efc",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "出门仍沿溪，自上而及下。",
      "溪流远回汀，番厝藏中野。",
      "此处丁盈千，林总甲诸社。",
      "罗拜纷难数，注名不停写。",
      "圣朝湛濊恩，雕题绥福嘏。",
      "试观生息多，谁非被化者。",
      "番老不言寿，番女亦云姹。",
      "由来沾雨露，亦自谋弓冶。",
      "我为番目言，社丁不患寡。",
      "衣食所必需，犁锄正堪把。",
      "行见尔番庶，击鼓吹豳雅。"
    ]
  },
  {
    "id": "adcfe4db93f94f9a25eb81093506c7e5",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "晚过力力溪，溪水清可掬。",
      "皎月悬林端，修竹如新沐。",
      "下马入番社，番众一何肃。",
      "灯前试细认，尔雅殊被服。",
      "咨访听语音，通晓更娴熟。",
      "圣治开文明，光被及番族。",
      "应知久渐摩，秀发此先卜。",
      "拱手进番童，经书果能读。",
      "忠信自有基，礼义须涵育。",
      "劝勉且丁宁，披月前村宿。"
    ]
  },
  {
    "id": "adcfe4db93f94f9a25eb810945765a33",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "凌晨赴茄藤，绕社乔木古。",
      "宿鸟鸣高枝，疏花缀深圃。",
      "番众拥我前，衣被半蓝缕。",
      "升堂细咨询，一一诉贫苦。",
      "众番叩头说，番愚为人侮。",
      "我谓番本愚，圣朝所安抚。",
      "谁欤或侮之，我能为尔剖。",
      "慎勿学奸刁，贫苦乃自取。",
      "老番共点头，少番首亦俯。",
      "开道至再三，不觉日亭午。"
    ]
  },
  {
    "id": "adcfe4db93f94f9a25eb81093ebeed4a",
    "title": "巡社纪事",
    "authorName": "谭垣",
    "authorId": "adcfe4db93f94f9ad1457b72d1457b72",
    "dynasty": "清",
    "content": [
      "振策向平埔，已过茄藤港。",
      "瞥见小琉球，瀛海遥相望。",
      "番社辟南隅，放䌇乃保障。",
      "编竹起连廒，仓庚数千量。",
      "边海土虽瘠，近山地仍旷。",
      "佥称归化后，我皇恩浩荡。",
      "番赋既全蠲，番丁不加饷。",
      "更以所蠲租，一半给番养。",
      "老者亦已耋，少者日以壮。",
      "共依覆帱中，尊亲永无忘。",
      "我职司拊循，咨诹颇谐畅。",
      "暇日仍来此，勿使耕耘妨。"
    ]
  },
  {
    "id": "adcfe4db93fa1a2ab804e754b8b9e204",
    "title": "怀罗浮山人",
    "authorName": "默可",
    "authorId": "adcfe4db93fa1a2ad1457b72d1457b72",
    "dynasty": "清",
    "content": [
      "我昔五岭南，曾见岩居客。",
      "松风四壁寒，萝烟满衣碧。",
      "厨中所有者，清泉与白石。",
      "自云四十年，山外无履迹。"
    ]
  },
  {
    "id": "adcfe4db9408d44e9b2cd04a95550028",
    "title": "古荡归途",
    "authorName": "陈撰",
    "authorId": "adcfe4db9408d44ed1457b72d1457b72",
    "dynasty": "清",
    "content": [
      "日暮东风急，归途雨正繁。",
      "泥深黏屐重，云湿带林昏。",
      "野水喧鱼艇，人家掩竹门。",
      "遥怜折梅处，回首更西村。"
    ]
  },
  {
    "id": "adcfe4db9408d44e2ec7a74631bb6a99",
    "title": "春尽",
    "authorName": "陈撰",
    "authorId": "adcfe4db9408d44ed1457b72d1457b72",
    "dynasty": "清",
    "content": [
      "为贫常作客，春尽未还家。",
      "故国重回首，江城正落花。",
      "屯云依树断，深柳趁风斜。",
      "寂寞年时意，劳劳空岁华。"
    ]
  },
  {
    "id": "adcfe4db9408d44e89764fc539a8c3c4",
    "title": "寒食前五日蓉槎招同诸子泛舟红桥",
    "authorName": "陈撰",
    "authorId": "adcfe4db9408d44ed1457b72d1457b72",
    "dynasty": "清",
    "content": [
      "按歌画板檀双拍，卖酒青旗竹半叉。",
      "放艇石桥南畔去，傍篱吹尽野梅花。"
    ]
  },
  {
    "id": "adcfe4db940cbcecc6a185e623007999",
    "title": "闻砧",
    "authorName": "黄与坚",
    "authorId": "adcfe4db940cbcecd1457b72d1457b72",
    "dynasty": "清",
    "content": [
      "万井西风下，城高一叶飞。",
      "可怜今夜月，重捣去年衣。",
      "听乱情交切，声疏力渐稀。",
      "异乡刀尺冷，多少客思归。"
    ]
  },
  {
    "id": "adcfe4db940cbceca7fbce8591675ac3",
    "title": "沂州客店遇同乡友人",
    "authorName": "黄与坚",
    "authorId": "adcfe4db940cbcecd1457b72d1457b72",
    "dynasty": "清",
    "content": [
      "江郭萧条尚苦兵，讶君北走得班荆。",
      "地悬淮海艰消息，人历冰霜倍老成。",
      "同话寂寥皆逆旅，两经离乱即余生。",
      "故园风物那堪问，但说梅花已系情。"
    ]
  },
  {
    "id": "adcfe4db940cbcec5326afcb02e5ff7c",
    "title": "功臣山",
    "authorName": "黄与坚",
    "authorId": "adcfe4db940cbcecd1457b72d1457b72",
    "dynasty": "清",
    "content": [
      "郁盘松径偃青苍，甃石犹看废苑墙。",
      "雅噪断桥騕袅绝，草埋眢井辘轳荒。",
      "王宫灭没余抔土，霸业销沈付夕阳。",
      "争似普光遗塔在，路人指点客彷徨。"
    ]
  },
  {
    "id": "adcfe4db940cbcec8d05510ca30aa882",
    "title": "金陵杂感",
    "authorName": "黄与坚",
    "authorId": "adcfe4db940cbcecd1457b72d1457b72",
    "dynasty": "清",
    "content": [
      "敕选良家降墨封，玉车轻幰进昭容。",
      "花开并蒂鸳鸯暖，酒醉同心琥珀浓。",
      "萧寺鼓鼙惊翡翠，蒋山风雪葬芙蓉。",
      "飘零故剑秋江上，回首长干冷暮钟。"
    ]
  },
  {
    "id": "adcfe4db940cbcec8d05510c53ebb055",
    "title": "金陵杂感",
    "authorName": "黄与坚",
    "authorId": "adcfe4db940cbcecd1457b72d1457b72",
    "dynasty": "清",
    "content": [
      "龙虎钟山百战雄，朔风吹浪下艨艟。",
      "雕戈压阵黄沙断，铁锁沈江赤烧空。",
      "鳷鹊观消春雪里，凤凰台冷暮云中。",
      "由来帝业终荒草，铜狄何曾恋汉宫。"
    ]
  },
  {
    "id": "adcfe4db940cbcec43f3e49d70025a16",
    "title": "婆留井",
    "authorName": "黄与坚",
    "authorId": "adcfe4db940cbcecd1457b72d1457b72",
    "dynasty": "清",
    "content": [
      "绿莎萦绕水澄清，荒井翻因得大名。",
      "怪道真王身不死，水犀万弩射潮平。"
    ]
  },
  {
    "id": "adcfe4db940cbcec2a3d75e82e2592c7",
    "title": "辰龙关",
    "authorName": "黄与坚",
    "authorId": "adcfe4db940cbcecd1457b72d1457b72",
    "dynasty": "清",
    "content": [
      "郁盘鸟道中，忽睹巉岩削。",
      "双耸若天门，神工斧斤凿。",
      "攒刺剑戟横，摩厉成锋锷。",
      "青冥杳无垠，怪雨从空落。",
      "一径折霄光，绝壁尽倒却。",
      "千仞蹙孤危，不敢栖猿玃。",
      "攀跻坂益欹，数武困行脚。",
      "嗤彼铜马余，持铩倚木阁。",
      "狼窜崄一嵎，俄就官军缚。",
      "于今走轻车，亭午气颓索。",
      "白日景蔽亏，一步一狞恶。",
      "瞬息度层关，须鬓恐非昨。"
    ]
  },
  {
    "id": "adcfe4db941566c2928401ff42ee5186",
    "title": "过三静庵",
    "authorName": "马蕃",
    "authorId": "adcfe4db941566c2d1457b72d1457b72",
    "dynasty": "清",
    "content": [
      "穷山别有径，开凿自何年。",
      "四面松云岭，一村烟水田。",
      "品茶尝谷雨，烹笋挹溪泉。",
      "到处苔茵绿，趺跏听杜鹃。"
    ]
  },
  {
    "id": "adcfe4db941566c25faddc02fa342839",
    "title": "暮归",
    "authorName": "马蕃",
    "authorId": "adcfe4db941566c2d1457b72d1457b72",
    "dynasty": "清",
    "content": [
      "山云沈晚照，半醉别田家。",
      "度岭逢微雨，沿溪落野花。",
      "鸟声林际噪，烟影屋边斜。",
      "渐有丰年望，新秧处处蛙。"
    ]
  },
  {
    "id": "adcfe4db941566c204a9190d717d6f29",
    "title": "除夕前一日竹叶亭探梅",
    "authorName": "马蕃",
    "authorId": "adcfe4db941566c2d1457b72d1457b72",
    "dynasty": "清",
    "content": [
      "抽身来胜地，索笑得闲行。",
      "岁晚日无几，花迟风有情。",
      "深杯宜腊酝，小雨送春声。",
      "未识西庄意，犹依五凤城。"
    ]
  },
  {
    "id": "adcfe4db941566c24f805f97e3617f51",
    "title": "怀家兄伯逢",
    "authorName": "马蕃",
    "authorId": "adcfe4db941566c2d1457b72d1457b72",
    "dynasty": "清",
    "content": [
      "残梦初回后，孤镫未尽时。",
      "斯人不可见，中夜起相思。",
      "落木秋云暮，寒风客自知。",
      "离情谁共语，寂寞独吟诗。"
    ]
  },
  {
    "id": "adcfe4db9415ef475290f01a1db06f55",
    "title": "归朱老匏先生墓碣",
    "authorName": "叶舟",
    "authorId": "adcfe4db9415ef47d1457b72d1457b72",
    "dynasty": "清",
    "content": [
      "莽莽荒原生野烟，桥边识碣总前缘。",
      "披荆寻入乱坟里，把卷放歌斜照前。",
      "七字几枯残泪滴，一抔翻仗故人怜。",
      "招魂此地余诗骨，瑟缩寒风吹纸钱。"
    ]
  },
  {
    "id": "adcfe4db9415ef4792a745db4adc009b",
    "title": "观禹庙壁间所塑山海经图像",
    "authorName": "叶舟",
    "authorId": "adcfe4db9415ef47d1457b72d1457b72",
    "dynasty": "清",
    "content": [
      "淮海维扬古泽国，浮山作镇传非惑。禹庙恢张嘉靖间，殿陛峥嵘傍山侧。",
      "我家旧住郡之东，偶来瞻拜思神功。壁间山海设图像，雕泥凿木何搜穷。",
      "其间似兽非兽人非人，有羽有介有鬼神。首自招摇貌兽族，如禺耳白名狌狌。",
      "此类奇形共五十，满壁诧讶徒缤纷。次及羽禽始𪁺𩿧，二十二种形状殊。",
      "六目六足三首翼，即此可以观其余。更及旋龟计鳞介，鸟头虺尾吁足怪。",
      "此类分形又三十，在水在山各殊界。神祇拉杂其中列，鸟兽鳞介无分别。",
      "若者险阻助功成，若者战斗遭锋钺。惊看异域更奇绝，少见多怪难为说。",
      "或长九寸十丈余，或为兽体或为鱼。或止半背或数首，胸生洞穴穿其躯。",
      "予齿去角不足据，付翼之说徒为拘。辗转徘徊两庑庌，依经塑立原非假。",
      "当年洪水横流时，异类纷纭遍天下。万古生民仰禹功，请看四壁涂丹赭。"
    ]
  },
  {
    "id": "adcfe4db94165f87f9df4e71a2117f2a",
    "title": "赤壁",
    "authorName": "戴喻让",
    "authorId": "adcfe4db94165f87d1457b72d1457b72",
    "dynasty": "清",
    "content": [
      "未必功成后，山痕便劫灰。",
      "千年无战伐，此地有楼台。",
      "梦醒人俱古，天空鹤自回。",
      "深情吟两赋，江上几人来。"
    ]
  },
  {
    "id": "adcfe4db94268289bd5456dfcb049b72",
    "title": "晚过德庆",
    "authorName": "黄其勤",
    "authorId": "adcfe4db94268289d1457b72d1457b72",
    "dynasty": "清",
    "content": [
      "江城临绝岸，草树望中迷。",
      "落照一峰秀，炊烟万灶齐。",
      "舟迟因涨缩，水远见天低。",
      "薄暮西风紧，遥传画角凄。"
    ]
  },
  {
    "id": "adcfe4db9436a2c3dec73d030c5449f2",
    "title": "春雾",
    "authorName": "金孝懋",
    "authorId": "adcfe4db9436a2c3d1457b72d1457b72",
    "dynasty": "清",
    "content": [
      "未成浥滴望依微，正值春光嫩绿齐。",
      "小院暗疑梅雨密，平芜谁辨柳烟低。",
      "不愁步屟苍苔滑，只恐看花老眼迷。",
      "天上晓寒楼阁迥，衍波笺好试新题。"
    ]
  },
  {
    "id": "adcfe4db9437eccb41553d1a4f74cfbd",
    "title": "金鳌玉蝀观荷",
    "authorName": "翁端恩",
    "authorId": "adcfe4db9437eccbd1457b72d1457b72",
    "dynasty": "清",
    "content": [
      "澄波曲绕凤池通，万顷夫渠映日红。",
      "绣幰尘催花外路，珠栏香浸水边风。",
      "鱼游细浪纹初活，莺啭深林语渐融。",
      "太华峰头莲十丈，霞标云锦总相同。"
    ]
  },
  {
    "id": "adcfe4db9437eccb1f35bd4b83983f3a",
    "title": "夜渡鄱阳湖",
    "authorName": "翁端恩",
    "authorId": "adcfe4db9437eccbd1457b72d1457b72",
    "dynasty": "清",
    "content": [
      "黄芦瑟瑟送扁舟，千里江天一叶浮。",
      "山影忽随云气涌，浪花寒迸月光流。",
      "宫亭接食传神鸟，沙渚随波浴野鸥。",
      "此际篷窗舒远眺，匡庐真面已全收。"
    ]
  },
  {
    "id": "adcfe4db9437eccb48346252a980046d",
    "title": "送玉甫兄叔平弟偕绂卿侄应试金陵",
    "authorName": "翁端恩",
    "authorId": "adcfe4db9437eccbd1457b72d1457b72",
    "dynasty": "清",
    "content": [
      "雁影涵秋趁晓风，壮游难得一门同。",
      "已欣佳句如灵运，更喜清谈有阿戎。",
      "万里江涛归赋笔，六朝山色入诗筒。",
      "攀香蟾窟家声旧，会看三株灿月中。"
    ]
  },
  {
    "id": "adcfe4db9437eccb758688d4215e5195",
    "title": "长至日书怀",
    "authorName": "翁端恩",
    "authorId": "adcfe4db9437eccbd1457b72d1457b72",
    "dynasty": "清",
    "content": [
      "又见葭灰飞玉琯，深宵拥被对孤镫。",
      "青春渐逐尊前改，白发多从镜里增。",
      "苦盼音书怜女远，欣看家学有儿承。",
      "平生愧乏《螽斯》化，挥尽黄金尚未能。"
    ]
  },
  {
    "id": "adcfe4db9437eccb5cfa71803e2d2d2c",
    "title": "虞山",
    "authorName": "翁端恩",
    "authorId": "adcfe4db9437eccbd1457b72d1457b72",
    "dynasty": "清",
    "content": [
      "绝顶登临兴未穷，笙钟万壑动春风。",
      "隔江山色青如黛，画有齐烟几点中。"
    ]
  },
  {
    "id": "adcfe4db9439b992f8714680cf714c25",
    "title": "嘉禾寓中闻秋虫",
    "authorName": "谢垣",
    "authorId": "adcfe4db9439b992d1457b72d1457b72",
    "dynasty": "清",
    "content": [
      "何处瓜畦络纬声，虚堂欹枕正三更。",
      "旅人本少思乡梦，都被秋虫暗织成。"
    ]
  },
  {
    "id": "adcfe4db944a30163997a23fde7233f2",
    "title": "寓直书怀",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "丁丁莲漏出花迟，紫禁清宵寄一枝。",
      "仙掌相如应减渴，玉桃方朔讶长饥。",
      "揽衣渐觉缁尘积，握椠多惭藜火窥。",
      "梦断疏钟长乐外，一声声与白云期。"
    ]
  },
  {
    "id": "adcfe4db944a30167e09fa9375301e31",
    "title": "顾子元臣同侍御行并赠",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "君家才子称痴绝，今日输君才更神。",
      "百页蛮笺磨墨汁，三升浊酒岸𥿑巾。",
      "江头螺女常酬客，洞口榴花不避人。",
      "肯信薄游无稛载，锦囊赢得贮清新。"
    ]
  },
  {
    "id": "adcfe4db944a3016357f6e9f0b0d38a5",
    "title": "上巳宴集碧山堂",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "暮春犹是永和初，花正开时柳乍舒。",
      "白社已荒三仕外，碧山重禊十年余。",
      "故人落落新来雨，澹月纤纤小摘蔬。",
      "我乃酒狂狂不得，漏声催箭整冠裾。"
    ]
  },
  {
    "id": "adcfe4db944a30161ea2158c0dbc563c",
    "title": "汶河桥",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "石梁互长虹，水流声活活。",
      "野色旷蒙山，荦确露山骨。",
      "及此爱清涟，复乃得奇石。",
      "瞰流势欲奔，连脉断若划。",
      "层层落芙蓉，片片碎云叶。",
      "倒卧九叠屏，喷激百道雪。",
      "嵌空劣容杯，平铺多得月。",
      "缅昔汶阳田，二三劳争割。",
      "我今坐盘桓，谁予复谁夺。"
    ]
  },
  {
    "id": "adcfe4db944a301604557969e450b8ca",
    "title": "和东坡馈岁别岁诗",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "《木瓜》知苞苴，厚意聊以佐。滥觞自古人，后来乃以货。",
      "如闻暮夜间，取印如斗大。岂知幽栖者，岁晚只高卧。",
      "狼藉惟琴书，芳尘凝满座。借问腐儒餐，无乃出马磨。",
      "敢波及父老，简略诚吾过。清风傥可赠，于喁请君和。"
    ]
  },
  {
    "id": "adcfe4db944a301604557969519f5001",
    "title": "和东坡馈岁别岁诗",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "冉冉年复尽，跳丸不肯迟。",
      "出宿饮盏者，俯仰安可追。",
      "行行重行行，去者天一涯。",
      "君自此远矣，劳苦问归时。",
      "岁去寻当来，决无食言肥。",
      "行看春女思，复见秋士悲。",
      "花开即花落，衔杯不须辞。",
      "醉乡无日月，或忘吾久衰。"
    ]
  },
  {
    "id": "adcfe4db944a301604557969e97efc73",
    "title": "和东坡馈岁别岁诗",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "日月不我与，守者添画蛇。",
      "人生虮虱耳，譬若裈中遮。",
      "鲁儒爱尺璧，椟毁可奈何。",
      "或者起挥戈，跳去寂无哗。",
      "聊为烈士吟，复击渔阳挝。",
      "黄鸡才晓唱，白驹又飞斜。",
      "君看彭与殇，修短俱蹉跎。",
      "不如秉烛游，达者及足夸。"
    ]
  },
  {
    "id": "adcfe4db944a3016e5781fe0221bfee3",
    "title": "送姜友棠孝廉南还酬次来韵",
    "authorName": "韩菼",
    "authorId": "adcfe4db944a301652c51893a588a619",
    "dynasty": "清",
    "content": [
      "三山风送谪来仙，入洛才名籍籍传。",
      "几束牛腰驱笔下，六朝麈尾话尊前。",
      "暂同石鼎分联句，休向江蓠苦问天。",
      "两剑双环真不易，春令孤影一潸然。"
    ]
  },
  {
    "id": "adcfe4db9461a9e1cffeb770d33f9b46",
    "title": "和答毛汝亭",
    "authorName": "余廷灿",
    "authorId": "adcfe4db9461a9e1c4492cbeac5dab2e",
    "dynasty": "清",
    "content": [
      "难脱陈言强自敦，规摹徒愧饰轮辕。",
      "六经文字沉吟老，五岳峰峦想像尊。",
      "共笑草玄归酱瓿，忽歌《雪白》到柴门。",
      "与君臭味苔岑合，尊酒还期一细论。"
    ]
  },
  {
    "id": "adcfe4db9461a9e1063e6329a3603e8f",
    "title": "合江亭月夜",
    "authorName": "余廷灿",
    "authorId": "adcfe4db9461a9e1c4492cbeac5dab2e",
    "dynasty": "清",
    "content": [
      "绿净月高炯，一碧不可界。",
      "空阔危矶，瞪瞰忘欠噫。",
      "矶影入双流，吞吐势欲嘬。",
      "波纹复牵挽，风簸如罥絓。",
      "尚恐钓鳌者，一举乘其懈。",
      "心口敕六丁，守护严藩砦。",
      "吁嗟何太痴，天与设幽怪。",
      "讵比荆关图，十日五日画。",
      "宵分绝声影，衣润浥沆瀣。",
      "傲兀坐青空，俯仰发长喟。"
    ]
  },
  {
    "id": "adcfe4db9461a9e16ea17657f0a7e99d",
    "title": "怡亲王画荷为谭古夔题",
    "authorName": "余廷灿",
    "authorId": "adcfe4db9461a9e1c4492cbeac5dab2e",
    "dynasty": "清",
    "content": [
      "琉璃万顷堆镜湖，红云十丈水面铺。",
      "翻影浓绿上衣裾，妙香鼻观生模糊。",
      "贤哉河闲插架书，余事拈笔写芙蕖。",
      "君从何处得此本，费我展画典衣沽。",
      "是时蝇虻皆侧翅，清飙瑟瑟含空虚。",
      "想当盘礴欲施手，坐对弱水之瀛壶。",
      "乾坤清气入毫楮，玉井移根烂萼趺。",
      "如船之藕疑有无，安得片雪沈疴苏。",
      "火急觅句还君图，好景一失追难摹。"
    ]
  },
  {
    "id": "adcfe4db9461a9e1f5eb9e991be4c380",
    "title": "彭翁义庵三修漉江桥为作山木吟",
    "authorName": "余廷灿",
    "authorId": "adcfe4db9461a9e1c4492cbeac5dab2e",
    "dynasty": "清",
    "content": [
      "轮囷大木宿瘿瘤，虫蛰蚁斗困渠酋。一日出谷回万牛，不向华屋供雕锼。",
      "愿化长虹当巨舟，雷火摧烧落泡沤。忽然傲睨蛟鼍游，行人病涉叹曷瘳。",
      "又见撑枝古渡头，斩新铁干接𧍘蟉。明年大水水横流，木化为蛟为蟠虬。",
      "一朝水退不可求，依然青铜水面浮。世上乃有掀髯叟，三散黄金名亦收，何为障簏营菟裘。"
    ]
  },
  {
    "id": "adcfe4db9463994709dc2dd5d1dc81d8",
    "title": "忆维极师",
    "authorName": "超越",
    "authorId": "adcfe4db94639947d1457b72d1457b72",
    "dynasty": "清",
    "content": [
      "冰雪家风古，萧然丈室中。",
      "当年亲教诲，数语发愚蒙。",
      "生死恩难报，箕裘愧未工。",
      "妙峰还掬土，道范邈何穷。"
    ]
  },
  {
    "id": "adcfe4db94661ebcfc652da05c9aada5",
    "title": "枯槎",
    "authorName": "平圣台",
    "authorId": "adcfe4db94661ebcd1457b72d1457b72",
    "dynasty": "清",
    "content": [
      "蝶茧蜂窠驳藓纹，几年珍重避樵斤。",
      "婆娑寒梦三分月，将护春阴一段云。",
      "喜得菌芝称瑞物，曾从牛女证遗闻。",
      "主人涤笔金茎露，不比东阳殷仲文。"
    ]
  },
  {
    "id": "adcfe4db94663acee3769a830a104a17",
    "title": "辛巳春日行黄山北面俯瞰大江逼仄殊甚慨然有作",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "涛涌昼冥冥，危途一线经。",
      "海风吹面黑，山霭入眉青。",
      "古院无僧住，长松有鹤停。",
      "春甲渺何许，残碣卧林坰。"
    ]
  },
  {
    "id": "adcfe4db94663ace111a57f10aabf602",
    "title": "庚子秋日题无锡钱懋溪可庄图亲之所也。可庄懋溪奉二首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "顺亲成小筑，选胜得幽栖。",
      "瘦石碧当槛，杂花红满蹊。",
      "池鱼潜复出，林鸟住还啼。",
      "畅甚华颠叟，斜阳屡杖藜。"
    ]
  },
  {
    "id": "adcfe4db94663ace111a57f1429d6302",
    "title": "庚子秋日题无锡钱懋溪可庄图亲之所也。可庄懋溪奉二首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "雅称栖迟意，仍逾耄耋年。",
      "陔兰方爱日，风木奈终天。",
      "棣鄂馀真意，芸香启后贤。",
      "披图重叹羡，此福傲神仙。"
    ]
  },
  {
    "id": "adcfe4db94663ace7c02beae3f438fe5",
    "title": "冠英吴大将赴真州陈云乃司马之招，吴门金子山为作江干送别图以壮其行，拈此题后二首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "又作经时别，扁舟向广陵。",
      "壮游轻带水，羁绪怯孤灯。",
      "季子纻争献，元龙楼许升。",
      "为余询鲁直，眠食可如恒。"
    ]
  },
  {
    "id": "adcfe4db94663ace7c02beaee4cb005c",
    "title": "冠英吴大将赴真州陈云乃司马之招，吴门金子山为作江干送别图以壮其行，拈此题后二首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "霜信警宾鸿，情深感慨中。",
      "天生虎头笔，神助马当风。",
      "瀛海沧波急，岩疆列戍雄。",
      "会看麟阁上，着意写元功。"
    ]
  },
  {
    "id": "adcfe4db94663acee5194c6798b70a6c",
    "title": "黄紫卿观海图张怀白书",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "僧繇余故友，浣俗葆灵襟。",
      "出彼邈绵笔，写君豪放心。",
      "成连不可挽，钟子若为寻。",
      "莫遽叹观止，烟波深复深。"
    ]
  },
  {
    "id": "adcfe4db94663aced0aa6d083021b182",
    "title": "东金子山",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "五年前已钦高格，今日清谭始许攀。",
      "真气骨同鸾耸立，古神情似鹤翛闲。",
      "诗才聱叟逋翁上，画品迂倪颠米间。",
      "我亦胸中多块垒，恨无妙腕学荆关。"
    ]
  },
  {
    "id": "adcfe4db94663acef1eb443516840847",
    "title": "东沈作宾",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "不许吴生独擅场，小移画舸到江乡。",
      "王摩诘具仙禅理，郑广文多翰墨香。",
      "时拟整巾亲北海，却愁消瘦恼东阳。",
      "破山花木关怀久，能否联吟青豆房。"
    ]
  },
  {
    "id": "adcfe4db94663ace71c6227ef69c662b",
    "title": "同日酬仰菶斋",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "连日浓阴颇闷人，今朝晴霁称韶春。",
      "盘蔬草草浑无味，诗笔翩翩剧有神。",
      "绿水漫分清与浊，彩幡休辨假和真。",
      "愁予将泛长江艇，难见丹青取次新。"
    ]
  },
  {
    "id": "adcfe4db94663acec86c8a79fbfb9481",
    "title": "昨承彦卿先生过访，赋此志幸，即次彦翁贻竹宾韵",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "十年真悔识君迟，咫尺仙源系梦思。",
      "北海纵横推妙笔，东坡澹荡有新诗。",
      "幽兰纵为孤芳弃，明镜何曾屡照疲。",
      "争那牙弦生涩甚，竟无流水动钟期。"
    ]
  },
  {
    "id": "adcfe4db94663acec01a27f510e23710",
    "title": "李小湖先生视学期满，乞假省墓，诗以送之二首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "药笼参苓已尽收，尚虞葑菲弃遐陬。",
      "劲风谡谡汉元礼，仙骨珊珊唐邺侯。",
      "气节文章千古业，家门邦国万端忧。",
      "星轺六载巡江海，卧辙何因得暂留。"
    ]
  },
  {
    "id": "adcfe4db94663acec01a27f58675a182",
    "title": "李小湖先生视学期满，乞假省墓，诗以送之二首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "猎猎西风卷画旗，短榆疏柳路迷离。",
      "桐庐晓过怜鹃老，彭蠡冬浮较雁迟。",
      "永慕定深浇酒后，清阴讵改树栾时。",
      "还期傥上安民策，雨露雷霆要并施。"
    ]
  },
  {
    "id": "adcfe4db94663acec1042c745be9ea75",
    "title": "靖江寓舍",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "地僻曾无驿骑迎，皖南传说贼初平。",
      "寒消应许冰全泮，夜静偏惊月尚明。",
      "挥洒烟云推老辈，主持风雅仗先声。",
      "马洲亦有孤山在，未访梅花恐不情。"
    ]
  },
  {
    "id": "adcfe4db94663acee1fe5839d6b4babd",
    "title": "畏风足不出户者数日矣，次儿自适园回，携到红梅两枝，怅然有感，插瓶赋之庚午",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "花纵关情奈老何，强吟新句儗东坡。",
      "颜頩似恨寒为祟，颊晕浑忘酒是魔。",
      "儒行朴诚青眼少，客谈忼慨赤心多。",
      "狂风乍起须分付，莫遣春池皱作波。"
    ]
  },
  {
    "id": "adcfe4db94663acee1c67bcee7e78d0b",
    "title": "戴醇士江乡归思图为吴冠英作三首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "度自谦和骨自奇，擅场名久重京师。",
      "归艎只载河阳笔，我道渊材未算痴。"
    ]
  },
  {
    "id": "adcfe4db94663acee1c67bce6330cd22",
    "title": "戴醇士江乡归思图为吴冠英作三首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "仙人已返白云乡，遗迹犹留翰墨香。",
      "摄取江山真面目，岂徒苍秀匹倪黄。"
    ]
  },
  {
    "id": "adcfe4db94663acee1c67bcededdde13",
    "title": "戴醇士江乡归思图为吴冠英作三首",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "杏花将放雨声酣，且复西窗剪烛谭。",
      "等是有家归未许，羡君犹得在江南。"
    ]
  },
  {
    "id": "adcfe4db94663acea5d9db97aeb62ca9",
    "title": "题章芸台水流花放图",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "丛丛原上华，蔼蔼含春烟。",
      "泠泠涧中水，猗猗漾沦涟。",
      "灵境窈以旷，韶华清且妍。",
      "章君我畏友，隽上超群仙。",
      "罄思渊泉澈，抒藻晨葩鲜。",
      "悠悠意欣合，步屧相流连。",
      "奚奴执卷随，风格亦娟娟。",
      "鸑鷟迎朝阳，振采高梧颠。",
      "鲸鱼戏沧溟，逼仄谢众川。",
      "得毋咫尺地，未足供回旋。",
      "为君进一解，勿以狂语捐。"
    ]
  },
  {
    "id": "adcfe4db94663ace97f744b2a6bde82a",
    "title": "题秋水先生遗照",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "秋水名将孙，风雅乃无比。",
      "忆我识面初，髧髦垂及耳。",
      "器宇颇高岸，骖驹角盈咫。",
      "稍长颇劬学，矻矻事砻砥。",
      "避俗遇敌雠，爱古在骨髓。",
      "哦诗岁成帙，泼墨日数纸。",
      "声名渐四播，生计欻中圮。",
      "人情为戚戚，君意顾尔尔。",
      "不畏业就凋，而恨技止此。",
      "行书盛晋代，禊帖备众美。",
      "誓必追其踪，千本写不巳。",
      "岂知甫逾年，与世异途轨。",
      "右军发奇妒，六丁下云里。",
      "学面许并生，换骨勿贳死。",
      "一笑掷鼠须，风飙肃然起。",
      "快抛肩上担，猛脱尘中屣。",
      "我心苦茅塞，紾昔紊脉理。",
      "结契忝纪群，抒怆绝铭诔。",
      "一朝展遗容，却立那忍视。",
      "唯当乞名流，鸿笔继麟史。",
      "铿鍧聚钧韶，簸扬始糠秕。"
    ]
  },
  {
    "id": "adcfe4db94663acef0890f20c3bc27f0",
    "title": "题祝草堂叟遗照",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "我年二十馀，始见草堂叟。",
      "秀眉赤两颧，华发纷在首。",
      "谆谆复殷殷，奖夸不容口。",
      "屈指星再周，风尘镇奔走。",
      "公已归道山，我仍百无取。",
      "感公相期意，扪腹呼负负。",
      "后来才俊流，岳立视培塿。",
      "怡颜恕狂且，如公复何有。",
      "尔英公冢嫡，意气醇且厚。",
      "交情群纪间，戚谊潘杨后。",
      "相与数晨夕，代谋至升斗。",
      "蠢儿及弱女，劳君择配偶。",
      "庶几魏与裴，得朋真耐久。",
      "君今已周甲，皤然惊老丑。",
      "出图命我题，握笔不敢苟。",
      "华言及风语，芟剃若稂莠。",
      "顾于神采闲，缅想到禀受。",
      "盛名固难继，家风颇能守。",
      "今昔重低徊，淩杂忘可否。",
      "愿言加餐饭，安稳保胡耇。"
    ]
  },
  {
    "id": "adcfe4db94663aceb05509720cb8278d",
    "title": "拟韩昌黎石鼓歌用原韵",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "儒生好古易成癖，每因得意辄浩歌。姒鼎子盘不易见，心奢其奈生迟何。",
      "偶逢数字亦珍閟，向彝鄀敦高阳戈。微茫跟肘辨屈曲，细加抉剔勤揩磨。",
      "拓如蝉翼绕影响，友朋动色夸蒐罗。岂知岐阳石鼓今尚在，点画苍劲形巍峨。",
      "鸿文自合显当代，至宝讵忍埋荒阿。肃然大学高位置，无人闯室奚烦呵。",
      "我嗟杜门眼未识，只凭纸本分真讹。浑如玉箸体奇俊，非复囷蠢侪碧蝌。",
      "浩如江潮拥断岸，奔走蛟鳄翔鼋鼍。残如朽株卧沙际，隐隐根柢连枝柯。",
      "缺如幼舆逞狂逸，齿牙零落遭投梭。五总五绒不可解，徒咏退食吟委蛇。",
      "扶徕罔罟不可按，强歌倚瑟诬皇娥。始悟寻源慎派别，导江莫取汜与沱。",
      "周家积累数十世，酝酿元气成太和。夷厉失纲浸凉薄，塞川监谤殊常科。",
      "蛮荆扰南猃狁北，淮徐中起纷而多。共和纵未失臣节，已嗟荆棘围铜驼。",
      "宣王英猛绍先烈，少康殷武谁能过。削平僭乱铲槎蘖，譬彼骨角逢切磋。",
      "坐朝侯卫致藩镇，螺舟万里淩鲸波。春蒐车马策群力，论功行赏无偏颇。",
      "从臣嘉颂出新意，体兼风雅遑论他。勋劳可纪自须纪，万古孰敢嘲媕娿。",
      "谛观细读百不厌，犹胜宝剑时摩挲。甫通一二昧三四，神驰不觉频长哦。",
      "吁嗟骊山复钟祸，翟泉倏忽来苍鹅。坐令流传二千载，遗编零落同猗那。",
      "文章六代苦疲恭，谁希贾董追卿轲。狂澜既倒不可挽，神霄万里横银河。",
      "日摹雅颂无一肖，材质所限非蹉跎。"
    ]
  },
  {
    "id": "adcfe4db94663ace56046dbf4f66834c",
    "title": "金山怀古",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "金山崚嶒一拳石，乃能锁钥万里之奔流。长空苍茫鹳鹤下，惊涛飒沓鼋鼍浮。",
      "伊余摄衣上绝顶，江天有阁淩高秋。凭阑眺远意何极，俯仰千载增烦忧。",
      "卢循幺麽不足数，游魂海峤丛戈矛。鲸鲵磨牙吮膏血，黔黎束手遭虔刘。",
      "蔓延闽浙气弥壮，溯潮夜闯南徐州。伟哉寄奴起徒步，扫除大憝如决疣。",
      "江波澄清海氛绝，劲兵北府雄无俦。承平岁久武备弛，喜谭翰墨羞兜鍪。",
      "青燐白骨未尽掩，徙薪曲突无良谋。江海咽喉不思扼，祇夸玉带山门留。"
    ]
  },
  {
    "id": "adcfe4db94663acee768fbc7874aa222",
    "title": "题澧塘先生习静图",
    "authorName": "夏炜如",
    "authorId": "adcfe4db94663aced1457b72d1457b72",
    "dynasty": "清",
    "content": [
      "黑云压山风怒号，沧溟郁拂生波涛。",
      "长鲸撇空老蛟伏，贝阙震荡珠宫摇。",
      "刹那声停势亦敛，屏翳卷旆阳侯逃。",
      "澄鲜万里平一镜，荧荧孤月悬层霄。",
      "乃知动静本相倚，断不判若东西曹。",
      "伊人谛观得真旨，屏除嗜欲祛尘劳。",
      "养元以和守以一，泊尔便欲淩松乔。",
      "回思少年负意气，拟攀丹鷟鞭金鳌。",
      "珊珊仙骨身自有，蓬莱弱水原非遥。",
      "一朝翻然辄舍去，有若俊鹘离旋绦。",
      "苍山之颠古松顶，清风飒飒天寥寥。",
      "下观鸴鸠尔何拙，枋根榆底纷周遭。"
    ]
  },
  {
    "id": "adcfe4db9470ff5b382b25997b3aa620",
    "title": "李丈次青方伯乞山中紫薇花将去数本媵之以诗",
    "authorName": "余云焕",
    "authorId": "adcfe4db9470ff5bd1457b72d1457b72",
    "dynasty": "清",
    "content": [
      "紫薇花发绕吾庐，艳雪晴云拥上车。",
      "将去宛如新嫁女，到时应识旧中书。",
      "前身或者丝纶阁，夜梦因之水竹居。",
      "位置平泉庄上好，不教沦落在荒墟。"
    ]
  },
  {
    "id": "adcfe4db9470ff5bcfc7d40c28c00395",
    "title": "再抵成都",
    "authorName": "余云焕",
    "authorId": "adcfe4db9470ff5bd1457b72d1457b72",
    "dynasty": "清",
    "content": [
      "筹边依旧上高楼，内地河山壮益州。",
      "酋长西来通职贡，大江东去扼咽喉。",
      "书生不作三刀梦，阃帅相持半壁秋。",
      "剑外烽烟沪海瘴，孤吟谁识杜陵愁。"
    ]
  },
  {
    "id": "adcfe4db9470ff5b8c5eed0410b76309",
    "title": "归州",
    "authorName": "余云焕",
    "authorId": "adcfe4db9470ff5bd1457b72d1457b72",
    "dynasty": "清",
    "content": [
      "万家砧响触羁愁，枕上滩声又换秋。",
      "绝好江村图画里，乱山斜照泊归州。"
    ]
  },
  {
    "id": "adcfe4db947b3cfaab8eec341fedd194",
    "title": "初夏江乡即事",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "煮茗宜新汲，栽瓜合旧畦。",
      "屋围深涨绿，门向小桥低。",
      "饶得三农趣，聊将万物齐。",
      "桔槔声寂寞，细雨鹁鸠啼。"
    ]
  },
  {
    "id": "adcfe4db947b3cfa0d265715683b70ca",
    "title": "丙辰秋黄水漫口，奉家慈及眷属寄居徐郡城。丁巳春，公暇赴省，侨居数月，旅窗述怀",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "久作彭门客，羁心强自宽。",
      "莺花春梦老，风雨麦秋寒。",
      "吾道一尊酒，生涯半旧毡。",
      "故园松菊好，翘首暮云端。"
    ]
  },
  {
    "id": "adcfe4db947b3cfad8159be5b268efb1",
    "title": "豆腐诗次韵二首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "采菽中原正及秋，一筐好借水云溲。",
      "蒸来香近红莲美，砻去浆飞白练柔。",
      "自有清腴宜雅俗，不教渣滓稍分留。",
      "从今莫笑先生腐，冰雪声华夹袋收。"
    ]
  },
  {
    "id": "adcfe4db947b3cfad8159be5bf947cce",
    "title": "豆腐诗次韵二首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "漫嫌留客少盘飧，春韭秋葵共讨论。",
      "摊入筠篮霜满地，切飞昆刃月无痕。",
      "高堂饮啜嗤三釜，身世乾坤剩一尊。",
      "饱食不知寒夜冷，独扛健笔酒初温。"
    ]
  },
  {
    "id": "adcfe4db947b3cfa6cc10befc6a5a7e3",
    "title": "挽王蔗芗明四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "繁川一榻十年尘，晨夕依依想性真。",
      "峡树沧江悲杜老，桃花潭水感汪伦。",
      "风声惊破凫山梦，药笼归寻梅市人。",
      "畴昔渔矶仍宛在，私心拟共复投纶。"
    ]
  },
  {
    "id": "adcfe4db947b3cfa6cc10bef9f68d2a4",
    "title": "挽王蔗芗明四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "入门于邑泪潸然，执手尪羸木榻前。",
      "往事谈来聊草草，拊膺郁处尚填填。",
      "已教吴质长愁老，更使崔骃一病绵。",
      "转眼星辰成永诀，秋风秋雨苦啼鹃。"
    ]
  },
  {
    "id": "adcfe4db947b3cfa6cc10bef779ba322",
    "title": "挽王蔗芗明四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "淩云妙笔制心裁，香案趋班跻上台。",
      "文藻空山常照眼，肝肠劫火岂成灰。",
      "枯桐入灶枉留尾，玄鹤升天不复胎。",
      "抛我衰残徒吊影，八哀咏罢更添哀。"
    ]
  },
  {
    "id": "adcfe4db947b3cfa6cc10befe0c07fa7",
    "title": "挽王蔗芗明四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "佗傺忳忳病易侵，还凭曲檗解烦襟。",
      "不堪有七嵇中散，对影成三李翰林。",
      "仙客已乘箕尾去，世人空向酒垆寻。",
      "可怜后死招魂痛，一纸烧残一片心。"
    ]
  },
  {
    "id": "adcfe4db947b3cfa34126e23c474dc1a",
    "title": "予已三代单丁，年复垂暮，望孙颇切，丙子岁侨居宛陵，九月八日生长孙，取名英范，今戊寅九月廿九日又得次孙，取名元鹤，喜赋",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "秋深病叟笑支离，但得嬉时且共嬉。",
      "三世单丁瓜瓞少，两孙递举菊花迟。",
      "书田得藕种他日，鹤子成双为此时。",
      "漫道宁馨添一一，愧无几片善根基。"
    ]
  },
  {
    "id": "adcfe4db947b3cfaf81ed4b04a63d4be",
    "title": "六月初二日，圆明园引见，口占纪恩四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "鸣珂队里晓风凉，御苑荷花冉冉香。",
      "阊阖开时移树影，帡幪高处隐朝阳。",
      "小臣也许随班进，圣德何从拜手扬。",
      "云日光华欣咫尺，此身岂独庆明良。"
    ]
  },
  {
    "id": "adcfe4db947b3cfaf81ed4b05a2f26fb",
    "title": "六月初二日，圆明园引见，口占纪恩四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "激切屏营抚寸衷，天颜有喜蔼春风。",
      "一人垂拱衣裳外，六合和同干羽中。",
      "郊岛自惭寒乞甚，皋夔共乐泰交融。",
      "从知雨露栽培处，润槁嘘枯总化工。"
    ]
  },
  {
    "id": "adcfe4db947b3cfaf81ed4b0087da708",
    "title": "六月初二日，圆明园引见，口占纪恩四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "禁柳斜斜露未干，从容引退听和鸾。",
      "回瞻御气瑶台迥，叨沐恩波太液宽。",
      "银汉几层悬镜朗，玉壶一片置身寒。",
      "最宜到此忘炎热，月地云阶仔细看。"
    ]
  },
  {
    "id": "adcfe4db947b3cfaf81ed4b073f3a219",
    "title": "六月初二日，圆明园引见，口占纪恩四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "五色天书彩凤腾，圣恩高厚貌躬膺。",
      "八年司铎犹多忝，百里专城岂曰能。",
      "毡过三冬忘冷薄，梯升初级早淩兢。",
      "追思射策明光殿，廿载功名得未曾。"
    ]
  },
  {
    "id": "adcfe4db947b3cfa9060db12990d1bf4",
    "title": "归舟道中寄新繁大尹王蔗芗四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "笑指繁江雁影来，升堂拍手旅颜开。",
      "七千尘海欢相见，十万军储巧作媒。",
      "淡入芭蕉听夜雨，春酣曲米忘深怀。",
      "天涯聚首真难得，何事愁肠日九回。"
    ]
  },
  {
    "id": "adcfe4db947b3cfa9060db127b8f421e",
    "title": "归舟道中寄新繁大尹王蔗芗四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "会面为难别更难，简书频促上征鞍。",
      "赠言无计将何赠，官况同清笑此官。",
      "未许青山当玉沥，好从仙吏问金丹。",
      "望君此后佳消息，如向晴云高处看。"
    ]
  },
  {
    "id": "adcfe4db947b3cfa9060db12ea3aa564",
    "title": "归舟道中寄新繁大尹王蔗芗四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "红桥落日正初冬，橘柚垂黄霜气浓。",
      "杜宇声声啼别恨，郫筒款款送游踪。",
      "风前白发三千丈，眼底青山十二峰。",
      "一水滔滔下夔峡，瞿塘滟滪险重重。"
    ]
  },
  {
    "id": "adcfe4db947b3cfa9060db1265c61b2d",
    "title": "归舟道中寄新繁大尹王蔗芗四首",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "绝怜寒水老菰蒲，岁序催人感慨无。",
      "客舍漫劳严武骑，酒痕犹恋马卿垆。",
      "岸飞翠羽人将去，诗结青莲兴不孤。",
      "剩有薛涛笺几片，蓬窗一路赋成都。"
    ]
  },
  {
    "id": "adcfe4db947b3cfa662e0ac8cd36278a",
    "title": "衢州道中八月廿一日为余六十生辰感赋",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "镜里勋名春梦婆，一周花甲竟如梭。",
      "命中磨砺惟余毒，天下名山贶我多。",
      "久愧悬弧虚壮志，敢因捧檄作劳歌。",
      "只愁堂上星星白，罄尽瓶罍可奈何。"
    ]
  },
  {
    "id": "adcfe4db947b3cfa8667836ad3b82088",
    "title": "六月二十四日抵西安得尹农书",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "使车轣辘到长安，百二山河立马看。",
      "八水分流三辅阔，五星连影九霄寒。",
      "宾来续赋嗤狂简，札到分金壮羽翰。",
      "一曲秦腔四更角，凉风暂此卸征鞍。"
    ]
  },
  {
    "id": "adcfe4db947b3cfa366d823a2c0a6f11",
    "title": "雨后顾山舟中晚眺",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "晚天微雨过，菰蒲似新浴。",
      "花气还袭人，轻舟荡空绿。",
      "春山列芳甸，翠黛遥天续。",
      "景光足延览，廛市厌拘束。",
      "幽情寄何许，滩声漱寒玉。"
    ]
  },
  {
    "id": "adcfe4db947b3cfa27ff0c222b82d152",
    "title": "题赠和斋先生五代同堂图",
    "authorName": "陈柄德",
    "authorId": "adcfe4db947b3cfad1457b72d1457b72",
    "dynasty": "清",
    "content": [
      "不采商山芝，不饮菊溪水。",
      "积善有馀庆，本根庇葛藟。",
      "蔼蔼苍颜翁，卓哉古君子。",
      "含饴弄曾元，一一分甘旨。",
      "养堂临清溪，溶溶风日美。",
      "崇兰叶娟娟，流泉石齿齿。",
      "孙枝又生孙，莲子复结子。",
      "老翁顾而笑，童孙喜欲起。",
      "握印复提戈，他日卜青紫。",
      "青紫何足荣，善人后应尔。",
      "煌煌五代诰，垂光仁寿里。"
    ]
  },
  {
    "id": "adcfe4db948e2db65b2d85cb2e6da3e7",
    "title": "磨盘山",
    "authorName": "沈树本",
    "authorId": "adcfe4db948e2db6d1457b72d1457b72",
    "dynasty": "清",
    "content": [
      "回头不见入山处，此身已似盘中住。",
      "百千旋折眼生花，三五回环神失据。",
      "才思左往复右行，正欲仰登先俯注。",
      "坡平幸获寻丈宽，径仄只留分寸度。",
      "鞭丝帽影蚁缘窗，马足车轮蛇绕树。",
      "尚嫌蜗壳更盘结，比似羊肠增恐怖。",
      "道如缚转辘轳形，人被线牵傀儡具。",
      "乍阴乍阳日向背，在前在后风来去。",
      "山远不逾二十里，山高不越三千步。",
      "从卯到酉历未穷，自壮至老陟犹误。",
      "燕齐大贾有深愁，并代健儿成却顾。",
      "人间不省行路难，请过磨盘山上路。"
    ]
  },
  {
    "id": "adcfe4db94977e16e16560122c286e03",
    "title": "牛山远眺",
    "authorName": "孙芝茜",
    "authorId": "adcfe4db94977e16d1457b72d1457b72",
    "dynasty": "清",
    "content": [
      "天为人间作画图，南巢争说小姑苏。",
      "登高四望真奇绝，三面青山一面湖。"
    ]
  },
  {
    "id": "adcfe4db9499ba6718d3ddffceae8f4e",
    "title": "放舟夜归",
    "authorName": "曹耀珩",
    "authorId": "adcfe4db9499ba6764f1f27b54f5f407",
    "dynasty": "清",
    "content": [
      "霞散澄江绮，风微浪不生。",
      "前山衔落照，远水浸孤城。",
      "客意偏宜晚，渔舟信是轻。",
      "谁家茅屋近，隐隐读书声。"
    ]
  },
  {
    "id": "adcfe4db94a1e0eb28548a41f1d3118a",
    "title": "五妃墓",
    "authorName": "王蓝石",
    "authorId": "adcfe4db94a1e0eb49ad23d1d1457b72",
    "dynasty": "清",
    "content": [
      "昭君节烈胜昏昏，冢草长青扫淡痕。",
      "二百年来名不朽，山灵时觉护香魂。"
    ]
  },
  {
    "id": "adcfe4db94a1e0eb3d334f8ccff4161c",
    "title": "和栖霞先生鸟松阁作",
    "authorName": "王蓝石",
    "authorId": "adcfe4db94a1e0eb49ad23d1d1457b72",
    "dynasty": "清",
    "content": [
      "虬龙拱抱拂天雄，倚日凌云气吐虹。",
      "画阁巍峨传鸟语，赓诗唱和乐其中。"
    ]
  },
  {
    "id": "adcfe4db94a1e0eb3d334f8c571bdddb",
    "title": "和栖霞先生鸟松阁作",
    "authorName": "王蓝石",
    "authorId": "adcfe4db94a1e0eb49ad23d1d1457b72",
    "dynasty": "清",
    "content": [
      "耸翠翻青拟绿天，一生诗酒两司权。",
      "公馀阁下邀兰友，共听绵蛮兴适然。"
    ]
  },
  {
    "id": "adcfe4db94a55ab06fcf784757ce046b",
    "title": "山居即事",
    "authorName": "吴镗",
    "authorId": "adcfe4db94a55ab0d1457b72d1457b72",
    "dynasty": "清",
    "content": [
      "自得林泉诗思长，北窗终日傲羲皇。",
      "松梢雨过添新翠，兰蕊风来有异香。",
      "曲径通山寻好药，小溪分藕种芳塘。",
      "襟怀潇洒题无尽，只在闲居一草堂。"
    ]
  },
  {
    "id": "adcfe4db94b07d4f4e5f9efe96cd9343",
    "title": "奉和牧翁催妆词",
    "authorName": "周永言",
    "authorId": "adcfe4db94b07d4fd1457b72d1457b72",
    "dynasty": "清",
    "content": [
      "黄雀风吹雨灌枝，锦帆开叶棹歌迟。",
      "金铃簪向宫妆好，采取衣香入酒卮。"
    ]
  },
  {
    "id": "adcfe4db94b07d4f4e5f9efefc95eb86",
    "title": "奉和牧翁催妆词",
    "authorName": "周永言",
    "authorId": "adcfe4db94b07d4fd1457b72d1457b72",
    "dynasty": "清",
    "content": [
      "窗外长条蘸碧流，鬓云眉月镜中收。",
      "染花奁底从容简，拈得飞环喜并头。"
    ]
  },
  {
    "id": "adcfe4db94bb94aa30423d00474b0b70",
    "title": "登龙山歌",
    "authorName": "杨结基",
    "authorId": "adcfe4db94bb94aad1457b72d1457b72",
    "dynasty": "清",
    "content": [
      "龙山耸翠磨青铜，芙蓉九朵擎高穹。",
      "连峰横互数十里，三春胜地多游踪。",
      "我生性本烟霞癖，日日寻山与自适。",
      "不知石路险崎岖，有脚不著谢公屐。",
      "直登山春披榛芜，悬崖过险非丈夫。",
      "翠微一径入云去，半空人语声喧呼。",
      "石门两扇神惊讶，巨斧直劈开一罅。",
      "共传此中通蓬莱，服药神人多羽化。",
      "却寻邵宝点易台，蓬蒿没径晴烟开。",
      "荒基废址已难识，斑斑碧长寒莓苔。",
      "瀑珠喷迸散晴雪，银河倒泻苍垠裂。",
      "赤虹下饮深涧中，奔流乱喷猩猩血。",
      "遥山缥缈虚无间，丹青紫碧疑仙寰。",
      "丰隆击碎五色石，堕地横插成烟峦。",
      "凭高俯首望震泽，潮平宝镜浮空白。",
      "远帆隐隐破云来，疑是海上乘槎客。",
      "日沈飞鸟投林鸣，归途荦确暝色横。",
      "玉妃唤得冰轮起，照我清影行伶俜。",
      "此时乐极兴偏逸，却思买山筑幽室。",
      "留得山中一片云，待我他年娶嫁毕。",
      "芙蓉湖畔泛舟归，秋潾纹细秋风微。",
      "听断橹摇声叹乃，梦魂更绕白云飞。"
    ]
  },
  {
    "id": "adcfe4db94bb94aa0db2c5307ba255b4",
    "title": "芙蓉水涨歌",
    "authorName": "杨结基",
    "authorId": "adcfe4db94bb94aad1457b72d1457b72",
    "dynasty": "清",
    "content": [
      "碧空一夜银河决，泻下尘寰势澍泬。",
      "幽居三日常闭门，闻说蓉湖水波阔。",
      "我来观涨蓉湖边，新晴万象争芳妍。",
      "琉璃万顷忽迸碎，一棹击破湖中天。",
      "回头别望垂杨浦，锦缆牙樯不知数。",
      "坐中俱是观涛人，吴姬玉腕轻摇橹。",
      "风起波纹叠万重，河流震荡何汹汹。",
      "涛头怒卷声忽壮，雄驱凫屿惊潜龙。",
      "龙峰倒影势夭矫，还似游龙下云里。",
      "兰若楼高水面浮，颔下一颗明珠小。",
      "忆昔范蠡乘扁舟，五湖散发随中流。",
      "黄金万镒空铸像，飘然世外恣遨游。",
      "我今怀古意慷慨，欲仰高风不可再。",
      "惟余水面丹毛凫，浴戏浮沉逐荇菜。",
      "此时落日沈山阿，归来击楫扬微婆。",
      "茫然湖山渺无极，隔舟静听吴侬歌。",
      "吴刚斫桂银蟾窟，失手劈破团圞月。",
      "半轮却落湖水中，半轮依旧悬天阙。",
      "月光水色接天遥，舟师絮语知夜潮。",
      "试看堤外青山影，何似扬州廿四桥。"
    ]
  },
  {
    "id": "adcfe4db94bb94aa8bcd7a961c775a0c",
    "title": "惠山寺听松石歌",
    "authorName": "杨结基",
    "authorId": "adcfe4db94bb94aad1457b72d1457b72",
    "dynasty": "清",
    "content": [
      "古华山寺高崔巍，旧有双松倚石埼。灵根入地一千丈，老干插天数十围。",
      "龙髯落落耐霜久，乔枝高处碍北斗。晴昼常为风雨吟，三更或作蛟龙吼。",
      "桃花坞下听松庵，亦有万木松与杉。岂如此松有灵异，盖影常荫瞿昙龛。",
      "松旁有大石，可以供偃仰。篆字模糊绿苔长，游人到此倚枯筇。",
      "坐听松风石床上，忽然动地声如雷。惊涛怒卷沧溟来，琳宫贝阙恍摇撼。",
      "山鸣谷应愁崩摧，此时股战胆寒裂。坐使耳聋神气夺，得毋共工战斗酣，头触不周天柱折。",
      "每逢匝月阴雨时，树下往往潜蛟螭。人言白日飞霹雳，阴火烧死虬龙枝。",
      "空心断节无遗迹，留得阶前听松石。至今石畔多松脂，往往掘得红琥珀。",
      "我来石上题新诗，沉吟却动千古悲。沧桑历劫有迁改，何况草木荣与萎。"
    ]
  },
  {
    "id": "adcfe4db94c0f63f1d85c2c3f2091810",
    "title": "春暮",
    "authorName": "李华国",
    "authorId": "adcfe4db94c0f63fd1457b72d1457b72",
    "dynasty": "清",
    "content": [
      "一雨江光欲近城，数峰横翠海云平。",
      "杨花含湿初飞岸，野草侵阑不辨名。",
      "斜度春风双燕语，曲穿新绿一僧行。",
      "不堪寥落关山意，三月江南啼乱莺。"
    ]
  },
  {
    "id": "adcfe4db94c0f63f78ab717f36bf9a5e",
    "title": "劳劳亭",
    "authorName": "李华国",
    "authorId": "adcfe4db94c0f63fd1457b72d1457b72",
    "dynasty": "清",
    "content": [
      "衰柳秋风第一亭，送人山色向人青。",
      "长堤车马终年事，落叶萧萧独自听。"
    ]
  },
  {
    "id": "adcfe4db94c445f6d6444ef5734a1eac",
    "title": "谒台北圣庙",
    "authorName": "林抟秋",
    "authorId": "adcfe4db94c445f696c5c28bdafe83c6",
    "dynasty": "清",
    "content": [
      "圣宫新杰建，台北焕文光。",
      "名教纲常地，诗书礼乐场。",
      "人才多棫朴，俎豆永馨香。",
      "仰慕尼山学，拜观万仞墙。"
    ]
  },
  {
    "id": "adcfe4db94c445f6ab40e285bd894f2e",
    "title": "蟹菊",
    "authorName": "林抟秋",
    "authorId": "adcfe4db94c445f696c5c28bdafe83c6",
    "dynasty": "清",
    "content": [
      "玉爪金螯品自仙，无肠新样占篱边。",
      "此花堪拟经纶饱，披甲拳丁战雪天。"
    ]
  },
  {
    "id": "adcfe4db94c6f110d9b881cb5c43905c",
    "title": "息庐图送李柯溪南归",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "万里送君殊可怜，一庐风月足清欢。",
      "身离幻境真飞鸟，贫恋残书胜拜官。",
      "挥破俗尘苍玉麈，消除沈困紫龙团。",
      "莫嫌地僻经过少，细竹幽花次第看。"
    ]
  },
  {
    "id": "adcfe4db94c6f110b119ec664918b935",
    "title": "未谷在云涛寺避暑余往访之清斋三日而别为留是图作佛前清供",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "谷口来寻郑子真，茅庵阒寂净无尘。",
      "品泉爱结烟霞侣，乞食能参定慧身。",
      "潭上僧归留破钵，松头龙挂剩残鳞。",
      "碧峣溪上堪消昼，便挟圆瓢与卜邻。"
    ]
  },
  {
    "id": "adcfe4db94c6f1106ffaefbda6d5335f",
    "title": "杨升庵先生像",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "万死投荒落魄人，偶然重现宰官身。",
      "金鸡远寄东华梦，杜宇空啼故国春。",
      "关塞魂归云似墨，琵琶声断雨如尘。",
      "哀牢几树垂垂柳，尚识前朝放逐臣。"
    ]
  },
  {
    "id": "adcfe4db94c6f1102ec1f27a39537eb0",
    "title": "题团扇",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "碧天凉影乱啼鸦，水调玲珑唱落霞。",
      "梦入小红桥外路，四围风柳一湖花。"
    ]
  },
  {
    "id": "adcfe4db94c6f110e3924cb764f8d3fc",
    "title": "模云西老人荒率意",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "荻芦阴里小徘徊，薄暝轻舠且未开。",
      "山叶打篷风拍水，虫声如雨过溪来。"
    ]
  },
  {
    "id": "adcfe4db94c6f1106c2829a75b48e7f4",
    "title": "峨眉山月",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "嘉陵江远望峨眉，满地残芦月上时。",
      "不管瞿塘风浪恶，小篷窗底自题诗。"
    ]
  },
  {
    "id": "adcfe4db94c6f1106c2829a76a8d4587",
    "title": "峨眉山月",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "白帝城边树万层，黄牛峡里上秋镫。",
      "沽得郫筒好春酒，不辞风露下巴陵。"
    ]
  },
  {
    "id": "adcfe4db94c6f1106c2829a731f87cdf",
    "title": "峨眉山月",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "出岭入岭山钟声，上滩下滩萤火明。",
      "一只鸬鹚引人去，自欹风簟看潮生。"
    ]
  },
  {
    "id": "adcfe4db94c6f1106c2829a79e6aa92b",
    "title": "峨眉山月",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "巫山巫峡满秋烟，山木苍苍冷到天。",
      "两岸猿声休太苦，青溪归客未曾眠。"
    ]
  },
  {
    "id": "adcfe4db94c6f110bd4832b3ccfa147e",
    "title": "灞陵怨别",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "终南残月挂城头，花落旗亭水乱流。",
      "不用风前折杨柳，琵琶弹出灞陵秋。"
    ]
  },
  {
    "id": "adcfe4db94c6f110bd4832b35a7f6768",
    "title": "灞陵怨别",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "树里黄河绕塞长，边风吹角水茫茫。",
      "关西老将头如雪，醉倚弓刀说战场。"
    ]
  },
  {
    "id": "adcfe4db94c6f110bd4832b3411be702",
    "title": "灞陵怨别",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "冷落东风万柳丝，销魂桥上立多时。",
      "酒痕狼藉春衫湿，休唱何戡绝妙词。"
    ]
  },
  {
    "id": "adcfe4db94c6f1109e825e7155e0a0e4",
    "title": "花将军营中驼罗骢马飘瞥善战云自西藏中所得索余貌之是日席上姚太守施总戎及诸幕僚各为一诗豪宕感激之意可以传矣",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "黔西都护鞍马雄，骁勇第一驼罗骢。",
      "来从流沙走万里，满身汗血桃花红。",
      "黄须健儿控不得，出阵入阵生旋风。",
      "拳毛飒爽神骨耸，世无曹霸谁能工。",
      "昔日善画李伯时，吴兴承旨能匹之。",
      "星精未许俗手貌，诸公况复为新诗。",
      "紫金盘陀七宝串，雄姿尺幅开生面。",
      "枥下牵来意独豪，营前骑出人争羡。",
      "万人辟易战士呼，突围夜上山梁趋。",
      "四蹄蹴踏砂石裂，项下髑髅如贯珠。",
      "飞身击贼贼胆碎，将军新破松毛寨。",
      "卸鞍猛气犹夺人，十万降苗帐前拜。",
      "军中挝鼓军门开，巴西太守携客来。",
      "酒酣磅礴解衣看，午夜壁上疑风雷。",
      "怜余屡貌寻常者，神骏须从醉中写。",
      "玉鞭明日下安笼，看扫欃枪洗兵马。"
    ]
  },
  {
    "id": "adcfe4db94c6f110cf4533bb0d276072",
    "title": "山楼吹笛图送张叔虎归吴淞",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "云安山楼夜吹笛，江上潮平送行客。",
      "三巴一夜秋已生，江船欲开闻笛声。",
      "笛声呜咽楼头起，月明吹落巴江水。",
      "谁是吴淞张季鹰，莼鲈归思秋风里。",
      "阑干百折穿鸟巢，脚下飒飒闻江涛。",
      "出峡还愁夜猿急，举头惟见苍崖高。",
      "舟人催客前滩住，酒醒梦觉知何处。",
      "篷影全遮硖口烟，橹声犹绕楼前树。",
      "今夜山楼送客归，几时吹笛故园扉。",
      "他乡莫忘茱萸酒，只待江南白雁飞。"
    ]
  },
  {
    "id": "adcfe4db94c6f110f047ec737ca40f43",
    "title": "同孙子潇步月贾氏废园即图其意",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "幽港沈荒烟，江月上城半。",
      "人影穿林来，一一若秋雁。",
      "扣门悄不应，一地凉阴横。",
      "主人邀客坐，隔竹风炉声。",
      "竹深秋意生，月欲与人语。",
      "仙鹤飞出墙，桂花落如雨。"
    ]
  },
  {
    "id": "adcfe4db94c6f110f047ec73f5ec52ab",
    "title": "同孙子潇步月贾氏废园即图其意",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "斜月已过桥，篱影澹如画。",
      "时有秋虫声，萧骚杂秋话。",
      "话长客欲去，池上双扉开。",
      "庵僧苦待客，故使山钟催。",
      "归来隐几卧，梦落西溪水。",
      "波影满船头，白鸥呼不起。"
    ]
  },
  {
    "id": "adcfe4db94c6f1103c84e2974df6c187",
    "title": "滇中黑龙潭有古梅两株唐时物也未谷为设阑楯索余图永之于石",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "疏香拂拂吹面来，黑龙潭上梅花开。",
      "紫云吹影落波底，碧琉璃浸红玫瑰。",
      "寻山惯骑款段马，叩门不许奚童催。",
      "道人揖客山院静，风炉茶沸喧殷雷。",
      "老干盘空见须发，苍鳞卧地栖莓苔。",
      "蛰龙一睡不复醒，铁笛吹破云千堆。",
      "谁人手携入灵境，传闻天宝当时栽。",
      "千年劫火烧不死，支离孕结丹砂胎。",
      "人生安得如汝寿，古佛含笑天公猜。",
      "老夫十日面青壁，放笔自喜无纤埃。",
      "山空杳冥天籁绝，枝底只有山禽陪。",
      "夕阳倒射殿角赤，花光人影相徘徊。",
      "鹤声送客入城去，衣上染得朱霞回。"
    ]
  },
  {
    "id": "adcfe4db94c6f110a738ebe5ff8936bc",
    "title": "仿范宽关门飞雪图送李子愿之辽左",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "毳帐紫明驼，蒲桃玉叵罗。西风吹落叶，飞满大凌河。",
      "大凌河头啼早鸦，锦州城里弹琵琶。琵琶弦涩冻不响，松山杏山雪一丈。",
      "送君走马深雪中，白狐战裙乌角弓。马毛旋空风怒吼，冰底髑髅随马走。",
      "东望沈阳城，梦见居庸关。春风有时来，征客何时还。",
      "君不见，出关枯草黄入天，密云道上抛榆钱。"
    ]
  },
  {
    "id": "adcfe4db94c6f110944ac8ebe8b0cb8a",
    "title": "月林草堂图",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "青天明月不可招，飞入君家草堂里。",
      "檐前一道秋河明，万树寒声落窗几。",
      "村南村北人悄然，细路确荦穿溪田。",
      "白鹇引客入烟竹，拄杖敲门月中宿。"
    ]
  },
  {
    "id": "adcfe4db94c6f110944ac8ebdf282533",
    "title": "月林草堂图",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "一丛两丛山桂花，三点两点秋星斜。",
      "水禽争宿触溪簖，野碓激水翻风车。",
      "主人留客镫下语，诉说从前乱离苦。",
      "夜阑幽咽不成声，一院秋虫落如雨。"
    ]
  },
  {
    "id": "adcfe4db94c6f110944ac8eb5ee2b928",
    "title": "月林草堂图",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "龙钟白发鸡皮翁，前年避贼来巴东。",
      "墙摧篱折仙鹤死，巫山野火烧天红。",
      "可怜林际荒寒月，照遍秋堂黯无色。",
      "五更屋角狐狸号，城中髑髅三尺高。"
    ]
  },
  {
    "id": "adcfe4db94c6f110944ac8eb708f877d",
    "title": "月林草堂图",
    "authorName": "钱杜",
    "authorId": "adcfe4db94c6f11094e4451a59bcda7c",
    "dynasty": "清",
    "content": [
      "人生能著几两屐，便扶筇杖寻名山。",
      "峨眉仙人冰雪颜，赠之灵药辞人间。",
      "峨眉遥遥不可接，远向秋林看明月。",
      "明朝飞橹下巴陵，三峡猿声夜萧瑟。"
    ]
  },
  {
    "id": "adcfe4db94c7e34469a5cfa5674125f5",
    "title": "庆都道中即事",
    "authorName": "艾元徵",
    "authorId": "adcfe4db94c7e344d1457b72831c2f88",
    "dynasty": "清",
    "content": [
      "尧母城荒秋气高，关山马首敢言劳。",
      "金门止惜东方朔，洛社谁为左伯桃。",
      "诗满奚囊凭漫灭，蓬堆潘鬓任萧骚。",
      "村人近水浑如画，应识轩车逊尔曹。"
    ]
  },
  {
    "id": "adcfe4db94c7e344ad4e91cb244d379c",
    "title": "和坦园相国小台晴望",
    "authorName": "艾元徵",
    "authorId": "adcfe4db94c7e344d1457b72831c2f88",
    "dynasty": "清",
    "content": [
      "登临聊尔策方筇，山色初开烟际容。",
      "为爱晴岚依弱柳，况闻幽梵发清钟。",
      "春风正拂高低树，冻雪遥连远近峰。",
      "寒尽共瞻阳律转，陈诗好与绘劳农。"
    ]
  },
  {
    "id": "adcfe4db94ce6b51852feaef2523c21e",
    "title": "春申墓",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "故国今何在，重城古木昏。",
      "青山公子骨，香草美人魂。",
      "才可扶荆楚，灾先召棘门。",
      "霸图何处是，落日啸猿吟。"
    ]
  },
  {
    "id": "adcfe4db94ce6b5124badb5d6dc24dde",
    "title": "和大姊时客保定拟共南旋",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "针馀无事对花吟，静听凉蝉噪远林。",
      "海燕将归辞旧垒，塞鸿何处报新音。",
      "几番叶响催诗绪，一片砧声捣客心。",
      "帘押低垂风正定，笑携棋局到庭阴。"
    ]
  },
  {
    "id": "adcfe4db94ce6b51710abffb285e2656",
    "title": "和大姊诗七夕",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "序入新凉四壁秋，银河缥缈夜悠悠。",
      "香融粉席陈瓜果，彩舞瑶阶拜女牛。",
      "若道人间能乞巧，不教天上有离愁。",
      "笑他年少璇闺里，对月穿针静倚楼。"
    ]
  },
  {
    "id": "adcfe4db94ce6b519b1634ad4fc1e200",
    "title": "春日",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "韶光淡荡媚春时，紫燕寻巢觅故知。",
      "对酒追思金谷例，看山旋忆谢公诗。",
      "新红嫩绿莺声滑，浅碧遥青蝶梦迟。",
      "一种闲吟消永昼，画阑低拂柳丝丝。"
    ]
  },
  {
    "id": "adcfe4db94ce6b51de3ac0dfeb90f0f5",
    "title": "课馀散步",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "夕阳挂屋角，散步立方塘。",
      "绿树阴浓处，清风送晚凉。"
    ]
  },
  {
    "id": "adcfe4db94ce6b51a78010293ef30d8d",
    "title": "白海棠",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "秋来凉露浥琼姿，绰约摇风三两枝。",
      "今夜看花宜缟袂，晶帘素影月扶持。"
    ]
  },
  {
    "id": "adcfe4db94ce6b514bd28cab75e36771",
    "title": "蟾光",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "蟾光清透碧窗纱，银汉无声斗柄斜。",
      "秋净长天浑似洗，夜深凉醒玉簪花。"
    ]
  },
  {
    "id": "adcfe4db94ce6b51c0780510bdeeeb00",
    "title": "病中简大姊",
    "authorName": "朱佩兰",
    "authorId": "adcfe4db94ce6b51d1457b72d1457b72",
    "dynasty": "清",
    "content": [
      "别恨离愁写素笺，自春徂夏又秋天。",
      "伤心最是无家客，衣食年年出砚田。"
    ]
  },
  {
    "id": "adcfe4db94d037e66fcf78479b54f9e3",
    "title": "山居即事",
    "authorName": "吴淮",
    "authorId": "adcfe4db94d037e6d1457b72d1457b72",
    "dynasty": "清",
    "content": [
      "世事浮沉总不闻，看花步月每醺醺。",
      "深秋有句吟红叶，落日无心望白云。",
      "树上鸟栖枝影动，池中鱼跃水痕分。",
      "启关还爇金炉火，闲拾庭前柏子焚。"
    ]
  },
  {
    "id": "adcfe4db94d2fd997f2062c53c074e55",
    "title": "赠菊人",
    "authorName": "杨羲",
    "authorId": "adcfe4db94d2fd99d1457b72d1457b72",
    "dynasty": "清",
    "content": [
      "旧是幽人宅，重寻钓雪滩。",
      "三高不可见，一水至今寒。",
      "大雅君能继，清贫我亦安。",
      "鸥盟重整顿，要拣两渔竿。"
    ]
  },
  {
    "id": "adcfe4db94d2fd99b46ba1c09605b38b",
    "title": "题镜缘子徵诗墨",
    "authorName": "杨羲",
    "authorId": "adcfe4db94d2fd99d1457b72d1457b72",
    "dynasty": "清",
    "content": [
      "隃麋一面写婵娟，金石三生证夙缘。",
      "镜里花枝波底月，红颜寿不及松烟。"
    ]
  },
  {
    "id": "adcfe4db94d2fd99b46ba1c0376d649b",
    "title": "题镜缘子徵诗墨",
    "authorName": "杨羲",
    "authorId": "adcfe4db94d2fd99d1457b72d1457b72",
    "dynasty": "清",
    "content": [
      "拈到螺丸易断肠，麋煤香带粉痕香。",
      "生生愿把双蛾画，守定珊瑚笔架旁。"
    ]
  },
  {
    "id": "adcfe4db94e18d5f31b060f919485b1a",
    "title": "玉芝",
    "authorName": "曹秀先",
    "authorId": "adcfe4db94e18d5fc59b469d365d1777",
    "dynasty": "清",
    "content": [
      "秘感敷神草，幽元洞《孝经》。",
      "仙人渺踪迹，芝阁閟仪形。",
      "玉叶云心冷，琼盘雨意冥。",
      "可堪四十载，灼灼未凋零。"
    ]
  },
  {
    "id": "adcfe4db94e18d5f4bcd340358aebfee",
    "title": "雄县舟中",
    "authorName": "曹秀先",
    "authorId": "adcfe4db94e18d5fc59b469d365d1777",
    "dynasty": "清",
    "content": [
      "绕城一水自弯环，野色云容各自闲。",
      "便当乘槎溯天汉，眼中少个是名山。"
    ]
  },
  {
    "id": "adcfe4db94e18d5fd0e797f8bc9689b1",
    "title": "阴云",
    "authorName": "曹秀先",
    "authorId": "adcfe4db94e18d5fc59b469d365d1777",
    "dynasty": "清",
    "content": [
      "欲雨复不雨，云气郁寒阴。",
      "飕飕远风起，飘散吹平林。",
      "阳乌敛飞焰，高隐层霄岑。",
      "韬光黜外视，而无尘埃侵。",
      "自然得所养，沐浴江海浔。",
      "此时如水镜，罔象堪幽寻。"
    ]
  },
  {
    "id": "adcfe4db94e1c8a08863b6fff1582652",
    "title": "霍家桥道中",
    "authorName": "陆钟辉",
    "authorId": "adcfe4db94e1c8a0d1457b72d1457b72",
    "dynasty": "清",
    "content": [
      "江村梅有信，趁暖喜追寻。",
      "沙软小车疾，草枯黄犊侵。",
      "断桥横野水，微日淡荒林。",
      "我是曾来客，廊腰记浅深。"
    ]
  },
  {
    "id": "adcfe4db94e30a066c64b0216170f51f",
    "title": "归云庵怀孙太初",
    "authorName": "张鉴",
    "authorId": "adcfe4db94e30a06d1457b7214cfdb59",
    "dynasty": "清",
    "content": [
      "不见孙高士，风流自昔闻。",
      "湖山留旧社，风月冷归云。",
      "飘影离言说，松声澹俗纷。",
      "几回参啸旨，蠹叶满斜曛。"
    ]
  },
  {
    "id": "adcfe4db94e30a0695dbae45744d4a38",
    "title": "七月二十五日同人登宝石山天然图画阁遇雨和杨传九用樊榭韵",
    "authorName": "张鉴",
    "authorId": "adcfe4db94e30a06d1457b7214cfdb59",
    "dynasty": "清",
    "content": [
      "佛阁梯桄扱衽登，四山凉翠记来曾。",
      "白莲社肯孤良友，坏色衣须借病僧。",
      "拾果野猿窥石涧，听经仙鼠拱秋藤。",
      "他时再结宗雷约，莫道攒麋我未能。"
    ]
  },
  {
    "id": "adcfe4db94e30a06fc35df65cbf4e1b7",
    "title": "舟中望道场山",
    "authorName": "张鉴",
    "authorId": "adcfe4db94e30a06d1457b7214cfdb59",
    "dynasty": "清",
    "content": [
      "瓜皮艇子荡空蒙，淼淼寒流瑟瑟风。",
      "白塔红亭遥望处，不知身到水晶宫。"
    ]
  },
  {
    "id": "adcfe4db94e30a06fc35df65524cd738",
    "title": "舟中望道场山",
    "authorName": "张鉴",
    "authorId": "adcfe4db94e30a06d1457b7214cfdb59",
    "dynasty": "清",
    "content": [
      "秋螺如笑几回看，倚棹城根日又残。",
      "好是浮萍吹断影，云屯浪涌作秋寒。"
    ]
  },
  {
    "id": "adcfe4db94fa40f27489547b1fb36bf1",
    "title": "花落",
    "authorName": "陈逢衡",
    "authorId": "adcfe4db94fa40f2d1457b72d1457b72",
    "dynasty": "清",
    "content": [
      "花落斜阳外，无人酒半醺。",
      "客愁多似水，春梦乱如云。",
      "庾信伤心赋，陶潜自祭文。",
      "古来贤达者，谁不泪纷纷。"
    ]
  },
  {
    "id": "adcfe4db94fa40f2febac5054d4c5201",
    "title": "丁酉暮春有感",
    "authorName": "陈逢衡",
    "authorId": "adcfe4db94fa40f2d1457b72d1457b72",
    "dynasty": "清",
    "content": [
      "呼庚徒羡玉山禾，何肉周妻累若何。",
      "明镜照颜时熊少，长欃托命泪痕多。",
      "家如琐蛣惟资蟹，心似眠蚕已化蛾。",
      "九十春光今又去，人间空著老头陀。"
    ]
  },
  {
    "id": "adcfe4db94fa40f2a68a07dfa6e22ff6",
    "title": "无计",
    "authorName": "陈逢衡",
    "authorId": "adcfe4db94fa40f2d1457b72d1457b72",
    "dynasty": "清",
    "content": [
      "无计支愁慰寂寥，闭门黄叶雨潇潇。",
      "人情略解方三拜，仙籍难通郭四朝。",
      "京洛报书沈夜月，广陵归梦落秋潮。",
      "亦知垂钓沧波好，生活凭谁饮一瓢。"
    ]
  },
  {
    "id": "adcfe4db94fa40f2c596cb19d2db0cd0",
    "title": "江口送别",
    "authorName": "陈逢衡",
    "authorId": "adcfe4db94fa40f2d1457b72d1457b72",
    "dynasty": "清",
    "content": [
      "夕阳催客早登程，握手停杯泪欲倾。",
      "十里晚风吹鬓影，一江春水化离情。",
      "帆开烟树冥蒙走，潮落鱼龙浩荡行。",
      "却恨不如堤畔柳，随君直到武昌城。"
    ]
  },
  {
    "id": "adcfe4db94fa40f29bf1d45911c2628d",
    "title": "游摄山",
    "authorName": "陈逢衡",
    "authorId": "adcfe4db94fa40f2d1457b72d1457b72",
    "dynasty": "清",
    "content": [
      "策杖上崇冈，荒草没游屐。",
      "一鸟度寒色，远引入空碧。",
      "莓苔护寺门，古树卧石脊。",
      "幽僻阴森多，俯仰咽清魄。",
      "飘飘衣带间，但觉云气白。"
    ]
  },
  {
    "id": "adcfe4db94fdbde02cf1b4576e353b3c",
    "title": "落花",
    "authorName": "商采",
    "authorId": "adcfe4db94fdbde0d1457b72d1457b72",
    "dynasty": "清",
    "content": [
      "走马回塘细草齐，有情常自逐春蹄。",
      "且教天上看成雪，敢恨人间踏作泥。",
      "红板几条村径杳，青烟一片酒旗低。",
      "纷纷蜂蝶还无数，翠阁朱楼路已迷。"
    ]
  },
  {
    "id": "adcfe4db94fdbde02cf1b45708fad1cf",
    "title": "落花",
    "authorName": "商采",
    "authorId": "adcfe4db94fdbde0d1457b72d1457b72",
    "dynasty": "清",
    "content": [
      "淡抹斜阳欲暮时，看花犹是惜归迟。",
      "馀香不信全消日，瘦影重疑未放枝。",
      "草满长堤成远望，山围故国剩相思。",
      "清尊短拍年年事，肠断深闺只自知。"
    ]
  },
  {
    "id": "adcfe4db94fdbde0699b873162600572",
    "title": "塞上曲",
    "authorName": "商采",
    "authorId": "adcfe4db94fdbde0d1457b72d1457b72",
    "dynasty": "清",
    "content": [
      "万里长云暗节旄，天山秋尽雁飞高。",
      "风吹塞马霜蹄疾，雪扑征衣冻宝刀。"
    ]
  },
  {
    "id": "adcfe4db94fdbde0699b87310e294869",
    "title": "塞上曲",
    "authorName": "商采",
    "authorId": "adcfe4db94fdbde0d1457b72d1457b72",
    "dynasty": "清",
    "content": [
      "角弓白羽挂雕鞍，醉卧河阳铁甲寒。",
      "烽火夜来知有敌，一时齐向月中看。"
    ]
  },
  {
    "id": "adcfe4db95029898c76d1e92021834a6",
    "title": "寿握卿陈先生四十八",
    "authorName": "黄天德",
    "authorId": "adcfe4db95029898d1457b72d1457b72",
    "dynasty": "清",
    "content": [
      "天高气爽露华涵，介寿登筵晋酒酣。",
      "胜友歌诗敲砚北，德星聚野耀闽南。",
      "筹添海屋知盈百，祝效华封已得三。",
      "来岁知非旋服政，频年矍铄拜恩覃。"
    ]
  },
  {
    "id": "adcfe4db95112cf4e975deea8239875b",
    "title": "和杜凝台观察登雅州城楼",
    "authorName": "曹焜",
    "authorId": "adcfe4db95112cf4d1457b72c8cbd669",
    "dynasty": "清",
    "content": [
      "独据胡床啸远雯，冉駹邛笮望中分。",
      "划开玉斧浮春涨，凿破铜山閟夕曛。",
      "阃外量沙才似斗，渡头挥扇气如云。",
      "风流江左今谁属，谈笑还应冠一军。"
    ]
  },
  {
    "id": "adcfe4db95112cf4e975deeae2f0b08c",
    "title": "和杜凝台观察登雅州城楼",
    "authorName": "曹焜",
    "authorId": "adcfe4db95112cf4d1457b72c8cbd669",
    "dynasty": "清",
    "content": [
      "千叠碉门落照中，旌旗犹记汉时功。",
      "横磨十万边尘暗，直指西南使节通。",
      "出塞风云思壮士，登坛剑佩识元戎。",
      "圣朝声教原无外，未忍蛮陬阻会同。"
    ]
  },
  {
    "id": "adcfe4db95112cf4e975deea22bfff66",
    "title": "和杜凝台观察登雅州城楼",
    "authorName": "曹焜",
    "authorId": "adcfe4db95112cf4d1457b72c8cbd669",
    "dynasty": "清",
    "content": [
      "从军两度阅秋冬，蕉鹿偏教得失重。",
      "叱驭未妨过峻阪，诧牛曾此劝春农。",
      "朝开毳帐炎风入，夜草边书冻墨浓。",
      "惭愧白衣犹领职，扬舲三月下巴賨。"
    ]
  },
  {
    "id": "adcfe4db951209287c586cf2ecb07499",
    "title": "再哭樊氏",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "君妇持家政，于归尔在前。",
      "蕙兰题姓氏，荆布择姻缘。",
      "正色常忠谏，平心每善全。",
      "嗟乎真畏友，一夕径飘然。"
    ]
  },
  {
    "id": "adcfe4db95120928adafd639a12aa723",
    "title": "题岫云羽士阁",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "板屋隐松颠，高栖遂有年。",
      "逢人无姓字，留客是山川。",
      "厓冱千寻雪，峰开十丈莲。",
      "乍登奇绝处，搔首问青天。"
    ]
  },
  {
    "id": "adcfe4db95120928d44367b0197412a7",
    "title": "山庄",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "幽居宾客谢，门设乃常关。",
      "秋雁云中阵，春莺画里山。",
      "竹移新雨后，花落乱流间。",
      "不解时人好，柯枰共我闲。"
    ]
  },
  {
    "id": "adcfe4db95120928dc9b8240d59cf749",
    "title": "戊申人日",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "繁华速老是春天，花极浓时落更先。",
      "遁野有情看拾翠，封侯无相写凌烟。",
      "心悲晚景歌皆痛，士遇奇才恨亦怜。",
      "我去君留仍暂事，成功者退记他年。"
    ]
  },
  {
    "id": "adcfe4db951209286c6e2533fd040add",
    "title": "访姚文初于绛趺堂，遂哭现闻师",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "万里风闻海上兵，江南消息未分明。",
      "行藏唯恐惭师友，离乱无因问死生。",
      "再返皋桥迷旧庑，重逢市倅失真名。",
      "潜踪直入趺堂拜，错愕相看忾一声。"
    ]
  },
  {
    "id": "adcfe4db9512092822a934f3f6b0c54b",
    "title": "孟传是携其长郎北游，余于九江遇之喜赠",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "武昌城下竞舟时，恰好相逢正则祠。",
      "阻暑聊为无赖饮，游山喜作不情诗。",
      "甘陵自昔多君子，江夏于今诵小儿。",
      "北去有人如问我，但云僧矣尚须眉。"
    ]
  },
  {
    "id": "adcfe4db95120928d382f654ad9177f9",
    "title": "游高阳里",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "四野红霜牧笛愁，悲风蹈厉卷河流。",
      "高阳里在无人醉，广武坟凋几树秋。",
      "作客长眠芦絮榻，寻僧闲坐菊花楼。",
      "田家不解神何氏，操一豚蹄祝满篝。"
    ]
  },
  {
    "id": "adcfe4db951209284257f1d2ed593cbf",
    "title": "答龚孝升",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "万死余生守敝籯，母将休咎质君平。",
      "家移橘子枰中住，人在梅花市里行。",
      "别有衣冠非近见，疑传踪迹故难明。",
      "天高雁渡留空响，迟和阶前落叶声。"
    ]
  },
  {
    "id": "adcfe4db951209289b7f2599b07188e7",
    "title": "戊申人日孝升招饮与周鄮山陆冰修朱锡鬯纪伯紫分韵",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "雁后花前七日春，晴宵围坐百禽茵。",
      "向平犹未完婚嫁，贾谊徒能说鬼神。",
      "遍考名山多得意，覃思佳句必惊人。",
      "朝来闻道修《明史》，洪武元年纪戊申。"
    ]
  },
  {
    "id": "adcfe4db9512092864c802468111a66a",
    "title": "云中东城怀古",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "晋王辽主会云中，遗迹沙南石井东。",
      "在昔战场成遇礼，于今兵气满寒空。",
      "地高天近星辰大，春少秋多草木穷。",
      "白豹黄狼随处猎，桑干叠浪鼓西风。"
    ]
  },
  {
    "id": "adcfe4db95120928ff13008222e1d97b",
    "title": "钱牧斋招饮池亭",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "绛云楼外凿山池，剪烛春宵念夕时。",
      "鼎甲高题神庙榜，先朝列刻党人碑。",
      "邵侯无奈称瓜叟，沈令何言答妓师。",
      "大节当年轻错过，闲中提说不胜悲。"
    ]
  },
  {
    "id": "adcfe4db95120928dad139ec18819885",
    "title": "太仓过王文肃旧第",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "娄江桥畔采芙蓉，俯仰金华旧鼎钟。",
      "怪道主人常避客，应惭无泪哭神宗。"
    ]
  },
  {
    "id": "adcfe4db95120928dad139ece22a8f04",
    "title": "太仓过王文肃旧第",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "子夜歌残玉树尘，江南花月变金鳞。",
      "孤帆直挂沧洲去，不吊乌衣巷里人。"
    ]
  },
  {
    "id": "adcfe4db95120928f6ef6b24b7f0dde5",
    "title": "杏堆庄杂咏",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "早岁狂歌晚岁僧，名山赏过几千层。",
      "沧桑风景随时幻，兀坐荒林对一灯。"
    ]
  },
  {
    "id": "adcfe4db95120928289230dd94f1578b",
    "title": "沧州道中",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "潞河数百里，家家悬柳枝。言自春至夏，雨泽全未施。",
      "燥土既伤禾，短苗不掩陂。辘轳干以破，井涸园菜萎。",
      "旧米日增价，卖者尚犹夷。贫者止垄头，怅望安所之。",
      "还视釜无烟，束腰相对饥。欲贷东西邻，邻家先我悲。",
      "且勿计终年，胡以延此时？树未尽蒙灾，争走餐其皮。",
      "门外兼催租，官府严呼追。大哭无可卖，指此抱中儿。",
      "儿女况无多，卖尽将何为？下民抑何辜，天怒乃相罹。",
      "下民即有辜，天恕何至斯！视天非梦梦，召之者为谁？",
      "呜乎！雨乎！安得及今一滂沱，救此未死之遗黎！"
    ]
  },
  {
    "id": "adcfe4db951209281b42a40983a004e1",
    "title": "采桑曲",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "种桑人家十之九，连绿不断阴千亩。",
      "年年相戒桑熟时，畏人盗桑晨暮守。",
      "前年灾水去年旱，私债官租如火锻。",
      "今春差觉风雨好，可惜桑田种又少。",
      "采桑女子智于男，晓雾浸鞋携笋篮。",
      "幼年父母责女红，蚕事绩事兼其中。",
      "桑有稚壮与瘦肥，亦有蚕饱与蚕饥。",
      "忌讳时时外意生，心血耗尽茧初成。",
      "织不及匹机上卖，急偿官租与私债。",
      "促织在室丝已竭，机抒西邻响不绝。",
      "残岁无米货入苦，妄意明年新丝补。"
    ]
  },
  {
    "id": "adcfe4db9512092802352b8d7bd3e4d2",
    "title": "绝贼臣胡谦光",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "贼臣不自量，称予是故人。",
      "敢以书招予，冀予与同尘。",
      "一笑置弗答，萧然湖水滨。",
      "湖水经霜碧，树光翠初匀。",
      "妻子甘作苦，昏晓役舂薪。",
      "国家有废兴，吾道有诎申。",
      "委蛇听大命，柔气转时新。",
      "生死非我虞，但虞辱此身。"
    ]
  },
  {
    "id": "adcfe4db95120928c8da92097e0d69a1",
    "title": "马陵山步月",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "寒雾封野白，风坚暗霜射。",
      "黄河枯不奔，停泥清沚泻。",
      "天远与岸平，渔火或高下。",
      "日里诸山痕，忽随晚烟嫁。",
      "舟邻尽商贾，相熟谈物价。",
      "携赀湖海间，敬慎守长夜。",
      "念我吴越归，载易冬且夏。",
      "异国有奇书，所来非圃稼。",
      "读之月明前，唱叹使人讶。",
      "素练满蓬窗，江鱼荐犀斝。"
    ]
  },
  {
    "id": "adcfe4db95120928ab34192a8b086c8e",
    "title": "满巡抚赵福星遣官招余余却之",
    "authorName": "阎尔梅",
    "authorId": "adcfe4db95120928d1457b72d1457b72",
    "dynasty": "清",
    "content": [
      "殷商全赖西山士，蜀汉孤生北地王。",
      "岂有丈夫臣异类，羞于华夏改胡装。"
    ]
  },
  {
    "id": "adcfe4db951ac80d0ce083cded4b593b",
    "title": "春日怀岘山",
    "authorName": "悟成",
    "authorId": "adcfe4db951ac80dd1457b72d1457b72",
    "dynasty": "清",
    "content": [
      "柴扉终日掩，高卧翠微闲。",
      "春树雨中寺，夕阳江上山。",
      "身闲肩早息，吟苦鬓全斑。",
      "欲买扁舟去，携筇一叩关。"
    ]
  },
  {
    "id": "adcfe4db951ea3fccf77987bfd2dd604",
    "title": "云溪观",
    "authorName": "董笃行",
    "authorId": "adcfe4db951ea3fcd1457b72d1457b72",
    "dynasty": "清",
    "content": [
      "闲坐瀍水旁，正对龙门口。",
      "三井透天光，森若列星斗。",
      "钟磬响铮铿，晓日半在柳。",
      "深洞锁寂寥，丹砂炼已久。",
      "岭上多闲云，时与白鹤偶。",
      "举世重黄金，难易仙人守。",
      "仙人去不还，空余麋鹿友。"
    ]
  },
  {
    "id": "adcfe4db95247781338e8a7b048413ff",
    "title": "独往",
    "authorName": "弘智",
    "authorId": "adcfe4db95247781d1457b72d1457b72",
    "dynasty": "清",
    "content": [
      "同伴都分手，麻靴独入林。",
      "一年三变姓，十字九椎心。",
      "听惯干戈信，愁因风雨深。",
      "死生容易事，所痛为知音。"
    ]
  },
  {
    "id": "adcfe4db95247781ebf6baa53b34577c",
    "title": "乙酉腊月二十四夜",
    "authorName": "弘智",
    "authorId": "adcfe4db95247781d1457b72d1457b72",
    "dynasty": "清",
    "content": [
      "故乡风俗重今夜，儿女班班列堂下。今当树折巢破时，羽毛零落怜枯枝。",
      "旅舍檐前一回首，上有白发下黄口。望空剪纸告坟墓，两眼泪接三杯酒。",
      "难道年年坐死苦海中，愿为落叶随飘风。"
    ]
  },
  {
    "id": "adcfe4db9524778190c9211e543d7b74",
    "title": "听黔调山坡羊",
    "authorName": "弘智",
    "authorId": "adcfe4db95247781d1457b72d1457b72",
    "dynasty": "清",
    "content": [
      "调自边关到石城，此方弦管更多情。游人借得东风力，吹入江南后一声。",
      "犹忆秦淮赛《竹枝》，青楼沈水易相思。眼看到处生离别，何故多弹《子夜》词。"
    ]
  },
  {
    "id": "adcfe4db9536961afa2ddacfb34cfba5",
    "title": "赠答王定侯陈振常",
    "authorName": "曾衍橚",
    "authorId": "adcfe4db9536961ad1457b72d1457b72",
    "dynasty": "清",
    "content": [
      "握手窗前问索居，故人相忆意何如。",
      "春园昨夜樱桃熟，蓬户今朝径草除。",
      "渺渺云山当槛出，纷纷车马过门疏。",
      "佳篇壁上重吟诵，臭味深投一起予。"
    ]
  },
  {
    "id": "adcfe4db953c3240141bd5a4df84e39a",
    "title": "舟次早起",
    "authorName": "黄锴",
    "authorId": "adcfe4db953c3240d1457b72d1457b72",
    "dynasty": "清",
    "content": [
      "晨光吐熹微，溪上露华泫。",
      "林乌掠舟鸣，余星带云卷。",
      "晨兴寂无人，残梦犹可缅。",
      "群动机未萌，天倪尚钤键。",
      "勿虑何所图，无翳不待剪。",
      "山水静悠悠，理会是非遣。"
    ]
  },
  {
    "id": "adcfe4db953c32405cc5858edb215546",
    "title": "暮夜再游晋祠同赵浣瀛秀才",
    "authorName": "黄锴",
    "authorId": "adcfe4db953c3240d1457b72d1457b72",
    "dynasty": "清",
    "content": [
      "灵湫一泓澄，灌溉足百里。",
      "活活走珑玲，泠泠净泥滓。",
      "所被一何遥，其源为可恃。",
      "岂真灵风旗，梦雨兴漫弥。",
      "鱼鸟本亲人，生机托清泚。",
      "君看藻荇凫，并作跫然喜。"
    ]
  },
  {
    "id": "adcfe4db954920afa3dc8a573216b0d2",
    "title": "明妃怨",
    "authorName": "王筠",
    "authorId": "adcfe4db954920af365d177749ad23d1",
    "dynasty": "清",
    "content": [
      "紫台风急雁声愁，去国离家不自由。",
      "独有穹庐深夜月，清光不异汉宫秋。"
    ]
  },
  {
    "id": "adcfe4db9554eb8cb899030be47c5c8a",
    "title": "崇庆牧常公殉节诗",
    "authorName": "张维祺",
    "authorId": "adcfe4db9554eb8cd1457b72d1457b72",
    "dynasty": "清",
    "content": [
      "炮火烽烟夜照关，横戈已誓不生还。",
      "寇狂岂虑迟天讨，臣死何知重泰山。",
      "昔岭秋霜埋血碧，浣花春露积苔斑。",
      "于今绝塞归皇域，马上忠魂破笑颜。"
    ]
  },
  {
    "id": "adcfe4db955c941a6d728adfb58b4fbb",
    "title": "不寐书怀",
    "authorName": "李其永",
    "authorId": "adcfe4db955c941ad1457b72d1457b72",
    "dynasty": "清",
    "content": [
      "夜冷镫难亮，抛书理敝裀。",
      "欲将前史阙，梦与古人论。",
      "旷感无千载，浮生等一尘。",
      "鸡鸣频喔喔，不寐转伤神。"
    ]
  },
  {
    "id": "adcfe4db955c941a6687bbc6714634f2",
    "title": "西兴旅次",
    "authorName": "李其永",
    "authorId": "adcfe4db955c941ad1457b72d1457b72",
    "dynasty": "清",
    "content": [
      "一天月色大江流，半夜西陵古驿楼。",
      "道是侧身天地里，只凭稳睡酒垆头。",
      "年年逐雁无留迹，处处吹笳抵送秋。",
      "回首故山人自去，暂将书信附行舟。"
    ]
  },
  {
    "id": "adcfe4db955c941a2a6742b47d4d73d2",
    "title": "惘然得句",
    "authorName": "李其永",
    "authorId": "adcfe4db955c941ad1457b72d1457b72",
    "dynasty": "清",
    "content": [
      "过去春光兴已非，萧然环堵闭柴扉。",
      "蓬蒿径野辞车入，风雨天寒断鸟飞。",
      "薄醉未成重贳酒，落花时下更沾衣。",
      "此中寂寂原忘世，莫怪京书到更稀。"
    ]
  },
  {
    "id": "adcfe4db9561bee24dcbe4c85f822c29",
    "title": "晓起",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "天风吹客醒，海气逼鸿归。",
      "废圃宜秋绿，荒山得晚晖。",
      "渴时逢酒熟，病久与书违。",
      "莫动劳生感，无劳是息机。"
    ]
  },
  {
    "id": "adcfe4db9561bee246487b599fca13d7",
    "title": "闻江客淮上未归寄五律三章",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "潦倒庐江客，中原一骑游。",
      "姓名关吏熟，文字路人求。",
      "自负心能壮，何知鬓易秋。",
      "西风近崚厉，劝尔且归休。"
    ]
  },
  {
    "id": "adcfe4db9561bee246487b59e2783aa2",
    "title": "闻江客淮上未归寄五律三章",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "开府画堂高，悬镫看宝刀。",
      "黄金雕骏色，白日闪鸿毛。",
      "气折三河下，才兼万象劳。",
      "榛山多虎迹，我为诵《离骚》。"
    ]
  },
  {
    "id": "adcfe4db9561bee246487b5909e3110f",
    "title": "闻江客淮上未归寄五律三章",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "命世如君几，艰难得一官。",
      "待徵无束帛，归钓有长竿。",
      "水涸鱼苗尽，天空木气寒。",
      "嗟嗟孤雁影，中道尚漫汗。"
    ]
  },
  {
    "id": "adcfe4db9561bee2b411bce4714d5015",
    "title": "哀江南诗五叠秋兴韵八章",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "飓风卷纛七星斜，白发元戎误岁华。",
      "隘岸射潮无劲弩，高天贯月有枯槎。",
      "募军可按冯唐籍，解阵空吹越石笳。",
      "最惜吴淞春水弱，晚红漂尽细林花。"
    ]
  },
  {
    "id": "adcfe4db9561bee2b3315bc0fb99109f",
    "title": "临平关晓发",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "飒飒西风动晓光，凄凄篷背有严霜。",
      "万山落叶趋平野，远海垂云见故乡。",
      "冻溆饥凫窥浅簖，寒天微旭润枯桑。",
      "孤愁任逐南潮去，未敢邮程问短长。"
    ]
  },
  {
    "id": "adcfe4db9561bee2c24ace082cf6aee6",
    "title": "中山店旅夕",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "东极云山负峄防，西来烟树接滋阳。",
      "大河风薄星芒白，远海沙回月气黄。",
      "草入原深春渐阔，鸿愁塞绝夜犹翔。",
      "乾坤荡莽一孤客，千里停车此梦乡。"
    ]
  },
  {
    "id": "adcfe4db9561bee2f69b2141443ce359",
    "title": "城西废寺",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "阒寂重门闭网丝，我来叉手步逶迟。",
      "廊眉烟锉茶初熟，檐角风幡柳共吹。",
      "苜蓿场荒僧舞槊，桫椤堂古客扪碑。",
      "谁从佛阁敲疏磬，冷照沈沈鸽影移。"
    ]
  },
  {
    "id": "adcfe4db9561bee29c4674d8574bef55",
    "title": "对酒抒怀简都门故人其二",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "杜陵剧有死生哀，小劫沧桑问大槐。",
      "风雪轮蹄谁壮士，湘巫云雨剩荒台。",
      "故人赠铗掀眉看，独座清樽对影开。",
      "醉意知怜新舄好，吾庭幸不长蒿莱。"
    ]
  },
  {
    "id": "adcfe4db9561bee29c4674d8a6137982",
    "title": "对酒抒怀简都门故人其二",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "市侩徒争汗马劳，千秋史笔炯难逃。",
      "青山旧涕忘萝薜，白地雄声仗节旄。",
      "颇忆乌台依日近，未愁隼径过云高。",
      "佳人夙有椎埋胆，袖底纯钩漫屈挠。"
    ]
  },
  {
    "id": "adcfe4db9561bee29c4674d84308e237",
    "title": "对酒抒怀简都门故人其二",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "惜我逡巡负所求，缚车驽钝不能骝。",
      "竟容落拓师张翰，几见勋名悔许由。",
      "黄蘖满山饥雀苦，碧桃横镜淡蛾羞。",
      "拥书坐作专城贵，一笑邯郸梦里侯。"
    ]
  },
  {
    "id": "adcfe4db9561bee207d0f2cd9d78050f",
    "title": "炼丹峰下仙井",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "神渊不宅龙，积蓄万年雨。",
      "酝作醍醐香，与僧养清苦。",
      "落叶秋不干，云浆滴丹乳。",
      "一淬冰镜光，山鬟静相妩。",
      "石罂悬到根，大星浴如炬。",
      "但照莺凤游，不照蟪蛄语。"
    ]
  },
  {
    "id": "adcfe4db9561bee239315fbaa32c7447",
    "title": "南辕杂诗",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "崇封昔将相，今为居者田。",
      "子孙已皂隶，表字犹如椽。",
      "樵斧及松栝，凉荫愁夜鹃。",
      "其下禾芄芄，风色故相妍。",
      "松栝无根株，禾叶过人肩。",
      "盛衰视气化，安问愚与贤。"
    ]
  },
  {
    "id": "adcfe4db9561bee239315fbadc8fd612",
    "title": "南辕杂诗",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "二鼓黄垒堡，三鼓香城村。",
      "旋风飐轮角，沙叶为蔽昏。",
      "大河莽东注，石闸西营屯。",
      "奔蹄不受役，纵性杀沄浑。",
      "巡卒互讥盗，击柝催闭门。",
      "巷火渐稀灭，防肃及犬豚。",
      "居常慎动止，一息堪自扪。",
      "麟虎各山薮，于我何仇恩。"
    ]
  },
  {
    "id": "adcfe4db9561bee239315fba02a887d4",
    "title": "南辕杂诗",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "仰面月如水，一泻千里明。",
      "照君楼上头，照我沙中行。",
      "楼高一延望，莽莽山川横。",
      "不愁阻汝目，但愁阻汝情。",
      "汝梦偿能来，吾梦兹伶仃。",
      "北为乐陵县，南为交河城。"
    ]
  },
  {
    "id": "adcfe4db9561bee239315fba1cf57655",
    "title": "南辕杂诗",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "朔风送征马，飘瞥来郓州。",
      "揽衣惬朝爽，纵目城南楼。",
      "白云在梁父，零乱不可收。",
      "海烟动云隙，岳上青浮浮。",
      "汴京屼西控，谁云风马牛。",
      "天门划徐泗，指顾通南邮。",
      "梁唐割其险，乃弱东诸侯。",
      "悲歌吊台辅，利病今谁筹。"
    ]
  },
  {
    "id": "adcfe4db9561bee2f07e0837419223c2",
    "title": "对酒抒怀简都门故人其一",
    "authorName": "姚燮",
    "authorId": "adcfe4db9561bee27ffd85d9d072677d",
    "dynasty": "清",
    "content": [
      "隐忧不谅郁成悲，海国孤峰眇四陲。",
      "酒味渐参人事变，琴歌未觉古音亏。",
      "空庭花骨蜷烟瘦，窄地江流绕郭卑。",
      "息影蜗居无弱梦，龛檀刻像拜天髓。"
    ]
  },
  {
    "id": "adcfe4db95676c74b9f724a574dda96e",
    "title": "山园即事",
    "authorName": "马翮飞",
    "authorId": "adcfe4db95676c74d1457b72cefab442",
    "dynasty": "清",
    "content": [
      "曲径穿林口，层岩接石梯。",
      "到门青嶂合，坐客白云齐。",
      "雨歇泉初响，花飞鸟自啼。",
      "向来耽野趣，何日遂深栖。"
    ]
  },
  {
    "id": "adcfe4db95676c74ae7509e0ad03821f",
    "title": "太白楼",
    "authorName": "马翮飞",
    "authorId": "adcfe4db95676c74d1457b72cefab442",
    "dynasty": "清",
    "content": [
      "黄叶一天秋，青山百尺楼。",
      "楼头旧时月，夜夜照江流。"
    ]
  },
  {
    "id": "adcfe4db95676c7409e7720b86577e09",
    "title": "晚泊",
    "authorName": "马翮飞",
    "authorId": "adcfe4db95676c74d1457b72cefab442",
    "dynasty": "清",
    "content": [
      "寒潮秋淰淰，落叶晚潇潇。",
      "借问停桡处，吴枫第几桥？"
    ]
  },
  {
    "id": "adcfe4db95676c74c66f4cdbff443b93",
    "title": "月夜至玉屏庵",
    "authorName": "马翮飞",
    "authorId": "adcfe4db95676c74d1457b72cefab442",
    "dynasty": "清",
    "content": [
      "古寺翠微间，溪山契悠想。",
      "明月下庭除，忻然遂独往。",
      "春溪漾素辉，寒松落幽响。",
      "繁阴渐迷离，疏影散林莽。",
      "一径薜萝深，拄杖缘萝上。",
      "高僧夜未暝，开轩共澄朗。",
      "坐久若有得，无言倚虚幌。"
    ]
  },
  {
    "id": "adcfe4db956a1fe1088efaec2b78c8ef",
    "title": "题张叔平红崖碑后",
    "authorName": "司炳煃",
    "authorId": "adcfe4db956a1fe1d1457b72d1457b72",
    "dynasty": "清",
    "content": [
      "张君好游复好奇，逍遥不受名利羁。东行泰岱西咸池，凌跨三湘吊九嶷。",
      "茧足不遗蛮与夷，直到吾黔罗甸之边陲。红崖山石如猊狮，红崖文字如龙夔。",
      "缩本、赝木相离支，怀古徒兴三代悲。何君不畏艰与危，何君不惮熊与罴。",
      "崖悬万仞身悬丝，阴气肃肃砭人肌。扪萝擗虺右手胝，摹拓岂任庸奴为。",
      "风神号怒山神私，忽跃忽叫交奔驰。夺其所宝心怨咨，旁人亦道君是痴。",
      "谓以性命博文辞，君方惊定神怡怡。大呼武侯报以诗，诗所难写记补之。",
      "柳公、谢公笔淋漓，仿佛如见磨砻断壁挥毫时。此图二丈如披帷，张之老屋气漫弥。",
      "毒龙猛兽相撑持，金仙蛮鬼杂怒嬉。日轮月殿云垂围，大圈小圈光陆离。",
      "云黄海黑风凄其，长画短画盘蛟螭。阴阳万象供炉锤，观者揖君相叫噫。",
      "或疑或喜或眦睢，口量手揣心是非。谓是好古邹君叔绩不及知，可怜甘受世人欺。",
      "吁嗟乎，可怜甘爱世人欺，岂独石鼓铭文岣嵝碑。"
    ]
  },
  {
    "id": "adcfe4db956a1fe186a068501559c39f",
    "title": "龙潜引",
    "authorName": "司炳煃",
    "authorId": "adcfe4db956a1fe1d1457b72d1457b72",
    "dynasty": "清",
    "content": [
      "西宫日落东宫昏，妖星如月挂宫门。白气映射青红灯，黑烟冲蔽紫微垣。",
      "霹雳一震飞电光，排山倒海崩金阊。神丁甲马皆匿藏，平地水溢成汪洋。",
      "天吴海童恣颠狂，鳌掷鲸吞肆沸扬。跳荡鳅鳝从鲤鲿，掉尾喷沫鼓涛浪。",
      "䁡尸当蹊闯龙堂，欲盬龙脑脍龙肠。老龙负子拿云起，敛须弥身为芥子。",
      "金银宫阙弃如遗，宝藏珠琲散若洗。败鳞残甲侣鱼虾，惊风骇浪走天涯。",
      "兴妖驾雾逐螣蛇，蚀月跃起金虾蟆。狐鼠跳梁雄似虎，鸾凤失路瘦于鸦。",
      "镫残犹幸回光驻，棋输讵止一著差。君不见万里为鱼齐荡产，九朝如梦忽倾家，河山大地铺虫沙。"
    ]
  },
  {
    "id": "adcfe4db956a1fe127acbd33f88fd685",
    "title": "读明太祖本纪有感其语",
    "authorName": "司炳煃",
    "authorId": "adcfe4db956a1fe1d1457b72d1457b72",
    "dynasty": "清",
    "content": [
      "元虽起北狄，主中国百年。",
      "后王纵不才，先帝德未谖。",
      "我祖与若宗，为民而受廛。",
      "渥受教养恩，太平享安全。",
      "一朝至顺帝，淫昏异祖先。",
      "英雄起草泽，四宇皆狼烟。",
      "明祖乃崛兴，宝位授于天。",
      "独夫放塞外，和林妻孥完。",
      "中山识此意，明言臣舍旃。",
      "上启圣仁心，宸衷矜且怜。",
      "诏书戒夸大，臣民禁哗喧。",
      "讵因子孙愚，诋毁宗祖贤。",
      "大哉开国主，谟训垂简篇。",
      "气象迈汉唐，度量包垓埏。",
      "至今诵其语，令人生慨然。"
    ]
  },
  {
    "id": "adcfe4db95717d6fd042646432acee97",
    "title": "和韵林鹤山秋兴",
    "authorName": "许超英",
    "authorId": "adcfe4db95717d6fd1457b72d1457b72",
    "dynasty": "清",
    "content": [
      "一年容易又秋风，物换星移大海东。",
      "云水苍茫惊去燕，关山迢递感征鸿。",
      "杜陵有兴诗怀壮，欧子闻声赋手工。",
      "梧叶满阶谁扫尽，明朝还欲课儿童。"
    ]
  },
  {
    "id": "adcfe4db95717d6fd0426464cd1e593c",
    "title": "和韵林鹤山秋兴",
    "authorName": "许超英",
    "authorId": "adcfe4db95717d6fd1457b72d1457b72",
    "dynasty": "清",
    "content": [
      "日月催人鬓欲蓬，一年容易又秋风。",
      "西归鹭屿囊羞涩，北上燕京路未通。",
      "羽檄交驰青海外，烽烟叠起大江东。",
      "鱼书珍重何由达，徒倚门闾望不穷。"
    ]
  },
  {
    "id": "adcfe4db95717d6fd0426464f1c80067",
    "title": "和韵林鹤山秋兴",
    "authorName": "许超英",
    "authorId": "adcfe4db95717d6fd1457b72d1457b72",
    "dynasty": "清",
    "content": [
      "烟消雾敛净遥空，籁韵萧萧隔院通。",
      "百代光阴如过客，一年容易又秋风。",
      "青灯影淡寒孤枕，红蓼花疏老半丛。",
      "夜色凄然凉如水，流萤数点出墙东。"
    ]
  },
  {
    "id": "adcfe4db95717d6fd0426464b7e5ab43",
    "title": "和韵林鹤山秋兴",
    "authorName": "许超英",
    "authorId": "adcfe4db95717d6fd1457b72d1457b72",
    "dynasty": "清",
    "content": [
      "独坐危楼怒气冲，墙阴唧唧听鸣虫。",
      "天高月小宽青眼，木落山空静素衷。",
      "尽日盘桓无别事，一年容易又秋风。",
      "满腔乡思知谁是，半属莼鲈况味中。"
    ]
  },
  {
    "id": "adcfe4db95717d6fd0426464e92b0899",
    "title": "和韵林鹤山秋兴",
    "authorName": "许超英",
    "authorId": "adcfe4db95717d6fd1457b72d1457b72",
    "dynasty": "清",
    "content": [
      "飞鸣直上碧云中，目送飞鸿思不穷。",
      "蹑屐登山怀谢傅，脱巾洒酒羡陶公。",
      "疏砧响彻三更月，微雨凉生百尺桐。",
      "梦里还家家万里，一年容易又秋风。"
    ]
  },
  {
    "id": "adcfe4db957a9544061e964a2a731ce0",
    "title": "阙题",
    "authorName": "林朝英",
    "authorId": "adcfe4db957a9544752d25a1979c82ab",
    "dynasty": "清",
    "content": [
      "又住湖干上，依人屋数椽。",
      "晚山如我瘦，明月向谁圆。",
      "酒薄寒难御，愁多病易缠。",
      "怒涛飞不到，聊借一枝眠。"
    ]
  },
  {
    "id": "adcfe4db957a9544061e964af62683d3",
    "title": "阙题",
    "authorName": "林朝英",
    "authorId": "adcfe4db957a9544752d25a1979c82ab",
    "dynasty": "清",
    "content": [
      "疏萱翠叶影离离，岁晚松梅缔故知。",
      "栖凤化鳞翻有待，虚心直节表清奇。"
    ]
  },
  {
    "id": "adcfe4db957a9544061e964a471827fe",
    "title": "阙题",
    "authorName": "林朝英",
    "authorId": "adcfe4db957a9544752d25a1979c82ab",
    "dynasty": "清",
    "content": [
      "仙客乘槎不乘鹤，江上登楼槎上宿。",
      "大别山头风雨多，晴川阁上千年日。",
      "江人但食武昌鱼，溪女犹歌大堤谷。",
      "国□万艘去不迟，三楚遗思在蔀屋。",
      "为君剪断鹦鹉洲，染破潇湘一片绿。"
    ]
  },
  {
    "id": "adcfe4db957ccc2d653b7d638559b8d3",
    "title": "题杜茶村镫船歌后",
    "authorName": "张清标",
    "authorId": "adcfe4db957ccc2dd1457b72d1457b72",
    "dynasty": "清",
    "content": [
      "煞尾声传感逝波，南朝往事已销磨。",
      "苍凉一掬兴衰泪，迸入渐渐《麦秀歌》。"
    ]
  },
  {
    "id": "adcfe4db957ccc2d653b7d63085d473f",
    "title": "题杜茶村镫船歌后",
    "authorName": "张清标",
    "authorId": "adcfe4db957ccc2dd1457b72d1457b72",
    "dynasty": "清",
    "content": [
      "何处闻歌不可怜，秦淮丝竹委荒烟。",
      "伤心寄语阮司马，惭愧《春镫》《燕子笺》。"
    ]
  },
  {
    "id": "adcfe4db957ccc2dccb75219c313b41d",
    "title": "汉川西赤壁街为五赤壁之一余数过之见垂杨数十株摇曳西风落照间为赋二绝句",
    "authorName": "张清标",
    "authorId": "adcfe4db957ccc2dd1457b72d1457b72",
    "dynasty": "清",
    "content": [
      "街南街北几停车，无数垂杨绾暮鸦。",
      "惟有夕阳消不尽，又随秋水上芦花。"
    ]
  },
  {
    "id": "adcfe4db957ccc2dccb752199d8ef485",
    "title": "汉川西赤壁街为五赤壁之一余数过之见垂杨数十株摇曳西风落照间为赋二绝句",
    "authorName": "张清标",
    "authorId": "adcfe4db957ccc2dd1457b72d1457b72",
    "dynasty": "清",
    "content": [
      "摇落新河欲上潮，西风吹浪打山椒。",
      "凭谁问取孙曹事，间听渔歌出苇萧。"
    ]
  },
  {
    "id": "adcfe4db9583e87abb2b84c689b1a895",
    "title": "晓行",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "山色晓逾洁，溪声静自流。",
      "人言隔陇阪，犬吠出村陬。",
      "细雨沾衣湿，轻寒动客愁。",
      "白云真可羡，舒卷在峰头。"
    ]
  },
  {
    "id": "adcfe4db9583e87aeae1998e4c8f4007",
    "title": "老榕",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "榕阴垂一亩，斤斧慨无施。",
      "臃肿多骈干，𧐖蜷尽附枝。",
      "风霜经饱历，岁月自荣滋。",
      "相见长如此，曾无凋落时。"
    ]
  },
  {
    "id": "adcfe4db9583e87a7751bb409efff5b8",
    "title": "游虎溪岩",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "绝顶多奇石，巑岏聚一丛。",
      "悬崖临巨壑，叠嶂吼长风。",
      "屐折危栏转，筇支曲磴通。",
      "扶桑遥在望，落日晚潮红。"
    ]
  },
  {
    "id": "adcfe4db9583e87a3bcba8742241575f",
    "title": "登怡山僧院",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "弱水归帆远，惊涛日夜纷。",
      "青衫馀蜃气，宝剑有龙文。",
      "暂息沧州驾，还瞻故国云。",
      "钟声与禅诵，清响得重闻。"
    ]
  },
  {
    "id": "adcfe4db9583e87a278d7e85abf3acb3",
    "title": "途次牛骂社",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "番社如蚁垤，茅檐压路低。",
      "岚风侵短牖，海雾袭重绨。",
      "避雨从留屐，支床更着梯。",
      "前溪新涨阻，徙倚欲鸡栖。"
    ]
  },
  {
    "id": "adcfe4db9583e87a6307c95e839a2ec3",
    "title": "硫穴",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "造化钟奇构，崇冈涌沸泉。",
      "怒雷翻地轴，毒雾撼崖巅。",
      "碧涧松长槁，丹山草欲燃。",
      "蓬瀛遥在望，煮石迓神仙。"
    ]
  },
  {
    "id": "adcfe4db9583e87a6307c95e318f141d",
    "title": "硫穴",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "五月行人少，西陲有火山。",
      "孰知泉沸处，遂使履行难。",
      "落粉销危石，流黄渍篆斑。",
      "轰声传十里，不是响潺湲。"
    ]
  },
  {
    "id": "adcfe4db9583e87a43e4a84a2fcd1ad3",
    "title": "行莆阳道中",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "晓起篮舆逐队行，今朝差喜得春晴。",
      "翻畦早麦初成穗，绕径寒流自有声。",
      "陇阪云移青嶂合，郊原风蹴绿波平。",
      "年来已识躬耕乐，何事劳劳又远征。"
    ]
  },
  {
    "id": "adcfe4db9583e87a67b279e56e6e79c2",
    "title": "游万石岩",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "何年月黑风狂夜，吹落㟏岈覆一溪。",
      "诗里未经摩诘画，袖中难倩米颠携。",
      "云流石罅疑天近，瀑溅衣裙识洞低。",
      "盘礡不知春日永，欲寻归路几番迷。"
    ]
  },
  {
    "id": "adcfe4db9583e87a8660505534f099b5",
    "title": "渡黑水沟",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "浩荡孤帆入杳冥，碧空无际漾浮萍。",
      "风翻骇浪千山白，水接遥天一线青。",
      "回首中原飞野马，扬舲万里指晨星。",
      "扶摇乍徙非难事，莫讶庄生语不经。"
    ]
  },
  {
    "id": "adcfe4db9583e87a08b301f23d3bdf8b",
    "title": "舟中夜坐",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "东望扶桑好问津，珠宫璇室俯为邻。",
      "波涛静息鱼龙夜，参斗横陈海宇春。",
      "似向遥天飘一叶，还从明镜渡纤尘。",
      "闲吟抱膝樯乌下，薄露泠然已湿茵。"
    ]
  },
  {
    "id": "adcfe4db9583e87aacf52c18dac6aad1",
    "title": "渡乌龙江",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "浩荡江波日夜流，遥看五虎瞰山头。",
      "海门一望三千里，只有罗星一塔浮。"
    ]
  },
  {
    "id": "adcfe4db9583e87a6ce1d43209c2bbb6",
    "title": "度相思岭",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "闽中七载作劳人，六染相思岭上尘。",
      "独有苍苍双鬓色，经过一度一回新。"
    ]
  },
  {
    "id": "adcfe4db9583e87a50c24700045fb8d8",
    "title": "观提督铁骑",
    "authorName": "郁永河",
    "authorId": "adcfe4db9583e87ad1457b72d1457b72",
    "dynasty": "清",
    "content": [
      "百里金戈竞路斜，纷纷铁骑乱如麻。",
      "无端呫哔咿唔者，也曳蓝袍候使车。"
    ]
  },
  {
    "id": "adcfe4db9591abde6a31173e683ada47",
    "title": "游莫愁湖",
    "authorName": "陈授",
    "authorId": "adcfe4db9591abded1457b72d1457b72",
    "dynasty": "清",
    "content": [
      "泛棹入明湖，清晨风习习。",
      "微浪碧生鳞，远山青拱揖。",
      "蒲声入耳秋，荷气侵衣湿。",
      "燕乳尚双飞，鹭拳方独立。",
      "胜境览周遭，佳辰时宴集。",
      "少妇郁金堂，功臣汤沐邑。",
      "愿言思古人，遐哉不可及。"
    ]
  },
  {
    "id": "adcfe4db9591c14bf86cb9c81f135eba",
    "title": "今归",
    "authorName": "周容",
    "authorId": "adcfe4db9591c14bd1dc3a82e6384711",
    "dynasty": "清",
    "content": [
      "鸡声催橹急，才到旧渔矶。",
      "月淡人争渡，霜浓犬出扉。",
      "招魂思昨险，拭眼悟今归。",
      "邻叟墙头问，应先泪湿衣。"
    ]
  },
  {
    "id": "adcfe4db9591c14b8f344df85f463157",
    "title": "早起",
    "authorName": "周容",
    "authorId": "adcfe4db9591c14bd1dc3a82e6384711",
    "dynasty": "清",
    "content": [
      "四海人同梦，鸡声忽起予。",
      "千秋心未已，一日事何如？",
      "酒趣刘伶减，年华邓禹虚。",
      "凭栏空自笑，抱瓮灌园蔬。"
    ]
  },
  {
    "id": "adcfe4db95941d33b2058d795d9c6131",
    "title": "除夕得庐字",
    "authorName": "马之鹏",
    "authorId": "adcfe4db95941d33d1457b72d1457b72",
    "dynasty": "清",
    "content": [
      "腊雪初消岁已除，炉灰徐拨定更余。",
      "亲闱此夜思游子，客路经冬阻尺书。",
      "卷轴随身成故友，乾坤何处是吾庐。",
      "添年便惜年华减，饮罢屠苏转叹歔。"
    ]
  },
  {
    "id": "adcfe4db959df5e81255571fb2c66bb2",
    "title": "哀殳生",
    "authorName": "金楹",
    "authorId": "adcfe4db959df5e8d1457b72d1457b72",
    "dynasty": "清",
    "content": [
      "枯杨不再芳，残花不再扬。下士忽愁苦，斯人已沦亡。",
      "沦亡岁月迁，昨梦在我傍。觉来不见君，神思空旁皇。",
      "旁皇何所之，愿言携酒浆。寻君墓前道，空山石苍苍。",
      "苍山万古色，人命有短长。乡井嗟决绝，魂当随鸟翔。",
      "青云为君衣，白云为君裳，君已契冲穆，岂复含悲伤。",
      "斜日下寒天，存者长相望。"
    ]
  },
  {
    "id": "adcfe4db959df5e860ff5bb2570456d4",
    "title": "饮酒杂诗",
    "authorName": "金楹",
    "authorId": "adcfe4db959df5e8d1457b72d1457b72",
    "dynasty": "清",
    "content": [
      "愁思忽而至，揽衣陟冈陵。",
      "杳杳即长暮，古松郁青青。",
      "睇彼脊令飞，不觉涕泗零。",
      "群弟克恭我，而我乃无兄。",
      "人命异金石，生日空营营。",
      "营营匪营利，诗书以家民。",
      "身没业谁传，有女才十龄。",
      "白日下荒郊，痛哭还柴荆。",
      "岂无樽中酒，难忘手足情。"
    ]
  },
  {
    "id": "adcfe4db95a64977dc0b35be7ae2608b",
    "title": "丹渡晴帆",
    "authorName": "苏潮",
    "authorId": "adcfe4db95a64977d1457b72d1457b72",
    "dynasty": "清",
    "content": [
      "玉宇清如洗，孤航泛碧宫。",
      "一泓秋水迥，几度薄飔融。",
      "别浦疑浮鹫，闲云落远鸿。",
      "舟驰纹皱碎，舵转岸西东。",
      "玉杵村催月，邻腔客坐风。",
      "津头烟火里，城阙有无中。"
    ]
  },
  {
    "id": "adcfe4db95b804e88634872c7a52c9fc",
    "title": "题黄仲则集即效其礼",
    "authorName": "郭尚先",
    "authorId": "adcfe4db95b804e86449f44a9a1de01f",
    "dynasty": "清",
    "content": [
      "骆丞词笔未登科，长爪通眉憔悴多。",
      "《锦瑟》春心迷断梦，铜笳霁吹入悲歌。",
      "才难为用应缘傲，诗到能穷始不磨。",
      "几许宰言图作佛，圆成竟让病维摩。"
    ]
  },
  {
    "id": "adcfe4db95b804e8336325262f8eb172",
    "title": "拂水山庄",
    "authorName": "郭尚先",
    "authorId": "adcfe4db95b804e86449f44a9a1de01f",
    "dynasty": "清",
    "content": [
      "降表修成看陆沈，仍希姓字附东林。",
      "名山怅望《中州集》，歧路徘徊上堵吟。",
      "天火不容留宛委，佛镫可许忏威音。",
      "青青转羡章台柳，擘石研丹见素心。"
    ]
  },
  {
    "id": "adcfe4db95b804e89ec02c6d4dfdd967",
    "title": "容易",
    "authorName": "郭尚先",
    "authorId": "adcfe4db95b804e86449f44a9a1de01f",
    "dynasty": "清",
    "content": [
      "容易愁人唱恼公，况兼红酒谢荷筒。",
      "连旬称病辞今雨，得句无题托古风。",
      "归燕依人如话别，宾鸿学汝共书空。",
      "平生最喜谈秋兴，领略年时已不同。"
    ]
  },
  {
    "id": "adcfe4db95bc012b849eee75cd944f36",
    "title": "登楼寄夫子",
    "authorName": "林瑛佩",
    "authorId": "adcfe4db95bc012bd1457b72d1457b72",
    "dynasty": "清",
    "content": [
      "凭栏试一望，山色入楼苍。",
      "野寺藏深树，闲云度远冈。",
      "雨馀花故落，春尽燕还忙。",
      "无限登临思，翻成离别伤。"
    ]
  },
  {
    "id": "adcfe4db95bc012b9ff8f979e7e52ddf",
    "title": "九日寄父",
    "authorName": "林瑛佩",
    "authorId": "adcfe4db95bc012bd1457b72d1457b72",
    "dynasty": "清",
    "content": [
      "强对茱萸只自悲，云天万叠望中疑。",
      "闺人不识登高路，肠断当年屺岵诗。"
    ]
  },
  {
    "id": "adcfe4db95bc012b8a9e523d8efac0e7",
    "title": "乙丑人日感咏桃花",
    "authorName": "林瑛佩",
    "authorId": "adcfe4db95bc012bd1457b72d1457b72",
    "dynasty": "清",
    "content": [
      "瑶池仙子隐真香，爱向春风浅淡妆。",
      "一种天姿人不识，浪传流水引渔郎。"
    ]
  },
  {
    "id": "adcfe4db95bc012b4656d422d9898dae",
    "title": "冬至夜",
    "authorName": "林瑛佩",
    "authorId": "adcfe4db95bc012bd1457b72d1457b72",
    "dynasty": "清",
    "content": [
      "愁多已不堪，况复逢改序。",
      "伤心忆旧年，镫下欢相聚。",
      "今夕亦如兹，痛母归何处。",
      "凄凄不敢啼，恐触严君故。",
      "堂前暗断肠，入房泪如雨。"
    ]
  },
  {
    "id": "adcfe4db95bcb64cb313525765388248",
    "title": "送方太夫人西还",
    "authorName": "徐灿",
    "authorId": "adcfe4db95bcb64cd1457b72d1457b72",
    "dynasty": "清",
    "content": [
      "旧游京国久相亲，三载同淹紫塞尘。",
      "玉佩忽携春色至，兰灯重映岁华新。",
      "多经坎坷增交谊，遂判云龙断夙因。",
      "料得鱼轩回首处，沙场犹有未归人。"
    ]
  },
  {
    "id": "adcfe4db95c47fa3a3487de526aaf641",
    "title": "塞下曲",
    "authorName": "陈谋道",
    "authorId": "adcfe4db95c47fa3d1457b72d1457b72",
    "dynasty": "清",
    "content": [
      "征人三十万，一夕度龙沙。",
      "北望天山迥，南临斗柄斜。",
      "雕弓含月影，宝剑拂霜华。",
      "会见烽烟静，铙歌入汉家。"
    ]
  },
  {
    "id": "adcfe4db95c47fa36102ae9c8a8f9180",
    "title": "幽兰禅院柬西莲禅师",
    "authorName": "陈谋道",
    "authorId": "adcfe4db95c47fa3d1457b72d1457b72",
    "dynasty": "清",
    "content": [
      "连云高阁郁峥嵘，俯接澄潭百尺盈。",
      "竹映帘前分晓色，泉流石畔起秋声。",
      "初闻仙梵空堂细，却听疏钟下界清。",
      "为爱当年飞锡地，中宵长对月华明。"
    ]
  },
  {
    "id": "adcfe4db95c47fa3abe459271b112c5f",
    "title": "登南屏",
    "authorName": "陈谋道",
    "authorId": "adcfe4db95c47fa3d1457b72d1457b72",
    "dynasty": "清",
    "content": [
      "携屐南屏四望宽，凌空高阁俯清湍。",
      "风生古渡千帆急，雨湿秋林万壑寒。",
      "碧海波涛当槛出，沧江烟雾隔城看。",
      "百盘树杪飞流挂，有客登临兴未阑。"
    ]
  },
  {
    "id": "adcfe4db95d079f651c0c9dbd571bf8e",
    "title": "归虞山三峰游剑门作",
    "authorName": "宗仰",
    "authorId": "adcfe4db95d079f6d1457b72d1457b72",
    "dynasty": "清",
    "content": [
      "昨自西浮玉，归来乌目巅。",
      "重探剑门迹，今雨旧雨连。",
      "盘谈奇石下，长啸豁崖前。",
      "拟蹑石罅上，茧丛绝攀援。",
      "纡径造峰顶，藓滑女萝搴。",
      "划空一拳石，跃临殊未便。",
      "倒悬状如伞，削就疑神仙。",
      "我独雄跨坐，同游皆骇然。",
      "湖光衔夕照，村树含湖烟。",
      "相传周尚文，隐此为渔佃。",
      "俯观极万象，眼底括三千。",
      "忽听晚钟送，心澄若湛渊。",
      "暮色起林壑，白云相与还。",
      "陡闻众谷响，顿识临济禅。"
    ]
  },
  {
    "id": "adcfe4db95dfd01283b4ed55ec39be7f",
    "title": "鸳湖秋泛",
    "authorName": "张娄",
    "authorId": "adcfe4db95dfd012d1457b72d1457b72",
    "dynasty": "清",
    "content": [
      "鸳湖烟水阔，一棹望中迷。",
      "野迥云连树，风高浪压堤。",
      "酒帘金墓北，渔笛石帆西。",
      "归去怜天晚，寒鸦不住啼。"
    ]
  },
  {
    "id": "adcfe4db95dfd012d5c1eeb462759ab5",
    "title": "小除夜泊池阳",
    "authorName": "张娄",
    "authorId": "adcfe4db95dfd012d1457b72d1457b72",
    "dynasty": "清",
    "content": [
      "遥指池阳郭，收帆暮色苍。",
      "渐闻乡语变，始信客途长。",
      "夜短潮催月，江寒雁报霜。",
      "惊心更岁晚，不柰九回肠。"
    ]
  },
  {
    "id": "adcfe4db95dfd012a2aeabb0a50ffef9",
    "title": "游寒山寺",
    "authorName": "张娄",
    "authorId": "adcfe4db95dfd012d1457b72d1457b72",
    "dynasty": "清",
    "content": [
      "雨歇平林绿意肥，偶从幽讨叩僧扉。",
      "四围峰影窗前落，百道泉声树杪飞。",
      "客子游踪嗟懒散，山家花事正芳菲。",
      "一番茶话扶筇去，倾耳疏钟在翠微。"
    ]
  },
  {
    "id": "adcfe4db95dfd0121eef172c1919ee37",
    "title": "春来风雨浃旬雪后始霁",
    "authorName": "张娄",
    "authorId": "adcfe4db95dfd012d1457b72d1457b72",
    "dynasty": "清",
    "content": [
      "春阴漠漠拂溪庄，薄雪催晴敞夕阳。",
      "生意乍回芳草路，风光渐入早莺吭。",
      "烟霞癖在终成懒，药石缘深亦助忙。",
      "结习近来消欲尽，犹开一戒为持觞。"
    ]
  },
  {
    "id": "adcfe4db95dfd0122d2597de6dc76204",
    "title": "大观亭",
    "authorName": "张娄",
    "authorId": "adcfe4db95dfd012d1457b72d1457b72",
    "dynasty": "清",
    "content": [
      "杰阁涵虚万里秋，江山元气共沈浮。",
      "天低星斗当窗落，地坼云涛入槛流。",
      "烟外人声朝暮市，日边鸟影往来舟。",
      "故园回首西风急，缥缈孤城画角愁。"
    ]
  },
  {
    "id": "adcfe4db95dfd012867fbf9394916e1f",
    "title": "黄山松歌",
    "authorName": "张娄",
    "authorId": "adcfe4db95dfd012d1457b72d1457b72",
    "dynasty": "清",
    "content": [
      "我闻黄山有云海，弥漫澒洞天下奇。",
      "中有老松寿千岁，纷拿爪鬣扬之而。",
      "云开每露松影出，风涛勃郁排嵚巇。",
      "高顶盘空跳苍鼠，低枝覆土垂修蛇。",
      "闻之轩辕曾驻此，鸾骖鹤驭云中随。",
      "一朝饵丹拔宅去，遗薪往往成虬枝。",
      "旧事荒唐不可考，仙根自有神灵司。",
      "青羊白鹿绕其下，或眠丰草或衔芝。",
      "泰山徂徕亦奇古，若为遥映等孙儿。",
      "何时得与浮丘约，倚岩就石结茅茨。",
      "气清天朗万籁寂，拍肩一笑陈围棋。"
    ]
  },
  {
    "id": "adcfe4db95dfd012be2a955f03b3e182",
    "title": "大风过天门山",
    "authorName": "张娄",
    "authorId": "adcfe4db95dfd012d1457b72d1457b72",
    "dynasty": "清",
    "content": [
      "高峰耸两肩，崭{山绝}不可仰。大江截中流，豁达开天仗。",
      "上栖鹰鹘巢，下瞰蛟龙藏。偃风起漩涡，倏忽相摩荡。",
      "冯夷亦狡狯，欲与山灵抗。斗险触危矶，排空压巨浪。",
      "烟光纷陆离，作势殊万状。艑郎好身手，到此心胆丧。",
      "屏息戒勿喧，烧纸邀神贶。疾雷惊一霎，回首失群嶂。",
      "同行颜始开，相顾劳无恙。临深古有训，此意胡不广。",
      "作诗招征魂，落日闻渔唱。"
    ]
  },
  {
    "id": "adcfe4db95e1a9cce0ec52dfdc7ebe79",
    "title": "哭李实堂",
    "authorName": "郝植恭",
    "authorId": "adcfe4db95e1a9ccd1457b72d1457b72",
    "dynasty": "清",
    "content": [
      "性情豪迈绝凡伦，怅望天涯有泪痕。",
      "生是四方无定客，死为万里未归魂。",
      "探囊牢落留诗句，荷锸佯狂对酒樽。",
      "移徒庭阶思旧况，不知明月已当门。"
    ]
  },
  {
    "id": "adcfe4db95e1a9cc86be57cf9ca220f7",
    "title": "与吴述之夜话",
    "authorName": "郝植恭",
    "authorId": "adcfe4db95e1a9ccd1457b72d1457b72",
    "dynasty": "清",
    "content": [
      "银烛烧残短几支，周旋我亦爱吾痴。",
      "论交每在忘形后，知士当于未遇时。",
      "客为看花能脱俗，诗如还债不嫌迟。",
      "书寮寂寂通宵话，强发高歌对酒卮。"
    ]
  },
  {
    "id": "adcfe4db95e6a9fd28700106041e4c7f",
    "title": "过三叉河",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "落木满天涯，孤帆逐暮霞。",
      "凄凉舟一叶，曲折路三叉。",
      "树影随波动，山光隔岸遮。",
      "篷窗凝望处，寒雁落平沙。"
    ]
  },
  {
    "id": "adcfe4db95e6a9fd2870010672fa133b",
    "title": "过三叉河",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "日暮柁楼望，怆然百感生。",
      "愁心如水长，病骨与秋争。",
      "瘦蝶栖难稳，寒鱼夜有声。",
      "邮亭镫火暗，数遍短长更。"
    ]
  },
  {
    "id": "adcfe4db95e6a9fddd628e8fc7d328e5",
    "title": "夜坐",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "落霞深院静，暝色又黄昏。",
      "约梦镫留影，浇愁酒有痕。",
      "秋风侵病骨，冷月吊诗魂。",
      "为惜清宵景，呼鬟莫掩门。"
    ]
  },
  {
    "id": "adcfe4db95e6a9fd4185e2a1b2b81980",
    "title": "壬戌仲秋出都留别李纫兰杨蕊渊陈衡芳诸姊",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "听残《薤露》又《骊歌》，折柳临歧唤奈何。",
      "白社而今吟兴减，缟衣此去泪痕多。",
      "他年或有抟沙聚，往日空教逝水过。",
      "郑重一声各分手，秋风落叶满关河。"
    ]
  },
  {
    "id": "adcfe4db95e6a9fdfd986d42cb846872",
    "title": "夏夜偶成",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "窣地湘帘夜气清，映阶碧草雨初晴。",
      "裁成白纻翻新曲，思与红莲订旧盟。",
      "明月入怀摇绮扇，露华如雨湿桃笙。",
      "曲阑倚遍浑无语，照见幽情只短檠。"
    ]
  },
  {
    "id": "adcfe4db95e6a9fd2a7e0d7ad17cdf62",
    "title": "七夕",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "银河耿耿夜悠悠，怅望双星独倚楼。",
      "莫更修成仙眷属，须知一会一年愁。"
    ]
  },
  {
    "id": "adcfe4db95e6a9fdce18d8fa5611232f",
    "title": "寄怀筠心姊妹",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "迢递关河隔，天涯各一方。",
      "相思愁万斛，忆别泪千行。",
      "迹已空兰若，春还到海棠。",
      "病中消岁月，客里惜韶光。",
      "北雁传书远，南云引领望。",
      "关心新节物，回首旧词场。",
      "月落知情重，江流与梦长。",
      "卷帘人寂寂，极目倚回廊。"
    ]
  },
  {
    "id": "adcfe4db95e6a9fd51a416fff34164a1",
    "title": "江城喜晤李纫兰姊即送其还杭",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "今夕复何夕，相逢天一陬。",
      "关河千里梦，风雨十年愁。",
      "我昔辞知己，君频赋《远游》。",
      "看花曾洛下，鼓枻又西州。",
      "几载怜征雁，同盟忆冷鸥。",
      "垂虹期信宿，话雨益绸缪。",
      "旧事空谈笑，新词互勘雠。",
      "别离诗更苦，儿女语还柔。",
      "共惜须臾景，难邀顷刻留。",
      "风尘聊洗涤，笔砚与归休。",
      "西子湖为镜，南屏翠入楼。",
      "怀人应有作，寄我许相酬。",
      "怕听回帆鼓，愁添报晓筹。",
      "愿言各珍重，清泪已盈眸。"
    ]
  },
  {
    "id": "adcfe4db95e6a9fd973828a30abf36e2",
    "title": "风雨连日花事凋残为赋短歌寄慨",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "尖风荡漾帘波冷，游丝百尺飘香径。",
      "湿翠愁红入卧屏，梁间双燕参差影。",
      "金钗堕发春眠重，可怜春去愁难送。",
      "花开花落费商量，凭谁唤醒流莺梦。",
      "柳棉榆荚正悠扬，悄倚桃笙空断肠。",
      "芳菲莫怪春光老，人世年年损靓妆。"
    ]
  },
  {
    "id": "adcfe4db95e6a9fdaafbb359cec14f30",
    "title": "寄怀宛怀伯母",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "别后长相思，五见月圆夕。",
      "莲衣堕冷红，梧叶飘凄碧。",
      "黯然离愁生，苍茫秋水隔。",
      "昨枉锦字书，言言胜药石。",
      "自惭经爨材，重荷知音惜。",
      "欲寄万种情，情长嫌纸窄。",
      "花影倚阑横，凉月穿帘白。",
      "不寐独徘徊，天涯渺咫尺。"
    ]
  },
  {
    "id": "adcfe4db95e6a9fd64378ae2978adc1c",
    "title": "题宛怀伯母诗钞即次卷中和东坡定惠院海棠韵",
    "authorName": "王淑",
    "authorId": "adcfe4db95e6a9fdd1457b72d1457b72",
    "dynasty": "清",
    "content": [
      "今秋水潦湮草木，松柏青青受命独。园林两地绝可怜，并少桃顽与杏俗。",
      "黯黯愁生感索居，跫跫音喜来空谷。一函珠玉慰葵情，百幅琳琅照茅屋。",
      "安心无复九回肠，慧业兼空五净肉。泠然入齿松风清，韵语禅机两忘足。",
      "咏絮才真越众昆，簪花格自追前淑。嗟余昏顽昧性根，自笑空虚负痴腹。",
      "插架徒思万卷书，绕楼那有千竿竹。聊欲忘忧倚紫萱，谁知中苦同湖目。",
      "同心谬许臭如兰，知足奚容妄思蜀。飞蝇何幸得附骥，画虎终差期刻鹄。",
      "破闷翻成惆怅词，赏心惟有《懊侬曲》。会须扫地焚清香，影事前尘那忍触。"
    ]
  },
  {
    "id": "adcfe4db95e97928eaed93aa6c0878ab",
    "title": "过永兴",
    "authorName": "廖寿清",
    "authorId": "adcfe4db95e97928d1457b72d1457b72",
    "dynasty": "清",
    "content": [
      "试凭高阁上，頫看乱溪流。",
      "日落孤帆接，天空楚岫幽。",
      "兽形盘石怪，雁影入边愁。",
      "下界谁吹笛，临风一倚楼。"
    ]
  },
  {
    "id": "adcfe4db95f1394b6e022d6a62fb5816",
    "title": "送王东岩大令",
    "authorName": "陆霦勋",
    "authorId": "adcfe4db95f1394bd1457b72d1457b72",
    "dynasty": "清",
    "content": [
      "五年威凤借卑枝，黄纸遥传检紫芝。",
      "踠地柳丝迎去马，扑人花片泛离卮。",
      "姓名早动临轩问，剑佩真从列宿移。",
      "他日螭坳簪白笔，御香浓染傍丹墀。"
    ]
  },
  {
    "id": "adcfe4db95f507345ccfb1e8178fc0eb",
    "title": "九日四日坐雨",
    "authorName": "富斌",
    "authorId": "adcfe4db95f50734d1457b72d1457b72",
    "dynasty": "清",
    "content": [
      "坐久萧然万虑清，幽禽两两傍檐鸣。",
      "雨声欲酿寒花老，风力能欺落叶轻。",
      "北望尧封云郁郁，南寻禹穴水盈盈。",
      "流光又近重阳节，何处题糕会友生。"
    ]
  },
  {
    "id": "adcfe4db95f507349ed5603ea6f18563",
    "title": "叠营字韵寄盛子履",
    "authorName": "富斌",
    "authorId": "adcfe4db95f50734d1457b72d1457b72",
    "dynasty": "清",
    "content": [
      "莫叹儒冠误半生，名场屈指几人成。",
      "耽诗未必非清福，嗜酒何尝减至情。",
      "姓氏千秋原有命，穷通一笑自无营。",
      "怜君近有羁愁句，故和新篇作越声。"
    ]
  },
  {
    "id": "adcfe4db95f790dcb0a47386af605cd8",
    "title": "自草凉驿至凤县",
    "authorName": "孔昭焜",
    "authorId": "adcfe4db95f790dcd1457b72d1457b72",
    "dynasty": "清",
    "content": [
      "仰陟万山巅，俯蹑绝洞底。",
      "磊磊山上松，㶁㶁涧中水。",
      "山重水更复，登降良无已。",
      "茅屋有愚公，掬水茹松子。",
      "愚者不物役，尔智物役尔。"
    ]
  },
  {
    "id": "adcfe4db95fd55d48381178ea2c4ec12",
    "title": "花田",
    "authorName": "朱嘉金",
    "authorId": "adcfe4db95fd55d4d1457b72d1457b72",
    "dynasty": "清",
    "content": [
      "水苗初秀雨余天，极目苍茫起暮烟。",
      "一水绿环孤塔外，数峰青到夕阳边。",
      "风尘未厌弹长铗，行李何妨笑半肩。",
      "谁识苦吟江上客，棹歌声里过花田。"
    ]
  },
  {
    "id": "adcfe4db95ff06a854e2211a48b86292",
    "title": "信阳山行",
    "authorName": "宋来会",
    "authorId": "adcfe4db95ff06a8d1457b72d1457b72",
    "dynasty": "清",
    "content": [
      "历尽中州不计程，信阳已过更南征。",
      "肩舆每傍山腰转，石径时临树杪行。",
      "远岫横烟人早爨，深林激溜水长鸣。",
      "尘埃不到居堪卜，役役空惭志未成。"
    ]
  },
  {
    "id": "adcfe4db95ff06a87c674330283ec903",
    "title": "武昌春日绝句",
    "authorName": "宋来会",
    "authorId": "adcfe4db95ff06a8d1457b72d1457b72",
    "dynasty": "清",
    "content": [
      "嵚崎石蹬倚高楼，楚国春生一望收。",
      "直上高楼最高处，平湖门外大江流。"
    ]
  },
  {
    "id": "adcfe4db960b7349e64e87faf5b3eee7",
    "title": "同时明府登鼓楼作",
    "authorName": "蒋节",
    "authorId": "adcfe4db960b7349d1457b72d1457b72",
    "dynasty": "清",
    "content": [
      "列戍悲笳咽，荒陵落日殷。",
      "眼中千里客，楼外六朝山。",
      "良会矧不易，清游那可删。",
      "高吟聊复尔，莫使动江关。"
    ]
  },
  {
    "id": "adcfe4db960b73493eb9e1c506b6249d",
    "title": "张明府招赏牡丹次韵",
    "authorName": "蒋节",
    "authorId": "adcfe4db960b7349d1457b72d1457b72",
    "dynasty": "清",
    "content": [
      "瓯碧鞓红遍草堂，为花耐得六时忙。",
      "眼根已眩曼陀雨，鼻观疑参笃耨香。",
      "愧我飧盘惊节物，看君健笔擅词场。",
      "绿章便奏通明殿，语尔封姨莫漫狂。"
    ]
  },
  {
    "id": "adcfe4db960b734973ff996d72c2937d",
    "title": "病中别谭中丞",
    "authorName": "蒋节",
    "authorId": "adcfe4db960b7349d1457b72d1457b72",
    "dynasty": "清",
    "content": [
      "不缘多累肯依人，典尽琴书始出门。",
      "黄独有粮聊可煮，白云如褐恐难温。",
      "囊空易动穷途感，剑在宁忘国士恩。",
      "记否木兰堂上别，今年此别倍销魂。"
    ]
  },
  {
    "id": "adcfe4db960b73493ecdb7496c7485d8",
    "title": "古诗",
    "authorName": "蒋节",
    "authorId": "adcfe4db960b7349d1457b72d1457b72",
    "dynasty": "清",
    "content": [
      "颓阳散林薄，凉飙入我帏。",
      "孤鸿邈天末，客子寒无衣。",
      "手把鸣琴弹，弦急不成挥。",
      "非关弦柱促，顾此心愿违。",
      "中情自难抒，无伤知者稀。"
    ]
  },
  {
    "id": "adcfe4db960b7349d8bae720eed88bd4",
    "title": "赠刘明府用东坡喜刘景文至韵",
    "authorName": "蒋节",
    "authorId": "adcfe4db960b7349d1457b72d1457b72",
    "dynasty": "清",
    "content": [
      "应人一任牛马呼，学道于此窥其隅。平生未著《绝交论》，贫窭自觉交亲无。",
      "刘侯肫挚独念旧，闻风已足敦薄夫。江淮相聚喜会合，期奋迅翮争抟扶。",
      "那堪飘泊感节物，又见荍麦将生须。迩来闭置苦岑寂，似橐驼坐毋乃迂。",
      "昨者有约蜀冈去，欲酹卮酒怀欧苏。藉兹眺远豁襟抱，隔江山色如彼姝。",
      "倒衣命驾堪从子，狂言屡发可容吾。知君有句证鸿雪，凭阑定忆钱塘湖。"
    ]
  },
  {
    "id": "adcfe4db960b7349b668b8d6d16b3b84",
    "title": "苏文忠公玉鼻骍券拓本为剑盟题",
    "authorName": "蒋节",
    "authorId": "adcfe4db960b7349d1457b72d1457b72",
    "dynasty": "清",
    "content": [
      "解骖为助久未闻，以马借人史阙文。古之佚事孰能继，杭州太守苏使君。",
      "使君有马出天厩，嘉名肇锡玉鼻骍。东斋却对李方叔，匆匆惜别情难分。",
      "忽推君恩及良友，三致其意殊殷勤。丈夫宁有恋栈志，勖哉蹴踏超风尘。",
      "当其要约书公据，一纸笔落生烟云。虾蟆压石信奇喻，字体出入从颜筋。",
      "更教涪翁定价直，又以长句烦颍滨。何年刻石石自裂，风雨剥蚀生苔纹。",
      "忆昔由拳遭兵火，不共珠玉摧妖氛。眼中旧迹喜重见，万生好古真不贫。",
      "晚香堂刻旧曾觏，问值乃索百廿缗。短长肥瘠各有态，秋高二华同嶙峋。",
      "迩来摹本苦杂出，东家难效西家颦。蜀中椎拓亦艰得，洋川数石犹堪珍。",
      "长公作字留戏语，跋待五百年后人。小生后公岁九百，高山徒自怀清芬。",
      "呜呼公之高谊今不作，翻覆之手何纷纷。万生万生善宝此，此券莫使冯暖焚。"
    ]
  },
  {
    "id": "adcfe4db96180b44a399537af4846f2b",
    "title": "自盘豆驿至潼关道中",
    "authorName": "李廷芳",
    "authorId": "adcfe4db96180b44d1457b72d1457b72",
    "dynasty": "清",
    "content": [
      "迢递三秦路，征骖冻不骄。",
      "风声走函谷，雨势压中条。",
      "地扼重关险，河流九曲遥。",
      "华峰天外落，仙掌又相招。"
    ]
  },
  {
    "id": "adcfe4db962222503802aa0b56c30650",
    "title": "题徐鞠人同年北江旧庐图",
    "authorName": "沈曾桐",
    "authorId": "adcfe4db96222250d1457b72d1457b72",
    "dynasty": "清",
    "content": [
      "海王置官烧琉璃，迤南有井清且漪。北江先生旧卜宅，百年徐子来居之。",
      "北江抗疏击权贵，头颅分与欧刀期。天王圣明臣不死，投荒万里百日归。",
      "徐子起家官禁闱，风流文彩高山思。读书尚友眼如月，燕坐观世争虫鸡。",
      "甲午之年海水飞，徐子忧国如輖饥。袖中一疏帝动色，坐决成败如蓍龟。",
      "惜哉玄黄有翻覆，九关虎豹吁可悲。君门潭潭士气死，柴户奉母莱衣嬉。",
      "中庭花发莺乱啼，高堂绕膝孙含饴。岁时伏腊召亲友，上堂鞠𦜕陈一卮。",
      "僧弥法护自师友，一门妇子无嗃嘻。人生此乐讵易得，天意枯菀真难齐。",
      "玄冬凛冽谖草萎，眼枯泣血惊乌栖。后先死孝真一辙，麻衣雪涕称孤儿，我昔升堂拜圣善，图中光景犹能追。",
      "观河性存面已皱，论交十年倏路歧。春风劲厉河冰澌，送子执手情凄其。",
      "他年史笔传滂母，更溯机声镫影时。"
    ]
  },
  {
    "id": "adcfe4db9623a687b4c8740e0ce8f151",
    "title": "腊月",
    "authorName": "朱士稚",
    "authorId": "adcfe4db9623a687d1457b72d1457b72",
    "dynasty": "清",
    "content": [
      "今年腊月归未得，独在乌程县可怜。",
      "隔岸横飞西塞雁，前门数缆下江船。",
      "高城哀柝兵戈侧，短布单衣雨雪边。",
      "笑语逢迎随契托，故园何处泪潸然。"
    ]
  },
  {
    "id": "adcfe4db96352999d36eae94e7accb09",
    "title": "戊戌岁杪感杯",
    "authorName": "徐树昌",
    "authorId": "adcfe4db96352999d1457b72d1457b72",
    "dynasty": "清",
    "content": [
      "三更欹枕不成梦，爆竹声中春已回。",
      "此后年华消鲁酒，从前诗卷付秦灰。",
      "云龙北阙看人去，雾豹南山许我来。",
      "薄薄田园幸无恙，愁怀聊对烛花开。"
    ]
  },
  {
    "id": "adcfe4db96527227ecdde00b8f21c10d",
    "title": "杨忠悯公谏草亭落成纪事",
    "authorName": "沈炳垣",
    "authorId": "adcfe4db96527227f2d887e0a3545bd7",
    "dynasty": "清",
    "content": [
      "长安市上多词豪，书墙书壁喧啾嘈。",
      "巉巉片石勒谏疏，孤亭兀立星辰高。",
      "公生有胆死有节，两疏万言言沥血。",
      "彼苍特为忠荩留，纷纷尾续徒饶舌。",
      "张君劲铁笔一枝，惜不镌公临死诗。",
      "腥云漉漉壁上喷，丹心万古振聋疲。",
      "古来神物难磨泐，印识平原琴信国。",
      "鬼神呵护此贞珉，百世流传勤拂拭。",
      "我欲拓亭地盈尺，以铁铸贼跽亭侧。",
      "贼身朽尽疏不灭，人来戟手犹詈贼。"
    ]
  },
  {
    "id": "adcfe4db9653657fa0c812be87e31b3b",
    "title": "清远峡",
    "authorName": "梁光",
    "authorId": "adcfe4db9653657fd1457b72d1457b72",
    "dynasty": "清",
    "content": [
      "一水偪仄去，两山高插天。",
      "云移林忽断，树迥日低悬。",
      "猛虎窥行客，寒猿咽涧泉。",
      "残钟来古寺，旅梦淡于禅。"
    ]
  },
  {
    "id": "adcfe4db9653657f2cbf9aecd637f601",
    "title": "和曾宾谷方孝伯游光孝寺韵",
    "authorName": "梁光",
    "authorId": "adcfe4db9653657fd1457b72d1457b72",
    "dynasty": "清",
    "content": [
      "钟声百八出疏寮，霸业峥嵘转瞬销。",
      "宫阙何年开法刹，河山终古咽寒潮。",
      "光摇珠海东西塔，梦断罗浮上下桥。",
      "欲觅南能论兴废，菩提叶落影萧萧。"
    ]
  },
  {
    "id": "adcfe4db9653657f8b6cb0583ef5b78f",
    "title": "十八滩即景",
    "authorName": "梁光",
    "authorId": "adcfe4db9653657fd1457b72d1457b72",
    "dynasty": "清",
    "content": [
      "宿雨全收日正晴，微风不动碧波平。",
      "舟从石罅盘旋去，人向山腰宛转行。",
      "几曲烟村横酒旆，一江云树曳蝉声。",
      "客中饱食浑无事，卧听滩涛数驿程。"
    ]
  },
  {
    "id": "adcfe4db965380f4b3b527e7b35422c4",
    "title": "日说",
    "authorName": "章汉",
    "authorId": "adcfe4db965380f4d1457b72d1457b72",
    "dynasty": "清",
    "content": [
      "日说归休未便休，三年濡滞一生羞。",
      "秋风虚动张翰棹，夜月空悬庾亮楼。",
      "七叶汉貂声自藉，千金燕骏骨谁收。",
      "贤愚穷达从来事，呼我何妨任马牛。"
    ]
  },
  {
    "id": "adcfe4db965cdfca8bb9494059b4a423",
    "title": "七甸早行",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "客路认依稀，轻鞭趁晓晖。",
      "人如黄菊瘦，霜压铁骢肥。",
      "残梦随云续，晨光带树飞。",
      "孤鸿警寒早，凉意满秋衣。"
    ]
  },
  {
    "id": "adcfe4db965cdfca7789d3cc02fa84ae",
    "title": "赵樾村观察由蜀乞养回滇道老鸦滩枉顾话旧诗以赠之",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "野沸群龙战，云开一鹤还。",
      "羡公赋归去，衣彩舞斑斓。",
      "仙吏今梅葛，词香古屈班。",
      "西窗同剪烛，夜雨话巴山。"
    ]
  },
  {
    "id": "adcfe4db965cdfca7789d3cc56703cc7",
    "title": "赵樾村观察由蜀乞养回滇道老鸦滩枉顾话旧诗以赠之",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "瘴雾侵边暗，惊滩撼地危。",
      "万方嗟一概，四顾欲安之。",
      "剑水君将隐，嵩云我素期。",
      "望尘惭不及，日色远山迟。"
    ]
  },
  {
    "id": "adcfe4db965cdfcad954f3824819bd34",
    "title": "游青城山天师洞次伍广文梅隐韵",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "暮色苍然入远烟，钟声飞渡大罗天。",
      "电收沧海蛇归袖，经读空山虎侍筵。",
      "采药峰头随玉女，扶云鹤背下丹仙。",
      "诗成掷笔山魔走，又向洪崖笑拍肩。"
    ]
  },
  {
    "id": "adcfe4db965cdfcac8661655dceed7db",
    "title": "登灌县城内金龟山",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "簿暇寻幽上翠屏，高飞塔影出林坰。",
      "拿云拳曲虬松赤，碍路叉牙虎石青。",
      "万灶炊烟开画界，一湾番舶下渔汀。",
      "铁沈千尺锁雷雨，不怕离堆晓气醒。"
    ]
  },
  {
    "id": "adcfe4db965cdfca2fda07a74f851a1e",
    "title": "铁眉自讼",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "倔强且学韩退之，又有乖崖是我师。",
      "自信心肝原铸铁，纵逢权贵不摧眉。",
      "鹪枝尽可巢孤凤，鼠腐从他吓野鸱。",
      "笑问官居何所事，一琴一鹤一囊诗。"
    ]
  },
  {
    "id": "adcfe4db965cdfca36187e1a7cc7a020",
    "title": "军行遇雨",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "鞭影苍茫一闪开，冲云抉霓走龙媒。",
      "行人莫笑征鞍湿，才向银河洗甲回。"
    ]
  },
  {
    "id": "adcfe4db965cdfcae754f4b2960f16f1",
    "title": "郊游",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "青青荷叶满横塘，扑面风来蒲苇香。",
      "桥折泥深行不得，万山无语立斜阳。"
    ]
  },
  {
    "id": "adcfe4db965cdfcaee23fbda12e2aa94",
    "title": "春寒",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "溪畔碧桃手自栽，幽居端为避秦来。",
      "春寒花与人俱懒，红孕枝头不肯开。"
    ]
  },
  {
    "id": "adcfe4db965cdfca3a814667395eaecf",
    "title": "同万葆真游华山",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "胸中太华久盘摩，此日欣同季野过。",
      "直上悬崖三万仞，云端立脚看黄河。"
    ]
  },
  {
    "id": "adcfe4db965cdfcaa2d6992064b420ba",
    "title": "即事",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "束带迓上官，肃节江之湄。",
      "吏云有成例，不敢玩忽为。",
      "叹息古道湮，气节日靡卑。",
      "衣冠何伟岸，折腰向小儿。",
      "缅怀古良宰，岂有悦世姿。",
      "勤民尽职守，不谙逢迎宜。",
      "而我何为者，中道苦栖迟。",
      "世局日迫隘，已非黄农时。",
      "栖皇奚所求，徒为识者嗤。",
      "逝将投绂去，烟雨卧颍箕。",
      "傲然睨世间，君知我为谁。"
    ]
  },
  {
    "id": "adcfe4db965cdfca82dadb49c84f25c7",
    "title": "夜半得卸灌县信起而有作",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "夜半声剥啄，锦城寄双鲤。",
      "云有贤宰来，而我将去此。",
      "叹无惠及民，素餐能不耻。",
      "释肩计有日，抚衷差自喜。",
      "长啸天风发，朔飙卷玉垒。",
      "顾复近期年，眷恋千赤子。",
      "新官胜我贤，勿为泣涟弥。",
      "琴鹤惭治绩，离怀寄江水。"
    ]
  },
  {
    "id": "adcfe4db965cdfca8d863296d8b1fe68",
    "title": "缅刀歌",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "金精铜液刃雪色，宝刀铸自缅甸国。",
      "赤发野人出塞献，欧冶风胡目未识。",
      "百炼钢化绕指柔，胁血曾渍老蛟虬。",
      "电影一闪沈云裂，国士手中三尺铁。"
    ]
  },
  {
    "id": "adcfe4db965cdfcafae603eff54db117",
    "title": "老鸦滩新构屋成移居之",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "凿岩架埼构新屋，峰角碍日石横簇。溪涛吟风断复续，时有幽云宿疏竹。",
      "山人移住清不俗，白昼安闲夜眠足。手把《离骚》且吟读，《山鬼》悄入吹镫绿。",
      "千年碧火笑鸮鹏，梦魂时逐蕉中鹿。晓随山猿戏山麓，红映山涧山果熟。",
      "浩然长啸天风蹙，从他蜗角斗蛮触。"
    ]
  },
  {
    "id": "adcfe4db965cdfca5a3f694ad03edbfe",
    "title": "寒夜读书",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "朔飙冻摧百卉枯，有客危坐夜读书。",
      "幢幢一编寒镫影，混茫遥接淳古初。",
      "蚕僵猬缩蠖蜷曲，矮檐冰柱戛冷玉。",
      "抗声金石歌黄农，春意盎盎煦破屋。",
      "足裂手皲不知寒，寸抱炯然千载看。",
      "谁欤夷齐谁蹠蹻，战胸龙螭莽屈蟠。",
      "丈夫生当撑瘦骨，弥天事业轻于发。",
      "夜深镫灺万籁寂，狂喝倒回天边月。"
    ]
  },
  {
    "id": "adcfe4db965cdfca4c8d36b4283fc43f",
    "title": "有述",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "浩劫自圆缺，嵩阳山间月。",
      "照我石上心，三生浣冰雪。",
      "无端掉狂雷，小谪住蓬莱。",
      "穷愁炼发骨，风惨暮雨哀。",
      "雨霁天色诡，帝命移海水。",
      "掣鲸溟云飞，屠龙鳌背紫。",
      "浪激斗维漂，岳渎簸惊飙。",
      "山崩天柱折，阴壑修罗骄。",
      "法螺卷归旆，掉臂空四大。",
      "溪深野风清，萧然鸣古籁。",
      "境闲日长天，桃花洞门前。",
      "烧却渔郎棹，晞发作散仙。"
    ]
  },
  {
    "id": "adcfe4db965cdfcac1eefc5c8676da1b",
    "title": "少年行",
    "authorName": "赵金鉴",
    "authorId": "adcfe4db965cdfcad1457b72d1457b72",
    "dynasty": "清",
    "content": [
      "桃花骏马骄且驰，意气京洛游侠儿。醉卧琼楼枕玉臂，绣幕宵护红燕支。",
      "一梦斗觉陈云压，边风飒飒卷铁甲。惊起斜睨床头剑，凛然寒光腾玉匣。",
      "男儿骨相不封侯，走马射虎南山头。不然东渡辽海开玉帐，草檄破贼边塞上。"
    ]
  },
  {
    "id": "adcfe4db9669f9e603eda5cc2ad47e6d",
    "title": "答陶云汀内翰赠诗",
    "authorName": "申在明",
    "authorId": "adcfe4db9669f9e6d1457b72d1457b72",
    "dynasty": "清",
    "content": [
      "才非观国愧乘槎，客馆残书远市哗。",
      "嘉制忽欣观雅册，大方奚止仰文华。",
      "清高节缅霜前菊，爽朗香浮雪里茶。",
      "人在卷中思不见，玉河孤月照谁家。"
    ]
  },
  {
    "id": "adcfe4db967e80a9062c12e319bed0f6",
    "title": "冬日游林虑观珍珠帘",
    "authorName": "毛际可",
    "authorId": "adcfe4db967e80a921fe5b8bc59b469d",
    "dynasty": "清",
    "content": [
      "丹嶂何年剖，悬流万仞溪。",
      "峰晴留古雪，石怒抱寒霓。",
      "小径攀藤滑，危亭俯树低。",
      "天台差共拟，翘首石城西。"
    ]
  },
  {
    "id": "adcfe4db967e80a9f5b98577f36d4ea8",
    "title": "游上黄华寺",
    "authorName": "毛际可",
    "authorId": "adcfe4db967e80a921fe5b8bc59b469d",
    "dynasty": "清",
    "content": [
      "半日寻钟至，微茫路可求。",
      "岩危如欲坠，水缓不成流。",
      "草静栖寒鹿，林空集暮鸠。",
      "白云飞欲尽，月上碧山头。"
    ]
  },
  {
    "id": "adcfe4db967e80a9c92a5952c112dd7c",
    "title": "渡黄河",
    "authorName": "毛际可",
    "authorId": "adcfe4db967e80a921fe5b8bc59b469d",
    "dynasty": "清",
    "content": [
      "晨兴理轻策，咫尺阻长河。",
      "是时当伏秋，激浪涌嵯峨。",
      "中流风怒号，嘘吸愁鲸鼍。",
      "同侣皆动色，将伯欲如何。",
      "舟子谈笑馀，顾视颜愈和。",
      "扬帆复理楫，枕席恬然过。",
      "始知镇定力，可以靖风波。",
      "谋事苟若是，经营岂在多。"
    ]
  },
  {
    "id": "adcfe4db967e80a95d83e8b6193dcd97",
    "title": "仙人沉香船歌",
    "authorName": "毛际可",
    "authorId": "adcfe4db967e80a921fe5b8bc59b469d",
    "dynasty": "清",
    "content": [
      "仙人鼓棹空中举，飞上重岩斟桂醑。夜深沉醉堕岩前，忘却仙舟在何处。",
      "七尺寒玉凝紫脂，沉香之号恐传疑。波间似有蛟龙护，月落澄潭雾起时。",
      "至今陈迹已千载，苔纹藓绣生幽采。行人日日见仙舟，仙舟日见行人改。",
      "吁嗟乎！化工奇谲何所无，儒生鲜见徒惊呼。君不见昔人凿井逢篙楫，年月犹书吴赤乌。"
    ]
  },
  {
    "id": "adcfe4db96883240edec17d85655df70",
    "title": "忆父",
    "authorName": "宋凌云",
    "authorId": "adcfe4db96883240d1457b72d1457b72",
    "dynasty": "清",
    "content": [
      "吴树燕云断尺书，迢迢两地恨何如？",
      "梦魂不惮长安远，几度乘风问起居。"
    ]
  },
  {
    "id": "adcfe4db96952c398e2e6c863bcdcfed",
    "title": "东津湾",
    "authorName": "李林芳",
    "authorId": "adcfe4db96952c39d1457b72d1457b72",
    "dynasty": "清",
    "content": [
      "毕竟津何处，滔滔水自东。",
      "狂澜谁砥柱，失路几英雄。",
      "世已沈沦候，人还车马中。",
      "古今同一辙，不必怨途穷。"
    ]
  },
  {
    "id": "adcfe4db96952c399528b9a4c30c2523",
    "title": "梦亡友彭可人",
    "authorName": "李林芳",
    "authorId": "adcfe4db96952c39d1457b72d1457b72",
    "dynasty": "清",
    "content": [
      "后死蓬飘甚，人间剧可哀。",
      "多君存友谊，一夕渡江来。",
      "妻子劳薪米，干戈逼草莱。",
      "廿年艰苦事，知不到泉台。"
    ]
  },
  {
    "id": "adcfe4db96952c396efcbc62070b618c",
    "title": "徐道元庐墓吟",
    "authorName": "李林芳",
    "authorId": "adcfe4db96952c39d1457b72d1457b72",
    "dynasty": "清",
    "content": [
      "凉风撼树走轻萚，霜枝夜夜啼乌鹊。千秋遗恨几皋鱼，我思古人今不作。",
      "观山徐元人中豪，颓波滚滚能插脚。场室三载苦羁栖，谁与伴者陶公鹤。",
      "哀感地祇上升闻，帝谕观火须洞若。炎官衔旨来墓田，火伞高撑势煜烁。",
      "茅茨散作劫灰飞，元身翼主泪珠落。头额可焦肤可灼，赤子之心铁堪嚼。",
      "帝曰汝孝宜汝嘉，三日即瘳可勿药。精诚耿耿格彼苍，孝根天性岂外铄。",
      "喟余失怙守垩庐，三载视融两腷膊。朔雪压庐顿反风，此事追忆犹如昨。",
      "得毋有主相冥漠，令我对此滋惭怍。葛藟绵绵枝条弱，海上衔石空填雀。",
      "如君元精贯汤镬，坐火不死死亦乐。只今尚余炮烙瘢，举似刲股旧痕无隔膜。"
    ]
  },
  {
    "id": "adcfe4db96952c39f279316d94a3f85c",
    "title": "筑堤",
    "authorName": "李林芳",
    "authorId": "adcfe4db96952c39d1457b72d1457b72",
    "dynasty": "清",
    "content": [
      "潮退鼓声欢，潮来鼓声靡。",
      "一鼓遏洪流，鼓衰潮益驶。",
      "我家江南湄，卑湿那足齿。",
      "力田四十年，秋成未一纪。",
      "汩湮乃其常，不湮特偶耳。",
      "今夏势更恶，大工方未已。",
      "蛟鳄恋旧乡，仍欲窟其里。",
      "一跃水倒流，再跃涛四起。",
      "畚锸勤万夫，不供一掉尾。",
      "野老泣向天，帝阍安可启。",
      "归视索逋人，络绎如流水。"
    ]
  },
  {
    "id": "adcfe4db96995fefff627671bb59fe00",
    "title": "闻方蓉房凶问因寄谢一庵",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "绿鬓佳人老，青丝瘦马寒。",
      "正当思谢朓，忽复哭方干。",
      "羽化销金叶，天高下玉棺。",
      "何时设芳醑，同洒泪汍澜。"
    ]
  },
  {
    "id": "adcfe4db96995fef4efc2ae6623dd49b",
    "title": "书顾梁汾寄吴汉槎塞外词后",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "梦远榆关道，魂来枫树林。",
      "功名才子祸，生死故人心。",
      "绝域寒威早，穷交感慨深。",
      "曼声传饮水，肠断各沉吟。"
    ]
  },
  {
    "id": "adcfe4db96995fef4efc2ae62e2e7844",
    "title": "书顾梁汾寄吴汉槎塞外词后",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "古义怀中字，新腔笛里愁。",
      "艰难承一诺，辛苦报千秋。",
      "剑外凋青鬓，樽边叹白头。",
      "绝怜吴祭酒，宿草早山丘。"
    ]
  },
  {
    "id": "adcfe4db96995fefaa0da73ffb0363f2",
    "title": "答叶润臣侍读次见贻韵",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "幽瀑咽危石，蛟龙深涧眠。",
      "君诗与俗异，此曲少人传。",
      "夜月窥残酌，晨风动急弦。",
      "关河满榛棘，归路隔烟川。"
    ]
  },
  {
    "id": "adcfe4db96995feffc7181ce4ae98cf2",
    "title": "书吴祭酒集",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "世事茫茫一局棋，沧桑阅尽鬓添丝。",
      "可怜地老天荒后，正是河清海晏时。",
      "词赋江关留庾信，才名宫禁重微之。",
      "十三陵树苍茫甚，残月西风寄所思。"
    ]
  },
  {
    "id": "adcfe4db96995feffc7181ce0a1aecbb",
    "title": "书吴祭酒集",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "合肥司马虞山叟，鼎足声名莫共论。",
      "初愿岂殊陶隐士，义心终胜赵王孙。",
      "余生白发悲歧路，故国青山有泪痕。",
      "肠断龟年谭往事，宫槐秋雨最销魂。"
    ]
  },
  {
    "id": "adcfe4db96995fef26eafd308c42c73e",
    "title": "武进吊黄县丞时适检元和朱孝廉知止堂诗因并及之",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "毗陵自昔号才薮，博综经史洪孙张。",
      "诸家诗歌但余事，专门神妙端推黄。",
      "君才岂必似李白，裁花作骨冰为肠。",
      "当其作诗极冥想，纵贯千仞横八荒。",
      "骚经香草美人怨，雅歌猗兰志士伤。",
      "当时诸公竞爱士，得君如得孤凤皇。",
      "大兴朱暨我乡郑，赏识实先毕与王。",
      "黄金台前歌激昂，何不挈置青云傍。",
      "乃使区区就丞尉，奚啻补履烦干将。",
      "严冬急霰足双茧，芙蓉一夜雕清霜。",
      "心肝竟逼岁年短，魂魄自与关河长。",
      "乾隆以来诗派杂，俳优谐笑违宫商。",
      "泠泠古音奏瑶瑟，铅山一老颓波障。",
      "吴门朱君特晚出，亦以真气为辞章。",
      "平生论诗服君最，题词一再言加详。",
      "我识朱君未酬和，敛手亦复拜两当。",
      "朱君之诗我所重，持较君作参翱翔。",
      "咄哉诗人不长寿，后先一例销茧香。",
      "断编纵使豹皮在，有几知者哀锦囊。",
      "夜深吟苦意激切，九龙掉尾青茫茫。"
    ]
  },
  {
    "id": "adcfe4db96995fefa9f85a5c8022e248",
    "title": "答七弟问作诗之旨",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "少年作诗花作骨，辞尚葩华韵清越。",
      "最宜雪蕊艳春风，亦似冰箸击寒月。",
      "中年作诗先读书，书味日积成膏腴。",
      "贞柯内荣郁茂实，秀颖外竖蕃蕤敷。",
      "诗人之心亦如面，弗论同异要归鍊。",
      "鍊辞鍊意惟鍊真，一真所存极千变。",
      "不然摇笔万语来，长波一泻何能回。",
      "腾驹纵使骋捷足，逸馵毕竟非良材。",
      "亦有愁思戛孤唱，想入幽微转生障。",
      "或恐尖纤类女郎，还虞刿鉥疲心匠。",
      "笑我学诗三十春，书无半豹言不根。",
      "康庄未敢越涂辙，细路正苦迷梁津。",
      "虚者难传实求是，我言诗法非诗旨。",
      "自有端倪不可寻，遥遥山水琴弦指。"
    ]
  },
  {
    "id": "adcfe4db96995fef337c775729eab865",
    "title": "读亭林山人诗",
    "authorName": "张金镛",
    "authorId": "adcfe4db96995fefd1457b72d1457b72",
    "dynasty": "清",
    "content": [
      "河流天上来，月魄海中皎。",
      "洪钟蓄奇响，大泽胎异宝。",
      "神龙具全体，于诗露一爪。",
      "旁皇成至文，喷薄吐元造。",
      "万事有根干，孤心斡幽窈。",
      "一身刀绳余，六合蓁莽扫。",
      "纷纷削椠家，竞夺化工巧。",
      "岂知大雅堂，厜㕒矗云表。"
    ]
  },
  {
    "id": "adcfe4db96abacb3224a09b89a4cf276",
    "title": "柳",
    "authorName": "周志蕙",
    "authorId": "adcfe4db96abacb3b49c63fab49c63fa",
    "dynasty": "清",
    "content": [
      "岁岁逢春春可怜，争禁三起又三眠。",
      "丝丝愁绪随风乱，濯濯丰姿着雨妍。",
      "古渡欲牵游子棹，离亭留赠旅人鞭。",
      "一声长笛河桥晚，回首苍茫几树烟。"
    ]
  },
  {
    "id": "adcfe4db96b2b70a76c0950c5b046686",
    "title": "将买舟入新安程易田徵君方渡江来夜过话别",
    "authorName": "江淮",
    "authorId": "adcfe4db96b2b70ad1457b72d1457b72",
    "dynasty": "清",
    "content": [
      "故人如野鹤，烟暝忽飞来。",
      "我亦横江去，丹霞半壁开。",
      "沧波留断梗，蜡屐更荒台。",
      "头白谁相待，孤生笑草莱。"
    ]
  },
  {
    "id": "adcfe4db96b2b70a3903ca162ffed4cc",
    "title": "溪行见梅寄所思",
    "authorName": "江淮",
    "authorId": "adcfe4db96b2b70ad1457b72d1457b72",
    "dynasty": "清",
    "content": [
      "船头坐吹笛，池竹烟始绿。",
      "隔水春蒙蒙，山家酒应熟。",
      "苔石醒午醉，松风清夜弦。",
      "孤梦吹更远，幽怀多自怜。",
      "林梢冻禽窥，墙阴余雪护。",
      "思君如春风，日日溪上路。"
    ]
  },
  {
    "id": "adcfe4db96b3dbf7f9c75c86b2899e28",
    "title": "问渡",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "问渡燕郊去，风声沙岸头。",
      "浮云连紫塞，旭日乱春流。",
      "土啮将穿石，桥编不系舟。",
      "守臣怀利济，何以赞良谋。"
    ]
  },
  {
    "id": "adcfe4db96b3dbf761da49c8f10a045c",
    "title": "江心寺",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "寂寞江心寺，英灵尚在无。",
      "兴亡千载事，忠义几人俱。",
      "突兀田横岛，飘零赵氏孤。",
      "吴山重回首，遗恨失雄图。"
    ]
  },
  {
    "id": "adcfe4db96b3dbf7001fa6ff5ab82300",
    "title": "留题孤竹山堂",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "紞如楼鼓对斜晖，行笥重翻换祫衣。",
      "山色绕垣随马去，鸟声隔户送人归。",
      "瞢腾暗觉春风老，慷慨空惊壮志违。",
      "明日傥寻辽海梦，绿杨城郭又依稀。"
    ]
  },
  {
    "id": "adcfe4db96b3dbf7e807ae7a9f8a41fa",
    "title": "癸未十月再至石门观瀑布",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "长风渺渺送行舟，乘兴来观百尺流。",
      "界破青山终古色，做成红叶十分秋。",
      "仙心辄欲骑黄鹤，宦海无因狎白鸥。",
      "却忆年时抛盏去，几回选梦到僧楼。"
    ]
  },
  {
    "id": "adcfe4db96b3dbf77f0053762ccd32f4",
    "title": "入剡其一",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "秋霜下南国，红尽江边树。",
      "终日不逢人，十月剡中去。"
    ]
  },
  {
    "id": "adcfe4db96b3dbf73e823d9c9d4e0699",
    "title": "望夷齐庙",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "连山西北鹜，两水东南流。",
      "俯仰极千里，今古同一丘。",
      "悲歌及黄农，抗节怀商周。",
      "斯人顾遐逝，大道日沈浮。",
      "丛祠俨冠带，万祀轻王侯。",
      "岂无兰鞠荐，尚恐薇蕨羞。",
      "念兹三叹息，天地良悠悠。"
    ]
  },
  {
    "id": "adcfe4db96b3dbf734df1411cde9fa6a",
    "title": "鸡鸣山短歌",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "饮马下白登，挥辔出开平。",
      "每有早行人，至此闻鸡鸣。",
      "岧岧飞狐岭，黯黯沙城戍。",
      "亦有投止客，夜听鸡鸣去。",
      "鸡鸣星始稀，寒霜拂人衣。",
      "关河不可极，游子常怀悲。",
      "鸡鸣天下晓，西风吹白草。",
      "行路古今难，人共沙场老。"
    ]
  },
  {
    "id": "adcfe4db96b3dbf7db759af1850d46c9",
    "title": "瓯江曲",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "江波滚滚去如箭，下滩正急上滩慢。",
      "江树十月红如花，西边翠竹东白沙。",
      "山脚断崖山嘴路，人家半在山腰住。",
      "一峰落叶一峰云，日日开门阅朝暮。",
      "朝朝暮暮往来舟，前日少年今白头。",
      "白头人去少年在，山青青青江自流。"
    ]
  },
  {
    "id": "adcfe4db96b3dbf73519500f33ce87c5",
    "title": "入剡其二",
    "authorName": "杜堮",
    "authorId": "adcfe4db96b3dbf7d1457b72d1457b72",
    "dynasty": "清",
    "content": [
      "东船与西舫，橹声如秋鸿。",
      "对面不得语，回帆各趁风。"
    ]
  },
  {
    "id": "adcfe4db96bdb52c466db2718f19e0b3",
    "title": "夜坐寄稼轩",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "清寒方酒醒，虚馆若山深。",
      "一寂捐诗病，千哀起道心。",
      "暗蛩霜索响，枯树月移阴。",
      "岁晚归船急，应怜独夜吟。"
    ]
  },
  {
    "id": "adcfe4db96bdb52c36a0c19eb7d6bbd3",
    "title": "秋夜和方植之丈",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "葛衣初解暑方残，夜罢温经辄倚栏。",
      "松月已斜犹满户，海云自落不归山。",
      "修翎本志樊笼外，冗土无功笔砚间。",
      "览镜久知非食肉，独怜尘土尚朱颜。"
    ]
  },
  {
    "id": "adcfe4db96bdb52c94d4cc1617d485c4",
    "title": "章丘怀顾亭林先生",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "泪尽冬青树上枝，田歌义等采薇词。",
      "老为北客心犹壮，隐异南阳事可师。",
      "结屋不愁无隙地，荷锄谁分枉清时。",
      "逸民旷发儒林藻，汗简长留百代思。"
    ]
  },
  {
    "id": "adcfe4db96bdb52cd9d82810cbc06e82",
    "title": "再题蓬莱阁",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "神仙富贵寻常事，独爱人间汗漫游。",
      "明月青天思太古，画栏碧海倚新秋。",
      "八荒无复藩篱限，一世真悲生死流。",
      "他日梦中向空阔，笑横长笛弄扁舟。"
    ]
  },
  {
    "id": "adcfe4db96bdb52cd24a7b6eea9cf9bd",
    "title": "记事",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "遗草烧残事可怜，谁令尸谏昧当年。",
      "欲凭一疏除群蔽，空抱孤忠入九泉。",
      "神室有灵惊白昼，史家何据纪青编。",
      "广平不独风微叹，从古生儿几象贤。"
    ]
  },
  {
    "id": "adcfe4db96bdb52c4b53f2845ec543a8",
    "title": "题分湖柳氏草堂",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "清明已过树森森，笠泽分流路惯寻。",
      "人语橹声诸港晓，水痕云气一湖阴。",
      "田园物外真幽绝，乡井书中感易深。",
      "安得一春常买酒，柳天横棹对鸣琴。"
    ]
  },
  {
    "id": "adcfe4db96bdb52c47beeb4b239dfba0",
    "title": "闻石甫先生蒙恩赦复官四川奉寄",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "天末旌旗气独森，翻令骄虏耻为禽。",
      "交章附和时流议，一斥徘徊圣主心。",
      "几见捷书传驿上，共忘烽火照江深。",
      "陈汤功罪凭谁讼，曾有军民涕满襟。"
    ]
  },
  {
    "id": "adcfe4db96bdb52c47beeb4b92dc260c",
    "title": "闻石甫先生蒙恩赦复官四川奉寄",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "绾绶重为万里行，主恩谁重复谁轻。",
      "蜀门远上青天窄，海岛归来白发盈。",
      "直道果难谐世俗，左官犹足见平生。",
      "无因一送杨临贺，西望长江落日明。"
    ]
  },
  {
    "id": "adcfe4db96bdb52c9422c8279b516bcc",
    "title": "江上夜泊",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "射虎南山空没羽，钓鳌东海忆垂纶。",
      "短檠听尽沙洲雨，今夜芦中却有人。"
    ]
  },
  {
    "id": "adcfe4db96bdb52c964a90bb1f64c84c",
    "title": "海门庵",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "镜声吹落大荒东，门掩苍苔乱石中。",
      "江海潮来人未觉，环山万树已秋风。"
    ]
  },
  {
    "id": "adcfe4db96bdb52c877dec5dc0cde305",
    "title": "除夕",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "此夕千古有，平生志多慨。",
      "万物无常盈，智者见未逮。",
      "昔闻乾嘉际，茂畅皇风最。",
      "治法各精能，余巧及器械。",
      "世平衣食充，俗整奇邪退。",
      "九重敦旧典，数举南巡旆。",
      "朝野同欢娱，遭逢圣祖再。",
      "盛年非不长，适已后其会。",
      "输租困履亩，游食增几辈。",
      "华风纵侈心，番物助妖熊。",
      "罗纨窭人衣，珠翠寒女佩。",
      "豪家荡箧笥，单户务赊贷。",
      "繁华日以加，生理固早隘。",
      "上农膏腴地，稍稍弃锄耒。",
      "江湖盗贼踪，时时及阛阓。",
      "里闾欢节序，父老感时代。",
      "吾行宙合间，落拓与时背。",
      "饥寒得离别，奔走寡沾溉。",
      "小笔聊送穷，邻估未偿债。",
      "虚檐出浩歌，孤烛忧心对。",
      "岁运默推移，持姤必以夬。",
      "官方习修谨，圣政宽宽大。",
      "文书检乱丝，老吏颇能耐。",
      "英贤尚割断，扶济有规诲。",
      "徒言抚黎元，何以酬鼎鼐。",
      "清时少年痛，此事前人戒。",
      "本无来日计，安取狂言快。",
      "惟当守朴直，益自谢倾兑。",
      "文采世土苴，冰檗古节概。",
      "夜阑复题诗，爆竹一城碎。"
    ]
  },
  {
    "id": "adcfe4db96bdb52c0b30f7fa1254e95a",
    "title": "云青马歌",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "天山坑谷如履夷，将军事毕诗人骑。",
      "古来赞马千万语，不如辕下逢相知。",
      "皇师辗转夙深讨，裴李临军功始表。",
      "天生神物应时须，重见云青出横扫。",
      "清时谁敢议边才，三十六城空壮哉。",
      "但使孙阳行不到，莫嗟绝域老龙媒。"
    ]
  },
  {
    "id": "adcfe4db96bdb52cdf86d6d9cba53a99",
    "title": "游昆山吊徐健庵尚书传是楼故址晚与数客饮山下酒家",
    "authorName": "陈克家",
    "authorId": "adcfe4db96bdb52cd1457b72d1457b72",
    "dynasty": "清",
    "content": [
      "前山陂陁后山孤，清秋一客穷嬉娱。山前落日看平芜，东海书楼片瓦无。",
      "当时兄弟遭明圣，宾客独夸司寇盛。东南遗逸记鸿文，辇毂人才归藻镜。",
      "相国立朝持谠言，本朝补谥当谁先。洞庭归来纵遗议，平生风雅犹高骞。",
      "编插斯楼万丈光，那知倏忽竟销亡。并无旧话桐阴续，空有遗篇锦箧藏。",
      "君不见横云山庄开史局，两行羽伎森红烛。百年文物数江南，岂意故家尽零落。",
      "看山莫负草堂新，山月亭亭射酒樽。世上坚牢定何物，古来兴废不须论。"
    ]
  },
  {
    "id": "adcfe4db96c5236f1f3e827c5d9d88b7",
    "title": "喜友自南来",
    "authorName": "杨大纶",
    "authorId": "adcfe4db96c5236fd1457b72d1457b72",
    "dynasty": "清",
    "content": [
      "知君不失望，目断越南舟。",
      "急见如新友，欢然道旧愁。",
      "溪云增秀霭，坞竹倍清幽。",
      "莫动思归楫，江头惊白鸥。"
    ]
  },
  {
    "id": "adcfe4db96c5236fbc7b633146fc93d9",
    "title": "斗室",
    "authorName": "杨大纶",
    "authorId": "adcfe4db96c5236fd1457b72d1457b72",
    "dynasty": "清",
    "content": [
      "迩觉天地窄，此中偏有馀。",
      "读书延古哲，修己惜璠玙。",
      "心与白云远，道偕明月虚。",
      "廓然海宇外，随寓即庭除。"
    ]
  },
  {
    "id": "adcfe4db96c990b630544fdec1d8b5fe",
    "title": "道光甲辰夏五月得遂启諆大鼎周宣王时物也置之金山作歌纪事用王西樵焦山古鼎歌韵",
    "authorName": "叶志诜",
    "authorId": "adcfe4db96c990b6d1457b72d1457b72",
    "dynasty": "清",
    "content": [
      "我生嗜古勤搜索，左右罗陈殊卓荦。",
      "岐山有客携鼎来，神物乍见缘耕作。",
      "其文百有卅四字，载纪元戌刊蛮洛。",
      "命汝帅师遂启諆，嘉绩用张达陛阁。",
      "经维四方实乃功，猃狁博伐边陲愕。",
      "折首六百执五十，先生威震军声乐。",
      "十有三年正月吉，史淢册命赖贝博。",
      "作庙作器荐馨香，乘饰服饰褒鹰鹗。",
      "想像宣王中兴年，桓桓拨乱如摧萚。",
      "石鼓著辨徒滋凝，铜盘取证足相酢。",
      "方今偃武际升平，宝鼎一出光岩壑。",
      "求珠何幸值因缘，怀璧从来戒贪攫。",
      "吉卜合付名山藏，浮玉嵯峨江流错。",
      "摩挲传诵诩游人，典守呵护凭海若。",
      "焦山之鼎阅四年，伯仲相望慰落寞。",
      "见闻诧兹希有珍，注经校史群攻错。",
      "烟云过眼如是观，万古光芒烛高廓。"
    ]
  },
  {
    "id": "adcfe4db96ca2449a48239d775a12f54",
    "title": "花朝饮散",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "雷电云端里，歌呼屋后头。",
      "意如生物动，愁到醉人休。",
      "读史情陈亮，论才爱马周。",
      "何曾关遇主，直自不相侔。"
    ]
  },
  {
    "id": "adcfe4db96ca24496034b05f8d7a1ed1",
    "title": "赠别三弥彦侯归试",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "壮志开归路，居人抑别情。",
      "云开逢月好，风到送弦清。",
      "便有无涯思，真非常日声。",
      "赠言期一得，剖璞见连城。"
    ]
  },
  {
    "id": "adcfe4db96ca24496b0b930df5c52161",
    "title": "代书与里中亲友",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "推户惊风大，听诗闻雨来。",
      "五年终夕话，三客异乡回。",
      "欢阻河塍月，心伤里社灾。",
      "别怀知未释，寄与短章开。"
    ]
  },
  {
    "id": "adcfe4db96ca2449240b7707f04c3d52",
    "title": "再赋二律",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "去灯为妨月，被酒但呼茶。",
      "憔悴空如此，婵娟共几家。",
      "能豪感同辈，极意惜年华。",
      "便作伤心语，旁人莫道差。"
    ]
  },
  {
    "id": "adcfe4db96ca2449240b7707eda294d8",
    "title": "再赋二律",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "此间频作客，惭愧累华筵。",
      "得句劳相慰，纵谈忘失眠。",
      "未胜贱子感，多谢大家贤。",
      "来日沧江去，虚留惜往篇。"
    ]
  },
  {
    "id": "adcfe4db96ca2449cba5d18b4ea1c0fa",
    "title": "宿张侯府幼莲师在殡",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "巡视空堂阅月移，依稀曾是别师时。",
      "半年行役思心切，一恸空来侍疾迟。",
      "绝学千金成岂见，人生三釜洎犹悲。",
      "但凭雨夜彭城感，试为探寻满箧诗。"
    ]
  },
  {
    "id": "adcfe4db96ca2449e0043e970f216cdd",
    "title": "南闹市口小寓",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "二月长安键户眠，几多情绪放还牵。",
      "宁知车马喧喧度，只听风光晼晼迁。",
      "白发四娘闲自得，朱笼百舌巧谁怜。",
      "夭桃秾李皆同院，寂寞无言伴枉然。"
    ]
  },
  {
    "id": "adcfe4db96ca244956b4d39a179c52a8",
    "title": "新济轮船逢绩九丈和予宿侯府诗感其辞犹哀更答之",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "先生白发不鬖鬖，心绪千头老弗戡。",
      "失第尚羞行卷谒，无官终被小儿惭。",
      "天涯旅食惟身赖，海上相逢各泪含。",
      "我是哭师君悼友，此情可许别人谙。"
    ]
  },
  {
    "id": "adcfe4db96ca24498c893579d6fe2674",
    "title": "病起漫书其二",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "病后关门趣自深，天明即起似游禽。",
      "食单寂寞添乡思，诗句颓唐趁倦襟。",
      "检点旧书看复放，商量佳客遣相寻。",
      "更欣秋月光辉足，不惜窥窗夜夜临。"
    ]
  },
  {
    "id": "adcfe4db96ca244930fc8a529dad9876",
    "title": "逃席",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "逃席原无仇饷情，向来意兴实纵横。",
      "登楼自借清宵赏，不饮甘当恶客名。",
      "虫穴书明骄月亮，鸟摇林动误风生。",
      "归途此物犹堪念，塘水荒寒野蛤鸣。"
    ]
  },
  {
    "id": "adcfe4db96ca24499a0c30b3b4704293",
    "title": "九月十六日雪和冯庵",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "玉琢参差衔瓦明，风吹块重坠还轻。",
      "不逢闰岁交东节，若话家山感客情。",
      "墙下空尊眠自冷，阶前残菊压都倾。",
      "道人缩手看难足，却笑冰寒镂不成。"
    ]
  },
  {
    "id": "adcfe4db96ca2449f53ef9840acad428",
    "title": "张园梅花",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "张家园里数株梅，岁岁相逢总盛开。",
      "花上盈盈歌一阕，风前艳艳酒千杯。",
      "方波照影知谁见，斜日攀条却独来。",
      "眼底风光浑不是，一回思念一回灰。"
    ]
  },
  {
    "id": "adcfe4db96ca2449ed74c84317be061c",
    "title": "无题",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "海上今年二月寒，出门何地有花看。",
      "思先清晓车轮转，意共黄昏烛本阑。",
      "世界愁风复愁雨，肝脾为苦亦为酸。",
      "东邻巧笑频相讶，倚柱哀吟故未宽。"
    ]
  },
  {
    "id": "adcfe4db96ca2449808aa442554d310f",
    "title": "申前意呈石遗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "流水游龙去等闲，同车惠我待君还。",
      "王官行李愁奔命，胡妇燕支笑破颜。",
      "宿雨反风寒作雪，高楼含雾远如山。",
      "纵然沾醉忧能入，不及逃虚日掩关。"
    ]
  },
  {
    "id": "adcfe4db96ca2449484168ac4965561c",
    "title": "写经居士赠诗盛道闽派而病予为涩体谓学芜湖袁使君因答及之",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "夫子论诗笑口开，叨逢目色却低回。",
      "涪翁不忘弦歌旨，杜老谁区排比才。",
      "底用为藩防楚舍，更羞酌水溯嵹台。",
      "似闻辛苦腻颜帢，要傍东家司寇来。"
    ]
  },
  {
    "id": "adcfe4db96ca24491172de245cc8ddb3",
    "title": "叩冯庵门就睡矣诵一律使予书之和作",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "诗翁不慕酒中仙，贪把深杯取易眠。",
      "灯下杜鹃对骄绝，碗中荈叶饮泠然。",
      "是他魔著难成梦，愧我墙窥但及肩。",
      "说似诚斋吾亦允，心头约略识清妍。"
    ]
  },
  {
    "id": "adcfe4db96ca244979c33f4a6b6adcf9",
    "title": "日本绵笺制画殊有古意",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "捣绵为质茧为肤，小景精工俗制无。",
      "春浅桃花轻著粉，江寒凫影婉将雏。",
      "法传撮𢳇书原好，字盛迦卢用自殊。",
      "玩好故知能弱国，从人画革亦区区。"
    ]
  },
  {
    "id": "adcfe4db96ca2449701350735aea4677",
    "title": "自穿虹滨步归王家库书所见",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "归路幢灯火始然，长街过雨步轻便。",
      "本来高柳黄尘地，误入桃花薄暝天。",
      "鸣镝场开承浅草，留犁酒绕滴清泉。",
      "兽旗飘飐知何世，辟地还从受一廛。"
    ]
  },
  {
    "id": "adcfe4db96ca244921622f996931dedf",
    "title": "见月有感",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "一饷搅林闻淅沥，几时泄地踏晶寒。",
      "指头尽有千幢现，云里惟将一鉴看。",
      "地旷蛙声来鼓吹，池深蟆影窟盘蟠。",
      "太阴圆缺干渠事，却笑卢仝泪不干。"
    ]
  },
  {
    "id": "adcfe4db96ca24496f1fd5a42ce35fa8",
    "title": "雨夜醉归",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "桃蹊无语叶如帷，淞水东流剪不归。",
      "时世画眉将半额，春寒呵手不成围。",
      "雨声月色和同好，马足灯光一并飞。",
      "只合腾腾随俗去，休论西子与南威。"
    ]
  },
  {
    "id": "adcfe4db96ca24493fb5ec7637b79e6f",
    "title": "所居草树特盛",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "寄居嘉荫托清圆，商略无妨过夏天。",
      "日出先明千叶露，雨馀尽绿四围烟。",
      "山中只异辚辚坌，鼻际常闻栩栩鲜。",
      "也比城南老居士，闭门抱瓮乐真全。"
    ]
  },
  {
    "id": "adcfe4db96ca244939bfeb321a59641e",
    "title": "和外舅剪花之作",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "长吏风流初着手，诗人欣赏两操心。",
      "剔搜一叶教无隐，蒙密逾宵禁更侵。",
      "西子贵时愁傅粉，丽姬嫁后悔沾襟。",
      "时来得意还如此，那记墙根草露深。"
    ]
  },
  {
    "id": "adcfe4db96ca2449b01fabcf295eecd9",
    "title": "和两先生讽早睡之作",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "诗横胸际眠如魇，月近床前警若神。",
      "真怕打门租未了，颇嫌闭户相能贫。",
      "微吟渐有飞虫和，别室难将鹤怨伸。",
      "敢外先生求印可，尚从新得诱逡巡。"
    ]
  },
  {
    "id": "adcfe4db96ca24493a76a4f6fa4eabbe",
    "title": "石榴请冯庵作诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "材官家里开能艳，书客瓶中供有常。",
      "怕热却成相对恼，过冬尚逮去年尝。",
      "寻思仙洞儿时句，狂想涂山旧日妆。",
      "敢乞先生为下笔，红裙白发看谁强。"
    ]
  },
  {
    "id": "adcfe4db96ca24493a76a4f6db026df4",
    "title": "石榴请冯庵作诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "小盎明灯掩映姿，浅娱斋里日长时。",
      "天生正色庄难笑，人道无情蹙自知。",
      "毒口只凭呼俗女，禅心原不恼毗离。",
      "诗家遇物须偿债，谁遣折花便折枝。"
    ]
  },
  {
    "id": "adcfe4db96ca2449989ccdcdcf83e765",
    "title": "读外舅石榴诗因述",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "树当夏日功尤赫，跟渥淮流产自雄。",
      "火色贵人愁不再，馀姿女乐叹无同。",
      "伤心鞈影云颓黑，照眼旗痕水飐红。",
      "感悟造耑惭未逮，尚能寻绎发无穷。"
    ]
  },
  {
    "id": "adcfe4db96ca24499e7eb4feae51195d",
    "title": "外舅哀馀皇诗题后",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "七日动心惊帝醉，百年被发卜人为。",
      "静观始验过庭语，尽瘁空追筹笔诗。",
      "易佃菑畬看灭裂，经行蓝荜付隤摧。",
      "分明家国千行泪，词赋江关漫道悲。"
    ]
  },
  {
    "id": "adcfe4db96ca2449ab2053578b325873",
    "title": "六月初一日",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "月朔重申晨夜命，贪眠自定奈吾顽。",
      "卧看露瓦笼金润，起待风帘扬练殷。",
      "花鸟鲜妍人气静，屋庐深远市声闲。",
      "诗人得意多斜日，不为朝阳一破悭。"
    ]
  },
  {
    "id": "adcfe4db96ca2449bb44c839e275273e",
    "title": "初三日呈冯庵",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "难得先生说止诗，恰宜懒性与开眉。",
      "得闲眠食休相扰，无故悲愉只坐驰。",
      "飞鸟遗音情欲息，春蚕课茧腹忧饥。",
      "闲房长日间微讽，便似苏门回首时。"
    ]
  },
  {
    "id": "adcfe4db96ca2449ef91c93a8aef1750",
    "title": "留别冯庵",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "四海舟车正大通，东西爰止总相逢。",
      "三年得侍看成易，一别方追忆可重。",
      "求道钻攻资苦语，治诗挢引美神功。",
      "古砖如石心如玉，持奉犹嫌比不同。"
    ]
  },
  {
    "id": "adcfe4db96ca2449a4d29a75b3b23731",
    "title": "与石遗大兴里饮罢过宿有叹",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "往日矜夸一任谩，远来共醉事殊难。",
      "高楼罢酒天初雨，短榻挑镫夜向阑。",
      "流落倾城同一叹，忖量终岁得多欢。",
      "此怀恐逐晨钟尽，留遣回肠报答看。"
    ]
  },
  {
    "id": "adcfe4db96ca2449b867b98b86644342",
    "title": "洋泾桥与太夷丈对月",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "河干风月足情文，暂获相从清赏分。",
      "夹岸人多俱有役，当楼曲好与谁闻。",
      "伤春日往心犹在，兴利时迂议尚纷。",
      "不遣诗人忧世事，还能回眼醉红裙。"
    ]
  },
  {
    "id": "adcfe4db96ca24493d07cde237b61434",
    "title": "沪寓即事",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "隔浦车尘涨暮天，虹边门巷渐含烟。",
      "独谣负手谁能喻，百计安心或未贤。",
      "王粲忧来空假日，嗣宗醉后只酣眠。",
      "河流树色宁知我，眼底怜渠尽意妍。"
    ]
  },
  {
    "id": "adcfe4db96ca24491d12425036ad8606",
    "title": "张园同旭庄四丈",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "树影鞭丝一眴中，如何行乐绝匆匆。",
      "少年为客思还倦，举国从人懒独雄。",
      "隔座婵娟怜好月，回车駊騀梦凉风。",
      "平生看竹饶其赏，剩愧题诗总未工。"
    ]
  },
  {
    "id": "adcfe4db96ca2449392bb4be11bfcd63",
    "title": "舟行一首",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "射阳天影接樊梁，湖水交流自一乡。",
      "蒲长坡陀难辨岸，舟行深𥥆但间香。",
      "眉痕窥户江南绿，雨意斜空树外黄。",
      "眩卧海风吹忽警，似缘好景不能忘。"
    ]
  },
  {
    "id": "adcfe4db96ca2449b0ec3f6ce800d6f6",
    "title": "上海胡家闸茶楼",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "已近乡心那得休，谁曾一笑妄成留。",
      "依回避疫情何怯，牵率言欢意易酋。",
      "十里人声趋短夜，百年海水变东流。",
      "闲来独倚原无事，只为凉风爱此楼。"
    ]
  },
  {
    "id": "adcfe4db96ca24492eb8e5ebe5b8263d",
    "title": "还福州海行两首",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "客吴思越此成回，云水多情识我来。",
      "白氎千重遮日走，绿荷万顷泛风开。",
      "车音听入江干别，亭树归寻旧月栽。",
      "仰屋波光看不定，顿思微醉玩深杯。"
    ]
  },
  {
    "id": "adcfe4db96ca24492eb8e5ebebfbcd78",
    "title": "还福州海行两首",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "属水云垂日半黄，峰峦渐熟却深藏。",
      "轾轩岂是人能使，俯仰翻嗤山太忙。",
      "旱疫应知乡事苦，藩杝未识国谋臧。",
      "坐窗兀兀真当瘦，不为微生感独长。"
    ]
  },
  {
    "id": "adcfe4db96ca24499edca50110298c59",
    "title": "福州寄内",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "人海投身未作谋，多君送我思何周。",
      "江干灯火残宵月，客里林园临别游。",
      "携手何当歌有道，客居聊得顾无忧。",
      "入关志气无能励，望远凭高莫自愁。"
    ]
  },
  {
    "id": "adcfe4db96ca2449f688e2bee4ea9e01",
    "title": "八月十四夜拔可宅中露台",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "家山风物别成忘，良夜乘高试一望。",
      "月静方知双塔闹，雾低惟觉满城香。",
      "惊枝群鸟难安梦，闻笛离人易断肠。",
      "直恨清辉同万里，谁言秋思在他乡。"
    ]
  },
  {
    "id": "adcfe4db96ca24494ee57f23688fd949",
    "title": "与拔可别后却寄",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "少年为道欲安心，莫以端居儗陆沈。",
      "丛桂小山真好住，白华处子孰能侵。",
      "书声课弟灯初上，竹影关门雨自深。",
      "新为高斋作寂寞，据梧不共夜分吟。"
    ]
  },
  {
    "id": "adcfe4db96ca2449b3f9b8d73369170c",
    "title": "再寄拔可并讯仲奋",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "客还孤陋少情亲，厚我犹夸李与陈。",
      "绝羡杀鸡人有母，直呼作黍孰为宾。",
      "欲言已尽原堪去，相见方秋更待春。",
      "路曲树阴压清泚，记同诗客访经神。"
    ]
  },
  {
    "id": "adcfe4db96ca2449ee2873ac5d49f6db",
    "title": "呈黄太守国成",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "戴义全家未敢諠，十年事往尚烦言。",
      "同舟有剑伤孤按，入井无绳赖手援。",
      "当日一舟推直道，古人驷马望公门。",
      "心知邂逅非容易，恐是先灵诱幼孙。"
    ]
  },
  {
    "id": "adcfe4db96ca2449c987db85e8b739e2",
    "title": "戊戌元日江亭即事",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "倚阑云起乱鸦呼，黯黯西山望未无。",
      "乍入闇虚惟夕景，还连风色落平芜。",
      "主忧避殿当元日，臣职操兵见啬夫。",
      "如我闲官神所笑，何祥欲问自疑迂。"
    ]
  },
  {
    "id": "adcfe4db96ca2449c7eaa80482c7c631",
    "title": "同琴南拔可稚辛至云栖寺题名而去",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "江路山光百转新，灵关云木倏相亲。",
      "全收雄突归深窈，不露庄严自淑真。",
      "修翠含阴留宿润，杂花浮水散幽春。",
      "谁知未是逃名处，尚有庭前泚笔人。"
    ]
  },
  {
    "id": "adcfe4db96ca24490865a5e40ff18597",
    "title": "礼莲池大师塔",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "天外飞禽逐磬音，石坛幡影见深深。",
      "诗人宿具开山手，世难旋移卜隐心。",
      "老树刺天青自直，空潭留日绿还沈。",
      "有情多是栖栖者，初地微茫岂易寻。"
    ]
  },
  {
    "id": "adcfe4db96ca2449fcc7219b9e660de7",
    "title": "答幼遐前辈示词",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "邂逅真非常乐论，陂边鸥鹭怪纷繁。",
      "看山留目依吾土，书笏回思入小言。",
      "雨急莫催愁日晚，花清自照忘杯浑。",
      "龙沙请念凭何物，政要先生秀句存。"
    ]
  },
  {
    "id": "adcfe4db96ca24497621af239c90ef27",
    "title": "直夜",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "凤城六月微凉夜，省宿无眠思欲弹。",
      "月转觚棱成曙色，风摇烛影作清寒。",
      "依违难述平生好，寂寞差欣咎眚宽。",
      "身锁千门心万里，清辉为照倚阑干。"
    ]
  },
  {
    "id": "adcfe4db96ca24491a60118a753b8b98",
    "title": "呈太夷丈",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "闻命书思既竭才，池亭起早独裴回。",
      "寒生晓梦知方雨，雷转秋阴喜渐开。",
      "救伪未妨行督责，乘时自合仗雄材。",
      "先生平日吾师事，试问如何区画来。"
    ]
  },
  {
    "id": "adcfe4db96ca24495cf88c9598608253",
    "title": "补遗宜州作",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "便当西去蹑深幽，古佛精蓝在上头。",
      "应被山灵笑逋客，已输群从擅清游。",
      "枯肠准备酬高唱，傲趣宁须托故邱。",
      "拟向三游乞泉水，清泠稍为涤尘愁。"
    ]
  },
  {
    "id": "adcfe4db96ca24491573499a2df16594",
    "title": "即景作",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "日光欲下却徘徊，雪意成阴总不开。",
      "已是寂寥当腊尽，好教点缀待春回。",
      "流连岁事谁拼酒，料理诗怀及看梅。",
      "相聚差无流寓感，肯为觅句费清才。"
    ]
  },
  {
    "id": "adcfe4db96ca2449c72386289fb10b20",
    "title": "颐和园葵花",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "瀛海分馀润，秋晖亦圣恩。",
      "抚心无愧汝，飘落复何言。"
    ]
  },
  {
    "id": "adcfe4db96ca244936916adef3c1ee06",
    "title": "赠筱蜦",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "三朝坐甲帐，十载雪霜寒。",
      "瑶台此中是，何处学骖鸾。"
    ]
  },
  {
    "id": "adcfe4db96ca244936916adea74436cc",
    "title": "赠筱蜦",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "不如径输情，玉台免簿责。",
      "彦回羞见人，障面了何益。"
    ]
  },
  {
    "id": "adcfe4db96ca244936916ade55794160",
    "title": "赠筱蜦",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "腊酒及团圞，新春增婉娈。",
      "益寿故自佳，何物近禁脔。"
    ]
  },
  {
    "id": "adcfe4db96ca2449b3cc8dca9edaff6a",
    "title": "题三游洞",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "闭门不看宜州山，临去还来访窟颜。",
      "聊欲向僧寻枕簟，溪轩暂卧听潺潺。"
    ]
  },
  {
    "id": "adcfe4db96ca24496faec1486ad4499f",
    "title": "暑夜泛姜溪诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "清溪十里几多盘，收束将穷却放宽。",
      "山要拦人拦不住，侧身让过乞人看。"
    ]
  },
  {
    "id": "adcfe4db96ca24496faec148f078d9c9",
    "title": "暑夜泛姜溪诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "击汰声齐力未孱，扁舟催进几湾湾。",
      "我们冠者偕童子，只有嵩师束手闲。"
    ]
  },
  {
    "id": "adcfe4db96ca24496faec1487050bf49",
    "title": "暑夜泛姜溪诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "大家莫把桃源说，那有仙源到两回。",
      "昨日好山撑不近，明宵须换小船来。"
    ]
  },
  {
    "id": "adcfe4db96ca24496faec1485aeec60e",
    "title": "暑夜泛姜溪诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "桥柱孤栽细石平，相将上去卧纵横。",
      "不防山贼防洋鬼，犬吠儿啼锣乱鸣。"
    ]
  },
  {
    "id": "adcfe4db96ca24496faec148934bec8a",
    "title": "暑夜泛姜溪诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "本来沙路有人行，溪水长干江水平。",
      "过去中元游十日，中秋毛水月空明。"
    ]
  },
  {
    "id": "adcfe4db96ca244944fc2fe90eae9dc4",
    "title": "约游西山会文学士宅闻和议成学士愤甚余辈亦罢去",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "都言踏破西山石，我望西山势不行。",
      "争怪忧时文学士，但看烟翠亦何情。"
    ]
  },
  {
    "id": "adcfe4db96ca2449ba2fd508bbbacf9d",
    "title": "旭庄四丈公事往汉口有诗留别",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "莫遣吟诗鼻易酸，客怀好逐看江宽。",
      "居人犹觉心情恶，六月西风雨作寒。"
    ]
  },
  {
    "id": "adcfe4db96ca2449ba2fd5085e8e0a4e",
    "title": "旭庄四丈公事往汉口有诗留别",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "晴川虚阁记峥嵘，未忘将军醉客情。",
      "略述前游发长叹，应知芳草绕阶生。"
    ]
  },
  {
    "id": "adcfe4db96ca2449ba2fd508ba0e6865",
    "title": "旭庄四丈公事往汉口有诗留别",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "月湖荷花千顷生，摧残人岂是无情。",
      "凭君为勘今年状，他日还书寄一声。"
    ]
  },
  {
    "id": "adcfe4db96ca2449baccc9d34d550285",
    "title": "索桂花家人不与",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "诚斋诗句要商量，尽道春花艳未强。",
      "谁识维摩病居士，不应闻取木樨香。"
    ]
  },
  {
    "id": "adcfe4db96ca2449baccc9d3ef63bef6",
    "title": "索桂花家人不与",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "瓶里花空意自存，节庵惩毖手书烦。",
      "谁人怜我双眸倦，推出天边白玉盆。"
    ]
  },
  {
    "id": "adcfe4db96ca244997cf5cf27d2cd19c",
    "title": "寄题宜昌姜孝岩涛园外舅所作亭子",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "梦见孝岩萝树青，偃松闻已化龙形。",
      "宜州今日添新语，一郡游人上沈亭。"
    ]
  },
  {
    "id": "adcfe4db96ca244959d6a8077e73dcd5",
    "title": "重九出游既夕泛舟秦淮见月",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "佳节心随物色摇，出门四望未萧条。",
      "新霜红尽冶城树，商略独游畏路遥。"
    ]
  },
  {
    "id": "adcfe4db96ca244959d6a80768186900",
    "title": "重九出游既夕泛舟秦淮见月",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "人闲别自有婵娟，平视谁曾见月圆。",
      "与我共安喧里寂，更无人赏亦翛然。"
    ]
  },
  {
    "id": "adcfe4db96ca244959d6a807ade8d126",
    "title": "重九出游既夕泛舟秦淮见月",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "病发丝丝随叶落，客怀漠漠借船眠。",
      "镜中原著通明我，多事看成彻两边。"
    ]
  },
  {
    "id": "adcfe4db96ca244985a3e40a58d500fe",
    "title": "堂子巷郑七丈宅小楼",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "东山暮霭堆沈墨，西崦残霞画赭黄。",
      "并入小池两边色，分明图画画难详。"
    ]
  },
  {
    "id": "adcfe4db96ca24498f0bdbddddc18a58",
    "title": "是日寒甚",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "中庭滴沥雨交并，虚室来风色更莹。",
      "却忆谁家楼上好，稍晴要看玉峥嵘。"
    ]
  },
  {
    "id": "adcfe4db96ca24498f0bdbddb056e42a",
    "title": "是日寒甚",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "鼻涕知寒拭更流，团蒲曲几道相谋。",
      "虽从羔酒求风味，空废持螯数日游。"
    ]
  },
  {
    "id": "adcfe4db96ca2449a46b86b1cfca73a2",
    "title": "节庵送钟山书院祭肉赋谢",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "无由陪祭从门生，逮贱分尝感盛情。",
      "一一斯文斯道寄，有神尚冀锡聪明。"
    ]
  },
  {
    "id": "adcfe4db96ca24490baeb73393bf4bc9",
    "title": "灵泽夫人庙",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "故国何人举奉匜，竹竿从此钓于淇。",
      "韦昭吴史应书卒，不见春秋宋伯姬。"
    ]
  },
  {
    "id": "adcfe4db96ca2449028c8e888fc6c5da",
    "title": "太夷丈属和其移居诗逾岁乃呈一绝",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "窗前种树经年活，舍后栽花近水便。",
      "占著清溪如谷口，百般忙里作神仙。"
    ]
  },
  {
    "id": "adcfe4db96ca2449b3b8210c86e08145",
    "title": "虎邱道上",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "吴人艳说山塘好，不到山塘恐受欺。",
      "向日搜寻无一字，却来此地得新诗。"
    ]
  },
  {
    "id": "adcfe4db96ca2449b3b8210c6cd55c34",
    "title": "虎邱道上",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "愿使江涛荡寇仇，啾啾新鬼哭荒邱。",
      "新愁旧恨相随续，举目真看麋鹿游。"
    ]
  },
  {
    "id": "adcfe4db96ca2449382201dc8c0c4c78",
    "title": "二月十八日读史",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "韩诛彭醢瞻言渐，东海萧生致可忧。",
      "但有太师驭边手，门生何术更吹求。"
    ]
  },
  {
    "id": "adcfe4db96ca24492390954fe30220a3",
    "title": "往岁郑太夷丈居江南督幕赋枇杷诗绝爱之顷来大通督销局所见殊夥欲去乃题此",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "荒洲风物见枇杷，青实茸茸指有加。",
      "欲傍小轩题晚翠，已成昨日忆天涯。"
    ]
  },
  {
    "id": "adcfe4db96ca2449c641cba950ceb5c9",
    "title": "冯庵先生日成数诗辄呼予视之",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "闭户空参曹洞禅，从人嗔劝乐吾便。",
      "诗题满眼浑无字，那对先生万斛泉。"
    ]
  },
  {
    "id": "adcfe4db96ca2449c641cba9a6216529",
    "title": "冯庵先生日成数诗辄呼予视之",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "顷刻催成纸面花，咿唔唤起笔间霞。",
      "撚须自向灯前读，相见潘郎满果车。"
    ]
  },
  {
    "id": "adcfe4db96ca2449c641cba9e03e7d76",
    "title": "冯庵先生日成数诗辄呼予视之",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "随舟芍药伴诗翁，更盗荼蘼阳虎东。",
      "冷淡生涯人四个，谁家翠幕覆重重。"
    ]
  },
  {
    "id": "adcfe4db96ca2449f04f048bc3e0d8c8",
    "title": "题陈公宽小照",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "红袖满楼同醉日，要论僧舍读书时。",
      "相看一笑知身世，烟柳斜阳景付谁。"
    ]
  },
  {
    "id": "adcfe4db96ca244974f1114bf5dd81f2",
    "title": "荷叶洲杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "云绕青山山绕江，一洲中著四淙淙。",
      "登楼忽忆青龙阁，清景原来亦有双。"
    ]
  },
  {
    "id": "adcfe4db96ca244974f1114bde76a913",
    "title": "荷叶洲杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "新建勒中丞方锜，雕镌荷叶我犹嫌。",
      "只从和悦渠侬语，春尽潺潺不卷帘。"
    ]
  },
  {
    "id": "adcfe4db96ca244974f1114b95006d1f",
    "title": "荷叶洲杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "九华见说春茶盛，新摘毛尖一日程。",
      "慰我窗中吟望意，风生两胁即飞行。"
    ]
  },
  {
    "id": "adcfe4db96ca244974f1114b908207d9",
    "title": "荷叶洲杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "依然天际识归舟，落日荒山柱础稠。",
      "足底江流似裙带，何人朱字写空侯。"
    ]
  },
  {
    "id": "adcfe4db96ca2449344fd88d2baddf0a",
    "title": "谢冯庵菜羹",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "一动归心食指随，盘飧为别已精治。",
      "菜园漂尽官厨洎，肉味三年亦未知。"
    ]
  },
  {
    "id": "adcfe4db96ca2449640c210b5ac09492",
    "title": "客有询幼莲师世兄者书忆",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "重闱色样若亲身，别日麻衣感尚新。",
      "问说今年当娶妇，师门归去见成人。"
    ]
  },
  {
    "id": "adcfe4db96ca2449a126c4c616b56a58",
    "title": "留别南堤",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "频来树下得闲行，临去何辞粘滞名。",
      "水面风摇金一片，日光柳色晚天晴。"
    ]
  },
  {
    "id": "adcfe4db96ca24499798b67374547c15",
    "title": "与熊子嘏",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "好事相寻信有缘，肯钞诗去愧流传。",
      "止堪留作停云记，不忘南堤五月天。"
    ]
  },
  {
    "id": "adcfe4db96ca24499798b6730c42935f",
    "title": "与熊子嘏",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "借书每日见辛勤，自说家藏付当然。",
      "乱后山川辉润少，要思人力可回天。"
    ]
  },
  {
    "id": "adcfe4db96ca24499798b6732c69cc9f",
    "title": "与熊子嘏",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "兄事深欣长五年，处君当复许相镌。",
      "诗人元与穷人异，自致昂藏莫可怜。"
    ]
  },
  {
    "id": "adcfe4db96ca2449903868bd6bb9c633",
    "title": "同陈清湘饮唐沽酒楼",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "幰幰船行烟尚屯，萧萧旗响水争喧。",
      "吴儿涕泣君休笑，忍见邢贞入国门。"
    ]
  },
  {
    "id": "adcfe4db96ca2449903868bdb1194a84",
    "title": "同陈清湘饮唐沽酒楼",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "杜陵家室吾方问，通德乡门子自昌。",
      "逆旅匆匆聊命酒，相逢莫道马宾王。"
    ]
  },
  {
    "id": "adcfe4db96ca2449511c1717d3b4c5b0",
    "title": "寄内",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "晓色惊看月满窗，池廊雨歇水淙淙。",
      "酒醒作痛何情绪，梦见吴淞十里江。"
    ]
  },
  {
    "id": "adcfe4db96ca2449511c171759359bf9",
    "title": "寄内",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "六月长安无一事，借人庭馆看西山。",
      "鹿车是处堪同挽，留滞何因却未还。"
    ]
  },
  {
    "id": "adcfe4db96ca2449fa8db6f4561f7a69",
    "title": "狱中示复生",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "青蒲饮泣知何补，慷慨难酬国士恩。",
      "欲为君歌千里章，本初健者莫轻言。"
    ]
  },
  {
    "id": "adcfe4db96ca244998964ae513e21405",
    "title": "又赠七绝一首",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "雅量如君信有馀，论诗那得涉阶除。",
      "少年同学多文藻，若说沉思总不如。"
    ]
  },
  {
    "id": "adcfe4db96ca2449e518bb4a679f75c2",
    "title": "甲午春闱报罢路过武昌为郑叔昭内兄题芙蕖箑面",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "羞将涂抹侪凡艳，自有芬芳入妙文。",
      "心绪即今渐摇落，秋江无那又逢君。"
    ]
  },
  {
    "id": "adcfe4db96ca2449affb4f37b6797e45",
    "title": "龙王洞",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "去城四十里，戴石若菡萏。",
      "空青落眼中，尘翳荡先淡。",
      "欲近势转下，渐陟路轲轗。",
      "呀然数百尺，金碧烟中嵌。",
      "龙居洞里潭，激水洞上糁。",
      "有如春雪融，清茗楼头揽。",
      "吾欲寻其源，但怖水色黕。",
      "山深积嘘吸，形埒气所感。",
      "稍上有二洞，松茑蔽黮暗。",
      "天光豁重眯，风力集众喊。",
      "楚境清江流，巫山白日晻。",
      "南望见苗疆，五色莎萝毯。",
      "归来夸腰脚，独往负志胆。",
      "丈人谈龙德，清味自渊醰。",
      "弱年罕壮游，如此实未览。",
      "新诗谁先成，岩松可用椠。"
    ]
  },
  {
    "id": "adcfe4db96ca2449610ba70253a04a83",
    "title": "还家题斋壁",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "嘉树殖有誉，故都望生喜。",
      "行人四月至，夏雨洒芳戺。",
      "最念手移梅，旁出芽如指。",
      "海棠枝上虫，斑绿状踶跂。",
      "笋生不择地，廊陊石尽起。",
      "治芜理芳草，坐定青袭几。",
      "南邻荔支熟，高伞张红紫。",
      "筠笼亦相及，馋眼慰无俚。",
      "去年大雪寒，实小酢如李。",
      "书声诸弟好，灯窗无隙地。",
      "旋旋行复坐，我自知何意。",
      "登盘主簿果，饱啖万事置。",
      "赤嵌客亦还，团团五日洎。",
      "但言肥无加，欣慰举杯柶。",
      "少孤依大母，西日追无骥。",
      "梦归见生存，欢笑家人侍。",
      "梦境不可寻，归日却涕泗。"
    ]
  },
  {
    "id": "adcfe4db96ca2449dc732634e45c4b9e",
    "title": "再题相去常悲天一涯，如今可是到家时。畏人客子成何著，耐向闲庭数日思寄梁节庵武昌",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "高言不止众人心，折杨皇荂易为音。",
      "我见斯人每有得，可知语上资堪任。",
      "眼中时贤愿识少，于水譬见潇清深。",
      "先生伟节风天下，求匹于古非于今。",
      "寒泉旧井不自恻，汲引后进犹钩沈。",
      "窥公性情实至厚，忧时念友恒钦钦。",
      "去年苏州诔循吏，高台流水朱弦喑。",
      "我今师丧重茧赴，服勤一念空差参。",
      "感我远行忘新岁，招上湖楼邀客吟。",
      "骋妍抽秘盈众态，游心窜句费几斟。",
      "北海酒尊谁擎举，颍川公子相追寻。",
      "明朝辞去船下水，回看大别春阴阴。",
      "武昌三度食鱼美，宿留桑下惭精谌。",
      "微韽回衍声病澈，撞钟试可绳题襟。"
    ]
  },
  {
    "id": "adcfe4db96ca24496da224203ea427a1",
    "title": "闵月湖荷花同游为林昭通绍年",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "月湖六月南风吹，红裳翠盖浮涟漪。",
      "昔闻其语今见之，眼前反复人得知。",
      "壮夫腰镰方纵意，渔夫拿舟自垂泪。",
      "哀哉斩艾不自保，纷纷载去如束稿。",
      "风水之说讵有凭，邦人波靡诚可憎。",
      "花神伉爽诉炎帝，妖气天阍反见挤。",
      "苍苍岂必矜君子，我怼祸端由自取。",
      "中通外直得之性，蒲稗虽多何足竞。",
      "一朝谗口巧中伤，坐令丧气及群芳。",
      "藏山居士倘见此，为尔痛苦摧肝肠。"
    ]
  },
  {
    "id": "adcfe4db96ca2449ac4e14c8532e4435",
    "title": "宜昌城南有汉景帝庙",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "城南汉景祠，郁郁依大栗。",
      "婆娑舞巴童，迎神激清瑟。",
      "普土皆王臣，瘴陕犹荐苾。",
      "惟王禘其祖，礼先所自出。",
      "郡国奉禋祀，我疑章武日。",
      "孔明礼乐材，斟酌得疏密。",
      "儒生许孟辈，会议想奋笔。",
      "惜哉无史官，宪章坐散逸。",
      "罘罳此仅存，取证谅难必。"
    ]
  },
  {
    "id": "adcfe4db96ca2449c42bfbd7f1ea596e",
    "title": "节庵来江南久不见作长句代简并讯叔峤三丈",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "街头大雪一尺馀，相思不见不怨渠。先生东门种茹藘，悠然不异山中居。",
      "忧时百年弗一摅，却缘病起心眼舒。行将徙宅通明车，载来家具一半书。",
      "可许借读资抄胥，南村舍人复何如，西山载酒宁忘诸。"
    ]
  },
  {
    "id": "adcfe4db96ca2449d49f2c9f8643c930",
    "title": "北行杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "杨村一夜雨，张湾三尺泥。",
      "向来戎马迹，能畏鹧鸪啼。"
    ]
  },
  {
    "id": "adcfe4db96ca2449d49f2c9fac2920f0",
    "title": "北行杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "东风复北风，广野号众窍。",
      "岂无白日光，吹土翳清昼。"
    ]
  },
  {
    "id": "adcfe4db96ca2449d49f2c9f13f7a360",
    "title": "北行杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "屯幕临官道，柳阴卧橐驼。",
      "莫将笳鼓竞，空唱天山歌。"
    ]
  },
  {
    "id": "adcfe4db96ca2449d49f2c9f2d3f184c",
    "title": "北行杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "客店骡马滚，公徒何振振。",
      "皆言防帝畿，那复愁行人。"
    ]
  },
  {
    "id": "adcfe4db96ca2449d49f2c9faef55feb",
    "title": "北行杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "绝似乌龙潭，陂池相映带。",
      "可惜好西山，蹉跎斜阳外。"
    ]
  },
  {
    "id": "adcfe4db96ca2449d49f2c9f31eb3225",
    "title": "北行杂诗",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "道旁千万柳，能作几多春。",
      "明岁还如此，行人非去年。"
    ]
  },
  {
    "id": "adcfe4db96ca244966b7a6c86bcd7745",
    "title": "叔峤印伯居伏魔寺数往访之",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "窗外丁香玉雪色，窗下两生坐太息。",
      "可怜太息空为尔，舍人县令官秩卑。",
      "朝出空遮御史车，莫归还草相公书。",
      "宗庙神灵三百春，即今将相未无人。",
      "言战言守言迁都，三十六策他则无。",
      "深宫追念前朝痛，根本关中敢轻动。",
      "掷鼠忌器空迟疑，喂虎割肉有尽时。",
      "书生不自有科第，能为家国作么计。",
      "东家翰林尽室避，犹闻慷慨排合议。"
    ]
  },
  {
    "id": "adcfe4db96ca2449b11fe48780f70568",
    "title": "感秋",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "清晨负手行，蟋蟀鸣我门。",
      "因知秋气厉，感此流年悲。",
      "病夫日掩户，一月不窥园。",
      "颇闻梧桐树，飘叶聚其根。",
      "岁寒皆黄落，而汝胡为先。",
      "我将种长松，不与时推迁。",
      "小庭数盆花，青青亦堪怜。",
      "但觉凄清意，莫向西风前。"
    ]
  },
  {
    "id": "adcfe4db96ca2449d112cee6eb86c940",
    "title": "病起漫书其一",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "耳目与口鼻，不思何录录。",
      "苟能得其养，心亦即快足。",
      "四者彼何知，惟心实有欲。",
      "所以养心者，必先此四族。",
      "愚奢厚自奉，反以滋垢黩。",
      "一鸟能遗音，岂必奏丝竹。",
      "一花可慰眼，岂必陈绮縠。",
      "诵诗味芬芳，闻香气清淑。",
      "领略信靡穷，我亦能我慉。"
    ]
  },
  {
    "id": "adcfe4db96ca2449c5ac3104f0fd6e04",
    "title": "效太夷丈",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "松生依涧谷，上为干霄枝。",
      "摇落尚不与，繁华岂尝知。"
    ]
  },
  {
    "id": "adcfe4db96ca244910738f836c0446d0",
    "title": "感事",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "昔人治国戒察察，黈纩塞耳冕前旒。",
      "聪明蔽远不蔽近，肘腋往往藏奸谋。",
      "水清无鱼信所鉴，网漏吞舟亦可忧。",
      "贤人君子常不悟，一朝负败为身尤。"
    ]
  },
  {
    "id": "adcfe4db96ca24493dbe934018dc6547",
    "title": "八月十五夜呈陈冯庵",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "今宵月慰一年意，滂沱溃作秋光曼。",
      "中庭桂树亦何有，珩格交横杂藤蔓。",
      "无言清影自徘徊，便觉玉阶寒未逊。",
      "幽居兀兀忘时日，佳即读书饥呼饭。",
      "偶然吟咏但自适，冯庵老人论契券。",
      "轻狂值得病魔讶，稍稍去之不馀慁。",
      "感渠夜夜来窥寻，为洗从前幽独恨。",
      "应须一字论一缣，始抵婵娟价千万。",
      "老人老去诗律细，渐有少年笑才钝。",
      "我今此事当推谁，立待挥毫宁用巽。"
    ]
  },
  {
    "id": "adcfe4db96ca24496136151eaacbd626",
    "title": "与方慕寒",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "我始就傅出，君实连墙居。",
      "同年一月小，共学兄弟如。",
      "先生君长兄，爱我常并誉。",
      "太翁白发健，携我坐床敷。",
      "分甘预一割，锦绅再拜趋。",
      "不见八九载，谁谓同州闾。",
      "乐群日可数，在远迹愈疏。",
      "言念小秦君，欲从治汉书。",
      "今我不强学，殖落殆成樗。",
      "见日抚手忭，口呿穷须臾。",
      "闻君秋当婚，孟姜玱琼琚。",
      "登高夥新诗，缘情故自殊。",
      "风流老司马，厚子意有馀。",
      "放衙接佳语，探怀出明珠。",
      "悢悢身万里，藉问何止疋。"
    ]
  },
  {
    "id": "adcfe4db96ca244969e0c6a7900d07d2",
    "title": "怀仲奋",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "平生少交友，仲奋实和唱。久别虽无书，夙意知不忘。",
      "近闻废蒙楚，能复轻悼丧。一年作客三四归，日暮高堂正尔望。",
      "好学深思世所希，早白已作星星样。年来万事况违心，难从问讯知何状。",
      "故山雨湿梅子熟，忆否同看三峡涨。昏因洽比得相从，年家君是丈人行。",
      "岂惟共学事文句，更期适道正蕲向。始君默默尚自谦，感我殷殷不多让。",
      "深于训诂作词章，孙孔本朝相颉颃。箧中纂述今当成，只恐恶怀多废放。",
      "怀君作诗不寄君，君见诗时憎怆悢。"
    ]
  },
  {
    "id": "adcfe4db96ca244998e8feacfdc4a496",
    "title": "相知行",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "相如昔日家成都，四壁独具长物无。",
      "若非文君夜奔往，聘钱难借何论逋。",
      "郁林女儿生照井，青州公子识光景。",
      "明珠百斛不与宝，更退翾风作房老。",
      "书生穷薄不足道，化为鶗鴂啼芳草。",
      "黄金在手失娉婷，人生几见多财好。",
      "乐莫乐兮新相知，将新比故犹有疑。",
      "佳人一去岂再得，只有延年语可悲。"
    ]
  },
  {
    "id": "adcfe4db96ca2449a861f92c55b0cc1d",
    "title": "述哀故观察东湖王公定安",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "海风吹夏寒，闭户听瑟䫻。",
      "哀从静中生，有若井泉溢。",
      "斯人王夫子，白日谢昭质。",
      "哭寝忽几时，馀怆托简毕。",
      "昔岁客江宁，闲居重九日。",
      "高轩隆隆过，文场之魁率。",
      "幼卑不敢见，僮仆笑喽㗚。",
      "敦敦拈髯髭，风雅意无匹。",
      "扬榷极古今，头纷而绪密。",
      "百川秋灌河，乃睹会归一。",
      "海内宝宋斋，牙签三万帙。",
      "招我坐其中，竟日常折堲。",
      "巍巍文正公，遗教为称述。",
      "宗法司马迁，文章综事实。",
      "学诗杜与韩，万化本六律。",
      "私淑愧非才，再拜心空朏。",
      "别公夷陵去，千里风吹𣗻。",
      "有美见山川，嵂崒而滵汩。",
      "行公钓游处，作诗附归驲。",
      "中间再见公，钟山雪花𥎐。",
      "客坐见小同，髧髦垂如茁。",
      "试文中学官，钟爱时加膝。",
      "顾言此儿异，老夫让跨轶。",
      "子昔年如渠，定是更秀出。",
      "昨日得佳章，开缄忭复咥。",
      "子自求庄逵，我已任蓝荜。",
      "蹉跎两仪迁，凄怆九言卒。",
      "疚心音问寥，极目邱坟窟。",
      "平生良史才，叙述纷四七。",
      "古人贵报恩，蔡邕岂直笔。",
      "国家权煮海，为治至纤悉。",
      "历载有成书，辛苦见次比。",
      "义与桓生殊，颇亦言民疾。",
      "公卿虽不用，退省初无失。",
      "化行颍水清，彻佩如私恤。",
      "空舲有夜猿，泪尽血泏泏。"
    ]
  },
  {
    "id": "adcfe4db96ca24493709249986b6dcc3",
    "title": "得三叔父书",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "叔父归乡里，我心日悠悠。",
      "昨者寄书至，惟其疾之忧。",
      "跪读三四遍，涕下不能收。",
      "出门已三载，倦翮乐暂休。",
      "诸弟肯读书，但苦饥肠㵞。",
      "选官缘资格，争席伤蛙𪓰。",
      "还如稻梁雁，因风俟九秋。",
      "衣食非粗足，安作马少游。",
      "吾党二三子，进取力所勠。",
      "书问久不具，爱我犹怨𢛃。",
      "怀哉刘牢之，少孤实命犹。",
      "扶将偕我母，门户枝相樛。",
      "读书成后进，云路视何𥈌。",
      "操心病咳血，新来可愈不。",
      "吾师杨夫子，好学罕匹俦。",
      "汉书写百过，记诵如水流。",
      "穷经志不堕，皓首谁见酬。",
      "小夫拥皋比，妄用相踶鳅。",
      "近来乡校议，恍若寐而䎿。",
      "原惟循循意，欲见皆何繇。",
      "南斋千竿竹，风来声飕飕。",
      "上有百好鸟，终日鸣啾啾。",
      "去年防火道，斩伐若去仇。",
      "好鸟四飞去，巡视安所投。",
      "向来怜惜之，闻此心内抽。",
      "今年新笋长，庶几复有鸠。",
      "因声问此君，岁寒盟可求。"
    ]
  },
  {
    "id": "adcfe4db96ca2449223cde3c69d909af",
    "title": "叙舟中往复诗高堰作",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "劳者之歌事必传，天下今无征投篇。",
      "飞轮绝辔不到处，诗家物色天予全。",
      "浅娱居士今少年，摴蒲屡负宵无眠。",
      "吾投以机俄汩汩，有如群鲋涌井泉。",
      "顷刻百篇皆手写，夸诧儿女呼为仙。",
      "古云为诗亦为政，主人脱袜晴窗偏。",
      "篇成波澜湖水阔，纵观未已生云烟。",
      "李子钝学谅如我，蹇涩不出亦可怜。",
      "晓闻伐鼓声渊渊，有日无风夜不前。",
      "岸上指挥逢豪首，疑是博士江村船。"
    ]
  },
  {
    "id": "adcfe4db96ca2449be1ffbe26ec196dc",
    "title": "二月三日出游",
    "authorName": "林旭",
    "authorId": "adcfe4db96ca24497e9e346d11f524c3",
    "dynasty": "清",
    "content": [
      "新春瞥眼二月三，粿耳吃完腹历鹿。",
      "卧闻棚窍风叫鸱，起视墙头云走虪。",
      "抠衣勉后二三子，步出城门里五六。",
      "黄茅白水冰始澌，桅木森森一极目。",
      "风筝百尺拽河干，有似牵船车转轴。",
      "空中闪闪鳞之而，谁知糊纸还缚竹。",
      "淮南鸡犬尚升天，东海鱼龙定游陆。",
      "妄凭噫气上叫号，不畏晴雷下追逐。",
      "青云仰首不自致，托命长绳终娖娽。",
      "高飞未免丈夫惭，何况瞻相多蹙蹙。",
      "徘徊畏雨遂先归，贪恋无风还偃伏。",
      "岂伊身世犹寥廓，坐念冬春客兹局。",
      "窗前高下晒衣裤，室中左右堆箱簏。",
      "青氤梦见草侵阶，春色意生日照屋。",
      "吾妻忆母只叹嗟，我友攻文极彬戫。",
      "笑馀度岁资唐史，未夜先眠烛不摍。",
      "何人邮致水仙栽，无事燂汤日再浴。",
      "遨头风味又若此，藉口无令诟孤独。",
      "冯庵先生亦不出，肯和新诗粲盈幅。"
    ]
  },
  {
    "id": "adcfe4db96da4f09d0582202e570608f",
    "title": "次牧园潘先生晤阒堂和尚韵",
    "authorName": "上慧",
    "authorId": "adcfe4db96da4f09d1457b72d1457b72",
    "dynasty": "清",
    "content": [
      "柴门寥寂甚，徙倚望遥天。",
      "却喜香山老，论诗妙入禅。",
      "席移花外月，帘动柳梢烟。",
      "幸有牛头月，光华得洞然。"
    ]
  },
  {
    "id": "adcfe4db96e62eceb3af3e4305408e69",
    "title": "绝命词",
    "authorName": "郝湘娥",
    "authorId": "adcfe4db96e62eced1457b72d1457b72",
    "dynasty": "清",
    "content": [
      "一妇何曾事二天，今朝遄死赴黄泉。",
      "愿为厉鬼将冤报，岂向人间化杜鹃。"
    ]
  },
  {
    "id": "adcfe4db96e7838d3957f8a7c8d24bfe",
    "title": "秋望",
    "authorName": "查世官",
    "authorId": "adcfe4db96e7838dd1457b72d1457b72",
    "dynasty": "清",
    "content": [
      "俗事了不涉，间居适我情。",
      "偶然爱林壑，随意到山城。",
      "极浦忽秋色，遥村开晚晴。",
      "莫惊摇落意，自有岁寒盟。"
    ]
  },
  {
    "id": "adcfe4db96e7838d7c1d2e422f8871b9",
    "title": "枣花寺",
    "authorName": "查世官",
    "authorId": "adcfe4db96e7838dd1457b72d1457b72",
    "dynasty": "清",
    "content": [
      "西风吹客出高城，一角西山放晓晴。",
      "落木寺门天远大，荒郊秋雨水纵横。",
      "野花当户有寒意，老桧啸空答梵声。",
      "初地安心犹未得，夜深孤月上方明。"
    ]
  },
  {
    "id": "adcfe4db96e7838de6753cd0b363f3db",
    "title": "风篁岭",
    "authorName": "查世官",
    "authorId": "adcfe4db96e7838dd1457b72d1457b72",
    "dynasty": "清",
    "content": [
      "润泉汩汩如鸣琴，疏林隔竹啼幽禽。",
      "樵踪细入松阴里，一滃寒绿侵衣襟。",
      "竹烟苍苍洗新雨，岩花瑟瑟吹微阴。",
      "山中秋色正潇洒，入耳半是笙簧音。",
      "初阳一片射林隙，照见匹练悬高岑。",
      "湿烟满地飞不去，空翠蒙蒙落如雨。",
      "槐花风里送微凉，梧叶声中忘残暑。",
      "老僧肃客具茗碗，采得新旗活火煮。",
      "全身似入清凉国，欲觅归途复延伫。"
    ]
  },
  {
    "id": "adcfe4db96e7838d862f4a6aac7e36c4",
    "title": "水乐洞",
    "authorName": "查世官",
    "authorId": "adcfe4db96e7838dd1457b72d1457b72",
    "dynasty": "清",
    "content": [
      "岩壑入窈窕，竹树穿纵横。榛莽出伏流，乱石疑列星。",
      "迤逦寻水乐，谺然门幽扃。峰峦藏户牖，侧视分径庭。",
      "飞尔鸣喑壁，直下如建瓴。锵然一泓水，流作鱼尾形。",
      "风水相吞吐，隐隐闻雷霆。仙人奏云璈，玉女叩铜瓶。",
      "水故不在乐，乐以水为声。音节出自然，丝竹无此清。",
      "乃知太古初，不假器与名。坡翁有钜制，磨字悬青屏。",
      "《大雅》久可作，谁与招山灵。惟闻白云外，天风吹泠泠。"
    ]
  },
  {
    "id": "adcfe4db96e7838dbfa3e3078e0f02d8",
    "title": "法梧门祭酒龛",
    "authorName": "查世官",
    "authorId": "adcfe4db96e7838dd1457b72d1457b72",
    "dynasty": "清",
    "content": [
      "昔闻丹丘生，说诗譬诸禅。",
      "镜花与水月，应作如是观。",
      "维摩本无言，文字皆可删。",
      "心通有顿悟，千偈如水翻。",
      "当其未悟时，兀兀一蒲团。",
      "空明渺众虑，丈室何其宽。",
      "先生居上座，瘦骨如瞿昙。",
      "庄严具七宝，定慧彻三关。",
      "说法用我法，舌本如转环。",
      "吾无隐乎尔，香气来旃檀。",
      "色相涌空界，四壁开烟峦。",
      "白云淡流水，黄叶飞空山。",
      "清泉咽幽石，孤花媚秋潭。",
      "宗门有了义，此境须微参。",
      "啖蜜得真味，食蔗有回甘。",
      "作诗呈我佛，弥勒应同龛。"
    ]
  },
  {
    "id": "adcfe4db96e854f8d9c6296efd11a08e",
    "title": "题常理斋先生爱吟草殉节录二律",
    "authorName": "李景枚",
    "authorId": "adcfe4db96e854f8d1457b72d1457b72",
    "dynasty": "清",
    "content": [
      "奈此跳梁小丑何，与粮存没矢无他。",
      "明知将帅疏防甚，死为君王杀贼多。",
      "吟草编成诗古雅，浣花祠祭泪滂沱。",
      "旗常遗烈殊彪炳，况复青天去后歌。"
    ]
  },
  {
    "id": "adcfe4db96e854f8d9c6296eeab1a880",
    "title": "题常理斋先生爱吟草殉节录二律",
    "authorName": "李景枚",
    "authorId": "adcfe4db96e854f8d1457b72d1457b72",
    "dynasty": "清",
    "content": [
      "森严华表记流连，今日重寻翰墨缘。",
      "往事尚存前哲去，遗编能守后人贤。",
      "先生气节堪千古，我辈来观已百年。",
      "遭际太平原不忝，时艰蒿目倍凄然。"
    ]
  },
  {
    "id": "adcfe4db96eee53b906499d96b648b81",
    "title": "雨中过王柳村宅",
    "authorName": "可庵",
    "authorId": "adcfe4db96eee53bd1457b72d1457b72",
    "dynasty": "清",
    "content": [
      "不为泥泞苦，时来一避喧。",
      "清风生讲席，积雨暗郊原。",
      "花院棋声静，苔阶屐齿繁。",
      "主人情未已，相对坐晨昏。"
    ]
  },
  {
    "id": "adcfe4db96f9884b52c7aa17b5f50ec6",
    "title": "卧钟",
    "authorName": "刘堮",
    "authorId": "adcfe4db96f9884bd1457b72d1457b72",
    "dynasty": "清",
    "content": [
      "已是无僧顾，还应比石坚。",
      "苍苔古纽上，春草寺楼边。",
      "虚壑留遗响，空山想昔悬。",
      "宏声本无尽，强起待他年。"
    ]
  },
  {
    "id": "adcfe4db96f9884bfe565d28e50fc840",
    "title": "废檠",
    "authorName": "刘堮",
    "authorId": "adcfe4db96f9884bd1457b72d1457b72",
    "dynasty": "清",
    "content": [
      "委地怜长弃，焚膏念旧勤。",
      "光无今昔异，人自短长分。",
      "藜火非凡照，珠光更绝熏。",
      "分辉知不得，聊此继斜曛。"
    ]
  },
  {
    "id": "adcfe4db96f9884be88a35ddb3d5e093",
    "title": "历下亭和韵",
    "authorName": "刘堮",
    "authorId": "adcfe4db96f9884bd1457b72d1457b72",
    "dynasty": "清",
    "content": [
      "亭中浑胜坐孤篷，落日云山一望中。",
      "邂逅朋俦尽名士，连延秋色足花丛。",
      "近人鸥鸟原无滓，带雨山云久渐空。",
      "双屐几番湖畔路，那能鸿爪问西东。"
    ]
  },
  {
    "id": "adcfe4db96f9884b660035504bec3f6c",
    "title": "罗汉过海图次韵",
    "authorName": "刘堮",
    "authorId": "adcfe4db96f9884bd1457b72d1457b72",
    "dynasty": "清",
    "content": [
      "海于天地为巨物，横目见此惊无边。",
      "或云众水所蓄积，坐令陆地为深渊。",
      "我闻尊者此示象，一航稳似香台莲。",
      "飓风不作鲛鳄静，知有神物为之先。",
      "舟行不徐亦不疾，到彼海外当何年。",
      "大鹏不徙爰居避，海若自小河伯旋。",
      "惟有日月争出没，腾晖照耀波光鲜。",
      "送者几辈自厓返，回顾但见帆微翩。",
      "此时秘怪千万万，争欲顶礼焚香烟。",
      "仁者愿大无分别，孰为灵蠢孰凡仙。",
      "当时各各契微妙，回视海水川渠然。",
      "了知此说是真实，挥毫更以丹青传。",
      "纷纷大小都滞相，拘墟邹衍方谈天。"
    ]
  },
  {
    "id": "adcfe4db96f9884b766526e66eeb16c0",
    "title": "沧州铁狮子歌用韵",
    "authorName": "刘堮",
    "authorId": "adcfe4db96f9884bd1457b72d1457b72",
    "dynasty": "清",
    "content": [
      "寻常刻石非不伟，门外屹立如郁垒。年深不免有缺坏，一笑摩挲凭蓟子。",
      "似此顽铁多岁年，似以无用终其天。雕刻云根纵云巧，牙爪摧残绝可怜。",
      "理本如斯漫惆怅，一事一物有衰旺。君不见《伶官赞》里说庄宗，晚节何衰始何壮。",
      "忆昔歇马乘午凉，知有铁铸百兽王。古堞颓垣半禾黍，平沙细草眠牛羊。",
      "有物不动如被掳，又似天生在兹土。较量其寿定千年，亲见此城盈万户。",
      "休嫌黯淡无辉光，若为干镆真不祥。至刚必折本至理，丰城岂得终埋藏。",
      "受成不变岂非数，坐阅沧桑等朝暮。时有过客揽形状，讵逞雄威吓狐兔。",
      "昔常询诸博物家，此兽产处逾流沙。吼声一发震山谷，遍体火生如紫霞。",
      "画成见者皆惊叹，虽未即真思过半。以铁为之世更希，铸处光应上霄汉。",
      "遂令顽质发光彩，亦以难毁享遐算。问渠岁久何所为，春长藓花寒雪片。"
    ]
  },
  {
    "id": "adcfe4db96fee8961632499054f3b458",
    "title": "秋兴",
    "authorName": "彭剑光",
    "authorId": "adcfe4db96fee896d1457b72d1457b72",
    "dynasty": "清",
    "content": [
      "高阁凭阑望，长天水共流。",
      "寒砧敲夜月，淡墨缋新秋。",
      "萤火渔镫乱，间云宿雨收。",
      "楼中人不见，风送笛声幽。"
    ]
  },
  {
    "id": "adcfe4db970a49ddfa8ac0d08da8042b",
    "title": "过滦河",
    "authorName": "图敏",
    "authorId": "adcfe4db970a49ddd1457b72d1457b72",
    "dynasty": "清",
    "content": [
      "不问滦津两度秋，滔滔依旧绕山陬。",
      "沙明两岸沿疏柳，桥隐双虹卧碧流。",
      "轮向怒涛声上转，云如奔骑足间浮。",
      "阴晴万壑归延揽，遥指前途说旧游。"
    ]
  },
  {
    "id": "adcfe4db970a49dd0324198de40703a0",
    "title": "京兆瑶峰先生持同乡常观察行述示余知公儒臣殉节风义凛然读公爱吟草又如裴晋公故里凤凰山诸什益恍然于公之学有经术平生不朽之事非慷慨捐生一端可竟也余欲出一二语为颂第念忠魂享庙食矣德政纪浣溪矣文章寿梨枣矣捃摭遗迹近于剽窃吁公逝十馀年矣西充民肖像尸祝至今不衰何以感人之深而去思之长也因作迎神曲一章代西充民歌咏之云尔",
    "authorName": "图敏",
    "authorId": "adcfe4db970a49ddd1457b72d1457b72",
    "dynasty": "清",
    "content": [
      "排正气兮天阊。永手泽兮甘棠。灵偃蹇兮昔岭，古遗爱兮桐乡。",
      "君回翔兮以下。猿鹤沙虫兮御女。问常山兮舌存，羌洵美兮且武。",
      "上升兮安翔。蜀山青兮蜀水长。击鼌鼓兮齐速，导风施兮浣花傍。",
      "霞为血兮云为裳。怂长矢兮射天狼。长吟哦兮来草堂。",
      "载清酤兮泉冽，荐桄榔兮膏融。朝享帝乡之嘉荐兮，夕归来兮西充。",
      "瀚海冰裂不可以渡兮，翩皓鹤兮辽东。魂延伫而终曲兮，识当年竹马之儿童。"
    ]
  },
  {
    "id": "adcfe4db97186ca70c707b5cfe9b9a3c",
    "title": "留别",
    "authorName": "梵音",
    "authorId": "adcfe4db97186ca7d1457b72d1457b72",
    "dynasty": "清",
    "content": [
      "一一横担任所之，秋风秋雨是行期。",
      "去时莫定来时约，山水留人未可知。"
    ]
  },
  {
    "id": "adcfe4db9720fe873694c95c81cd6e30",
    "title": "丁亥除夕",
    "authorName": "李振唐",
    "authorId": "adcfe4db9720fe87d1457b72d1457b72",
    "dynasty": "清",
    "content": [
      "缚裤长征岁序移，三貂岭外客心驰。",
      "元龙豪气三千丈，张翰思乡十二时。",
      "椒酒黄鸡供异地，蛮云瘴雨阻归期。",
      "四千里外重回首，惆怅香山岁尽时。"
    ]
  },
  {
    "id": "adcfe4db9720fe875a28d2bdcbc8c579",
    "title": "上刘省三爵帅",
    "authorName": "李振唐",
    "authorId": "adcfe4db9720fe87d1457b72d1457b72",
    "dynasty": "清",
    "content": [
      "妇孺皆能识姓名，生平威德冠寰瀛。",
      "及身自足传千古，革面交传震八纮。",
      "黑白力为持大局，东南从此有长城。",
      "兰风竹雨含濡遍，凿齿雕题尽向诚。"
    ]
  },
  {
    "id": "adcfe4db9720fe875a28d2bdfaaa5a31",
    "title": "上刘省三爵帅",
    "authorName": "李振唐",
    "authorId": "adcfe4db9720fe87d1457b72d1457b72",
    "dynasty": "清",
    "content": [
      "盗弄潢池可若何，羲轮曾返鲁阳戈。",
      "修名日懋丹心老，故垒春深白骨多。",
      "四海苍生皆衽席，一军赤帜斩蛟鼍。",
      "至今薄海安耕凿，柱石勋名已遍歌。"
    ]
  },
  {
    "id": "adcfe4db9720fe875a28d2bda706fc6d",
    "title": "上刘省三爵帅",
    "authorName": "李振唐",
    "authorId": "adcfe4db9720fe87d1457b72d1457b72",
    "dynasty": "清",
    "content": [
      "沧海无波圣运昌，跳梁何事逞鸱张。",
      "雄心持节筹闽峤，壮志纡谟奠海邦。",
      "无奈形情同鬼蜮，况当兵甲是仓皇。",
      "民心国体深维系，谈笑从容靖佛郎。"
    ]
  },
  {
    "id": "adcfe4db9720fe87f485c993d7a1f0dd",
    "title": "言游台北留别同人",
    "authorName": "李振唐",
    "authorId": "adcfe4db9720fe87d1457b72d1457b72",
    "dynasty": "清",
    "content": [
      "万里长风事壮游，天涯何处觅封侯。",
      "地经吴越群山尽，人到沧溟百感休。",
      "共道钜公今御李，敢云王粲暂依刘。",
      "雪泥那复东西计，不独辞家易感秋。"
    ]
  },
  {
    "id": "adcfe4db9720fe878634f5226a38a012",
    "title": "上刘省三爵帅（其四）",
    "authorName": "李振唐",
    "authorId": "adcfe4db9720fe87d1457b72d1457b72",
    "dynasty": "清",
    "content": [
      "泛海曾从赤崁来，得瞻鼎力扩全台。",
      "火车路远风轮疾，银电光分夜市开。",
      "骏业岂惟酬素志，鸡林久已播诗才。",
      "鲰生得仰龙门度，献策深惭属菲材。"
    ]
  },
  {
    "id": "adcfe4db9720fe87e2e0cd6ab9190eff",
    "title": "伋人召宴感赋",
    "authorName": "李振唐",
    "authorId": "adcfe4db9720fe87d1457b72d1457b72",
    "dynasty": "清",
    "content": [
      "翠楼香梦蓦成空，回首莎阶剩落红。",
      "休鄙樊川轻薄意，人生能醉几春风。"
    ]
  },
  {
    "id": "adcfe4db9722c9750709cb0d92da5d2f",
    "title": "日哭三君子行",
    "authorName": "彭鹏",
    "authorId": "adcfe4db9722c97552c51893a588a619",
    "dynasty": "清",
    "content": [
      "嗟乎天地黯淡白日黩，为鸱为鼠何反覆！三月有客过江言，月望榕城人集木。",
      "出者仰天皆屏息，入者和尘保走肉。传闻男子得三人，伏尸流血耻臣仆。",
      "泣曰三人者为谁？客云以耳不以目。将疑将信听客云，迟之七日果来复。",
      "督臣不挠被幽囚，生死存亡握粟卜。屈指三山王邦伯，骂贼睢阳身为戮。",
      "碧水丹山司马公，含笑就刃无颦蹙。忠烈同时孰后先，刚锋交下血喷漉。",
      "上有猛兽正负嵎，下有豺狼心久蓄。张牙开齿狞人前，耽耽视之欲逐逐。",
      "堂堂尽见七尺躯，下风稽颡惟俯伏。悬河谈天舌槁然，肝胆冰寒形神觫。",
      "三公浩气归山河，杀身成仁彼所独。如是我闻闭紫桑，虚空掩口吞声哭。",
      "吁嗟乎！佌佌彼有屋，蔌蔌方有谷，哀今之人谁非食君禄。"
    ]
  },
  {
    "id": "adcfe4db9722c9757b6f12172e40e660",
    "title": "从征行",
    "authorName": "彭鹏",
    "authorId": "adcfe4db9722c97552c51893a588a619",
    "dynasty": "清",
    "content": [
      "大东小东空杼柚，征徭不辨其盈缩。",
      "自从排户应兵兴，官差打门暮与夙。",
      "少妇露面呜咽陈，妾家良人无伯叔。",
      "昨夜行役点数千，良人在内尚枵腹。",
      "计程此去十二时，只身何能两驰逐。",
      "妇陈官差亦咆哮，两邻老妪闻之哭。",
      "我翁六十昨同去，儿家重派翁必复。",
      "东西两妇声惨恻，老者气乏少者伏。",
      "两妇几几欲断绝，官差暂舍过北屋。",
      "中有跛者不能行，絷之维之大颦蹙。",
      "跛者含泪向妇泣，莫怨官差苦自鞠。",
      "废疾似我出雇钱，谁云跛受手足福。",
      "妇向跛者微欷吁，太平盍日向天祝。",
      "今兹一一重申饬，不奉羽书毋给副。",
      "匪不念彼征夫苦，祁寒暑雨赴杀戮。",
      "奈此役夫无休息，遗黎久难支鞭扑。",
      "谁将此示怀好音，趑趄渐次寻邦族。",
      "百尔君子惟所司，努力奉行体并育。",
      "但愿清宴无烦苦，职思其居车脱辐。"
    ]
  },
  {
    "id": "adcfe4db9724790202afa50843f56bd0",
    "title": "登望京楼",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "巍巍楼阁倚云隈，占断春风百尺台。",
      "东去锦帆淇水合，西来爽气太行开。",
      "如新榱桷存丹雘，极目烟霞点绿苔。",
      "莫上望京楼望远，《黍离》《麦秀》使人哀。"
    ]
  },
  {
    "id": "adcfe4db97247902880050a222ad6895",
    "title": "微云移时月出",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "乍散还乍聚，疑烟复疑水。",
      "清光出云中，皎皎如初洗。"
    ]
  },
  {
    "id": "adcfe4db97247902b37833527f918e6f",
    "title": "南池",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "劳劳任城道，渺渺近南池。",
      "亦欲吟《秋水》，为惭老杜诗。"
    ]
  },
  {
    "id": "adcfe4db97247902d6b29f91df08a29c",
    "title": "清凉洞",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "始皇曾避暑，四阁望依然。",
      "欲纵登临目，空愁雨雪天。"
    ]
  },
  {
    "id": "adcfe4db97247902161e45f04867e7eb",
    "title": "松",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "老干化虬龙，赏心惟胜友。",
      "年来须鬓斑，宜伴支离叟。"
    ]
  },
  {
    "id": "adcfe4db97247902527713541ce6e01c",
    "title": "百泉",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "毖彼百泉流，洋洋入淇沚。",
      "风动碧波纹，荷花香出水。"
    ]
  },
  {
    "id": "adcfe4db97247902a52d0aa47fc6adb8",
    "title": "苏门山",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "遥望苏门山，隐磷多幽致。",
      "青林间白云，晚照含苍翠。"
    ]
  },
  {
    "id": "adcfe4db97247902f33d12e59d2ac7aa",
    "title": "啸台",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "长啸人已邈，余音振林麓。",
      "世事笑莫谈，嵇阮有高躅。"
    ]
  },
  {
    "id": "adcfe4db972479022bc82ce94ca787f8",
    "title": "德州河上口号",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "曲岸临大河，风帆日千里。",
      "迢递远乡人，离心托江水。"
    ]
  },
  {
    "id": "adcfe4db972479022bc82ce97a4b3cdb",
    "title": "德州河上口号",
    "authorName": "王士禧",
    "authorId": "adcfe4db97247902d1457b72d1457b72",
    "dynasty": "清",
    "content": [
      "思乡与怀古，望远临江楼。",
      "长歌指飞鸟，风起芦花秋。"
    ]
  },
  {
    "id": "adcfe4db972ce156ed369b178e66b728",
    "title": "移居诗",
    "authorName": "张九錝",
    "authorId": "adcfe4db972ce156d1457b72d1457b72",
    "dynasty": "清",
    "content": [
      "步来城一角，浑似陟山尖。",
      "近舍开花圃，比邻挂酒帘。",
      "高轩难枉过，野老至无嫌。",
      "雀噪知何事，家人喜妄占。"
    ]
  },
  {
    "id": "adcfe4db972ce156ed369b17ccf108fb",
    "title": "移居诗",
    "authorName": "张九錝",
    "authorId": "adcfe4db972ce156d1457b72d1457b72",
    "dynasty": "清",
    "content": [
      "莫笑耽吟苦，匆匆唱《渭城》。",
      "箪瓢容陋巷，金石出歌声。",
      "有事抛家计，耘人待岁成。",
      "穷乡谋薄食，终羡是躬耕。"
    ]
  },
  {
    "id": "adcfe4db972dd255e912e7cfb00229b4",
    "title": "途中用陶润山师韵",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "曲罢钧天梦亦清，征车衔尾又南行。",
      "频经聚散心如醉，小历荣枯气渐平。",
      "荒冢白杨狐拜月，乱山黄叶雁巡更。",
      "敝裘自不禁宵冷，莫怪霜风太薄情。"
    ]
  },
  {
    "id": "adcfe4db972dd2555fa03de5a13f329b",
    "title": "有感",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "血洗舟山浪作堆，羽书又报海南来。",
      "英雄效死偏无所，上相筹边别有才。",
      "竟尔和戎曾地割，是谁揖盗又闻开。",
      "从今敢笑陈涛败，房琯犹曾战一回。"
    ]
  },
  {
    "id": "adcfe4db972dd2555fa03de54d5e2a12",
    "title": "有感",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "伏机陡发地雷鸣，竟有潜师夜斫营。",
      "挺戟行间来孝子，拔刀岭上出残兵。",
      "白衣杀贼闻犹罕，青简论功忌尚生。",
      "太息魏公方柄政，曲端虽勇竟何成。"
    ]
  },
  {
    "id": "adcfe4db972dd2555fa03de59e211941",
    "title": "有感",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "海风横卷炮台腥，鼓角荒凉不可听。",
      "狂寇称兵惟挟制，平章谋国是调停。",
      "戎韬谁解鸳鸯阵，相业难凭蟋蟀经。",
      "不信筹边诸大老，金人还守庙中铭。"
    ]
  },
  {
    "id": "adcfe4db972dd2555fa03de5b9472441",
    "title": "有感",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "一春闻雨又闻风，蚕麦莺花已半空。",
      "竞见奇兵谈纸上，也应枯瘠念沟中。",
      "民穷岂但能为盗，俗阜由来易教忠。",
      "记得林霆尝抚部，焚香深夜祝苍穹。"
    ]
  },
  {
    "id": "adcfe4db972dd25593e85b41042018d8",
    "title": "秦淮杂诗",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "女闾三百效齐风，澹粉轻烟似梦中。",
      "开国规模堪齿冷，斜阳一角妓楼红。"
    ]
  },
  {
    "id": "adcfe4db972dd25593e85b41d111cf01",
    "title": "秦淮杂诗",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "一区碧血葬忠良，燕子高飞入建康。",
      "多少良家红袖女，琵琶斜抱怨先皇。"
    ]
  },
  {
    "id": "adcfe4db972dd25593e85b4164c5b806",
    "title": "秦淮杂诗",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "秦淮箫管遏行云，一盏华镫照夜分。",
      "残局东林还未了，秀才复社又论文。"
    ]
  },
  {
    "id": "adcfe4db972dd25593e85b41f4279c3e",
    "title": "秦淮杂诗",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "桃花扇底送侯生，空费蛾眉泪满巾。",
      "一纸画梅夸得婿，镜奁匕首是何人。"
    ]
  },
  {
    "id": "adcfe4db972dd255a2d699208ddfc236",
    "title": "即事",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "吟肩醉倚玉人箫，情话湖楼复此宵。",
      "水自青青山自碧，笙歌容易送南朝。"
    ]
  },
  {
    "id": "adcfe4db972dd255a2d69920fb4baa42",
    "title": "即事",
    "authorName": "张鸿基",
    "authorId": "adcfe4db972dd255d1457b72d1457b72",
    "dynasty": "清",
    "content": [
      "河房宴后镫船散，丁字帘前子夜歌。",
      "除是一株杨柳色，白门秋影更无多。"
    ]
  },
  {
    "id": "adcfe4db97484e5fc56be16565d5474a",
    "title": "魏小兰姊邀游桂湖谒谢公遗像",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "湖上随肩步，春游景物鲜。",
      "露花红蘸水，丝柳绿搓烟。",
      "径曲疑无路，山回别有天。",
      "空亭聊小憩，把盏听流泉。"
    ]
  },
  {
    "id": "adcfe4db97484e5fc56be16536449d83",
    "title": "魏小兰姊邀游桂湖谒谢公遗像",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "轩窗开四面，陡觉薄寒侵。",
      "桂树连城暗，松涛压殿阴。",
      "山川馀霸气，风雨壮诗心。",
      "谒罢谢公象，怆然感古今。"
    ]
  },
  {
    "id": "adcfe4db97484e5f3978ae54f46abe4a",
    "title": "病后忆季硕五妹",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "扶病搴帷步，微吟养性真。",
      "秋花闲似我，新月瘦于人。",
      "炼药烧红叶，焚香倚绿筠。",
      "不堪回首处，离绪满江津。"
    ]
  },
  {
    "id": "adcfe4db97484e5f44741901960e664e",
    "title": "舟过巫峡见十二峰高插霄汉神女峰尤为纤丽峻峭神女庙在山之巅",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "琅琅天风壮，嵯峨十二峰。",
      "飞云翔婉娈，悬瀑响琤淙。",
      "景富诗遍迥，愁多梦亦慵。",
      "纤秾宋玉赋，千古忆仙踪。"
    ]
  },
  {
    "id": "adcfe4db97484e5f447419015c5b0388",
    "title": "舟过巫峡见十二峰高插霄汉神女峰尤为纤丽峻峭神女庙在山之巅",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "壁立双峰合，真成一线天。",
      "烟鬟浮翠黛，霞彩媚华巅。",
      "人语隔山应，江流急箭穿。",
      "楚王今已渺，神女为谁妍。"
    ]
  },
  {
    "id": "adcfe4db97484e5fb499ae4f9f2ba901",
    "title": "六安阻雨寄高蔓华如姊",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "敲篷一夜雨，衾薄晓寒添。",
      "千里舟车苦，经旬愁病兼。",
      "风涛惊断雁，雾气隐凉蟾。",
      "秋水人何处，离怀满绿蒹。"
    ]
  },
  {
    "id": "adcfe4db97484e5f6a20e5f4a82845e1",
    "title": "秋夜",
    "authorName": "曾懿",
    "authorId": "adcfe4db97484e5fd1457b72d1457b72",
    "dynasty": "清",
    "content": [
      "萤火依人点点飞，轻寒料峭不胜衣。",
      "纸窗月上玲珑影，画谱新添墨紫薇。"
    ]
  }
]